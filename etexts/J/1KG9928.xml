<list>
<item><p>1a1</p><section>mdo sde</section><text>(za) @#/ ! /mdo sde sna tshogs kyi skor bzhugs so/ /</text></item>
<item><p>1a2</p><section>mdo sde</section><text>(黃) 經藏第二十二部</text></item>
<item><p>1b1</p><section>mdo sde</section><text>@##/ /rgya gar skad du/ sad d+harmA rA dza ma hA yA na sU tra/ bod skad du/ dam pa'i chos</text></item>
<item><p>1b2</p><section>mdo sde</section><text>kyi rgyal po theg pa chen po'i mdo/ de'i tshe na sangs rgyas shing sA la gnyis kyi bar na bzhugs te/</text></item>
<item><p>1b3</p><section>mdo sde</section><text>mya ngan las 'das par gshegs kar sems can thams cad brgya stong khri 'bum phal mang po kun</text></item>
<item><p>1b4</p><section>mdo sde</section><text>shing gi drung na sangs rgyas 'khor bar bskor te 'khod nas mig ni yar bcom ldan 'das kyi zhal du</text></item>
<item><p>1b5</p><section>mdo sde</section><text>blta ste/ cung zad kyang mi g.yengs/ de nas yang dag par gshegs pas 'phrul gyi stobs kyis</text></item>
<item><p>1b6</p><section>mdo sde</section><text>'od chen po btang nas nam mkha'i khams thams cad khyab par snang ste/ 'od de'i nang nas chos</text></item>
<item><p>1b7</p><section>mdo sde</section><text>kun mngon par bstan nas de'i tshe mang po'i nang na byang chub sems dpa'i ming nam mkha' mdzod ces</text></item>
<item><p>1b8</p><section>mdo sde</section><text>bya ba zhig yod pa stan las langs te/ sangs rgyas la lan gsum bskor nas slar ngos gcig tu</text></item>
<item><p>2a1</p><section>mdo sde</section><text>'dug ste/ lus smad lnga sa la gtugs ngus te mchi ma blags nas sangs rgyas la gsol pa/ lha'i nang na btsun pa yang dag par gshegs pas mya ngan las 'das par gshegs pa'i dus kyang nye/</text></item>
<item><p>2a2</p><section>mdo sde</section><text>gshegs su yang sla na/ gshegs pa'i slad na rnyog pa rnam pa lnga'i sems can las ngan pa mang ba bgyid cing ngan pa bcu sha stag spyod pa 'di lta bu'i sems can legs pa'i dpal gyi stobs snang ba la sangs rgyas kyis</text></item>
<item><p>2a3</p><section>mdo sde</section><text>shin du zab cing / dam pa'i chos kyi yi ge bcu gnyis bshad pa yi ge'i 'bru ni mangs/ gzhung ni rgya ches pas khong du chud cing 'tshal bar bgyi ba 'ang dka'/ chos 'di kun blta zhing rjes kyang mi chod na/</text></item>
<item><p>2a4</p><section>mdo sde</section><text>sangs rgyas kyis byams shing thugs rje gzigs te/ theg pa chen po'i chos yang dag pa'i bden pa bye brag phyed par bshad de/ sems can rnams yang dag pa'i sman bzang po thob par bgyis te/ nad gdug go</text></item>
<item><p>2a5</p><section>mdo sde</section><text>cog sos par bgyir smon to/ /sangs rgyas kyis byang chub sems dpa' nam mkha' mdzod la bka' stsal pa/ shin du dge'o/ /shin du dge'o/ /rigs kyi bu pho khyod kyis sems can rnams kyi phyir 'di lta bu'i don</text></item>
<item><p>2a6</p><section>mdo sde</section><text>chen po 'dri nus pa bsod nams chen po thob ste/ bsam gyis mi khyab bo/ /ngas khyod la yang dag pa'i bden pa/ theg pa chen po'i chos bye brag phyed pa/ mi 'gyur ba'i gzhung rdzogs par bshad do/ /</text></item>
<item><p>2a7</p><section>mdo sde</section><text>ci'i phyir zhes byas na/ sems can rnams mya ngan dang bral bar bya ba'i phyir ro/ /sems can dmyal ba'i nyon mongs pa las phyin cing yul gtsang mar skye bar bya ba'i phyir ro/ /yang dag par grol thar cing</text></item>
<item><p>2a8</p><section>mdo sde</section><text>skye shi las 'das par bya ba'i phyir khyed rnams kun sems gcig tu soms shig dang khyed la go bar bshad do/ /de nas phal mang po kun shin tu dga' gzha' ste/ kha tha dad kyis kyang tshig 'thun par cig car</text></item>
<item><p>2b1</p><section>mdo sde</section><text>smras pa/ sangs rgyas kyis byams shing thugs rjes gzigs te/ bdag cag rnams la bye brag phyed par bshad par smon to/ /sangs rgyas kyi zhal nas rigs kyi bu pho rnams grol thar bar 'dod na/ 'dod pa'i yan</text></item>
<item><p>2b2</p><section>mdo sde</section><text>lag bcad la sems gnyis su mi bsam par gcig tu bsam te yod pa bsam pa'i sems btang ngo / /sems kyi ngo bo nyid kyi tshul ni stong pa ste/ sems kyi ngo bo nyid kyi nang na 'go ba 'ang med do/ /gtang ba 'ang med do/ /blang ba</text></item>
<item><p>2b3</p><section>mdo sde</section><text>dang gtang ba med na ci 'ang thob pa med do/ /de'i ming ni byang chub bo/ /ji lta zhe na/ mya ngan phal mang po kun ni sems gcig las skyes so/ /sems mi sems na mya ngan kyang mi skye ste/ 'du mched dang / shes rab</text></item>
<item><p>2b4</p><section>mdo sde</section><text>rnams la blang ba dang gtang ba med do/ /blang ba dang gtang ba med pa 'dod chags so cog dang bral lo/ /'dod chags so cog dang bral na 'dod pa'i yan lag med do/ /byang chub sems dpa' nam mkha' mdzod kyis sangs rgyas la gsol pa/</text></item>
<item><p>2b5</p><section>mdo sde</section><text>bcom ldan 'das sems can gyi 'du mched dang / shes rab kyi legs nyes skye nus shing / lan bon ldan pa'i gnas lags te/ phyi nang mu gnyis kyi chos so cog gcig gi nang du gcig zhugs nas/</text></item>
<item><p>2b6</p><section>mdo sde</section><text>ci'i slad nas de'i nang na blang ba dang btang ba ma mchis shis bgyir rung / sangs rgyas kyis byang chub sems dpa' nam mkha' mdzod la bka' stsal pa/ rigs kyi bu po bsam gtan gcig tu 'dus pa'i nang du zhugs</text></item>
<item><p>2b7</p><section>mdo sde</section><text>la kun gyis phyi nang du brtags na tha mar yong med do/ /de ci'i phyir zhe na/ nang du bltas nang du brtags na yang dag pa'i ngo bo nyid la skye ba med/ phyir bltas phyir brtags na/ ma rig pa mi ldang / skye ba 'ang med/</text></item>
<item><p>2b8</p><section>mdo sde</section><text>ldang ba 'ang med na/ mya ngan las 'das pa 'ang med de/ de ni gtsang gdang ba yin no/ /de ni mchog tu dga' ba'i sman yin no/ /byang chub sems dpa' nam mkha' mdzod kyis sangs rgyas la gsol pa/</text></item>
<item><p>3a1</p><section>mdo sde</section><text>bcom ldan 'das yang dag par gshegs pas theg pa chen po'i chos yang dag pa'i gzugs shin du zab cing gces pa/ bla na ma mchis pa'i sman bzang po dang / theg pa gcig gi bden pa'i</text></item>
<item><p>3a2</p><section>mdo sde</section><text>nang du 'jug pa bshad na/ slan chad kyi sems can mi gtsang ba'i las gsum gyis ngan pa bcu'i las bgyis te/ log sred kyi las spyad pas rtsa ba dang gzhi phra zhing zhan te/ sems la gzungs su gzung ba 'ang</text></item>
<item><p>3a3</p><section>mdo sde</section><text>dka' nas sman dang nad kyang gal te mi mthun na thabs ji ltar bgyis na theg pa chen po'i nang du 'jug par rung / sangs rgyas kyis byang chub sems dpa' nam mkha' mdzod la bka' stsal pa/ nga la thabs yod kyis</text></item>
<item><p>3a4</p><section>mdo sde</section><text>theg pa chen po la 'jug par bya'o/ /byang chub sems dpa' nam mkha' mdzod kyis sangs rgyas la gsol pa/ bcom ldan 'das bdag gis gna' sngon thos pa yang dag par gshegs pas theg pa chen po'i mi la</text></item>
<item><p>3a5</p><section>mdo sde</section><text>ni pha rol du phyin pa drug gi chos bshad/ theg pa bar ma'i mi la ni rgyu rkyen bcu gnyis kyi chos bshad/ theg pa chung ngu'i mi la ni bden pa bzhi'i chos bshad/ log sred kyi mi la ni dge ba bcu'i chos bshad de/</text></item>
<item><p>3a6</p><section>mdo sde</section><text>kun kyang nad kyi gzugs dang sbyar nas chos kyi sman bzang po bshad na/ de ci'i slad nas theg pa gcig gi chos bshad de mi 'di rnam bzhi'i ra mda' bgyi/ sangs rgyas kyis byang chub sems dpa' nam mkha' mdzod</text></item>
<item><p>3a7</p><section>mdo sde</section><text>la bka' stsal pa/ ngas theg pa gcig gi lam gyi chos bshad pa 'di ni dper na sa gcig gis yod do cog bskyed cing thams cad gso nus pa dang mtshungs so/ /yang dper na chos kyi char pa'i brlan gyis thams cad la khyab par</text></item>
<item><p>3a8</p><section>mdo sde</section><text>yog ste/ sa las skyes so cog thams cad ngoms so/ /dper na 'bras sna cig gi chan bro ba la 'jig rten gyi sems can mi dang mi ma yin pa kun za'o/ /zos so cog kun lus ni skye/ srog ni 'tsho ste/ kun skye bar byas</text></item>
<item><p>3b1</p><section>mdo sde</section><text>pa ni dper na sman gyi rgyal po sman sbyor mkhas pas sman gces pa bzang po kun sbyar te/ sems can tsha ba'i nad kyis btab pa la btang na ni grang bsil/ sems can grang ba'i nad kyis btab pa la btang na ni dro tsha'o/ /tshad pa na</text></item>
<item><p>3b2</p><section>mdo sde</section><text>ba la btang na ni chad do/ /'khyil pa la btang na ni phol te nad ni sos pa med do/ /ngas theg pa gcig bshad de mi de'i gzhi'i nad rnams gso ba yang de dang mtshungs so/ /byang chub sems dpa' nam mkha' mdzod</text></item>
<item><p>3b3</p><section>mdo sde</section><text>kyis sangs rgyas la gsol pa/ bcom ldan 'das thabs ji lta bu spyad de/ ngan pa bcu dang sems can log sred de theg pa gcig gcig gi lam du 'jug par bgyi/ sangs rgyas kyis byang chub sems dpa' nam</text></item>
<item><p>3b4</p><section>mdo sde</section><text>mkha' mdzod la bka' stsal pa/ rigs kyi bu pho nga'i theg pa gcig gi chos la theg pa gsum ldan te/ yang gud na theg pa gsum zhes bya ba bshad pa med do/ /khyod brtag par nyon cig dang khyod la zhib tu bshad</text></item>
<item><p>3b5</p><section>mdo sde</section><text>do/ /rigs kyi bu pho dam pa'i chos kyi lam mo/ /phyi mo'i gzhi ngo bo nyid gcig ste/ gnyis su med na thabs spyad pa'i phyir theg pa gsum du bshad do/ /theg pa gsum gyi chos kun gcig tu 'dus par brtag /</text></item>
<item><p>3b6</p><section>mdo sde</section><text>sems can no cog la rnam pa bzhi yod mod kyi sangs rgyas kyi ngo bo nyid la ni gnyis su med do/ /ji lta zhes byas na sangs rgyas so cog dang / sems can no cog gi ngo bo nyid gcig tu 'thun te/ mdo gcig ste tha dad pa med na/</text></item>
<item><p>3b7</p><section>mdo sde</section><text>sems can rang gi sems kyis bye brag dbye ba g.yos so/ /yong ni sangs rgyas kyang sems can yin/ sems can kyang sangs rgyas yin te/ sems can no cog la yang sangs rgyas kyi ngo bo nyid yod do/ /sangs rgyas kyi ngo bo nyid</text></item>
<item><p>3b8</p><section>mdo sde</section><text>dang sems can gyi ngo bo nyid de gnyis kyang gcig ste/ ngo bo nyid gcig tu mtshungs mnyam mo/ /chos so cog dang yang mnyam pas na nga la thabs yod pas theg pa gcig la zhugs par bya'o/ /rigs kyi bu pho sems can de</text></item>
<item><p>4a1</p><section>mdo sde</section><text>rnams kyi sems kyi mkhar dam du srung du btsud de rkun po ma zhugs par bya'o/ /rnam par shes pa drug gi sgo mo chen po rdo rjes bsrungs bran la sems 'dug pa'i gnas la brtags te sems 'dug pa'i gnas shes</text></item>
<item><p>4a2</p><section>mdo sde</section><text>na sems 'dug pa'i gnas na sems mi 'dug go/ /sems mi 'dug na gnod sems 'dug pa med do/ /ngan no cog la sems mi 'dug cing / 'du mched khams la sems mi 'dug na 'dod pa'i yan lag gi sems</text></item>
<item><p>4a3</p><section>mdo sde</section><text>med do/ /'dod pa'i yan lag med na sems kyi 'dod cing btsal ba med do/ /sems la btsal ba med na sems ga la yang mi 'dug go/ /ga la yang mi 'dug na gdod de'i ming ni sems 'dug ces bya'o/ /rigs kyi bu pho</text></item>
<item><p>4a4</p><section>mdo sde</section><text>sems can gyi sems kyi mya ngan no cog byas pa ni kun kyang rnam par shes pa las g.yos te mi 'dug pa'i lan no/ /sems 'dug na gdod mya ngan kyang med do/ /mya ngan med na gdod byang chub yin no/ /byang chub sems dpa'</text></item>
<item><p>4a5</p><section>mdo sde</section><text>nam mkha' mdzod kyis sangs rgyas la gsol pa/ bcom ldan 'das sems can thams cad kyis mya ngan no cog bgyis shing sems mi 'dug pa de ci zhig gi stobs kyis bslang ste 'dod pa'i yan lag bgyis pa/ /</text></item>
<item><p>4a6</p><section>mdo sde</section><text>sangs rgyas kyis byams shing thugs rjes gzigs te/ phal mang po la dgrol zhing bshad par smon to/ /sangs rgyas kyis bka' stsal pa/ sems can no cog sems kyi yan lag g.yos pas rang bzhin gyi</text></item>
<item><p>4a7</p><section>mdo sde</section><text>stobs gnyis yod do/ /gnyis shes bya ba gang yin zhes byas na/ gcig ni 'du mched kyi phyir g.yos te sems kyi yan lag rang bzhin gyi stobs so/ /gnyis ni 'du mched kyi phyir ma lags kyi bdag gi</text></item>
<item><p>4a8</p><section>mdo sde</section><text>sems la rang langs te de ni bdag gi rang bzhin gyi stobs so/ /rigs kyi bu pho de sems can rnams kyi rang bzhin gnyis mi g.yo bar byas na gdod mya ngan kyang med byang chub kyang med do/ /mya ngan kyang med</text></item>
<item><p>4b1</p><section>mdo sde</section><text>byang chub kyang med na gdod yang dag par bden pa'i gnas su chud de/ de ni byang chub yang dag pa yin no/ /khyod la sogs pa byang chub sems dpas sems can zhig bstan cing drang na yang sems 'dug par ston cig /</text></item>
<item><p>4b2</p><section>mdo sde</section><text>byang chub sems dpa' nam mkha' mdzod kyis sangs rgyas la gsol pa/ bcom ldan 'das bslab cing drang na de'i sems 'dug par bgyi na/ khams gang la 'dug na byang chub thob par rung / sangs rgyas</text></item>
<item><p>4b3</p><section>mdo sde</section><text>kyis byang chub sems dpa' nam mkha' mdzod la bka' stsal pa/ shin du dge'o shin du dge'o/ /rigs kyi bu pho khyod de 'dri re mkhas sems kyi phyi mo 'di lta bu 'dri ba byang chub sems dpa' sems dpa' chen po</text></item>
<item><p>4b4</p><section>mdo sde</section><text>yin te bsam gyis mi khyab bo/ /khyed brtags par nyon cig dang / khyed la zhib du bshad do/ /rigs kyi bu pho sems can bslabs shing drangs te sems 'dug par bya na 'dug pa ni nang na yang</text></item>
<item><p>4b5</p><section>mdo sde</section><text>mi 'dug /phyi rol na yang mi 'dug /bar na yang mi 'dug go/ /sangs rgyas thams cad kyi theg pa chen po'i chos kyang nang na yang mi 'dug /phyi rol na yang mi 'dug /bar na yang mi 'dug go/ /sems kyi</text></item>
<item><p>4b6</p><section>mdo sde</section><text>shes pa gcig pu la gnas te/ med pa'i gnas la 'dug pas na byang chub thob bo/ /byang chub thob tu zin kyang byang chub thob pa yong med de/ de'i ming ni yang dag pa'i mi g.yo ba zhes bya'o/ /ji lta zhes byas na/</text></item>
<item><p>4b7</p><section>mdo sde</section><text>mya ngan ni mi bden pa las skyes te mya ngan kyang stong pa'o/ /chos so cog kyang rang skyes pa med de chos kyang stong pa'o/ /sems shes bya ba yang gyin da ming yod du zad kyi thob par mi rung ste/ sems kyang stong pa'o/ /</text></item>
<item><p>4b8</p><section>mdo sde</section><text>rigs kyi bu pho sems stong pa yin par rig na/ stong pa'i sems gcig gis nang nas mi bden pa thams cad la blta ba'i mi rigs so/ /thams cad la bltas na de'i ming ni sems kyi dri ma zhes bya'o/ /sems</text></item>
<item><p>5a1</p><section>mdo sde</section><text>la dri ma med na de'i ming ni zag pa zad ces bya ba ste/ mig dang kha dog dang sems gsum char yang stong pa ste/ rtag par gtsang ngo / /byang chub sems dpa' nam mkha' mdzod kyis sangs rgyas la gsol pa/</text></item>
<item><p>5a2</p><section>mdo sde</section><text>bcom ldan 'das chos so cog kun kyang de bzhin lags pa lta na sems can thams cad kyang lus gcig /sems gcig /khams gcig /sangs rgyas gcig gi khams su chud par nus pa'i rigs/ sangs rgyas</text></item>
<item><p>5a3</p><section>mdo sde</section><text>gcig gi khams nas stong pa gang zhig khyab pa'i sangs rgyas thams cad kyi chos kyi khams su 'jug nus pa'i rigs/ sangs rgyas kyis byang chub sems dpa' nam mkha' mdzod la bka' stsal pa/ rigs kyi bu pho</text></item>
<item><p>5a4</p><section>mdo sde</section><text>khams thams cad kyang khams gcig tu gzhug tu rung ngo / /khams gcig dang / pad mo'i gdan gcig dang / yang dag par gshegs pa'i sku lus gcig gis khams thams cad kyang kun rgyas shing gang</text></item>
<item><p>5a5</p><section>mdo sde</section><text>bar rung ngo / /khams thams cad mngon par bstan na kun kyang stong pa'o/ /sangs rgyas thams cad kyi khams bzang du brgyan par yang rung ngo / /byang chub sems dpa' gcig gi lus kyis khams thams cad gang</text></item>
<item><p>5a6</p><section>mdo sde</section><text>rgyas par rung ngo / /ba spu nyag ma gcig gi bu ga'i nang du khams thams cad shong bar yang rung ngo / /khams thams cad khams gcig gi nang du gzhug pa dang / sems can gcig gi lus kyi nang du shong bar</text></item>
<item><p>5a7</p><section>mdo sde</section><text>yang rung ngo / /sangs rgyas kyi chos kyis gcig dang / byang chub kyi shing sdong po gcig gis khams thams cad gang bar yang rung ngo / /sgra skad snyan pa gcig gis khams thams cad gang ste/ thams cad de bzhin</text></item>
<item><p>5a8</p><section>mdo sde</section><text>thos shing shes te kun dga' gzha' bar yang rung ngo / /chos spyod pa rnams chos de bzhin gang bar shes na/ gzhan gyi yul khams thams cad du sangs rgyas kyi lus btsal ba'i mi rigs kyi/ sems gcig</text></item>
<item><p>5b1</p><section>mdo sde</section><text>dang / khams gcig gi gnas la sangs rgyas kyi lus btsal ba'i rigs so/ /lus gcig gi nang nas thams cad kyi lus 'byung bar nus so/ /thams cad kyi lus kyi nang nas lus gcig 'byung bar nus so/ /</text></item>
<item><p>5b2</p><section>mdo sde</section><text>ji lta zhes byas na/ lus gcig ni sangs rgyas gcig gi lus yin no/ /lus mang po thams cad ni sems can gyi lus yin pas na/ kun sems gcig las skyes so/ /sems gcig pu dge na chos so cog zad par</text></item>
<item><p>5b3</p><section>mdo sde</section><text>dge'o/ /sems gcig phyi mo mi dge na chos so cog zad par yang mi dge'o/ /las ngan pa byas na sems can ngan pa'i lus su skye'o/ /las dge ba byas na lha dang mi'i lus su skye'o/ /sems gcig po yang</text></item>
<item><p>5b4</p><section>mdo sde</section><text>sems gcig gi gzugs dang bral na sems kyi gzugs kyi nang na stong pa ste/ ci la 'ang thob pa med do/ /stong pa'i khams dang yang bral na blang ba med pa'i sa ni sangs rgyas kyi lus skye nus so/ /sangs rgyas kyi lus</text></item>
<item><p>5b5</p><section>mdo sde</section><text>la ni lus gcig tu zad kyi gnyis su med do/ /yong sangs rgyas kyi ngo bo nyid ni gcig go/ /sangs rgyas kyi ngo bo nyid gcig gi nang na sems kyi ngo bo nyid gcig tu zad do/ /sems gcig po ma gtogs par gud du</text></item>
<item><p>5b6</p><section>mdo sde</section><text>gzhan la btsal ba med do/ /gzhan la btsal ba byas na de ni yon po mi drang ba'o/ /ji lta zhes byas na sems kyi chos thams cad ni phyi logs nas btsal ba med do/ /phyi logs kyi gnas nas btsal na de'i ming ni gzhan bya'o/ /</text></item>
<item><p>5b7</p><section>mdo sde</section><text>gzhan gyi gnas las btsal na de ni mi bden pa'o/ /byang chub sems dpa' nam mkha' mdzod kyis sangs rgyas la gsol pa/ bcom ldan 'das sems gcig gi nang nas sangs rgyas thob par rung na/ thams cad kyi</text></item>
<item><p>5b8</p><section>mdo sde</section><text>sems kyi nang na/ kun la yang sangs rgyas kyi ngo bo nyid mchis pa lta/ sems can thams cad kun la sangs rgyas kyi ngo bo nyid mchis na/ yang dag par gshegs pa thams cad kyis sems gcig po spyod de/</text></item>
<item><p>6a1</p><section>mdo sde</section><text>sems can thams cad bskyed nus te sems gcig lus gcig gis 'khrug pa bsal na/ sangs rgyas kyi chos gzhan ma mchis te/ sangs rgyas kyi chos kyi sku lus su skyes lags pa lta/ sangs rgyas kyis byang</text></item>
<item><p>6a2</p><section>mdo sde</section><text>chub sems dpa' nam mkha' mdzod la bka' stsal pa/ rigs kyi bu de yin no de yin no/ /khyod kyis bshad pa bzhin te/ sems can kun la yang sangs rgyas kyi ngo bo nyid yod de/ sangs rgyas yang dag par gshegs</text></item>
<item><p>6a3</p><section>mdo sde</section><text>pa thams cad kun gyis sems gcig pu'i chos spyad de/ sems can thams cad kyi sems so cog sems gcig pu'i nang du sangs rgyas kyi chos tshol du btsud pas sangs rgyas kyi lus thob bo/ /byang chub sems dpa' nam</text></item>
<item><p>6a4</p><section>mdo sde</section><text>mkha' mdzod kyis sangs rgyas la gsol pa/ bcom ldan 'das sems can rnams la sangs rgyas kyi ngo bo nyid mchis te/ sangs rgyas kyi ngo bo nyid kyi nang du btsal bas sangs rgyas thob na sems can thams cad kyi so so'i</text></item>
<item><p>6a5</p><section>mdo sde</section><text>sems kyi nang na yang sangs rgyas lags te/ de thob par yang rung / mthong bar yang rung lags pa lta/ sangs rgyas kyis byang chub sems dpa' nam mkha' mdzod la bka' stsal pa/ rigs kyi bu pho sangs rgyas kyi ngo bo nyid</text></item>
<item><p>6a6</p><section>mdo sde</section><text>yang dag pa'i gzugs dam par 'jug pa ni thob ces byar yang mi rung ngo / /mi thob ces byar yang mi rung ngo / /mthong zhes byar yang mi rung / mi mthong zhes byar yang mi rung ngo / /ji lta zhes byas na/ byang chub</text></item>
<item><p>6a7</p><section>mdo sde</section><text>sems dpas sangs rgyas kyi ngo bo nyid yod ces bshad na/ de'i ming ni sangs rgyas la skur to/ /sangs rgyas kyi ngo bo nyid med ces bshad na yang sangs rgyas la skur to/ /sangs rgyas kyi ngo bo nyid yod pa ma yin zhes bshad na</text></item>
<item><p>6a8</p><section>mdo sde</section><text>yang sangs rgyas la skur to/ /sangs rgyas kyi ngo bo nyid med ces bshad na yang sangs rgyas la skur to/ /ji lta zhes byas na/ byang chub sems dpas sems can gyi sangs rgyas kyi ngo bo nyid yod pa ma yin na ni nam mkha' dang mtshungs/</text></item>
<item><p>6b1</p><section>mdo sde</section><text>med pa ma yin na ni ri bong gi rwa dang mtshungs te ri bong gi rwa ni yong med do/ /nam mkha' ni rtag par yod do/ /gzugs kyi tshul ni yod pa ma yin no/ /nam mkha'i tshul ni med pa ma yin no/ /gzugs kyi tshul kun dang</text></item>
<item><p>6b2</p><section>mdo sde</section><text>bral na ci la 'ang chags pa med do/ /skye ba'i gnas la mi 'dug ste/ de la skye bar mthong na dri ma'o/ /med pa'i gnas na mi 'dug ste/ de la ma mthong na chad pa zhes bya'o/ /sems can gyi sangs rgyas kyi ngo bo nyid</text></item>
<item><p>6b3</p><section>mdo sde</section><text>kyi dam pa'i gzugs ni de lta bu yin no/ /sangs rgyas kyi ngo bo nyid yod ces bshad na bskyed de skur to/ /sangs rgyas kyi ngo bo nyid yod kyang yod/ med kyang med ces bshad na log par skur to/ /sangs rgyas kyi ngo bo nyid</text></item>
<item><p>6b4</p><section>mdo sde</section><text>yod pa 'ang ma yin med pa 'ang ma yin zhes bshad na 'gran tor du skur to/ /byang chub sems dpa' nam mkha' mdzod kyis sangs rgyas la gsol pa/ bcom ldan 'das sems can gyi sangs rgyas kyi ngo bo nyid</text></item>
<item><p>6b5</p><section>mdo sde</section><text>dam pa de bzhin du zab ste/ 'du mched kyi rnams dang bral bas cis kyang gos pa ma mchis te/ dper na nam mkha' dang mtshungs shing phyi mo'i ngo bo nyid rtag par gtsang na ci'i slad nas sems can gyis mya ngan</text></item>
<item><p>6b6</p><section>mdo sde</section><text>rnams bgyis/ mya ngan bgyis na sems nyid dri ma lags pa lta na/ sems kyi dri ma de thog ma ga las skyes pa bcom ldan 'das kyis phal mang po la bshad de/ sems can gyi rnams kun gyis thos</text></item>
<item><p>6b7</p><section>mdo sde</section><text>shing shes par bgyis te/ sems can gyi rnams kyi mya ngan ngan no 'tshal ba shig ste/ sems kyi dri ma bkrus pas la la bkab cing dkris pa yong bral bar smon to/ /de nas sangs rgyas 'dzum mul zhes</text></item>
<item><p>6b8</p><section>mdo sde</section><text>bzhad de phyag g.yon pas byang chub sems dpa'i spyi bo la phyis te/ 'od chen po btang nas thams cad kun tu khyab par byas so/ /de nas sems can phal mang po thams cad kun shin du dga' gzha'o/ /sangs rgyas</text></item>
<item><p>7a1</p><section>mdo sde</section><text>kyi zhal nas byang chub sems dpas sems can rnams kyi phyir de lta bu'i dri ba byas pa de'i ming ni drang po dris pa ste/ sems can thar par bya ba yin no/ /tshig gzhan dris na de'i ming ni yon por</text></item>
<item><p>7a2</p><section>mdo sde</section><text>dris shes bya ste/ sems can brlag pa yin no/ /byang chub sems dpa' khyod drang po 'dri nus pa sems can thar par byas pa yin no/ /khyed la sogs pa sems can kun sems gcig tu</text></item>
<item><p>7a3</p><section>mdo sde</section><text>soms la brtags par nyon te/ 'gyes shing 'khrug pa'i sems sol la phyi logs kyi don med par byos te/ sems kyi yid thub par 'dug shig dang khyed la bshad do/ /bshad pa thos na ngan pa bcu'i sems</text></item>
<item><p>7a4</p><section>mdo sde</section><text>can kun grol thar pa thob po/ /byang chub sems dpa' nam mkha' mdzod kyis sangs rgyas la gsol pa/ bcom ldan 'das bdag la sogs pa sems can phal mang po thams cad kun sems gcig tu</text></item>
<item><p>7a5</p><section>mdo sde</section><text>bgyis lags ta/ 'khrug pa'i sems gzhan ma mchis na/ bcom ldan 'das kyis phal mang po la dgrol bshad par smon to/ /bcom ldan 'das kyis byang chub sems dpa' dang phal mang po rnams la</text></item>
<item><p>7a6</p><section>mdo sde</section><text>bka' stsal pa/ mya ngan thams cad ni phyin ci log las skyes so/ /phyin ci log thams cad ni mi bden pa'i sems las skyes so/ /mi bden pa'i sems thams cad ni nga yod pa las skyes so/ /nga yod pa</text></item>
<item><p>7a7</p><section>mdo sde</section><text>thams cad ni phyi mo yong med pa las skyes so/ /phyi mo med pa thams cad ni mi 'dug pa nyid yin no/ /phyi mo med na yod pa ma yin no/ /yod pa ni dri ma'o/ /med pa ni gtsang ma'o/ /gtsang ma de'i</text></item>
<item><p>7a8</p><section>mdo sde</section><text>gnas ni rtag par pha rol du phyin pa yin no/ /skyid pa pha rol du phyin pa yin no/ /nga pha rol du phyin pa yin no/ /gtsang ma pha rol du phyin pa yin no/ /de lta bu mthong ba ni ming drang po mthong ba zhes bya ste/</text></item>
<item><p>7b1</p><section>mdo sde</section><text>gzhan mthong ba ni ming yon po mthong ba zhes bya'o/ /de lta bu mthong ba ni mi de la shes rab yod do/ /gzhan mthong ba ni mi de la shes rab med do/ /shes rab yod pas ni thabs kyis bkrol lo/ /shes rab</text></item>
<item><p>7b2</p><section>mdo sde</section><text>med pas ni thabs kyis bcings so/ /byang chub sems dpa' nam mkha' mdzod kyis sangs rgyas la gsol pa/ bcom ldan 'das gtsang ma'i gnas de na sems can la la zhig sems rtag tu rtag pa'i sems g.yos</text></item>
<item><p>7b3</p><section>mdo sde</section><text>so/ /rtag tu skyid pa'i sems g.yo'o/ /rtag tu nga'i sems g.yo'o/ /rtag tu gtsang ma'i sems g.yo'o/ /shes rab yod pa lags te phyin ci log ma lags so/ /sangs rgyas kyis byang chub sems dpa'</text></item>
<item><p>7b4</p><section>mdo sde</section><text>nam mkha' mdzod la bka' stsal pa/ sems can la la zhig de ltar sems pa ni ming drang po sems pa ste/ mi de drang po mthong ba yin no/ /mi de shes rab yod pa yin no/ /ji lta zhes byas na/ yang dag par gshegs</text></item>
<item><p>7b5</p><section>mdo sde</section><text>pa'i chos kyi sku lus rtag pa pha rol du phyin/ skyid pa pha rol du phyin/ nga pha rol du phyin/ gtsang ma pha rol du phyin te gtsang gdang bar gnas so/ /sangs rgyas rnams kyi chos kyi sku lus de lta bur mthong ba'i mi de ni</text></item>
<item><p>7b6</p><section>mdo sde</section><text>sangs rgyas kyi yang dag pa'i slob ma gcig pu yin te/ drang po'i chos las skyes chos las 'phrul te skyes/ sangs rgyas kyi zhal nas skyes/ sangs rgyas kyi brtan pa bzhi thob po/ /mi tha mal pa yin mod kyi brtan</text></item>
<item><p>7b7</p><section>mdo sde</section><text>pa bzhi byang chub sems dpa' yin no/ /rigs kyi bu pho nga 'das pa'i phyi na lo lnga brgya yang rung / lo stong yang rung / lo stong lnga brgya yang rung / de'i phyi na yang mi la la zhig gis chos kyi yi ge 'di gzungs su</text></item>
<item><p>7b8</p><section>mdo sde</section><text>bzung ste/ kha ton dang klog nus la bshad pa bzhin du las su byas te/ rtag skyid dang gtsang gi gnas la yid ches shing drang por mthong gi steng du chos 'di spyad de/ sems can bstan bslabs na/ sems can gcig</text></item>
<item><p>8a1</p><section>mdo sde</section><text>bstan na de'i ming byang chub sems dpa'o/ /mi mtha' mal ba mod kyi yon phul ba blang du rung ste/ khyim nas byung ba'i mi yin no/ /byang chub sems dpa' nam mkha' mdzod kyis sangs rgyas la gsol pa/</text></item>
<item><p>8a2</p><section>mdo sde</section><text>bcom ldan 'das yong khyim nas byung ba'i mi de skra dang kha spu bregs la chos kyi gos gyon te/ tshul khrims tshang ba mnos te/ tha mal pa'i chos kyis ma gos pa de'i ming ni khyim nas byung ste/ yon blang du rung ba zhes bgyi na/</text></item>
<item><p>8a3</p><section>mdo sde</section><text>yang dag par gshegs pas da bshad pa mi tha mal pa la khyim nas byung ba'i mi lags te/ yon blang du rung zhes bgyi ba de'i gzhung bye brag ma phyed na/ sangs rgyas kyis byams shing thugs rjes gzigs te bdag la bshad par</text></item>
<item><p>8a4</p><section>mdo sde</section><text>smon to/ /sangs rgyas kyis byang chub sems dpa' nam mkha' mdzod la bka' stsal pa/ rigs kyi bu pho skra dang kha spu bregs pa ni lus la nga med par gdul ba'i phyir ro/ /chos kyi gos gyon pa ni tha mal pa'i chos dang</text></item>
<item><p>8a5</p><section>mdo sde</section><text>dbral ba'i phyir ro/ /tshul khrims tshang bar 'dzin pa ni thob cing mi gzhig pa'i phyir ro/ /ngas bshad pa de mi tha mal pa yin mod kyi lus dang sems thul bar nus te/ nga dang le lo mi g.yo sems la rdul kyis ma gos te/</text></item>
<item><p>8a6</p><section>mdo sde</section><text>tha mal pa'i chos dang bral nas yun rings te/ rdo rje dang mtshungs te/ tshul khrims kyi ngo bo nyid ma zhig pas/ tha mal pa yin mod kyi yang dag par na khyim nas byung ba yang dag pa yin no/ /yang theg pa chen po'i chos kyi yi</text></item>
<item><p>8a7</p><section>mdo sde</section><text>ge 'di'i nang na bshad pa bzhin du las su spyad na/ sangs rgyas kyi chos la yid ches pas rtag skyid nga gtsang mthong ste/ sems can la bkrol bshad na mi tha mal pa yin mod kyi brtan pa bzhi'i mi yin te/ byang chub</text></item>
<item><p>8a8</p><section>mdo sde</section><text>sems dpa'i las spyod pa yon blang du rung ste ming ni dge bsnyen zhes bya'o/ /shes rab kyi thabs thob ste theg pa chen po'i chos bshad do/ /de lta bu'i chos kyi ngo bo nyid kun sems dang ma bral te/ sems las 'phrul</text></item>
<item><p>8b1</p><section>mdo sde</section><text>skyes te ting nge 'dzin mi g.yo rtag par gcig pu'i sems la gnyis su med do/ /gcig pu'i sems kyi nang na phyi nang yang med/ bar ma yang nga med de thams cad dang bral lo/ /thams cad dang bral na skye ba dang shi ba</text></item>
<item><p>8b2</p><section>mdo sde</section><text>'ang med do/ /skye ba dang shi ba med na gdod yang dag pa'i mi g.yo ba yin no/ /yang dag pa'i mi g.yo ba rtag par 'dug la chos dang dge 'dun ni med par mi 'gyur ro/ /khams gsum gyi sems can ni rang skyes rang shi'o/ /</text></item>
<item><p>8b3</p><section>mdo sde</section><text>rigs kyi bu pho ched kar sems can la nga med par bshad do/ /sangs rgyas dang yang dag par gshegs pa ni yang dag pa'i bden pa'i nga yin te skye shir 'bab pa las 'das so/ /khyod la sogs pa sems can rnams rtag par 'dug pa</text></item>
<item><p>8b4</p><section>mdo sde</section><text>tshol na 'dod pa'i rnams dang spongs la skye ba med pa'i las byos shig /byang chub sems dpa' nam mkha' mdzod kyis sangs rgyas la gsol pa/ bcom ldan 'das las ji lta bu spyad na ming skye ba med pa'i las shes bgyi/</text></item>
<item><p>8b5</p><section>mdo sde</section><text>sangs rgyas kyi zhal nas rigs kyi bu pho rnams nga las gzhan ma skyes na/ gzhan las nga mi skye'o/ /ji lta zhes byas na/ tshul gyi ngo bo nyid ni gtsang ma stong pa ste/ yod pa 'ang ma yin/ rtag pa med pa yang ma yin no/ /</text></item>
<item><p>8b6</p><section>mdo sde</section><text>yod do cog kyang yod ni stong pa gtsang ma ste/ med pa yang ma yin na mthar yang yod pa yang ma yin no/ /byang chub sems dpa' dang sangs rgyas yang dag par gshegs pa rnams kyis khor mor ngo bo nyid gcig gi spos kyi ro bro</text></item>
<item><p>8b7</p><section>mdo sde</section><text>bas sems can rnams kyi sems gcig gis ngo bo nyid gtsang mar bsangs na/ 'dzangs pa'i rnams ni go ste stong par khong du chud/ blun po'i rnams kyis ni bslad pa'i nang du zhugs te chags bcings so/ /ji lta zhes byas na/</text></item>
<item><p>8b8</p><section>mdo sde</section><text>sems can shes rab yod pa la gti mug med pas tshor ba'i ngo bo nyid yod de ma rig pa'o cog tshor bas tshor ba med pa mi g.yo'o/ /stong pa 'ang med/ mi 'gyur ba 'ang med de/ gtsang gdang ba gcig pu'i nang du chud</text></item>
<item><p>9a1</p><section>mdo sde</section><text>nas mya ngan no cog dang yong bral lo/ /sems can blun po ni gti mug yod pas tshor ba'i ngo bo nyid la ma tshor bas ma rig pa g.yos te tshor ba med pas ni rdul dang mya ngan thams cad byas so/ /tshor ba yod par</text></item>
<item><p>9a2</p><section>mdo sde</section><text>shes na tshor ba med pa 'ang med do/ /tshor ba med pa 'ang med na gdod nad kyang mi skye'o/ /nad mi skye na tshor ba yod pa 'ang med do/ /tshor ba yod pa med pa ni yid mi ches pa'i sems med do/ /ji lta zhes byas na/</text></item>
<item><p>9a3</p><section>mdo sde</section><text>yid mi ches pa'i sems gcig gi nang na yid rnam gnyis yod do/ /yid mi ches pa'i sems med na nad kyang mi skye'o/ /skye ba'i gnas yod na ni khang pa stong par zhugs so/ /ngo bo nyid gcig gi yang dag pa'i stong pa ni bya</text></item>
<item><p>9a4</p><section>mdo sde</section><text>ba ni yod/ gzugs ni med/ 'du mched dang phrad do/ /rgyu g.yos pa ni stong pa sgyu ma dang mtshungs so/ /byang chub sems dpa' sems can no cog yid mi ches pa'i sems ni chod par bya ba'i rigs so/ /bdag</text></item>
<item><p>9a5</p><section>mdo sde</section><text>gis sems kyi mkhan po bya bar smon to/ /sems kyis bdag gi mkhan po bya bar mi smon to/ /'dod pa'i rnams dang bral la rang nyams med par byas te/ bsam pa'i gnas skyes kyang bsal ba'i sems med do/ /</text></item>
<item><p>9a6</p><section>mdo sde</section><text>snga ma'i sems dang phyi ma'i sems gcig la gcig 'gal bas na gzhung bzhin te ma rig pa mi g.yo/ tshor ba 'gyur ba yod mod kyi phyi mo mi g.yo ba'o/ /sems g.yos pa'i tshe snga ma g.yos pa'i sems kyis dgag go/ /</text></item>
<item><p>9a7</p><section>mdo sde</section><text>byang chub sems dpa' nam mkha' mdzod kyis sangs rgyas la gsol pa/ bcom ldan 'das sems kyi sngon logs na sems g.yos pa mchis na chos ci bgyis pas tshor zhing dgag nus/ sangs rgyas kyi zhal nas byang chub</text></item>
<item><p>9a8</p><section>mdo sde</section><text>sems dpas las spyod pa'i rnams las khor mor sems 'dug pa'i rnams la rtog tu bcug ste/ sems 'dug pa'i gnas rig na gdod sems mi 'dug go/ /de ltar tshor bas na tshor ba dgag go/ /'dod pa'i</text></item>
<item><p>9b1</p><section>mdo sde</section><text>sems mi g.yo na dgag cing brtag yang med do/ /g.yo ba'i gnas yod na stong pa la bde bar gzhag go/ /ngo bo nyid kyi stong pa gcig gi nang na gos pa dang gtsang ma gnyis ka'ang med do/ /ngo bo nyid gtsang gdang</text></item>
<item><p>9b2</p><section>mdo sde</section><text>bas na blangs pa 'ang med btang ba 'ang med do/ /sems kyang mi skye'o/ /skye ba 'ang med/ spyod pa 'ang med/ lus kyis spyad pa'i gnas kyang med/ tshig smra ba'i lam yang chad/ sangs rgyas kyi ngo bo nyid kyi ngo bo nyid</text></item>
<item><p>9b3</p><section>mdo sde</section><text>kyi dam pa tshor ba'i ngo bo nyid ni rtag par yod cing / dpe stong pa dang mtshungs te thams cad la ma chags so/ /byang chub sems dpa' las 'di spyad na/ dper dbyi gu thogs la nam mkha' la brdeg pa dang mtshungs te</text></item>
<item><p>9b4</p><section>mdo sde</section><text>phog ni phog ste chags pa med do/ /de'i ming chos spyod pa zhes bya'o/ /chags pa'i gnas yod du zin na phyi nang du zhugs pa yin no/ /sa gtsang mar bgrod cing 'gro na sems gcig ste gnyis su med bsam gtan</text></item>
<item><p>9b5</p><section>mdo sde</section><text>du zhugs la ldang dub kyi sems bkag ste/ yang dag pa'i bden pa gcig la brtags la 'gyod tshangs bya'o/ /de'i tshe phal mang po'i nang na log sred ming 'dod mangs shes bya ba zhig yod pa gna' thog ma med pa tshun chad log pa</text></item>
<item><p>9b6</p><section>mdo sde</section><text>mang du byas te/ nyes pa bcu rtag par byas nas sdang ba dang / khro ba dang / phrag dog dang / 'gren nga ba dang / 'di rnams bzhi'i sbrul gyis ni drangs/ mi bden pa dang phyi log gi sems kyi byi ba gnyis kyis ni sems kyi</text></item>
<item><p>9b7</p><section>mdo sde</section><text>rtsa ba bcad de/ dper na mi zhig shing gi kha na mar spyangs la 'og na sbrul bzhi 'dug ste/ kha gdug pa'i rlangs pas ni gyen du bdugs/ shing gi kha nas byi ba gnyis kyis ni dpyang thag gi rtsa ba la bzas te chad la thug /sems</text></item>
<item><p>9b8</p><section>mdo sde</section><text>gtsang ma gsum ni med par byas/ mig dang / kha dog dang / sems dang kun ni mi bden pa phyin ci log byed pa ste mthong bas bcings nas sems can dmyal bar lhung la thug pa las skad cig bsam pa'i sems kyi nang na gnod</text></item>
<item><p>10a1</p><section>mdo sde</section><text>bkur ba'i sems g.yos te/ yang dag par gshegs pa la 'gyod tshangs kyi chos 'dri 'am snyam na yid la gnong zhing ngo tsha bas 'dri ma phod na/ yang dag par gshegs pa'i 'phrul gyi thugs kyis de'i yid la</text></item>
<item><p>10a2</p><section>mdo sde</section><text>sems pa mkhyen te/ mi de sdug bsngal ba las bral te/ sems can dmyal ba'i sgo nas dbyung bar thugs la dgongs nas byang chub sems dpa' nam mkha' mdzod la bka' stsal pa/ nga 'das te song ba'i phyi na log sred la la zhig gis las</text></item>
<item><p>10a3</p><section>mdo sde</section><text>ngan pa mang du byas te/ sangs rgyas kyi dkon mchog gsum med par byed pa de lta bu'i mi ni phyi ma'i dus la sems can dmyal ba'i nang du yang dag par lhung nas bskal pa chen po bcu gnyis kyi bar du 'ang mi thar to/ /khyed byang chub</text></item>
<item><p>10a4</p><section>mdo sde</section><text>sems dpa' rnams kyis byams shing snying rje spyod la sems can 'di lta bu'i rnams 'gyod tshangs byed du chug la/ de'i sems kyi dri ma gtsang gdang bar byos la grol thar par byos shig /byang chub sems dpa' nam mkha' mdzod</text></item>
<item><p>10a5</p><section>mdo sde</section><text>kyis sangs rgyas la gsol pa/ bcom ldan 'das 'gyod tshangs kyi chos ci zhig bgyis na/ sdig bsal bar rung ba sangs rgyas kyis byams shing thugs rjes gzigs te/ bye brag phyed par bshad par smon to/ /sangs rgyas kyis byang</text></item>
<item><p>10a6</p><section>mdo sde</section><text>chub sems dpa' nam mkha' mdzod la bka' stsal pa/ 'gyod tshangs bya na yang dag pa'i bden pa'i gzhung la brtag go/ /yang dag pa'i bden pa'i gzhung mthong na sdig go cog thams cad bsal to/ /sangs rgyas kyis tshig 'di skad</text></item>
<item><p>10a7</p><section>mdo sde</section><text>bshad zin nas de'i tshe phal mang po brgya stong khri 'bum gyi sems can mi dang mi ma yin pa la sogs pa thams cad kun sems gcig tu yang dag pa'i bden pa'i gzhung gcig la brtags te/ mthong zin nas log sred 'dod mangs mod bzhin stan</text></item>
<item><p>10a8</p><section>mdo sde</section><text>las langs te/ lus smad lnga sa la gtugs nas sangs rgyas la gsol pa/ bcom ldan 'das bdag gi sems la ma rig pa mchis pas brtag pa bslabs mod kyi yang dag pa'i bden pa'i gzhung ma mthong ngo / /thog ma zhes</text></item>
<item><p>10b1</p><section>mdo sde</section><text>bgyi ba ma mchis pa tshun chad ngan pa bcu 'ba' shig gi las bgyis na/ da thabs ci spyad na bdag gis yang dag pa'i bden pa'i gzhung mthong zhing sdig zhu byang bar bgyir rung / sangs rgyas kyis 'dod mangs la bka' stsal pa/</text></item>
<item><p>10b2</p><section>mdo sde</section><text>khyod la sogs pa log sred kyi rnams kun sems gcig tu byos shig dang ngas khyed la bye brag phyed par dgrol bshad do/ /'dod mangs khyod la sogs pa sems can rnams kyis lus dang sems la sangs rgyas kyi ngo bo</text></item>
<item><p>10b3</p><section>mdo sde</section><text>gcig pu la brtags na chos kyi ngo bo nyid kyang rtag pa gcig pu'o/ /sangs rgyas so cog la 'ang ngo bo nyid gcig pu ste/ gnyis su med pas na yang dag pa'i bden pa'i gzhung yin no/ /de la gnyis su yod par mthong na</text></item>
<item><p>10b4</p><section>mdo sde</section><text>de'i ming ni yon po zhes bya'o/ /yon por lta na ni mya ngan 'khrug pa ldang ngo / /yon po mthong ba med na mya ngan 'khrug pa 'ang mi skye'o/ /mya ngan 'khrug pa chod na de'i ming gtsang gdang zhes bya'o/ /khyed la sogs pa sems</text></item>
<item><p>10b5</p><section>mdo sde</section><text>can kun gyis sems gcig tu sangs rgyas kyi ngo bo nyid gcig pu la rtogs shig /sangs rgyas kyi ngo bo nyid las gzhan mthong ba ni yong med do/ /gzhan mthong ba yod du zin na kun kyang sgyu ma mi bden pa yin no/ /</text></item>
<item><p>10b6</p><section>mdo sde</section><text>mi bden pa de lta bu byed pa ni phyin ci log ces bya'o/ /'dod mangs sems gcig gtsang na ni chos so cog kun kyang gtsang ngo / /sems cig sme na ni chos so cog kun kyang sme'o/ /sme ba'i dri ma ni sdig pa yin no/ /gtsang</text></item>
<item><p>10b7</p><section>mdo sde</section><text>ma ni yang dag pa yin no/ /sems dri ma dang bral na sdig mi skye'o/ /'dod mangs kyis sangs rgyas la gsol pa/ bcom ldan 'das bdag gis gna' nas las ngan pa'i rnams bgyis pa ni bskal pa stong khri grangs</text></item>
<item><p>10b8</p><section>mdo sde</section><text>ma mchis mu ma mchis pa lon na de ring sems bskyed do/ /yang dag pa'i bden pa'i gzhung gcig la brtags na mu ma mchis pa'i sdig kun byang ngam mi byang ba sangs rgyas kyis dgrol bshad par smon to/ /sangs rgyas kyis</text></item>
<item><p>11a1</p><section>mdo sde</section><text>'dod mangs la bka' stsal pa/ yang dag pa'i bden pa'i gzhung rtogs na sdig to cog kun ni byang ngo / /ci'i phyi nas shes byas na 'dod mangs sngon chad ni dri ma'i sems so/ /da ni gtsang ma'i sems so/ /</text></item>
<item><p>11a2</p><section>mdo sde</section><text>sems gcig ste gnyis su med de gud na sems gzhan med do/ /de ring gi sems gtsang na sngon gyi sems kyang gtsang ngo / /de lta bas na bskal pa grangs med pa tshun chad kyi sdig rnams kun byang zhing med par mngon no/ /dper me</text></item>
<item><p>11a3</p><section>mdo sde</section><text>long lo stong lon pa'i steng na/ rdul chags pa la gos kyis thang cig phyis na me long de'i mod bzhin snang ste/ rdul kun phyid nas lhag ma 'ang ma lus pa dang mtshungs so/ /yang gcig tu na khang pa mun nag lo stong lon pa'i nang</text></item>
<item><p>11a4</p><section>mdo sde</section><text>du mar me gcig bsregs pa dang mtshungs te mun pa kun med par song ngo / /khyed la sogs pa sems can gyi rnams rtag par sems gcig gis yang dag pa'i bden pa'i gzhung gcig la brtags pa'i rigs so/ /chos so cog gi</text></item>
<item><p>11a5</p><section>mdo sde</section><text>nang gi las rnams spyad de 'jig rten gyi chos so cog thams cad dang bral bar bya ba'i rigs so/ /ci'i phyir shes byas na/ 'dod mangs 'jig rten gyi chos ni g.yos kyang rung ma g.yos kyang rung ste/ kun kyang mthar 'jig cing</text></item>
<item><p>11a6</p><section>mdo sde</section><text>'dral ba yin no/ /chos la zhig cing ral na spyod pa la 'ang rtag pa med de/ chos la skye shi yod par 'gyur ro/ /skye shi yod pa'i chos dang bral na gdod ming yang dag pa'i gzhung zhes bya'o/ /'dod mangs dper na rdza mkhan gyis</text></item>
<item><p>11a7</p><section>mdo sde</section><text>rdza spyad byas pa dang mtshungs te/ yid la ci 'dod pa bzhin du byas na spyad la mi 'gyur ba med de/ spyad kyi dpe gzugs dang ming kun skyes shing dengs so/ /gyo mo'i rang bzhin 'ba' shig yod de/ rang bzhin gcig pu ni rtag</text></item>
<item><p>11a8</p><section>mdo sde</section><text>par yod do/ /dpe gzugs gzhan kun ni skyes shing dengs so/ /skyes shing dengs pa'i gzugs ni rang skyes pa ma yin no/ /rang skyes pa ma yin na yod pa ma yin no/ /'dod mangs sangs rgyas kyi ngo bo nyid ni dper gyo mo dang</text></item>
<item><p>11b1</p><section>mdo sde</section><text>mtshungs so/ /sems can gyi rang bzhin ni dper snod dang mtshungs te skye shi'i chos yin no/ /las so cog dang bral na sangs rgyas kyi sku lus gcig yin te/ sangs rgyas kyi sku lus gcig la brtags na lus gzhan med do/ /'dod</text></item>
<item><p>11b2</p><section>mdo sde</section><text>mangs kyis sangs rgyas la gsol pa/ bcom ldan 'das bdag gis yang dag pa'i bden pa'i gzhung la brtags pas sdig gi rnams kun byang lags na yang las ci spyad na chos kyi lus skye bar rung / sangs rgyas kyis 'dod mangs la</text></item>
<item><p>11b3</p><section>mdo sde</section><text>bka' stsal pa/ yang dag pa'i bden pa'i gzhung la brtags na nad do cog mi ldang ngo / /sdig dang dri ma kun ma g.yos na sems ni rdo rje dang mtshungs te nam du'ang mi 'jig go/ /tshul khrims gzung nus na sems nam mkha' dang mtshungs te</text></item>
<item><p>11b4</p><section>mdo sde</section><text>phyi nang gnyis ka gtsang gdang ngo / /bsam gtan 'dus pa'i nang du 'jug pa la mkhas na/ sems ni dper rlung dang me dang mtshungs te/ las ngan pa'o cog kun gyis shing bsal to/ /shes rab la rten pa la mkhas na shes</text></item>
<item><p>11b5</p><section>mdo sde</section><text>rab thob par rung ste/ de'i ming ni grol thar pa zhes bya'o/ /grol thar pas na yang dag pa shes shing mthong bar nus so/ /'dod mangs khyod kyis 'di lta bu'i don sbyang zhing spyad nus na chos kyi sku lus rnam pa lnga thob par rung ngo / /</text></item>
<item><p>11b6</p><section>mdo sde</section><text>'dod mangs kyis sangs rgyas la gsol pa/ bcom ldan 'das chos kyi sku lus rnam pa lnga la rgyu dang 'bras bu ci mchis/ sangs rgyas kyis 'dod mangs la bka' stsal pa/ sangs rgyas kyi ngo bo nyid ni rtag pa'i rgyu yin no/ /</text></item>
<item><p>11b7</p><section>mdo sde</section><text>chos kyi sku lus ni rtag pa'i 'bras bu yin no/ /ji lta zhes byas na/ sems kyi rgyu ni sangs rgyas kyi ngo bo nyid de chos kyi yon gyis 'bras bu thob bo/ /rgyu dang 'bras bu dang bral na rgyu'i 'bras bu med do/ /rgyu dang 'bras bu med na</text></item>
<item><p>11b8</p><section>mdo sde</section><text>sangs rgyas kyi lus yang dag pa yin no/ /'dod mangs sems gtsang ma'i yul la sems mi g.yo bar sangs rgyas tshe dpag med bsams na gdod yul gtsang mar skye ste/ sems can gyi phyir mi g.yo ba'i chos bshad de/</text></item>
<item><p>12a1</p><section>mdo sde</section><text>sems yang dag pa'i stong pa'i nang du chud la g.yo zhing bshad pa'i rnams dang bral te/ shes pa gsum gyi ngo bo nyid gcig ste rdo rje dang mtshungs par mi 'jig go/ /de'i tshe phal gyi nang na yang byang chub sems</text></item>
<item><p>12a2</p><section>mdo sde</section><text>dpa' ming spyod med ces bya ba zhig yod pa stan las langs te/ phrag pa g.yas pa chos bzhin byas/ pus mo g.yas pa sa la btsugs te thal mo sbyar nas sangs rgyas la gsol pa/ bcom ldan 'das sangs rgyas 'das te</text></item>
<item><p>12a3</p><section>mdo sde</section><text>gshegs pa'i slad na lo lnga brgya 'am/ lo stong ngam/ stong lnga brgya na sems can la chos bshad na/ chos gang bshad pa'i rigs pa sangs rgyas kyis byams shing thugs rje gzigs te bdag la drang zhing bshad par smon to/ /</text></item>
<item><p>12a4</p><section>mdo sde</section><text>sangs rgyas kyis byang chub sems dpa' spyod med la bka' stsal pa/ rigs kyi bu pho chos kyis rnams bshad pa ni mdo ni bshad gzugs ni mi bshad do/ /gzhung ni bshad/ yi ge'i ri mo ni mi bshad do/ /de lta bur</text></item>
<item><p>12a5</p><section>mdo sde</section><text>bshad pa ni chos yang dag pa yin no/ /yi ge'i ri mo dang / gzugs bshad na ni kha g.yos sems g.yos pa kun kyang bskur cing / dbang bzas pa'i rigs kyi bu pho sems can thams cad la chos bshad na mi</text></item>
<item><p>12a6</p><section>mdo sde</section><text>g.yo ba bzhin du bshad/ mnyam snyoms par bshad pa'i rigs so/ /ji lta zhes byas na/ sems can no cog gi sems gcig la sangs rgyas kyi ngo bo nyid kyang gcig ste/ ngo bo nyid gcig tu mnyam snyoms na</text></item>
<item><p>12a7</p><section>mdo sde</section><text>chos so cog kun kyang mnyam snyoms so/ /de la mtho dman du bshad na de'i ming yon po bshad pa ste/ de'i kha ni ral/ de'i lce ni gas te/ ci'i phyir shes byas na/ sems can thams cad kyi sems kyi dri ma yang dri</text></item>
<item><p>12a8</p><section>mdo sde</section><text>ma gcig tu 'thun no/ /sems can thams cad kyi sems gtsang ma yang gtsang ma gcig tu 'thun no/ /ci'i phyir shes byas na/ sems can thams cad kyi sems gcig tu gtsang ste/ dge ba bcu'i chos 'thun</text></item>
<item><p>12b1</p><section>mdo sde</section><text>par gtsang ngo / /sems can thams cad kyi sems gcig tu dri ma yod na ngan pa bcu'i chos gcig tu 'thun par dri ma yod do/ /sems can gyi nad ni gcig tu 'thun te/ sems can gyi sman dgos na sman kyang gcig tu</text></item>
<item><p>12b2</p><section>mdo sde</section><text>dgos so/ /chos mang du bshad na de'i ming ni phyin ci log ces bya'o/ /ci'i phyir shes byas na/ mi bdan pas bye phrag phye ste/ dge ba dang ngan pa'i chos bshig ste/ chos gcig bshig cing yod bzhin du chos</text></item>
<item><p>12b3</p><section>mdo sde</section><text>bshad na/ sangs rgyas kyi chos lam bshad pa yin no/ /byang chub sems dpas chos bshad pa na mi g.yo ba bzhin du shod cig /byang chub sems dpa' spyod med kyis sangs rgyas la gsol pa/ bcom ldan 'das</text></item>
<item><p>12b4</p><section>mdo sde</section><text>ji ltar mi g.yo ba bzhin du bshad ces bgyi/ sangs rgyas kyis byang chub sems dpa' spyod med la bka' stsal pa/ rigs kyi bu pho yang dag pa'i bden pa'i chos gcig bshad pa ni mi g.yo ba bzhin du bshad pa yin no/ /</text></item>
<item><p>12b5</p><section>mdo sde</section><text>sems drang po rdzogs par bshad pa ni mi g.yo ba bzhin du bshad pa yin no/ /mu gcig la chags pa med par bshad pa ni mi g.yo ba bzhin du bshad pa yin no/ /bye brag dbye ba med par bshad pa ni mi g.yo ba bzhin du bshad pa</text></item>
<item><p>12b6</p><section>mdo sde</section><text>yin no/ /sems gcig tu gtsang mar gnas te bshad na mi g.yo ba bzhin du bshad pa yin no/ /bshad do cog kun bshad du med na mi g.yo ba bzhin du bshad pa yin no/ /de nas byang chub sems dpa' spyod med kyis</text></item>
<item><p>12b7</p><section>mdo sde</section><text>sems can phal mang po thams cad kun gyis bye brag phyed par khong du chud par bya ba'i phyir yang sangs rgyas la gsol pa/ ji lta bur bshad na bshad pa med de/ mi g.yo ba bzhin du bshad ces bgyi/ sangs rgyas</text></item>
<item><p>12b8</p><section>mdo sde</section><text>kyis byang chub sems dpa' spyod med la bka' stsal pa/ rigs kyi bu pho chos so cog gi rang bzhin gyi gzugs stong pa bas na dgrol shing bshad du med do/ /chos so cog la gzugs med pas na gzugs la dgrol</text></item>
<item><p>13a1</p><section>mdo sde</section><text>bshad du med de bshad du mi rung ngo / /chos so cog la bya ba 'ang med/ g.yo ba 'ang med pas na bya ba med pa'i dgrol bshad pa la bshad du mi rung ngo / /rigs kyi bu pho dgrol bshad pa ni de ltar bshad de/</text></item>
<item><p>13a2</p><section>mdo sde</section><text>bshad pa de bshad du mi rung bas mi g.yo ba bzhin bshad ces bya'o/ /byang chub sems dpa' spyod med kyis sangs rgyas la gsol pa/ bcom ldan 'das chos ni de ltar bshad lags pa lta na/ ji lta bur na sems drang</text></item>
<item><p>13a3</p><section>mdo sde</section><text>por rdzogs par bshad ces bgyi/ sangs rgyas kyis byang chub sems dpa' spyod med la bka' stsal pa/ sems drang po zhes bya ba ni sems drang po spyad de yang dag par gshegs pa'i gzhung yid ches par bshad pa la bdag</text></item>
<item><p>13a4</p><section>mdo sde</section><text>gi sems bzhin mi bshad pa'o/ /rdzogs shes bya ba ni dge ba bcu'i gzhung rdzogs pa dang / bden pa bzhi'i gzhung rdzogs pa dang / rgyu rkyen bcu gnyis kyi gzhung rdzogs pa dang / pha rol du phyin pa</text></item>
<item><p>13a5</p><section>mdo sde</section><text>drug gi gzhung rdzogs pa dang / grol thar pa'i gzhung rdzogs pa yin te/ de lta bu'i chos rnams rdzogs na nga ni sems gcig gi na sangs rgyas ngo bo nyid gcig gi sar gtsang ma gcig snyoms par bshad na/ de'i ming rdzogs</text></item>
<item><p>13a6</p><section>mdo sde</section><text>par bshad de mi g.yo ba bzhin bshad ces bya'o/ /ci'i phyi nas shes byas na/ chos so cog thams cad kun gcig tu rdzogs par bshad pa'i phyir ro/ /byang chub sems dpas chos gcig tu gtsang mar snyoms/</text></item>
<item><p>13a7</p><section>mdo sde</section><text>dper mtsho chen po gcig gi chu'i nang na nor bu rin po che rnam pa mang du yod pa la tshol bas yid bzhin du rnyed pa dang mtshungs so/ /yang dper na 'phrul gyi sman tan zhes bya ba sman go 'dun rnam pa mang po las sbyar te/ nad do cog</text></item>
<item><p>13a8</p><section>mdo sde</section><text>gsos na sman btang ba bzhin du kun sos so/ /snying gtsang ma gcig tu snyoms na sems gcig tu gtsang / sangs rgyas kyi ngo bo nyid gcig tu gtsang / chos kyi rnams gcig tu gtsang ste/ mnyam snyoms na chos kyi</text></item>
<item><p>13b1</p><section>mdo sde</section><text>rnams snyoms te/ de lta bur bshad pa ni gtsang mar bshad pa yin no/ /gzhan ltar bshad pa ni sme bar bshad pa yin no/ /ci'i phyi nas shes byas na sems can thams cad kun la sangs rgyas kyi</text></item>
<item><p>13b2</p><section>mdo sde</section><text>ngo bo nyid yod do/ /sangs rgyas kyi ngo bo nyid med pa med de/ tshor ba la nye ring yod du zad do/ /rtsa ba'i phyi mo bzhin du theg pa chung ngu'i mi la ni theg pa chung ngu'i chos bshad/ log sred kyi mi la ni log sred kyi chos bshad na de'i ming ni</text></item>
<item><p>13b3</p><section>mdo sde</section><text>sangs rgyas kyi chos lam yon por bshad pa zhes bya ste/ sangs rgyas kyi ngo bo nyid chad pa dang / sangs rgyas kyi sku lus med par 'chad pa'o/ /de lta bur chos 'chad pa'i mi ni bskal pa brgya stong khri'i bar du</text></item>
<item><p>13b4</p><section>mdo sde</section><text>sems can dmyal ba rnams su lhung ste/ sangs rgyas 'jig rten du byung du zin kyang mi thar to/ /thar du zin te mi'i nang du skyes na yang yul gyi mtha' 'khob mi'i tha ma'i nang du skyes te/ mchu sho re la lce med</text></item>
<item><p>13b5</p><section>mdo sde</section><text>pa de lta bu'i lus thob bo/ /ci'i phyi nas shes byas na/ byang chub sems dpa' sems can gyi ngo bo nyid ni chos kyi ngo bo nyid yin te/ chos kyi ngo bo nyid ni rtag par gtsang la yang dag pa'i mtshan bzang po rnam pa</text></item>
<item><p>13b6</p><section>mdo sde</section><text>kun ldan te/ phyi mo nas thob pa 'ang med/ stor ba 'ang med de byung ba 'ang med/ nub pa 'ang med de ngo bo nyid rtag cing yang dag pa'i bden pa ste/ sgyu ma mi bden pa 'ang med do/ /mya ngan 'khrug pa 'ang med do/ /</text></item>
<item><p>13b7</p><section>mdo sde</section><text>mya ngan las 'das pa 'ang med do/ /skyed bri'ang med la mtha' yun du gtsang gdang ste/ ngo bo nyid gcig tu gtsang gdang ba ni byang chub nyid yin no/ /gtsang gdang ba'i ngo bo nyid dang / byang chub kyi ngo bo nyid ni</text></item>
<item><p>13b8</p><section>mdo sde</section><text>gcig tu zad de gnyis su med do/ /gtsang gdang ba'i btang snyoms pa ste/ yi ge'i 'bru dang tshig gi lam yang chad do/ /dper na nam mkha' dang mtshungs te/ phyi dang gnyis ka gtsang gdang ngo / /gtsang gdang</text></item>
<item><p>14a1</p><section>mdo sde</section><text>ba gcig po de ni phyi nang na 'ang mi gnas/ bar na 'ang mi gnas/ smra ba 'ang med/ bshad pa 'ang med do/ /ji lta bur na de'i nang nas nad kyi rtsi bye brag dbye/ bye brag dbye ba med na</text></item>
<item><p>14a2</p><section>mdo sde</section><text>bye brag dbye ba'i shes rab yin no/ /rigs kyi bu pho sems gcig dang / gtsang gdang ba gcig dang / sangs rgyas kyi ngo bo nyid gcig dang / 'di rnams dang bral na sangs rgyas btsal du yang med/</text></item>
<item><p>14a3</p><section>mdo sde</section><text>chos bshad du yang med/ dge 'dun thob pa 'ang med do/ /ji lta zhes byas na/ sangs rgyas ni chos yin no/ /chos ni dge 'dun yin no/ /de lta bas na ngas chos kyi yi ge 'di bshad pa sems can gyi lus gcig /</text></item>
<item><p>14a4</p><section>mdo sde</section><text>sems gcig /gtsang gdang ba gcig /sangs rgyas kyi ngo bo nyid gcig /sangs rgyas kyi chos kyis gcig /byang chub kyi sdong po gcig gis khams so cog thams cad gang rgyas te sems can thams cad kyi lus kyi nang du</text></item>
<item><p>14a5</p><section>mdo sde</section><text>chud do/ /rigs kyi bu pho sangs rgyas thams cad ni chos kyi yi ge 'di las skyes so/ /chos so cog kun ni chos kyi yi ge 'di las byung ngo / /dge 'dun thams cad kyang chos kyi yi ge 'di las snang ngo / /chos kyi yi ge 'di</text></item>
<item><p>14a6</p><section>mdo sde</section><text>mnos shing gzungs su 'dzin pa ni ming dkon mchog gsum gzungs su 'dzin pa zhes bya'o/ /chos kyi yi ge 'di klog cing 'di'i gzhung rgya cher klog tu bcug na la la zhig na ba yod na 'ang kun sos te 'dre gdon dang ngan pa'i</text></item>
<item><p>14a7</p><section>mdo sde</section><text>rnams nye nus pa med do/ /byang chub sems dpa' khyod kyis sems can la phan bsod de lta bu yod kyis ngas chos kyi yi ge 'di khyod la gtams te/ gtad la gcig tu na sems can la ra mda' bya zhing bsgral ba'i chos</text></item>
<item><p>14a8</p><section>mdo sde</section><text>nyung du thos la mang du shes pa dang / nyung du mthong ba la mang du rig pa dang / yi ge'i ri mo mang du ma btsal bar gzhung gi mngon rtags thob pa yang bshad kyis/ khyed la sogs pa byang chub sems dpa'i rnams kun sems</text></item>
<item><p>14b1</p><section>mdo sde</section><text>gcig tu brtags par nyon cig dang khyod la dgrol bshad do/ /sems can thams cad kun sems gcig /sangs rgyas gcig /ngo bo nyid gcig ste/ mya ngan 'khrug pa thams cad kun ni sems gcig las</text></item>
<item><p>14b2</p><section>mdo sde</section><text>skyes so/ /kun kyang 'du mched dang shes rab gnyis kyi gnas kyi rgyu las langs so/ /ji lta zhes byas na/ rgyu'i rang bzhin dang / bdag gi rang bzhin dang / rang bzhin gnyis kyi stobs las stobs rnams gnyis</text></item>
<item><p>14b3</p><section>mdo sde</section><text>kyi rang bzhin g.yos te/ skad cig bsams pa las mi bden pa'i sems skyes te/ mi bden pa de la ni phyi mo'ang med do/ /skad cig sems g.yos pa'i tshe mya ngan 'khrug pa'ang mod bzhin ldang ngo / /sems 'di</text></item>
<item><p>14b4</p><section>mdo sde</section><text>la brtags na mi bden pa'i sems la phyi mo med do/ /phyi mo med na gnas kyang med do/ /de la gnas med par rtogs na tshor ba'i sems skyes te/ phyi mo tshor ba'i sems gtsang ma la bsam pa yong med do/ /sems</text></item>
<item><p>14b5</p><section>mdo sde</section><text>la bsam pa med na sems mi g.yo'o/ /sems mi g.yo na sems kyi gnas kyang med de/ de'i ming ni gtsang gdang ngo / /gtsang gdang ba'i stong pa'i sems ni ngo bo nyid phyi mo nas gtsang gdang ste gtsang mas mngon</text></item>
<item><p>14b6</p><section>mdo sde</section><text>brtags par yang med do/ /gtsang gdang ba'i sems dang yang bral bas na gtsang gdang zhes bshad do/ /byang chub sems dpa' ni gtsang gdang ba'i sems la bya ba yang med/ g.yo ba yang med/ dri ma yang med/</text></item>
<item><p>14b7</p><section>mdo sde</section><text>gtsang ma yang med/ skye ba yang med/ 'bri ba yang med de mthar cis kyang gos pa med de/ gnas gcig la 'ang 'dug pa med de/ de'i ming dang grangs las yong bral lo/ /rtag pa de bzhin na de bzhin zhes</text></item>
<item><p>14b8</p><section>mdo sde</section><text>bya ba yang med de/ dper rdo rje dang mtshungs te ngo bo nyid gcig pu la zhig pa 'ang med do/ /dper nam mkha' dang mtshungs te thams cad shong / dper me tog pad mo dang mtshungs te sred pa'i chus mi chags so/ /</text></item>
<item><p>15a1</p><section>mdo sde</section><text>las 'di spyad na yang dag par grol thar te skye shi 'bab las 'das te/ sems can dmyal ba'i sdug bsngal las phyin to/ /byang chub sems dpa' sems gcig gi chos 'di ming gcig ni 'gyod tshangs kyis</text></item>
<item><p>15a2</p><section>mdo sde</section><text>grol thar pa zhes kyang bya ste/ yang dag pa'i bden pa'i gzhung mthong ba'i phyir ro/ /gnyis su na ming chos spyad pas grol thar ces kyang bya ste/ nags gcig na 'dug pa'i phyir ro/ /gsum du na ming spyad pa med pas</text></item>
<item><p>15a3</p><section>mdo sde</section><text>grol thar ces kyang bya ste/ 'dug cing chags pa med pa'i phyir ro/ /grol thar pa 'di gsum ni kun kyang sems gcig las skyes te/ sems can thams cad la sems gnyis su med pa'i phyir ro/ /</text></item>
<item><p>15a4</p><section>mdo sde</section><text>sems can thams cad kun la theg pa gcig pu yod do/ /byang chub sems dpa'i chos kyi rgyal po chos gcig shes par nus na chos gcig mi shes pa med do/ /chos gcig mi shes na chos gcig kyang shes</text></item>
<item><p>15a5</p><section>mdo sde</section><text>pa med do/ /ji lta zhes byas na/ chos kyi rnams mi gcig pa med pa'i phyir ro/ /byang chub sems dpa' 'di gcig pu thos na de ni nyung du thos pa yin no/ /chos mi shes pa med pa de'i ming ni mang du shes pa'o/ /</text></item>
<item><p>15a6</p><section>mdo sde</section><text>ci'i phyir zhes byas na/ chos so cog gi ngo bo nyid gtsang ma gcig la 'dus pa'i phyir ro/ /gcig pu 'di mthong ba'i phyir ro/ /gcig pu 'di mthong na sangs rgyas thams cad kyi lus mthong ngo / /ci'i phyir</text></item>
<item><p>15a7</p><section>mdo sde</section><text>zhes byas na/ sangs rgyas so cog gi lus ni gtsang ma gcig las byung ba'i phyir ro/ /gtsang ma gcig gis ni sangs rgyas gcig gi lus dang / sangs rgyas kyi sa gcig dang / byang chub kyi sdong po</text></item>
<item><p>15a8</p><section>mdo sde</section><text>gcig yin no/ /rigs kyi bu pho chos 'di'i nang nas mya ngan 'khrug pa'i rnams bcad pa ni dper sdong po bcad pa dang mtshungs/ rtsa ba 'ba' shig bcad kyi yal ga dang 'dab ma mi gcod do/ /ci'i phyir zhes byas na/ dper mi</text></item>
<item><p>15b1</p><section>mdo sde</section><text>la la zhig lus la dug mdas phog ste/ lus na tsha ba la mda' phyung na ni nad kyang sos so/ /mda' ma phyung na ni nad kyang mi sos so/ /de la bsdad de mda' de'i sgro ni ci'i sgro/ gcig tu na de'i smyug ri gang</text></item>
<item><p>15b2</p><section>mdo sde</section><text>las byung / mda' de sus 'phangs shes 'dri na de'i bar du mi de na tsha bas tshe srog zad zin to/ /de'i 'og tu mda' phyung ba ni phan pa med par mngon no/ /rigs kyi bu pho sems mod bzhin du khrus shig /sems gtsang mar 'dug na de'i</text></item>
<item><p>15b3</p><section>mdo sde</section><text>ming ni gtsang gdang zhes bya'o/ /'du mched kyi rnams gtsang gdang na yod pa la chags pa'i rnams dang bral te/ chags pa med pa'i nang du chud par nus so/ /ci'i phyir zhes byas na/ phyi mo sems can la bslabs te/ sman</text></item>
<item><p>15b4</p><section>mdo sde</section><text>bzang po 'di bshad de nad kyi rnams gsos la kun sos par 'tshal lo/ /yang gcig tu na chos kyi yi ge 'di'i rdo rje'i shes rab kyi ral gris sems can rnams kyi ma rig pa'i yid breg go/ /yang gcig tu na chos kyi yi ge 'di gtsang</text></item>
<item><p>15b5</p><section>mdo sde</section><text>gdang ba'i chos spyad de/ sems can rnams kyi gdug pa gsum gyi dri ma brdab cing bsal lo/ /yang gcig tu na chos kyi yi ge 'di shes rab kyi stobs po che spyad de/ sems can dkris pa bcus bcings pa grol thar par 'tshal lo/ /</text></item>
<item><p>15b6</p><section>mdo sde</section><text>yang gcig tu na chos kyi yi ge 'di ngo bo nyid gtsang gdang bar gcig tu spyad de/ sems can gyi rnams kun gyis lus gcig /sems gcig /sangs rgyas gcig /ngo bo nyid gcig /gtsang gdang ba gcig thob ste/</text></item>
<item><p>15b7</p><section>mdo sde</section><text>theg pa tshigs kyi nang du chud yang dag par 'tshal lo/ /sems sems can dmyal ba nas thar yang dag par 'tshal lo/ /sems can dmyal ba nas thar yang dag par 'tshal lo/ /bdag gi sems can gyi rnams bsgral ba'i</text></item>
<item><p>15b8</p><section>mdo sde</section><text>ra mda' nus te/ sems can gyi rnams sems can dmyal ba rnams su ltung na bdag gis sangs rgyas kyi sku lus nub cing med par bgyis lags na/ bcom ldan 'das kyis sangs rgyas kyi chos 'di bdag la gtad cing</text></item>
<item><p>16a1</p><section>mdo sde</section><text>gdams par smon to/ /bdag la yang sems can rgya cher bsgrol ba bshad de sems can gyi rnams thos pa nyung la shes pa mang / mthong ba nyung la rig pa mang / yi ge'i ri mo mang du ma 'tshal bar gzhung gi mngon</text></item>
<item><p>16a2</p><section>mdo sde</section><text>rtags thob ste/ chos nyung ngus yang dag par grol thar la/ gzhan dogs pa 'dri ba ma mchis par bgyi na/ sangs rgyas kyis byams shing thugs rjes gzigs te bdag la dgrol bshad par smon to/ /sangs rgyas kyis</text></item>
<item><p>16a3</p><section>mdo sde</section><text>phal mang po la bka' stsal pa/ byang chub sems dpa' chos kyi rgyal po 'dis bskal pa brgya stong khri 'bum gyi sangs rgyas rnams la yon gsol myong zin pas na/ thabs spyod pa mkhas te sems can la ra mda' bya zhing</text></item>
<item><p>16a4</p><section>mdo sde</section><text>bsgral nus so/ /byang chub sems dpa' 'dis ro bro ba'i rlung spyad de sems can rnams kyi srog mthud nus so/ /khyed la sogs pa da lta'i dang / ma 'ongs pa'i dus kyi sems can rnams kyis byang chub sems</text></item>
<item><p>16a5</p><section>mdo sde</section><text>dpa' 'di'i ming gzungs su bzung gi steng du/ dge ba'i bshes gnyen chen po gyis/ mya ngan las 'das pa'i shes rab kyi pha rol du phyin pa'i stong par thar pa thogs pa med pa thob bo/ /de nas byang chub sems</text></item>
<item><p>16a6</p><section>mdo sde</section><text>dpa' chos kyi rgyal pos sa la gtugs te phyag 'tshal nas langs te/ de'i gzhi nas mya ngan las 'das pa chen por zhugs nas/ stong pas grol thar par go ste/ chags pa med pa'i sa las rkang pa bteg pa dang</text></item>
<item><p>16a7</p><section>mdo sde</section><text>rkang pa bor ba kun kyang gtsang gdang ba bsgrod de/ thal mo sbyar nas/ sangs rgyas la phyag 'tshal te song ngo / /chos kyi rgyal po'i yi ge bam po gcig ste rdzogs so// //</text></item>
<item><p>16a8</p><section>mdo sde</section><text>@#/ /rgya gar skad du/ Ar+ya d+harma Ne ra nA ma ma hA yA na sU tra/ bod skad du/ 'phags pa chos kyi tshul zhes bya ba theg pa chen po'i mdo/ sangs rgyas dang byang chub sems dpa' thams cad la</text></item>
<item><p>16b1</p><section>mdo sde</section><text>phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal na smyug ma las byas pa'i 'khor gyi khyams na bzhugs te/ de'i tshe smyug ma las byas pa'i 'khor</text></item>
<item><p>16b2</p><section>mdo sde</section><text>gyi khyams su 'dus shing 'khod pa'i byang chub sems dpa' rab tu mang po dag 'di snyam du sems te/ bdag cag gis ji ltar gnas par bya/ ji ltar bsgrub par bya/ ji ltar rnal 'byor du bya/ ji ltar sems can</text></item>
<item><p>16b3</p><section>mdo sde</section><text>rnams yongs su smin par bya snyam pa dang / de nas bcom ldan 'das kyis byang chub sems dpa' rab tu mang po de dag gi bsam pa mkhyen nas smyig ma las byas pa'i 'khor gyi khyams ga la ba der gshegs te</text></item>
<item><p>16b4</p><section>mdo sde</section><text>byon nas gdan bting ba la bzhugs so/ /bzhugs nas bcom ldan 'das kyis byang chub sems dpa' rab tu mang po de dag la 'di skad ces bka' stsal to/ /rigs kyi bu dag legs so legs so/ /khyod kyi rtog pa ni</text></item>
<item><p>16b5</p><section>mdo sde</section><text>bzang ngo / /yid kyi dri ba ni mdzes so/ /spobs pa ni dge'o/ /yid la bya ba ni tshul bzhin no/ /rigs kyi bu dag de'i phyir legs par rab tu nyon la yid la zung shig dang / byang chub sems dpa' sems dpa'</text></item>
<item><p>16b6</p><section>mdo sde</section><text>chen po rnams kyi tshul gang byang chub sems dpa'i spyod pa thams cad ston par byed pa dang / sangs rgyas kyi chos thams cad rjod par byed pa de lta bu'i chos kyi tshul ngas khyod la bshad do/ /bcom ldan 'das legs</text></item>
<item><p>16b7</p><section>mdo sde</section><text>so zhes gsol nas byang chub sems dpa' de dag bcom ldan 'das kyi ltar nyan pa dang / bcom ldan 'das kyis de dag la 'di skad ces bka' stsal to/ /rigs kyi bu dag de lta bas na mya ngan las 'das pa'i</text></item>
<item><p>16b8</p><section>mdo sde</section><text>bsam pa can du gyis shig /'khor bar sbyor ba can du gyis shig /'khor ba dang mya ngan las 'das pa la yang gnas par ma byed cig /de dag gis gsol pa/ bcom ldan 'das ji ltar na</text></item>
<item><p>17a1</p><section>mdo sde</section><text>byang chub sems dpa' rnams mya ngan las 'das pa'i bsam pa can dang 'khor bar sbyor ba can lags/ ji ltar na 'khor ba dang / mya ngan las 'das pa la yang mi gnas pa lags/</text></item>
<item><p>17a2</p><section>mdo sde</section><text>bcom ldan 'das kyis bka' stsal pa/ 'chi ba med pa'i bde ba la reg par bya ba'i phyir mya ngan las 'das pa'i bsam pa can yin/ dge ba'i rtsa ba bsags pa'i phyir 'khor bar sbyor ba can yin/ 'phags pa</text></item>
<item><p>17a3</p><section>mdo sde</section><text>dang so so'i skye bo dag sten pa'i phyir 'khor ba dang mya ngan las 'das pa la 'ang mi gnas te de ni tshul lo/ /rigs kyi bu dag de lta bas na rang gi sems yongs su sbyongs shig /pha rol gyi sems srungs shig /sems</text></item>
<item><p>17a4</p><section>mdo sde</section><text>dpa' ba can du gyis shig /gsol pa/ bcom ldan 'das ji ltar na byang chub sems dpa' rnams rang gi sems yongs su sbyong bar bgyid pa lags/ ji ltar na gzhan gyi sems srung ba lags/ ji ltar na sems dpa'</text></item>
<item><p>17a5</p><section>mdo sde</section><text>ba can lags/ bka' stsal pa/ nyon mongs pa sel bas rang gi sems yongs su sbyong bar byed pa yin/ khong khro ba med pas gzhan gyi sems srung ba yin/ byang chub kyi sems mi gtong bas sems dpa'</text></item>
<item><p>17a6</p><section>mdo sde</section><text>ba yin te de ni tshul lo/ /rigs kyi bu dag de lta bas na bya ba dang yang 'gal bar ma byed cig /bya ba ma yin pa la yang snang bar gyis shig /byas pa la lan re ba med par gyis shig /gsol pa/ bcom ldan 'das ji ltar na byang chub sems dpa' rnams</text></item>
<item><p>17a7</p><section>mdo sde</section><text>bgyi ba dang mi 'gal bar bgyid pa lags/ ji ltar na mi bgyi ba la yang gda' ba lags/ ji ltar na bgyi ba la lan re ba ma mchis pa lags/ bka' stsal pa/ bya ba dang 'gal bar mi bya ba ni</text></item>
<item><p>17a8</p><section>mdo sde</section><text>rten cing 'brel par 'byung ba'i chos la 'jug pas las kyi rnam par smin pa la yid ches par bya'o/ /bya ba ma yin pa la snang ba ni snying rje chen po la 'jug pa'o/ /byas pa la lan re ba med pa</text></item>
<item><p>17b1</p><section>mdo sde</section><text>ni lan du phan 'dogs par re ba med pa ste de ni tshul lo/ /rigs kyi bu dag de lta bas na dus ma yin par ni ma ldang cig /dus la bab na ni ma nyal cig /nyal ba rnams ni slong shig /rtag tu ni nyol</text></item>
<item><p>17b2</p><section>mdo sde</section><text>cig /gsol pa/ bcom ldan 'das ji ltar na byang chub sems dpa' rnams dus ma lags par mi ldang ba lags/ ji ltar na dus la bab na mi nyal ba lags/ ji ltar na nyal ba rnams slong ba lags/</text></item>
<item><p>17b3</p><section>mdo sde</section><text>ji ltar na rtag tu nyal ba lags/ bka' stsal pa/ dus ma yin par mi ldang ba ni snod du ma gyur pa rnams la chos mi bstan pa'o/ /dus la bab na mi nyal ba ni snod du gyur pa las 'da' bar mi</text></item>
<item><p>17b4</p><section>mdo sde</section><text>bya'o/ /nyal ba rnams bslang ba ni dus dang dus ma yin pas bskul ba'o/ /rtag tu nyal ba ni snyoms par 'jug pa las mi nyam pa ste de ni tshul lo/ /rigs kyi bu dag de lta bas na yid</text></item>
<item><p>17b5</p><section>mdo sde</section><text>brtan pa med par gyis shig /yid brtan pa gzhig par gyis shig /yid ma brtan pa rnams la yid brtan par gyis shig /gsol pa/ bcom ldan 'das ji ltar na byang chub</text></item>
<item><p>17b6</p><section>mdo sde</section><text>sems dpa' rnams yid mi rton pa lags/ ji ltar na yid brtan pa 'jig par bgyid pa lags/ ji ltar na yid ma brtan pa rnams la yid rton pa lags/ bka' stsal pa/</text></item>
<item><p>17b7</p><section>mdo sde</section><text>yid mi brtan zhes bya ba ni gzugs med pa'i snyoms par 'jug pa rnams la yid mi gzhag pa'o/ /yid brtan pa zhig par bya ba ni snyoms par 'jug pa bzlog pa'o/ /yid ma brtan pa rnams la yid</text></item>
<item><p>17b8</p><section>mdo sde</section><text>brtan par bya ba ni log par zhugs pa rnams la ste de ni tshul lo/ /rigs kyi bu dag de lta bas na nor dang ldan par gyis shig /byas pa shes pa med par sbyor cig /ci la 'ang lan re bar</text></item>
<item><p>18a1</p><section>mdo sde</section><text>ma byed cig /rnyed pa chen pos nye bar 'tsho bar gyis shig /gsol pa bcom ldan 'das ji ltar na byang chub sems dpa' rnams nor dang ldan pa lags/ ji ltar na byas pa 'tshal</text></item>
<item><p>18a2</p><section>mdo sde</section><text>ba ma mchis par sbyor ba lags/ ji ltar na ci la'ang lan mi re ba lags/ ji ltar na rnyed pa chen pos nye bar 'tsho ba lags/ bka' stsal pa/ nor dang ldan pa zhes bya ba ni nor bdun dang ldan pa'o/ /</text></item>
<item><p>18a3</p><section>mdo sde</section><text>byas pa shes pa med par sbyar ba ni ser sna can rnams sbyin pa la sbyar ba dang / shes rab 'chal pa rnams shes rab la sbyar ba'o/ /ci la'ang lan re ba med pa ni rang gi dgos pa la'ang nan tan du bya ba'o/ /rnyed pa</text></item>
<item><p>18a4</p><section>mdo sde</section><text>chen pos nye bar 'tsho ba ni bla na med pa yang dag par rdzogs pa'i byang chub tu yongs su bsngo ba ste de ni tshul lo/ /rigs kyi bu dag de lta bas na chags pa yang shes par gyis shig /chags pa rnams la yang spyod cig /</text></item>
<item><p>18a5</p><section>mdo sde</section><text>chags pa la zhen pa rnams la'ang ltos shig /chags pa med pa la'ang srungs shig /gsol pa/ bcom ldan 'das ji ltar na byang chub sems dpa' rnams la chags pa 'tshal ba lags/ ji ltar na chags pa</text></item>
<item><p>18a6</p><section>mdo sde</section><text>rnams la spyod pa lags/ ji ltar na chags par zhen pa la lta ba lags/ ji ltar na chags pa ma mchis pa srung ba lags/ bka' stsal pa/ chags pa shes par bya ba ni gzugs med pa'i snyoms par</text></item>
<item><p>18a7</p><section>mdo sde</section><text>'jug pa rnams so/ /chags pa rnams la spyad pa ni skye mched drug gcad pa'o/ /chags par zhen pa la lta ba ni so so'i skye bo yongs su smin par bya ba'o/ /chags pa med pa srung ba ni skyon med par mi 'jug pa ste</text></item>
<item><p>18a8</p><section>mdo sde</section><text>de ni tshul lo/ /rigs kyi bu dag de lta bas na 'jigs par gyis shig /mngon par dga' ba med par gyis shig /snying brtse ba med par gyis shig /snying rje ba med par gyis shig /gsol pa/</text></item>
<item><p>18b1</p><section>mdo sde</section><text>bcom ldan 'das ji ltar na byang chub sems dpa' rnams 'jigs par bgyid pa lags/ ji ltar na mngon par dga' ba ma mchis pa lags/ ji ltar na snying brtse ba ma mchis pa lags/ ji ltar na snying rje</text></item>
<item><p>18b2</p><section>mdo sde</section><text>ma mchis pa lags/ bka' stsal pa/ 'jigs shes bya ba ni nyan thos dang rang sangs rgyas kyi sas 'jigs pa'o/ /mngon par dga' ba med ces bya ba ni gzugs med pa'i snyoms par 'jug pa</text></item>
<item><p>18b3</p><section>mdo sde</section><text>rnams la dga' ba med pa'o/ /snying brtse ba med pa ni phyi rol gyi dngos po rnams yongs su btang ba la'o/ /snying rje ba med pa ni nang gi dngos po mgo la sogs pa yongs su btang ba la ste de ni tshul lo/ /rigs kyi bu</text></item>
<item><p>18b4</p><section>mdo sde</section><text>dag de lta bas na bden pa yang khong du chud par gyis shig /brdzun du smra ba yang ma spang zhig /gsol pa/ bcom ldan 'das ji ltar na byang chub sems dpa' rnams bden pa khong du chud par bgyi ba lags/</text></item>
<item><p>18b5</p><section>mdo sde</section><text>ji ltar na brdzun du smra ba ni mi spong ba lags/ bka' stsal pa/ bden pa khong du chud par bya ba ni nyan thos dang rang sangs rgyas 'dul ba'i phyir ro/ /brdzun du smra ba mi spang ba ni 'dus byas la nye bar spyod</text></item>
<item><p>18b6</p><section>mdo sde</section><text>pa'i phyir te de ni tshul lo/ /rigs kyi bu dag de lta bas na pha rol tu phyin par bgyis te/ tshu rol gyi ngogs la blta bar gyis shig /pha rol tu phyin par ma byed par pha rol gyi ngogs la blta bar gyis shig /</text></item>
<item><p>18b7</p><section>mdo sde</section><text>gsol pa/ bcom ldan 'das ji ltar na byang chub sems dpa' rnams pha rol du phyin cing tshu rol gyi ngogs la blta ba lags/ ji ltar na pha rol du phyin par mi bgyid cing pha rol gyi ngogs la blta ba lags/</text></item>
<item><p>18b8</p><section>mdo sde</section><text>bka' stsal pa/ pha rol du phyin pa ni sems can thams cad kyi sems dang / spyod pa dang / bsam pa la'o/ /tshu rol gyi ngogs la blta ba ni sems can thams cad yongs su smin par bya ba'i phyir ro/ /</text></item>
<item><p>19a1</p><section>mdo sde</section><text>pha rol du phyin par mi bya ba ni pha rol bsgrol ba'i phyir ro/ /pha rol gyi ngogs la lta ba ni rtag tu mya ngan las 'da' ba la gzhol bar bya ste de ni tshul lo/ /rigs kyi bu dag de lta bas na rtag tu mi mthun par</text></item>
<item><p>19a2</p><section>mdo sde</section><text>yang gyis la rtsod pa med pa mchog tu yang gyis shig /byams pa la yang gnas la skyon yang mthong bar gyis shig /gsol pa/ bcom ldan 'das ji ltar na byang chub sems dpa' rnams rtag tu mi</text></item>
<item><p>19a3</p><section>mdo sde</section><text>mthun par bgyid pa dang / rtsod pa ma mchis pa mchog tu bgyid pa lags/ ji ltar na byams pa la gnas shing skyon yang mthong ba lags/ bka' stsal pa/ rtag tu mi mthun par byed pa ni dam pa'i</text></item>
<item><p>19a4</p><section>mdo sde</section><text>chos yongs su gzung ba'i phyir ro/ /rtsod pa med pa mchog tu byed pa ni bsam pa dag pa'i phyir ro/ /byams pa la gnas pa ni sems can yongs su bskyab pa'i phyir ro/ /nyes pa mthong ba ni 'dus byas</text></item>
<item><p>19a5</p><section>mdo sde</section><text>kyi dngos po thams cad de de ni tshul lo/ /rigs kyi bu dag de lta bas na zad pa yang zad par ma byed cig /mi zad par yang ltung bar ma byed cig /zad pa'i chos nyid kyang khong du chud par gyis shig /</text></item>
<item><p>19a6</p><section>mdo sde</section><text>gsol pa bcom ldan 'das ji ltar na byang chub sems dpa' rnams zad pa zad par mi bgyid pa lags/ ji ltar na mi zad par mi ltung ba lags/ ji ltar na zad pa'i chos nyid kyang khong du chud pa lags/</text></item>
<item><p>19a7</p><section>mdo sde</section><text>bka' stsal pa/ zad pa zhes bya ba ni 'dus byas so/ /mi zad pa zhes bya ba ni 'dus ma byas so/ /de la byang chub sems dpas dge ba'i rtsa ba bsags pa'i phyir 'dus byas kyang zad par mi bya'o/ /</text></item>
<item><p>19a8</p><section>mdo sde</section><text>thabs la mkhas pas 'dus ma byas su yang ltung bar mi bya'o/ /zad pa'i chos nyid khong du chud par bya ba ni mi rtag pa'i mthar 'gyur ba ste de ni tshul lo/ /rigs kyi bu dag de lta bas na mun pa'i nang</text></item>
<item><p>19b1</p><section>mdo sde</section><text>na 'ang gnas par gyis shig /snang ba yang zin par gyis shig /mi bya ba ni gyis shig /bya ba ni yal bar zhog shig /gsol pa/ bcom ldan 'das ji ltar na byang chub sems dpa'</text></item>
<item><p>19b2</p><section>mdo sde</section><text>rnams mun pa'i nang na gnas pa lags/ ji ltar na snang ba zin pa lags/ ji ltar na mi bgyi ba bgyid pa lags/ ji ltar na bgyi ba yal bar gzhog pa lags/ bka' stsal pa/ mun pa zhes bya ba ni</text></item>
<item><p>19b3</p><section>mdo sde</section><text>mi shes pa ste/ de la byang chub sems dpa' rnams kyis sems can mi shes pa rnams kyi don du bden pa thob par bya'o/ /snang ba zhes bya ba ni shes rab ste/ shes rab des kyang mun pa bsal bar bya'o/ /</text></item>
<item><p>19b4</p><section>mdo sde</section><text>mi bya ba zhes bya ba ni mya ngan las 'das pa'o/ /bya ba zhes bya ba ni mngon par 'du ba med pa'o/ /de byang chub sems dpa' rnams kyis yal bar gzhag par bya ste de ni tshul lo/ /rigs kyi bu dag de</text></item>
<item><p>19b5</p><section>mdo sde</section><text>lta bas na zab mo'i chos kyi snang ba la yang gnas par gyis shig /snang ba'i chos rnams la'ang brnyas par ma byed cig /snang ba dang mi snang ba la'ang ma gnas shig /gsol pa/</text></item>
<item><p>19b6</p><section>mdo sde</section><text>bcom ldan 'das ji ltar na byang chub sems dpa' rnams zab mo'i chos kyi snang ba la gnas pa lags/ ji ltar na snang bar gyur pa'i chos rnams la brnyas pa ma mchis pa lags/ ji ltar na snang ba dang mi</text></item>
<item><p>19b7</p><section>mdo sde</section><text>snang ba la mi gnas pa lags/ bka' stsal pa/ zab ces bya ba ni rten cing 'brel bar 'byung ba ste/ de la byang chub sems dpa' rnams kyis lta ba thams cad dang bral bas chos thams cad la rten cing 'brel par</text></item>
<item><p>19b8</p><section>mdo sde</section><text>'byung ba yin par rig par bya'o/ /chos gang dag rten cing 'brel par 'byung bas snang bar gyur pa de dag la yang sems can yongs su smin par bya ba'i phyir brnyas par mi bya'o/ /snang ba dang mi snang ba la gnas par</text></item>
<item><p>20a1</p><section>mdo sde</section><text>mi bya ba ni gnyis dang bral ba'i phyir te de ni tshul lo/ /rigs kyi bu dag de lta bas na gang yang dag par bsdu bar bya ba de la 'dod pa med par gyis shig /yang dag par bsdu ba'i phyir yang brtson 'grus</text></item>
<item><p>20a2</p><section>mdo sde</section><text>ma glod cig /gsol pa/ bcom ldan 'das ji ltar na byang chub sems dpa' rnams gang yang dag par bsdu bar bgyi ba de la 'dod pa ma mchis pa lags/ ji ltar na yang dag par bsdu bar bgyi ba'i slad du brtson 'grus</text></item>
<item><p>20a3</p><section>mdo sde</section><text>lhod par mi bgyid pa lags/ bka' stsal pa/ yang dag par bsdu ba zhes bya ba ni dge ba'i rtsa ba rnams so/ /de la 'dod pa med pa ni mi lta bar sems can rnams la gtang ba'o/ /yang dag par bsdu ba la brtson</text></item>
<item><p>20a4</p><section>mdo sde</section><text>'grus mi glod pa ni dge ba'i rtsa ba la ngoms mi shes par brtson par bya ba ste de ni tshul lo/ /rigs kyi bu dag de lta bas na gting dpag dka' bar yang gyis shig /spyod pa gsal ba la yang snang bar gyis shig /gsol</text></item>
<item><p>20a5</p><section>mdo sde</section><text>pa/ bcom ldan 'das ji ltar na byang chub sems dpa' rnams gting dpag dka' ba lags/ ji ltar na spyod pa gsal ba la yang gda' ba lags/ bka' stsal pa/ gting dpag dka' ba</text></item>
<item><p>20a6</p><section>mdo sde</section><text>zhes bya ba ni zab pa la snyoms par 'jug pa ste/ gang la nyan thos dang rang sangs rgyas rnams kyis kyang gting mi rnyed pa'o/ /spyod pa gsal ba la yang snang ba zhes bya ba ni byis pa so so'i skye bo'i chos rnams dang 'dre bar</text></item>
<item><p>20a7</p><section>mdo sde</section><text>bya ba ste/ de ni tshul lo/ /rigs kyi bu dag de lta bas na lam las gzur bar gyis shig /lam gol ba na yang snang bar gyis shig /yang dag pa'i lam yang ma dor cig /gsol pa/ bcom ldan</text></item>
<item><p>20a8</p><section>mdo sde</section><text>'das ji ltar na byang chub sems dpa' rnams lam las 'dzur ba lags/ ji ltar na lam gol ba na yang gda' ba lags/ ji ltar na yang dag pa'i lam mi 'dor ba lags/ bka' stsal pa/ lam las</text></item>
<item><p>20b1</p><section>mdo sde</section><text>'dzur ba zhes bya ba ni nyan thos dang rang sangs rgyas kyi lam las 'byol ba'o/ /lam gol ba na snang ba ni sems can yongs su smin par bya ba'i phyir ro/ /yang dag pa'i lam mi 'dor ba ni 'di lta ste/ pha rol du phyin pa drug gi</text></item>
<item><p>20b2</p><section>mdo sde</section><text>lam ste de ni tshul lo/ /rigs kyi bu dag de lta bas na phyir mi ldog pa'i go yang bgo bar gyis shig /thams cad las kyang phyir ldog par gyis shig /phyir log nas kyang sgrol cig /gsol pa/ bcom ldan</text></item>
<item><p>20b3</p><section>mdo sde</section><text>'das ji ltar na byang chub sems dpa' rnams phyir mi ldog pa'i go cha bgos pa lags/ ji ltar na thams cad las phyir ldog pa lags/ ji ltar na phyir log nas sgrol ba lags/ bka' stsal pa/ phyir mi ldog pa'i</text></item>
<item><p>20b4</p><section>mdo sde</section><text>go cha bgos shes bya ba ni chos dang 'thun pa'i dam bcas pa la gnas pa'o/ /thams cad las phyir ldog pa ni chos dang mi ldan pa'i dam bcas pa las ldog pa'o/ /phyir log pa nas bsgrol ba ni mi dge ba'i</text></item>
<item><p>20b5</p><section>mdo sde</section><text>chos thams cad kyi ste de ni tshul lo/ /rigs kyi bu dag de lta bas na 'dum par gyis shig /rtag tu dbye bar gyis shig /brtan par gyis shig /blo rgod cing mi rgod par yang gyis shig /gsol pa/</text></item>
<item><p>20b6</p><section>mdo sde</section><text>bcom ldan 'das ji ltar na byang chub sems dpa' rnams 'dum pa lags/ ji ltar na rtag tu bye ba lags/ ji ltar na brtan pa lags/ ji ltar na blo rgod cing mi rgod pa lags/ bka' stsal pa/</text></item>
<item><p>20b7</p><section>mdo sde</section><text>'dum pa zhes bya ba ni bdud zil gyis mnan pa'i phyir ro/ /rtag tu bye ba ni gcig nas gcig tu brgyud cing mi gnas pa'i sems gzhan dang gzhan shes pa'o/ /brtan pa ni bsgrub pa la'o/ /blo rgod cing mi rgod pa ni dge</text></item>
<item><p>20b8</p><section>mdo sde</section><text>ba'i chos gzhan dang gzhan la dmigs pa'i phyir te de ni tshul lo/ /rigs kyi bu dag de lta bas na rjes su chags par yang gyis shig /rtag tu zhe 'gras par yang gyis shig /yun ring por lta bar yang gyis shig /</text></item>
<item><p>21a1</p><section>mdo sde</section><text>byas pa mi gzo bar yang gyis shig /gsol pa/ bcom ldan 'das ji ltar na byang chub sems dpa' rnams rjes su chags pa lags/ ji ltar na rtag tu zhe 'gras pa lags/ ji ltar na yun ring por lta ba lags/</text></item>
<item><p>21a2</p><section>mdo sde</section><text>ji ltar na byas pa mi gzo ba lags/ bka' stsal pa/ rjes su chags pa zhes bya ba ni theg pa chen po la'o/ /zhe 'gras pa zhes bya ba ni theg pa dman pa la'o/ /yun ring por lta ba ni 'khor ba yongs su bzung ba'i phyir ro/ /</text></item>
<item><p>21a3</p><section>mdo sde</section><text>byas pa mi gzo ba ni sdig pa byas pa rnams la phyir lan mi glon pa ste de ni tshul lo/ /rigs kyi bu dag de lta bas na gtong ba yang shin du thong cig /ser sna can du yang gyis shig /'dzin pa'i sems kyang med par gyis</text></item>
<item><p>21a4</p><section>mdo sde</section><text>shig /gsol pa/ bcom ldan 'das ji ltar na byang chub sems dpa' rnams gtong ba shin du gtong ba lags/ ji ltar na ser sna can lags/ ji ltar na 'dzin pa'i sems ma mchis pa lags/ bka' stsal pa/</text></item>
<item><p>21a5</p><section>mdo sde</section><text>gtong ba shin du gtang ba ni sems can thams cad yongs su mi gtang ba'i phyir sbyin pa gtang ba'o/ /ser sna can du bya ba ni snod du ma gyur pa rnams la'o/ /'dzin pa med pa'i sems su bya ba ni chos la slob dpon gyi</text></item>
<item><p>21a6</p><section>mdo sde</section><text>dpe mkhyud med pa'i phyir te de ni tshul lo/ /rigs kyi bu dag de lta bas na gang dag spangs pa de dag ni yongs su zung shig /gang dag yongs su bzung ba de dag ni yal bar zhog shig /nad pa ltar yang gyis shig /</text></item>
<item><p>21a7</p><section>mdo sde</section><text>na ba rnams kyang gsos shig /gsol pa/ bcom ldan 'das ji ltar na byang chub sems dpa' rnams gang dag spangs pa de dag yongs su 'dzin pa lags/ ji ltar na gang dag yongs su bzung ba de dag yal bar 'jog</text></item>
<item><p>21a8</p><section>mdo sde</section><text>pa lags/ ji ltar na nad pa lta bur gyur pa lags/ ji ltar na na ba rnams kyang gso ba lags/ bka' stsal pa/ gang dag spangs pa de dag yongs su gzung ba ni log pa nyid du nges pa'i sems can</text></item>
<item><p>21b1</p><section>mdo sde</section><text>sangs rgyas thams cad kyis spangs pa de dag byang chub sems dpas yongs su bzung bar bya'o/ /gang dag yongs su bzung ba de dag yal bar gzhag pa ni slob pa dang mi slob pa thams cad do/ /nad pa ltar yang bya zhing na ba</text></item>
<item><p>21b2</p><section>mdo sde</section><text>rnams kyang gso bar bya ba ni bsams bzhin du rga ba dang na ba bstan nas so so'i skye bo rnams la chos bstan pa ste de ni tshul lo/ /rigs kyi bu dag de lta bas na bdud kyi las rnams ni 'bar bar gyis shig /</text></item>
<item><p>21b3</p><section>mdo sde</section><text>sangs rgyas kyi chos rnams ni zhi bar gyis shig /gsol pa/ bcom ldan 'das ji ltar na byang chub sems dpa' rnams bdud kyi las rnams ni 'bar bar bgyid pa lags/ ji ltar na sangs rgyas kyi chos</text></item>
<item><p>21b4</p><section>mdo sde</section><text>rnams ni zhi bar bgyid pa lags/ bka' stsal pa/ bdud kyi las 'bar bar byed pa ni dge ba'i chos la brtson pa rnams la'o/ /sangs rgyas kyi chos rnams zhi bar byed pa ni chos thams cad nyon mongs pa</text></item>
<item><p>21b5</p><section>mdo sde</section><text>dang nye ba'i nyon mongs pa med par sbyor ba ste de ni tshul lo/ /rigs kyi bu dag de lta bas na bdud rnams dang ni 'thab par gyis shig /ston pa ni ma tshol cig /gsol pa/ bcom ldan 'das ji ltar na</text></item>
<item><p>21b6</p><section>mdo sde</section><text>byang chub sems dpa' rnams bdud dang 'thab pa lags/ ji ltar na ston pa mi tshol ba lags/ bka' stsal pa/ bdud dang 'thab par bya ba ni byang chub sems dpa' dag gang gi tshe sems can</text></item>
<item><p>21b7</p><section>mdo sde</section><text>rnams yongs su smin par byed pa de'i tshe bar chad bya ba'i phyir bdud brtson par byed pa na'o/ /ston pa mi tshol ba ni dge ba'i chos thams cad dang ldan pa ste de ni tshul lo/ /rigs kyi bu dag de lta bas na gang dag nyan thos</text></item>
<item><p>21b8</p><section>mdo sde</section><text>kyis smad par bya ba de khyed kyis ma smad cig /gang la nyan thos mngon par dga' ba de la khyed dga' bar ma byed cig /gsol pa/ bcom ldan 'das ji ltar na byang chub sems dpa' rnams gang dag nyan thos kyis</text></item>
<item><p>22a1</p><section>mdo sde</section><text>smad par bgyi ba de dag la mi dmod pa lags/ ji ltar na gang la nyan thos dga' ba de la mi dga' ba lags/ bka' stsal pa/ nyan thos ni skye ba'i gnas rnams la smod de/ de dag khyed kyis</text></item>
<item><p>22a2</p><section>mdo sde</section><text>smad par mi bya'o/ /nyan thos ni rang yongs su mya ngan las 'das pa la mngon par dga' na de la khyed kyis mngon par dga' bar mi bya ste/ de ni tshul lo/ /rigs kyi bu dag de lta bas na 'jig rten na gnas par gyis shis/</text></item>
<item><p>22a3</p><section>mdo sde</section><text>'jig rten gyi chos rnams myong bar gyis shis/ 'jig rten gyis kyang ma gos par gyis shig /'jig rten na thogs pa rnams kyang sgrol cig /gsol pa/ bcom ldan 'das ji ltar na byang chub sems dpa'</text></item>
<item><p>22a4</p><section>mdo sde</section><text>rnams 'jig rten na gnas pa lags/ ji ltar na 'jig rten gyi chos rnams myong ba lags/ ji ltar na 'jig rten gyis mi gos pa lags/ ji ltar na 'jig rten du thogs pa sgrol ba lags/ bka' stsal pa/</text></item>
<item><p>22a5</p><section>mdo sde</section><text>'jig rten na gnas par bya ba ni 'dod pa dang / gzugs dang / gzugs med pa rnams su'o/ /'jig rten gyi chos rnams myong bar bya ba ni 'jig rten gyi chos brgyad po dag go/ /'jig rten gyis mi gos par bya ba</text></item>
<item><p>22a6</p><section>mdo sde</section><text>ni bde ba dang sdug bsngal gyis mi bskyod pa'i phyir ro/ /'jig rten du thogs pa bsgrol ba ni khams gsum gyi btson ra nas 'don pa ste de ni tshul lo/ /rigs kyi bu dag de lta bas na yang bar gyis shig /</text></item>
<item><p>22a7</p><section>mdo sde</section><text>lci bar gyis shig /sdug bsngal bar gyis shig /bde bar gyis shig /gsol pa/ bcom ldan 'das ji ltar na byang chub sems dpa' rnams yang ba lags/ ji ltar na lci ba lags/</text></item>
<item><p>22a8</p><section>mdo sde</section><text>ji ltar na sdug bsngal ba lags/ ji ltar na bde ba lags/ bka' stsal pa/ yang ba ni sems can thams cad kyi bya ba ci yod pa la snying las su byed pa'o/ /lci ba ni yi dam la brtan pa'o/ /</text></item>
<item><p>22b1</p><section>mdo sde</section><text>sdug bsngal bar bya ba ni mi mthun pa'i gnyen po rnams la'o/ /bde bar bya ba ni bsod nams byas pa'i phyir te de ni tshul lo/ /rigs kyi bu dag de lta bas na mi snang bar yang gyis shig /thams cad du snang bar yang gyis shig /</text></item>
<item><p>22b2</p><section>mdo sde</section><text>byol bar bya ba rnams la ni byol cig /bsdad par bya ba rnams la ni sdod cig /gsol pa/ bcom ldan 'das ji ltar na byang chub sems dpa' rnams la mi gda' ba yang lags/ ji ltar na thams cad du gda' ba yang</text></item>
<item><p>22b3</p><section>mdo sde</section><text>lags/ ji ltar na byol bar bgyi ba rnams la byol ba lags/ ji ltar na bsdad par bgyi ba rnams la sdod par bgyid pa lags/ bka' stsal pa/ mi snang bar bya ba ni ltung ba dang 'khrul pa thams cad las</text></item>
<item><p>22b4</p><section>mdo sde</section><text>yang dag par 'das par bya ba'o/ /thams cad du snang bar yang bya ba ni byang chub kyi phyogs kyi chos yang dag par bsgrub pa'i phyir ro/ /byol bar bya ba rnams las 'byol ba ni 'thab mo dang rtsod pa rnams las so/ /</text></item>
<item><p>22b5</p><section>mdo sde</section><text>bsdad par bya ba rnams la sdod pa ni sems can tshogs par bya ba'i phyir te de ni tshul lo/ /rigs kyi bu dag de lta bas na ma byas pa rnams la'ang gnas par gyis shig /byas pa rnams la'ang gnas par gyis</text></item>
<item><p>22b6</p><section>mdo sde</section><text>shig /byas pa dang ma byas pa rnams la'ang sems mnyam par gyis shig /gsol pa/ bcom ldan 'das ji ltar na byang chub sems dpa' rnams ma bgyis pa rnams la'ang gnas pa lags/ ji ltar na</text></item>
<item><p>22b7</p><section>mdo sde</section><text>bgyis pa rnams la'ang gnas pa lags/ ji ltar na bgyis pa dang ma bgyis pa rnams la'ang sems mnyam pa lags/ bka' stsal pa/ ma byas pa rnams la gnas pa ni dge ba'i rtsa ba yang dag par bsgrub</text></item>
<item><p>22b8</p><section>mdo sde</section><text>pa'i phyir ro/ /byas pa rnams la gnas pa ni dge ba'i rtsa ba byas pa de'i gong ma'i chos dang sbyar bar bya ba'i phyir ro/ /byas pa dang ma byas pa rnams la sems mnyam par bya ba ni tshul khrims dang ldan pa dang /</text></item>
<item><p>23a1</p><section>mdo sde</section><text>tshul khrims 'chal pa rnams la bye brag med pa'i 'du shes su bya ba ste de ni tshul lo/ /rigs kyi bu dag de lta bas na snying po med pa las kyang snying po tshol cig /snying po la yang snying po med pa'i 'du shes</text></item>
<item><p>23a2</p><section>mdo sde</section><text>skyed cig /snying po dang snying po med pa la yang spyod cig /gsol pa/ bcom ldan 'das ji ltar na byang chub sems dpa' rnams snying po ma mchis pa la snying po tshol ba lags/ ji ltar na snying po la snying po ma mchis</text></item>
<item><p>23a3</p><section>mdo sde</section><text>par 'du shes bskyed pa lags/ ji ltar na snying po dang snying po ma mchis pa la spyod pa lags/ bka' stsal pa/ snying po med ces bya ba ni lus dang / srog dang / longs spyod rnams te/ de las dam</text></item>
<item><p>23a4</p><section>mdo sde</section><text>pa'i chos yongs su rdzogs par bya bas snying po btsal ba'o/ /snying po zhes bya ba ni 'dus ma byas te/ sangs rgyas kyi chos la gzud pa'i phyir de la snying po ma yin pa'i 'du shes bskyed par bya'o/ /</text></item>
<item><p>23a5</p><section>mdo sde</section><text>snying po dang snying po ma yin pa la spyod pa ni 'dus byas dang 'dus ma byas kyi chos rnams la blo gtang ste de ni tshul lo/ /rigs kyi bu dag de lta bas na dam bcas pa ni nyams par gyis shig /tshul khrims ni</text></item>
<item><p>23a6</p><section>mdo sde</section><text>ma nyams par gyis shig /tshul khrims 'chal pa rnams la ni ltos shig /tshul khrims dang ldan pa rnams la ni yal bar zhog shig /gsol pa/ /bcom ldan 'das ji ltar na byang chub sems dpa'</text></item>
<item><p>23a7</p><section>mdo sde</section><text>rnams dam bcas pa nyams par bgyid pa lags/ ji ltar na tshul khrims ma nyams pa lags/ ji ltar na tshul khrims 'chal pa rnams la lta ba lags/ ji ltar na tshul khrims dang ldan pa rnams la yal bar gzhog pa lags/ bka' stsal pa/</text></item>
<item><p>23a8</p><section>mdo sde</section><text>dam bcas pa nyams par bya ba ni dge ba'i rtsa ba gong ma dang gong ma la lhag par dmigs pa'i phyir ro/ /tshul khrims ma nyams par bya ba ni byang chub kyi sems la lhag par dmigs pa'i phyir ro/ /</text></item>
<item><p>23b1</p><section>mdo sde</section><text>tshul khrims 'chal pa rnams la lta ba ni tshul khrims la sbyar ba'i phyir ro/ /tshul khrims dang ldan pa rnams la yal bar gzhag pa ni bya ba byas pa'i phyir te de ni tshul lo/ /rigs kyi bu dag de lta bas na gzhan gyi nor</text></item>
<item><p>23b2</p><section>mdo sde</section><text>la dga' bar gyis shig /rang gi nor ni yongs su thong cig /nye bar gnas par gyis shig /gsol pa/ bcom ldan 'das ji ltar na byang chub sems dpa' rnams gzhan gyi nor la dga' ba lags/</text></item>
<item><p>23b3</p><section>mdo sde</section><text>ji ltar na rang gi nor yongs su gtong ba lags/ ji ltar na nye bar gnas pa lags/ bka' stsal pa/ gzhan gyi nor la mngon par dga' ba zhes bya ba ni byang chub sems dpa' dang / nyan thos dang /</text></item>
<item><p>23b4</p><section>mdo sde</section><text>rang sangs rgyas thams cad dang / sems can thams cad kyi bsod nams la rjes su yi rang bar bya'o/ /rang gi nor yongs su gtang ba ni rang gi dge ba'i rtsa ba rnams sems can thams cad la yongs su gtang bar bya'o/ /</text></item>
<item><p>23b5</p><section>mdo sde</section><text>nye bar gnas par bya ba ni byang chub tu yongs su bsngo ba'i phyir te de ni tshul lo/ /rigs kyi bu dag de lta bas na mchog tu phyin par yang gyis shig /sems dma' bar yang gyis shig /le lo can du'ang gyis shig /</text></item>
<item><p>23b6</p><section>mdo sde</section><text>rtag tu brtson par yang gyis shig /gsol pa/ bcom ldan 'das ji ltar na byang chub sems dpa' rnams mchog tu phyin pa lags/ ji ltar na sems dma' ba lags/ ji ltar na le lo can lags/ ji ltar na</text></item>
<item><p>23b7</p><section>mdo sde</section><text>rtag tu brtson pa lags/ bka' stsal pa/ mchog tu phyin pa ni shes rab dang ye shes kyis so/ /sems dma' ba ni nga rgyal med pa'i phyir ro/ /le lo can ni nyan thos dang rang sangs rgyas kyi sa 'thob par</text></item>
<item><p>23b8</p><section>mdo sde</section><text>bya ba la'o/ /rtag tu brtson pa ni pha rol tu phyin pa rnams la ste de ni tshul lo/ /rigs kyi bu dag de lta bas na mi srun par yang gyis shig /dul ba'i sa la gnas par yang gyis shig /'jigs par</text></item>
<item><p>24a1</p><section>mdo sde</section><text>yang gyis shig /seng ge'i rtsal gyis rnam par gnon par yang gyis shig /gsol pa/ bcom ldan 'das ji ltar na byang chub sems dpa' rnams mi srun pa lags/ ji ltar na dul ba'i</text></item>
<item><p>24a2</p><section>mdo sde</section><text>sa la gnas pa lags/ ji ltar na 'jigs pa lags/ ji ltar na seng ge'i rtsal gyis rnam par gnon pa lags/ bka' stsal pa/ mi srun par bya ba ni bdud thams cad gdul ba'i phyir ro/ /</text></item>
<item><p>24a3</p><section>mdo sde</section><text>dul ba'i sa la gnas pa ni sems can cang shes gdul ba'i phyir ro/ /'jigs par bya ba ni sdig pa thams cad las so/ /seng ge'i rtsal gyis rnam par gnon par bya ba ni phas kyi rgol ba thams cad dma' dbab</text></item>
<item><p>24a4</p><section>mdo sde</section><text>pa'i phyir te de ni tshul lo/ /rigs kyi bu dag de lta bas na yid du 'ong bar yang gyis shig /yid du mi 'ong bar yang gyis shig /smad du med par yang gyis shig /smad du yod par yang gyis shig /</text></item>
<item><p>24a5</p><section>mdo sde</section><text>gsol pa/ bcom ldan 'das ji ltar na byang chub sems dpa' rnams yid du 'ong ba lags/ ji ltar na yid du mi 'ong ba lags/ ji ltar na smad du ma mchis pa lags/ ji ltar na smad du mchis pa lags/</text></item>
<item><p>24a6</p><section>mdo sde</section><text>bka' stsal pa/ yid du 'ong ba zhes bya ba ni yon tan gyis phyug pa'i phyir sangs rgyas thams cad kyi thugs su byon pa'o/ /yid du mi 'ong ba ni mngon par shes pa thams cad kyis rnam par 'phrul pa'i phyir bdud thams cad</text></item>
<item><p>24a7</p><section>mdo sde</section><text>kyi yid du mi 'ong ba'o/ /smad du med pa ni lus dang / ngag dang yid yongs su dag pa'i phyir ro/ /smad du yod pa ni mi dge ba'i chos thams cad la dmod pa'i phyir te de ni tshul lo/ /rigs kyi bu dag de lta bas na rma ma</text></item>
<item><p>24a8</p><section>mdo sde</section><text>'byin cig /rma ma byung ba rnams la rma phyung shig /ye shes tshol cig /ye shes kyi bya ba rnams la dga' bar ma byed cig /gsol pa/ bcom ldan 'das ji ltar na byang chub sems dpa' rnams rma byung ba</text></item>
<item><p>24b1</p><section>mdo sde</section><text>rnams la rma mi 'byin pa lags/ ji ltar na rma ma byung ba rnams la rma 'byin pa lags/ ji ltar na ye shes tshol ba lags/ ji ltar na ye shes kyi bgyi ba rnams la mi dga' ba lags/ bka' stsal pa/</text></item>
<item><p>24b2</p><section>mdo sde</section><text>rma byung ba rnams shes bya ba ni nyan thos dang rang sangs rgyas kyi sa ste de la rma dbyung bar mi bya'o/ /rma ma byung ba rnams zhes bya ba ni so so'i skye bo thams cad de/ de dag ni rma dbyung bar bya'o/ /ye shes btsal bar</text></item>
<item><p>24b3</p><section>mdo sde</section><text>bya ba ni zad pa dang mi skye ba shes pa'o/ /ye shes kyi bya ba la dga' bar mi bya ba ni 'dus ma byas su ltung bar mi bya ba ste de ni tshul lo/ /rigs kyi bu dag de lta bas na mnyam par gzhag par yang gyis shig /</text></item>
<item><p>24b4</p><section>mdo sde</section><text>sems rnam par g.yeng bar yang gyis shig /sems mi gnas par yang gyis shig /rtag tu snyoms par zhugs par yang gyis shig /gsol pa/ bcom ldan 'das ji ltar na byang chub sems dpa'</text></item>
<item><p>24b5</p><section>mdo sde</section><text>rnams mnyam par gzhag pa lags/ ji ltar na sems rnam par g.yeng bar bgyid pa lags/ ji ltar na sems mi gnas pa lags/ ji ltar na rtag tu snyoms par zhugs pa lags/ bka' stsal pa/</text></item>
<item><p>24b6</p><section>mdo sde</section><text>mnyam par gzhag pa ni byang chub kyi sems kyis so/ /sems rnam par g.yeng bar bya ba ni nyan thos kyi sems las so/ /mi gnas pa ni de la ma chags pa'i phyir ro/ /rtag tu snyoms par zhugs pa ni</text></item>
<item><p>24b7</p><section>mdo sde</section><text>sems can thams cad la sems mnyam pa'i phyir te de ni tshul lo/ /rigs kyi bu dag de lta bas na bsreg par bya ba ni sregs shig /tshig pa ni skyed cig /skyes pa ni thong cig /rnam par phye ba ni</text></item>
<item><p>24b8</p><section>mdo sde</section><text>bsdus shig /gsol pa/ bcom ldan 'das ji ltar na byang chub sems dpa' rnams bsreg par bgyi ba bsreg pa lags/ ji ltar na tshig pa rnams skyed pa lags/ ji ltar na skyes pa rnams gtong ba</text></item>
<item><p>25a1</p><section>mdo sde</section><text>lags/ ji ltar na rnam par phye ba rnams sdud pa lags/ bka' stsal pa/ bsreg par bya ba sreg pa ni nyon mongs pa thams cad shes rab kyi mes sreg pa'o/ /tshig pa skyed pa ni thabs kyis phung po dang /</text></item>
<item><p>25a2</p><section>mdo sde</section><text>khams dang / skye mched rnams gzung ba'o/ /skyes nas gtong ba ni sems can thams cad kyi bya ba ci yod pa la snying las su bya ba'o/ /rnam par phye bas bsdu ba zhes bya ba de ni yongs su bsngo ba'i tshig bla dgas te de ni tshul lo/ /</text></item>
<item><p>25a3</p><section>mdo sde</section><text>rigs kyi bu dag de lta bas na dus ma yin pa ni dus su shes par gyis shig /dus ni dus ma yin par shes par gyis shig /dus dang dus ma yin pa la mkhas par yang gyis shig /gsol pa/ bcom ldan 'das ji ltar na byang chub</text></item>
<item><p>25a4</p><section>mdo sde</section><text>sems dpa' rnams dus ma lags pa la dus su 'tshal ba lags/ ji ltar na dus la dus ma lags par 'tshal ba lags/ ji ltar na dus dang dus ma lags pa la mkhas pa lags/ bka' stsal pa/ gang nyan</text></item>
<item><p>25a5</p><section>mdo sde</section><text>thos kyis thob par bya ba'i dus de ni byang chub sems dpa'i dus ma yin no/ /pha rol du phyin pa thams cad yongs su rdzogs par byas te bla na med pa yang dag par rdzogs pa'i byang chub tu mngon par rdzogs par 'tshang rgya ba ni</text></item>
<item><p>25a6</p><section>mdo sde</section><text>byang chub sems dpa'i dus so/ /dus dang dus ma yin pa la mkhas par bya ba ni dus bzhin du dge ba'i rtsa ba yang dag par bsgrub pa'i phyir te de ni tshul lo/ /rigs kyi bu dag de lta bas na 'byor pa ni phye shig ma</text></item>
<item><p>25a7</p><section>mdo sde</section><text>'byor pa ni sbyor cig /'byor pa dang ma 'byor pa la chags par yang ma byed cig /gsol pa/ bcom ldan 'das ji ltar na byang chub sems dpa' rnams 'byor pa 'byed pa lags/ ji ltar na ma 'byor pa ni</text></item>
<item><p>25a8</p><section>mdo sde</section><text>sbyor ba lags/ ji ltar na sbyor ba dang / mi sbyor ba la ma chags pa lags/ bka' stsal pa/ 'byor pa ni phyin ci log bzhi 'khor ba'i 'dam dang 'byor pa ste/ de ni byang chub sems dpas dbye bar bya'o/ /</text></item>
<item><p>25b1</p><section>mdo sde</section><text>ma 'byor pa ni mya ngan las 'das pa'i tshul bzhin yid la bya ba ste/ de ni byang chub sems dpas sbyar ba'o/ /'byor pa dang ma 'byor pa la chags par mi bya ba ni nyan thos dang rang sangs rgyas kyi spyod pa dang / so so'i skye bo'i</text></item>
<item><p>25b2</p><section>mdo sde</section><text>spyod pa la ma chags par bya ba ste de ni tshul lo/ /rigs kyi bu dag de lta bas na dbugs phyin pa rnams ni dbugs ma phyung shig /dbugs ma phyin pa rnams ni dbugs phyung shig /gsol pa/ bcom ldan 'das</text></item>
<item><p>25b3</p><section>mdo sde</section><text>ji ltar na byang chub sems dpa' rnams dbugs phyin pa rnams dbugs mi 'byin pa lags/ ji ltar na dbugs ma phyin pa rnams dbugs 'byin pa lags/ bka' stsal pa/ dbugs phyin pa rnams dbugs</text></item>
<item><p>25b4</p><section>mdo sde</section><text>mi dbyung ba ni yongs su smin pa'i sems can rnams yongs su smin par mi bya'o/ /dbugs ma phyin pa rnams dbugs dbyung ba ni yongs su ma smin pa'i sems can rnams yongs su smin par bya ba ste de ni tshul lo/ /</text></item>
<item><p>25b5</p><section>mdo sde</section><text>rigs kyi bu dag de lta bas na rma byung bar yang gyis shig /ma rmas par yang gyis shig /rma byung ba rnams ni sos par yang gyis shig /rma ma byung ba rnams ni rma dbyung cig /gsol pa/ bcom ldan 'das</text></item>
<item><p>25b6</p><section>mdo sde</section><text>ji ltar na byang chub sems dpa' rnams rma 'byin pa lags/ ji ltar na ma rmas pa lags/ ji ltar na rma byung ba rnams gso ba lags/ ji ltar na rma ma byung ba rma mi 'byin pa lags/ bka' stsal pa/ rma 'byung ba ni yan</text></item>
<item><p>25b7</p><section>mdo sde</section><text>lag dang nying lag yongs su btang ba'i phyir ro/ /ma rmas par bya ba ni sems kyis so/ /rma byung ba rnams gso ba ni ltung ba byung ba rnams chos bzhin du bcos pa'o/ /rma ma byung ba rma mi dbyung ba ni srog gi phyir yang bslab pa las 'gal bar</text></item>
<item><p>25b8</p><section>mdo sde</section><text>mi bya ba ste de ni tshul lo/ /rigs kyi bu dag de lta bas na nye bar 'tshor med par yang gyis shig /sems can thams cad nye bar 'tsho bar yang gyis shig /ma bsags pa rnams kyang sogs shig /bsags pa rnams kyang chud</text></item>
<item><p>26a1</p><section>mdo sde</section><text>ma gzan cig /gsol pa/ bcom ldan 'das ji ltar na byang chub sems dpa' rnams nye bar 'tsho ba ma mchis pa lags/ ji ltar na sems can thams cad nye bar 'tsho ba lags/ ji ltar na bsags pa stsogs pa</text></item>
<item><p>26a2</p><section>mdo sde</section><text>lags/ ji ltar na bsags pa chud mi gzon pa lags/ bka' stsal pa/ nye bar 'tsho ba med pa ni bdud dang mu stegs can thams cad kyis glags mi rnyed pa'o/ /sems can thams cad nye bar 'tsho ba ni dpag bsam</text></item>
<item><p>26a3</p><section>mdo sde</section><text>gyi shing lta bu'o/ /ma bsags pa bsags pa ni dge ba'i rtsa ba bskyed pa'i phyir ro/ /bsags pa chud mi gzan pa ni dge ba'i sems skyes so cog byang chub tu yongs su bsngo ba ste de ni tshul lo/ /rigs kyi bu dag de lta bas na</text></item>
<item><p>26a4</p><section>mdo sde</section><text>stobs chung bar yang gyis shig /stobs dang ldan par yang gyis shig /rten med par yang gyis shig /dpung gnyen med par yang gyis shig /gsol pa/ bcom ldan 'das ji ltar na byang chub sems dpa' rnams</text></item>
<item><p>26a5</p><section>mdo sde</section><text>stobs chung ba lags/ ji ltar na stobs dang ldan pa lags/ ji ltar na rten ma mchis pa lags/ ji ltar na dpung gnyen ma mchis pa lags/ bka' stsal pa/ stobs chung ngu bya ba ni gnod par byed pa rnams la lan</text></item>
<item><p>26a6</p><section>mdo sde</section><text>mi bya'o/ /stobs dang ldan par bya ba ni phan pa mi byed pa rnams la bzod pas phan gdags pa'o/ /rten med par bya ba ni so so rang gis shes pas so/ /dpung gnyen med par bya ba ni gzhan gyi dring mi 'jog pa ste de ni tshul</text></item>
<item><p>26a7</p><section>mdo sde</section><text>lo/ /rigs kyi bu dag de lta bas na dang ba dag ni rnyog pa can du gyis shig /rnyog pa can dag ni dang bar gyis shig /rnyog pa med par yang gyis shig /rtag tu dang bar yang gyis shig /gsol pa/</text></item>
<item><p>26a8</p><section>mdo sde</section><text>bcom ldan 'das ji ltar na byang chub sems dpa' rnams dang ba dag ni rnyog pa can du bgyi ba lags/ ji ltar na rnyog pa can dag ni dang bar bgyid pa lags/ ji ltar na rnyog pa ma mchis pa lags/ ji ltar na rtag tu</text></item>
<item><p>26b1</p><section>mdo sde</section><text>dang ba lags/ bka' stsal pa/ dang ba dag rnyog pa can du bya ba ni mnyam par gzhag pa'i sems la dge ba'i rtsa ba dag gis bsgo ba'o/ /rnyog pa can dag dang bar bya ba ni nyon mongs pa la brnyogs pa'i sems</text></item>
<item><p>26b2</p><section>mdo sde</section><text>byang chub kyi sems su dang bar bya ba'o/ /rnyog pa med par bya ba ni nyon mongs pa thams cad bsal ba'o/ /rtag tu dang bar bya ba ni sems can thams cad la sems dang ba ste de ni tshul lo/ /rigs kyi bu dag de lta</text></item>
<item><p>26b3</p><section>mdo sde</section><text>bas na lugs las bzlog par 'jug par yang gyis shig /lugs bzhin du yang slobs shig /spyi'u tshugs kyi rgyud kyang shes par gyis shig /gsol pa/ bcom ldan 'das ji ltar na byang chub sems dpa'</text></item>
<item><p>26b4</p><section>mdo sde</section><text>rnams lugs las bzlog par 'jug pa lags/ ji ltar na lugs bzhin du slob pa lags/ ji ltar na spyi'u tshugs kyi rgyud 'tshal pa lags/ bka' stsal pa/ lugs las bzlog par 'jug par</text></item>
<item><p>26b5</p><section>mdo sde</section><text>bya ba ni byis pa so so'i skye bo thams cad kyi spyod pa las phyir log pa'o/ /lugs bzhin du bslab pa ni byang chub sems dpa'i bslab pa thams cad la'o/ /spyi'u tshugs kyi rgyud shes par bya ba ni 'du shes med 'du shes</text></item>
<item><p>26b6</p><section>mdo sde</section><text>med min skye mched kyi snyoms par 'jug pa las log ste 'dod pa'i khams su snang bar bya ba ste de ni tshul lo/ /rigs kyi bu dag de lta bas na bdud rtsi dang dug tu ma 'dres par gyis shig /dug med pa rnams dang ma</text></item>
<item><p>26b7</p><section>mdo sde</section><text>bsten cig /dug dang ldan pa rnams la bdud rtsi'i sbyin pa gyis shig /gsol pa/ bcom ldan 'das ji ltar na byang chub sems dpa' rnams bdud rtsi dang dug tu ma 'dres pa lags/ ji ltar na dug ma</text></item>
<item><p>26b8</p><section>mdo sde</section><text>mchis pa rnams dang mi sten pa lags/ ji ltar na dug dang ldan pa rnams la bdud rtsi'i sbyin pa bgyid pa lags/ bka' stsal pa/ bdud rtsi zhes bya ba ni bag yod pa'o/ /dug ces bya ba ni bag med pa ste/</text></item>
<item><p>27a1</p><section>mdo sde</section><text>de la byang chub sems dpas bag yod par bya zhing bag med pa'i sems dang ma 'dres par bya'o/ /dug med pa rnams shes bya ba ni nyan thos rnams te/ de dag dang bsten par mi bya'o/ /dug dang ldan pa zhes bya ba</text></item>
<item><p>27a2</p><section>mdo sde</section><text>ni so so'i skye bo rnams te/ de dag la bdud rtsi bstan par bya ste de ni tshul lo/ /rigs kyi bu dag de lta bas na mngon par dga' bar bya ba la ni mngon par dga' bar ma byed cig /mngon par dga' bar mi bya ba la ni mngon</text></item>
<item><p>27a3</p><section>mdo sde</section><text>par dga' bar gyis shig /dga' ba dang 'dod chags dang ldan par yang gyis shig /dga' ba dang 'dod chags yongs su bcad par yang gyis shig /gsol pa/ bcom ldan 'das ji ltar na byang chub</text></item>
<item><p>27a4</p><section>mdo sde</section><text>sems dpa' rnams mngon par dga' bar bgyi ba la mngon par dga' bar mi bgyid pa lags/ ji ltar na mngon par dga' bar mi bgyi ba la mngon par dga' bar bgyid pa lags/ ji ltar na dga' ba dang 'dod</text></item>
<item><p>27a5</p><section>mdo sde</section><text>chags dang ldan pa lags/ ji ltar na dga' ba dang 'dod chags yongs su gcod pa lags/ bka' stsal pa/ mngon par dga' ba zhes bya ba ni ngar 'dzin pa dang nga yir 'dzin pa ste/ de dag la mngon par dga'</text></item>
<item><p>27a6</p><section>mdo sde</section><text>bar mi bya'o/ /mngon par mi dga' ba ni bdud rnams kyis sangs rgyas kyi ye shes la ste/ de la mngon par dga' bar bya'o/ /dga' ba dang 'dod chags dang ldan par bya ba ni 'khor ba na</text></item>
<item><p>27a7</p><section>mdo sde</section><text>sred pa ni zla yin pa'o/ /dga' ba dang 'dod chags yongs su cad pa ni 'gog pa yongs su shes par bya ba ste de ni tshul lo/ /rigs kyi bu dag de lta bas na bcing bas bcings par yang gyis shig /</text></item>
<item><p>27a8</p><section>mdo sde</section><text>bcing bas bcings pa rnams kyang khrol cig /grol ba rnams la'ang bsnyen bkur gyis shig /ma grol ba rnams kyi rjes su 'brang bar gyis shig /gsol pa/ bcom ldan 'das ji ltar na byang chub sems dpa'</text></item>
<item><p>27b1</p><section>mdo sde</section><text>rnams bcing bas bcings pa lags/ ji ltar na bcings pa rnams dgrol ba lags/ ji ltar na grol ba rnams la bsnyen bkur bgyid pa lags/ ji ltar na ma grol ba rnams kyi rjes su 'brang ba lags/</text></item>
<item><p>27b2</p><section>mdo sde</section><text>bka' stsal pa/ bcing bas bcings par bya ba ni bslab pa'i bcing bas so/ /bcings pa 'grol ba ni sred pa'i bcing ba las so/ /grol ba rnams la bsnyen bkur bya ba ni nyan thos dang rang sangs rgyas rnams la'o/ /</text></item>
<item><p>27b3</p><section>mdo sde</section><text>ma grol ba rnams kyi rjes su 'brang bar bya ba ni byis pa so so'i skye bo rnams yongs su smin par bya ba ste de ni tshul lo/ /rigs kyi bu dag de lta bas na 'dod par bya ba rnams la ni 'dod par gyis shig /'dod par mi bya ba rnams la</text></item>
<item><p>27b4</p><section>mdo sde</section><text>ni 'dod par ma byed cig /'dod pa dang bral bar yang gyis shig /gsol pa/ bcom ldan 'das ji ltar na byang chub sems dpa' rnams 'tshal bar bgyi ba rnams 'tshal ba lags/ ji ltar na 'tshal bar mi bgyi ba</text></item>
<item><p>27b5</p><section>mdo sde</section><text>rnams mi 'tshal ba lags/ ji ltar na 'tshal ba dang bral ba lags/ bka' stsal pa/ byang chub sems dpa'i 'dod par mi bya ba ni nyan thos dang rang sangs rgyas thams cad de/ de dag la 'dod par mi bya'o/ /</text></item>
<item><p>27b6</p><section>mdo sde</section><text>lha dang bcas pa'i 'jig rten gyi 'dod par bya ba ni sangs rgyas bcom ldan 'das rnams te/ de dag la 'dod par bya'o/ /'dod pa dang bral bar bya ba ni brgya byin dang tshangs par skye ba la lta ste de ni tshul lo/ /rigs kyi bu dag de lta bas na</text></item>
<item><p>27b7</p><section>mdo sde</section><text>ji tsam du chung ba'i sa bon la'ang ma brnyas shig /zhing tshad med pa la yang mos par gyis shig /'thob pa chen po ni ma sgrub shig /gsol pa/ bcom ldan 'das ji ltar na byang chub sems dpa' rnams ji tsam du chung ba'i sa bon la yang</text></item>
<item><p>27b8</p><section>mdo sde</section><text>brnyas par mi bgyid pa lags/ ji ltar na zhing tshad ma mchis pa la mos pa lags/ ji ltar na 'thob pa chen po mi sgrub pa lags/ bka' stsal pa/ ji tsam du chung ba'i sa bon zhes bya ba ni ji tsam du chung ba'i dge ba'i rtsa ba ste/</text></item>
<item><p>28a1</p><section>mdo sde</section><text>de la brnyes par mi bya'o/ /zhing tshad med pa la yang mos par bya ba ni sangs rgyas la phul ba'i sbyin pa tshad med pa la mos par bya ba'o/ /'thob pa chen po mi sgrub pa ni sems can thams cad la sbyin pa'i phyir te de ni tshul lo/ /</text></item>
<item><p>28a2</p><section>mdo sde</section><text>rigs kyi bu dag de lta bas na chags pa rnams ni khong du chud par gyis shig /chags pa rnams la ni spyod cig /chags pa la zhen pa rnams la ni ltos shig /chags pa med par ni ma ltung shig /gsol pa/ bcom ldan 'das ji ltar</text></item>
<item><p>28a3</p><section>mdo sde</section><text>na byang chub sems dpa' rnams chags pa rnams 'tshal ba lags/ ji ltar na chags pa rnams la spyod pa lags/ ji ltar na chags pa la zhen pa rnams la lta ba lags/ ji ltar na chags pa ma mchis pa nyid du mi ltung ba lags/</text></item>
<item><p>28a4</p><section>mdo sde</section><text>bka' stsal pa/ chags pa zhes bya ba ni theg pa dman pa la 'dod pa dang khong khro ba'i sems te/ de gnyis ni byang chub sems dpas bsrung bar bya'o/ /chags pa rnams la spyad pa ni 'dod pa dang / gzugs dang / gzugs</text></item>
<item><p>28a5</p><section>mdo sde</section><text>med pa rnams su'o/ /chags pa med pa nyid du mi ltung ba ni mngon par 'du bya ba med par te de ni tshul lo/ /rigs kyi bu dag de lta bas na yang bar yang gyis shig /khur chen po yang khyer cig /ma blangs pa ni ma len cig /</text></item>
<item><p>28a6</p><section>mdo sde</section><text>blangs pa ni nyams 'og tu chud par gyis shig /gsol pa/ bcom ldan 'das ji ltar na byang chub sems dpa' rnams yang ba lags/ ji ltar na khur chen po khyer ba lags/ ji ltar na ma blangs pa mi</text></item>
<item><p>28a7</p><section>mdo sde</section><text>len pa lags/ ji ltar na blangs pa nyams 'og tu chud par bgyid pa lags/ bka' stsal pa/ yang bar bya ba ni nyon mongs pa thams cad bcad do/ /khur chen po bskur ba ni sems can thams</text></item>
<item><p>28a8</p><section>mdo sde</section><text>cad do/ /ma blangs pa mi blang ba ni nyan thos dang rang sangs rgyas kyi theg pa'o/ /blangs pa nyams 'og tu chud par bya ba ni theg pa chen po ste de ni tshul lo/ /rigs kyi bu dag de lta bas na smad par yang</text></item>
<item><p>28b1</p><section>mdo sde</section><text>gyis shig /bstod par yang gyis shig /nye bar bsnyen par yang gyis shig /spang bar yang gyis shig /gsol pa/ bcom ldan 'das ji ltar na byang chub sems dpa' rnams smod pa lags/</text></item>
<item><p>28b2</p><section>mdo sde</section><text>ji ltar na bstod pa lags/ ji ltar na nye bar bsnyen pa lags/ ji ltar na spang ba lags/ bka' stsal pa/ smad pa ni mi dge ba'i chos thams cad smad pa'o/ /bstod pa ni dge ba'i chos thams</text></item>
<item><p>28b3</p><section>mdo sde</section><text>cad bstod pa'o/ /bsnyen pa ni 'phags pa'i lam mo/ /spang ba ni mi dge ba'i phyogs kyi lam thams cad de de ni tshul lo/ /rigs kyi bu dag de lta bas na grong dang / grong khyer dang / yul dang pho brang 'khor</text></item>
<item><p>28b4</p><section>mdo sde</section><text>dag tu ni bsam gtan gyi stobs ston cing / dgon pa dang bas mtha' rnams su ni nyon mongs pa chung bar ston cig /gsol pa/ bcom ldan 'das ji ltar na byang chub sems dpa' rnams grong dang grong khyer dang /</text></item>
<item><p>28b5</p><section>mdo sde</section><text>yul 'khor dang / pho brang 'khor rnams su bsam gtan gyi stobs ston pa lags/ ji ltar na dgon pa dang / bas mtha' rnams su nyon mongs pa chung bar ston pa lags/ bka' stsal pa/ grong dang /</text></item>
<item><p>28b6</p><section>mdo sde</section><text>grong khyer dang / yul 'khor dang / pho brang 'khor dag tu phyin pa na gzugs dang / sgra dang / dri dang / ro dang / reg bya rags pa dag snang bar 'gyur te/ de dag ni bsam gtan gyi stobs kyis mnan</text></item>
<item><p>28b7</p><section>mdo sde</section><text>par bya'o/ /dgon pa dang bas mtha' rnams na 'dug pa'i tshe nyon mongs pa gang dag skye bar 'gyur ba de dag ni dben pa'i yon tan gyis mnan par bya ste de ni tshul lo/ /rigs kyi bu dag de lta bas na chu'i nang na'ang</text></item>
<item><p>28b8</p><section>mdo sde</section><text>'dug par gyis shig /rtag par skom par yang gyis shig /skom pa yang sol cig /skom pa med par ma byed cig /gsol pa/ bcom ldan 'das ji ltar na byang chub sems dpa' rnams chab kyi nang na</text></item>
<item><p>29a1</p><section>mdo sde</section><text>ma mchis pa lags/ ji ltar na rtag tu skom pa lags/ ji ltar na skom pa bsal ba lags/ ji ltar na skom pa ma mchis par mi bgyid pa lags/ bka' stsal pa/ chu'i nang na 'dug par bya ba ni/</text></item>
<item><p>29a2</p><section>mdo sde</section><text>chos kyi tshul gnas par bya ba'o/ /rtag par skom par bya ba ni chos kyis skom par byas pa'o/ /skom pa bsal ba ni chos kyis chos kyi bya ba bsgrub pa'o/ /skom pa med par mi bya ba ni 'dus ma byas su ltung bar mi</text></item>
<item><p>29a3</p><section>mdo sde</section><text>bya ba ste de ni tshul lo/ /rigs kyi bu dag de lta bas na gcig pu grogs med par yang gyis shig /g.yog mang po dang 'khor mang po dang ldan par yang gyis shig /gsol pa/ bcom ldan 'das ji ltar na byang</text></item>
<item><p>29a4</p><section>mdo sde</section><text>chub sems dpa' rnams gcig pu grogs ma mchis par yang bgyid pa lags/ ji ltar na g.yog mang po dang 'khor mang po dang ldan pa lags/ bka' stsal pa/ gcig pu grogs med par bya ba ni dge ba'i rtsa ba thams cad</text></item>
<item><p>29a5</p><section>mdo sde</section><text>yang dag par bsgrub pa la'o/ /g.yog mang po dang ldan par bya ba ni dge ba'i rtsa ba de dag sems can thams cad kyi nye bar 'tsho bar bya ba'o/ /'khor mang po dang ldan par bya ba la 'khor mang po zhes bya ba ni byang chub kyi</text></item>
<item><p>29a6</p><section>mdo sde</section><text>phyogs pa'i chos phyogs 'di lta ste de ni tshul lo/ /rigs kyi bu dag de lta bas na grol bar yang gyis shig /btson rar tshud par yang gyis shig /pha rol du phyin par yang gyis shig /chu bo chen po'i nang du</text></item>
<item><p>29a7</p><section>mdo sde</section><text>'dug par yang gyis shig /gsol pa/ bcom ldan 'das ji ltar na byang chub sems dpa' rnams grol ba lags/ ji ltar na btson rar tshud pa lags/ ji ltar na pha rol du phyin pa lags/ ji ltar</text></item>
<item><p>29a8</p><section>mdo sde</section><text>na chu bo chen po'i nang na gnas pa lags/ bka' stsal pa/ grol bar bya ba ni nyon mongs pa dang bdud kyi bcing ba thams cad las so/ /btson rar tshud par yang bya ba ni bsams bzhin du skye ba rnams su'o/ /</text></item>
<item><p>29b1</p><section>mdo sde</section><text>pha rol du phyin par yang bya ba ni sems can thams cad kyi skad shes pa la'o/ /chu bo chen po'i nang na gnas par yang bya ba ni chu bo bzhis khyer ba'i sems can sgrol ba'i phyir te de ni tshul lo/ /rigs kyi bu dag de lta bas na</text></item>
<item><p>29b2</p><section>mdo sde</section><text>tshad yod pa la yang so sor rtog par gyis shig /tshad med par yang mnyam pa nyid du khong du chud par gyis shig /gsol pa/ bcom ldan 'das ji ltar na byang chub sems dpa' rnams tshad mchis pa la yang so sor</text></item>
<item><p>29b3</p><section>mdo sde</section><text>rtog pa lags/ ji ltar na tshad ma mchis pa la yang mnyam pa nyid du khong du chud par bgyid pa lags/ bcom ldan 'das kyis bka' stsal pa/ rigs kyi bu dag tshad yod pa zhes bya ba ni 'dus byas so/ /tshad med pa</text></item>
<item><p>29b4</p><section>mdo sde</section><text>zhes bya ba ni 'dus ma byas te/ de la byang chub sems dpas 'dus byas kyang spang bar mi bya ste/ 'dus byas su gtogs pa'i nyon mongs pa rnams dang yang 'grogs par mi bya'o/ /'dus ma byas la yang brtag par bya ste/</text></item>
<item><p>29b5</p><section>mdo sde</section><text>skyon med par yang 'jug par mi bya'o/ /'dus byas dang 'dus ma byas gcig pa'i mtshan nyid dang ldan pa'i shes rab kyis byang chub kyi snying por mnyam pa nyid du mngon par rdzogs par sangs rgyas par bya ste de ni tshul lo/ /</text></item>
<item><p>29b6</p><section>mdo sde</section><text>tshul gyi tshig 'di dag bstan pa'i tshe lha'i bu brgyad stong ni byang chub tu sems bskyed par gyur to/ /byang chub sems dpa' lnga brgya ni mi skye ba'i chos la bzod pa thob par gyur to/ /bcom ldan 'das kyis de skad ces bka' stsal</text></item>
<item><p>29b7</p><section>mdo sde</section><text>nas byang chub sems dpa' sems dpa' chen po rab tu mang po de dag dang / lha dang / mi dang / lha ma yin dang / dri zar bcas pa'i 'jig rten yi rangs te bcom ldan 'das kyis gsungs pa la mngon par bstod do/ /</text></item>
<item><p>29b8</p><section>mdo sde</section><text>'phags pa chos kyi tshul zhes bya ba theg pa chen po'i mdo rdzogs so// // rgya gar gyi mkhan po pradz+nyA bar ma dang / zhu chen gyi lo ts+tsha ba ban de ye shes sde la sogs pas bsgyur cing zhus te gtan la phab pa//</text></item>
<item><p>30a1</p><section>mdo sde</section><text>@#/ /rgya gar skad du/ Ar+ya d+harma skan d+ha nA ma ma hA yA na sU tra/ bod skad du/ 'phags pa chos kyi phung po zhes bya ba theg pa chen po'i mdo/ sangs rgyas dang / byang chub sems dpa' thams cad la phyag</text></item>
<item><p>30a2</p><section>mdo sde</section><text>'tshal lo/ /'di skad bdag gis thos pa dus gcig na/ bcom ldan 'das ser skya'i gnas na shing n+ya gro d+ha'i kun dga' ra ba na dge slong lnga brgya tham pa'i dge slong gi dge 'dun chen po dang thabs gcig tu bzhugs te/</text></item>
<item><p>30a3</p><section>mdo sde</section><text>de nas tshe dang ldan pa shA ri'i bu dang / tshe dang ldan pa maud gal gyi bu chen po dang / tshe dang ldan pa 'od srungs chen po dang / tshe dang ldan pa kun dga' bo dang / tshe dang ldan pa sgra gcan zin bcom ldan 'das ga la ba der</text></item>
<item><p>30a4</p><section>mdo sde</section><text>song ste phyin nas/ bcom ldan 'das kyi zhabs la mgo bos phyag 'tshal te phyogs gcig tu 'dug go/ /phyogs gcig tu 'dug nas tshe dang ldan pa shA ri'i bus bcom ldan 'das la 'di skad ces gsol to/ /</text></item>
<item><p>30a5</p><section>mdo sde</section><text>bcom ldan 'das chos kyi phung po chos kyi phung po zhes bgyi na/ de bzhin gshegs pas chos kyi phung po'i tshad ji tsam gyis chos kyi phung po zhes bka' stsal/ chos kyi phung po ni ji tsam zhig /chos kyi phung po ni</text></item>
<item><p>30a6</p><section>mdo sde</section><text>gang lags/ de skad ces gsol pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu de bzhin gshegs pas chos kyi phung po ni brgyad khri bzhi stong du gsungs te/</text></item>
<item><p>30a7</p><section>mdo sde</section><text>shA ri'i bu de la chos thams cad skye ba med pa 'di ni chos kyi phung po'i rjes su 'jug pa dang po yin no/ /shA ri'i bu chos 'ga' zhig la chos she'am/ chos gang yang skye ba'am 'gag pa zhes nga mi smra'o/ /de ci'i phyir zhe na/</text></item>
<item><p>30a8</p><section>mdo sde</section><text>shA ri'i bu chos thams cad ni skye ba med pa'i chos can dang / 'gag pa med pa'i chos can yin pa'i phyir ro/ /shA ri'i bu 'di lta ste/ dper na ma ning ni skyes pa'am bud med ces bya ba'i ming mi 'thob cing skyes pa 'am bud med ces</text></item>
<item><p>30b1</p><section>mdo sde</section><text>brjod par bya ba ma yin no/ /de ci'i phyir zhe na/ shA ri'i bu de ni skyes pa 'am bud med du gdags su med pa'i phyir ro/ /shA ri'i bu de bzhin du chos thams cad de bzhin gshegs pas bla na med pa yang dag par rdzogs pa'i</text></item>
<item><p>30b2</p><section>mdo sde</section><text>byang chub mngon par rdzogs par sangs rgyas te/ de'i phyir chos kyis chos rab tu shes so zhes brjod par mi bya'o/ /shA ri'i bu 'di lta ste/ dper na za ma 'am ma ning ni 'dod pa'i 'dod chags spangs pa yang ma yin la 'dod pa la</text></item>
<item><p>30b3</p><section>mdo sde</section><text>sten pa yang ma yin no/ /shA ri'i bu de dag gis bud med sdug gu mthong nas 'dod chags kyi sems skyes pas za ma 'am ma ning rnams las phal cher byin pa nad kyis btab par 'gyur/ byin pa 'dzag par 'gyur/</text></item>
<item><p>30b4</p><section>mdo sde</section><text>byin pa khar ba lta bur 'gyur/ bzhin dmar por 'gyur ro/ /sha ri'i bu 'di ji snyam du sems/ za ma 'am ma ning gang yin pa de sa la ma 'gyel/ de'i lus la mtshon gyis ma btab par ci'i phyir de dag byin pa na</text></item>
<item><p>30b5</p><section>mdo sde</section><text>bar 'gyur snyam/ de skad ces bka' stsal pa dang / bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das za ma 'am ma ning ni btsun mo'i 'khor srung ba lags te/ de dag bud med</text></item>
<item><p>30b6</p><section>mdo sde</section><text>sdug gu mthong nas 'dod chags kyi sems skye lags so/ /de dag 'dod chags kyi sems kyis nyon mongs pa khol bar 'gyur te/ nyon mongs pa khol ba de dag gi lus khu chus rgyas par gyur pas de dag 'dod chags kyi</text></item>
<item><p>30b7</p><section>mdo sde</section><text>gdung bas gdungs pa na byin pa shin tu gas par 'gyur lags te/ de ltar de dag gi lus ma rung par 'gyur lags so/ /de skad ces gsol pa dang / bcom ldan 'das kyis tshe dang ldan pa shA ri'i bu la 'di skad</text></item>
<item><p>30b8</p><section>mdo sde</section><text>ces bka' stsal to/ /shA ri'i bu za ma 'am ma ning las gang dag bde 'gro mtho ris kyi 'jig rten du skye ba ni nyung ste/ phal cher sems can dmyal bar 'gro bar 'gyur ro/ /shA ri'i bu dge sbyong shAkya'i bu rnams las gang</text></item>
<item><p>31a1</p><section>mdo sde</section><text>dag 'dod chags kyis 'phrogs par mi 'gyur ba'i khyad par la ltos/ de ci'i phyir zhe na/ 'dod pa rnams ni dngos po med par shes/ 'dod pa rnams ni mi gtsang bar shes nas de dag 'dod pa rnams kyis</text></item>
<item><p>31a2</p><section>mdo sde</section><text>skyo zhing yid byung la mngon par mi dga' nas tshangs par spyad pa spyod de/ bzhin dang 'phral ba'i mdangs gsal ba yin no/ /shA ri'i bu skyes bu ngan pa rnams kyis ni skyo ba 'am yid 'byung bar mi nus so/ /de ci'i phyir</text></item>
<item><p>31a3</p><section>mdo sde</section><text>zhe na/ shA ri'i bu 'di ltar skyes bu ngan pa de dag ni 'dod pa la kun du rtog pa rnams kyis kun du rtog par byed/ 'dod chags dang bcas pa la 'dod chags dang bcas par rtog par byed pa ste/ shA ri'i bu de lta bu de dag ni skyes</text></item>
<item><p>31a4</p><section>mdo sde</section><text>bu ngan pa rnams kyi kun du rtog pa rnams yin no/ /shA ri'i bu de dag ni za ma dang ma ning 'dod pas zin pa rnams kyi las rnams yin te/ de dag skyes bu dam pa'i las rnams ni ma yin no/ /shA ri'i bu ma ning gang la</text></item>
<item><p>31a5</p><section>mdo sde</section><text>la zhig skyes bu ngan pa rnams kyi kun du rtog pa de lta bu dag la kun du rtog par byed pa ni bdag gis reg go zhes nyams su myong bar byed de/ bu ga dgu'i sgo dang ldan pa 'di mi gtsang ba 'dzag pa 'di la gtsang bar 'du shes</text></item>
<item><p>31a6</p><section>mdo sde</section><text>skyed par byed do/ /'di dag thams cad ni bya ba ma yin pa ste/ de dag ni skyes bu dam pa'i las rnams ma yin no/ /shA ri'i bu dge sbyong ngam/ bram ze gang la la dag 'dod pa'i nyes dmigs yang dag pa</text></item>
<item><p>31a7</p><section>mdo sde</section><text>ji lta ba bzhin du mi shes pa de dag ni bud med la kun du rtog cing mig la mtshan mar 'dzin par byed de/ bai dUr+ya lta bu'i 'du shes su byed la chu'i dbu ba bzhin du 'du shes su ni mi byed do/ /shA ri'i bu 'di lta ste dper na</text></item>
<item><p>31a8</p><section>mdo sde</section><text>bong mo 'brangs pa dang / phag mo 'brangs pa ni 'brangs pas lus stongs par 'gyur zhing lus las sha ma mi gtsang ba btsog pa blta bar bya ba ma yin pa 'byung ngo / /shA ri'i bu mig kyang de dang 'dra bar brjod de 'di lta ste</text></item>
<item><p>31b1</p><section>mdo sde</section><text>dper na bong mo'i sha ma 'am/ phag mo 'am/ khyi mo'i sha ma dang 'dra bar mig kyang de bzhin 'dug ste/ mig gi 'bras bu'i nang de ni chu'i chu bur lta bur 'dug go/ /de ltar mi gtsang ba 'byung zhing de ltar mi</text></item>
<item><p>31b2</p><section>mdo sde</section><text>'thun pa ste/ rnag dang khrag rab tu 'dzag cing mi gtsang ba rab tu 'dzag go/ /shA ri'i bu mi gtsang ba rnag dang khrag rab tu 'dzag cing chu'i snying po 'dzag pa'i lus la chags pa gang yin pa de lta bu ni mig ces brjod do/ /</text></item>
<item><p>31b3</p><section>mdo sde</section><text>shA ri'i bu 'di la rgyu gang gis mig ces bya ba de'i rgyu ni gang rkyen ni gang zhe na/ de ni lus kyi gtso bo yin te/ gzugs la blta bas thog ma dang / dbus dang / mthar ngoms pa med la lus kyis mi dge ba</text></item>
<item><p>31b4</p><section>mdo sde</section><text>rgya mtsho snyed byed de/ rgyu des na mig ces bya'o/ /shA ri'i bu 'di la gang gis na de mig ces bya ba'i rgyu ni gang rkyen ni gang zhe na/ mi mthun pa'i phyir ro/ /shA ri'i bu mig gi mi mthun pa de gang zhe na/ gang</text></item>
<item><p>31b5</p><section>mdo sde</section><text>gzugs med pa la gzugs su 'du shes pa dang / tshor ba med pa la tshor bar 'du shes pa dang / 'du shes med pa dang / 'du byed rnams med pa dang / rnam par shes pa med pa la rnam par shes par 'du shes pa'o/ /</text></item>
<item><p>31b6</p><section>mdo sde</section><text>yang 'di la rgyu gang gis de mig ces bya ba'i rgyu ni gang rkyen ni gang zhe na/ 'dis dge ba spyod pa nyams par byed de rgyu des na mig ces bya'o/ /'dis dge slong gi dngos po las nyams par byed pas na mig ces bya'o/ /</text></item>
<item><p>31b7</p><section>mdo sde</section><text>shA ri'i bu mig ni mi rtag pa/ mi brtan pa/ ther zug ma yin pa ste/ rgyu des na mig ces bya bar shes par bya'o/ /shA ri'i bu dge slong mkhas pa/ mang du thos pa/ zhum pa med pa rnams kyis ni mig bud</text></item>
<item><p>31b8</p><section>mdo sde</section><text>med ma yin/ skyes pa ma yin/ sems can ma yin/ srog ma yin/ gso ba ma yin/ gang zag ma yin pa dang / shA ri'i bu de bzhin du sbyar te rna ba dang / sna dang / lce dang / lus dang / yid ni bud</text></item>
<item><p>32a1</p><section>mdo sde</section><text>med ma yin/ skyes pa ma yin/ sems can ma yin/ srog ma yin/ gso ba ma yin/ gang zag ma yin te/ de dag ni phung po lnga la phyin ci log pa las byung ba'o/ /shA ri'i bu dge</text></item>
<item><p>32a2</p><section>mdo sde</section><text>slong ngam/ bram ze gang dag kha cig 'dod pa rnams kyi nyes dmigs yang dag pa ji lta ba de bzhin du rab tu mi shes pa de dag ni 'dod chags kyi yongs su gdung bas gdung bar 'gyur la/ kha dog ngan cing skya skya bor 'gyur ro/ /</text></item>
<item><p>32a3</p><section>mdo sde</section><text>shA ri'i bu 'di lta ste dper na shing ljon pa chen po'i lo ma 'am/ ljon pa'i 'bras bu smin pa 'brul ba'i tshe skya bor 'gyur ro/ /shA ri'i bu de bzhin du dge slong ngam/ dge slong ma 'am/ dge bsnyen nam/ dge bsnyen ma</text></item>
<item><p>32a4</p><section>mdo sde</section><text>gang dag kha cig 'dod pa rnams kyi nyes dmigs yang dag pa ji lta ba bzhin du rab tu mi shes pa de dag ni 'dod chags kyi yongs su gdung bas gdungs par 'gyur/ kha dog ngan par 'gyur/ bsam pa mi gsal bar 'gyur/</text></item>
<item><p>32a5</p><section>mdo sde</section><text>kha dog ngan cing blta na mi sdug par 'gyur ro/ /shA ri'i bu dge slong gang dag gsar bu dar la bab pa/ gzhon nu rab tu byung nas ring po ma lon pa de dag ni 'dod pa rnams dngos po med do zhes 'dod pa rnams yang dag pa</text></item>
<item><p>32a6</p><section>mdo sde</section><text>ji lta ba bzhin du rab tu shes so/ /'dod pa'i rtog pa skyes na yang myur ba nyid du rab tu zhi bar byed de/ de dag mi dge ba yin par shes par yang byed do/ /shA ri'i bu de ltar na dge slong dag gis 'dod pa rnams kyi nyes</text></item>
<item><p>32a7</p><section>mdo sde</section><text>dmigs mthong nas 'dod pa de dag las yid 'byung bar byed/ 'dod chags dang bral bar byed de/ mngon par dga' nas tshangs par spyad pa spyod de/ bzhin dang 'phral ba'i mdangs gsal bar 'gyur ro/ /shA ri'i bu</text></item>
<item><p>32a8</p><section>mdo sde</section><text>'di lta ste/ dper na mi zhig gi lus la nad kyis thebs la rnag smin nas de'i yan lag dang nying lag thams cad la rma'i kha brgyad khri bzhi stong yod la/ rma'i kha re re la yang srin bu'i tshogs brgyad khri bzhi stong yod de/</text></item>
<item><p>32b1</p><section>mdo sde</section><text>de dag mchu rno zhing mchu kha gnyis na yod la/ kha zas yongs su zos pa rnams kyis tshim par mi 'gyur zhing / de ma dag ma spungs pa'i drung du 'dug na/ ji tsam na srog chags de dag mes gdungs par gyur pa dang / de la</text></item>
<item><p>32b2</p><section>mdo sde</section><text>phyir zhing za bar byed yongs su za bar byed na/ shA ri'i bu 'di ji snyam du sems/ mi de srog chags de dag gis zos pa yin nam/ 'on te ma zos/ de skad ces bka' stsal pa dang / tshe dang ldan pa shA ri'i bus</text></item>
<item><p>32b3</p><section>mdo sde</section><text>bcom ldan 'das la 'di skad ces gsol to/ /bcom ldan 'das bdag ni 'di thos pa nyid kyis lus kyi spu zing zhes bgyid par gyur na mi de'i mi mthun pa lta smos kyang ci 'tshal te/ bcom ldan 'das mi de ni srog chags kyi</text></item>
<item><p>32b4</p><section>mdo sde</section><text>rigs de dag gis 'tshal ba lags kyi ma 'tshal ba ni ma lags so/ /de srog chags brgyad khri bzhi stong po de dag gis lus g.ya' bar bgyid cing 'di ltar zhi bar mi bgyid la/ bde ba thob par yang mi bgyid pa lags so/ /</text></item>
<item><p>32b5</p><section>mdo sde</section><text>shA ri'i bu 'di ji snyam du sems/ mi de'i lus rnag dang khrag 'dzag cing de lta bur gyur pa de smad par bya ba yin nam/ gsol pa/ smad par bgyi ba lags/ mi mthun pa lags/ blta bar mi 'os pa lags so/ /</text></item>
<item><p>32b6</p><section>mdo sde</section><text>bka' stsal pa/ shA ri'i bu de bzhin du dge slong mkhas pa dag ni 'di la so so yang dag par slob ste/ bud med ni 'di ltar btsog pa/ 'di ltar dri nga ba/ 'di ltar mi mthun pa/ 'di ltar blta bar mi 'os pa'o/ /nyon mongs pa</text></item>
<item><p>32b7</p><section>mdo sde</section><text>khol ba'i bud med de dag bstan par bya ba ma yin te/ 'dod pa rnams ni dri nga ba'o/ /'dod pa rnams ni mi mthun pa'o/ /'dod pa rnams ni mi gtsang ba'o/ /'dod pa rnams ni blta bar mi 'os pa'o zhes bcom ldan 'das kyis</text></item>
<item><p>32b8</p><section>mdo sde</section><text>bka' stsal to snyam mo/ /shA ri'i bu skyes pa'i lus la yod pa lta bu ma yin pa/ bud med la ches lhag pa srin bu'i tshogs lnga yod de/ shA ri'i bu srin bu'i tshogs lnga po de dag ni bud med kyi gci ba'i lam na gnas te/</text></item>
<item><p>33a1</p><section>mdo sde</section><text>srin bu'i tshogs re re la srin bu brgyad cu brgyad cu yod la/ mchu rno zhing mchu kha gnyis na yod de/ de dag rtag tu rgyun mi 'chad par bud med kyi lus la za'o/ /des na nyon mongs pa dag gis bud med log par</text></item>
<item><p>33a2</p><section>mdo sde</section><text>g.yem spyo ste/ 'dod pa yongs su spyod pa dag gis ngoms mi myong ngo / /shA ri'i bu de ltar na 'dod pa rnams ni nyes dmigs yin par mthong na de dag 'dod pa rnams las yid 'byung bar 'gyur/ 'dod chags dang bral</text></item>
<item><p>33a3</p><section>mdo sde</section><text>bar 'gyur te/ mngon par dga' nas tshangs par spyad pa spyod cing bzhin dang 'phral ba'i mdangs gsal ba yin no/ /shA ri'i bu 'di ni 'dod pa'i phung po las brtsams nas chos bstan pa yin te/ shA ri'i bu</text></item>
<item><p>33a4</p><section>mdo sde</section><text>'dod pa yongs su spyod pa dag las yid 'byung bar bya'o/ /shA ri'i bu kun nas nyon mongs pa gang zhe na/ shA ri'i bu kun nas nyon mongs pa ni rang gis byas pa'o/ /shA ri'i bu rnam par byang ba dang rnam</text></item>
<item><p>33a5</p><section>mdo sde</section><text>par zhi ba gang zhe na/ shA ri'i bu rnam par byang ba dang rnam par zhi ba ni rang gis byas pa'o/ /shA ri'i bu kun nas nyon mongs pa ni gang / rang gis byas pa ni gang zhe na/ chos su 'du shes pa la mngon par zhen pa</text></item>
<item><p>33a6</p><section>mdo sde</section><text>gang yin pa'o/ /chos su 'du shes pa la mngon par zhen pa gang zhe na/ 'di lta ste/ skye bar 'du shes pa dang / 'gag par 'du shes pa dang / bdag yod pa dang / bdag med par bdag tu 'du shes</text></item>
<item><p>33a7</p><section>mdo sde</section><text>pa la mngon par zhen pa yod de/ de ni de bzhin gshegs pas chos kyi phung po zhes bka' stsal to/ /shA ri'i bu byis pa so so'i skye bo rnams ni long ba yin te/ gzugs kyi phung po'o zhes rlom sems su byed/</text></item>
<item><p>33a8</p><section>mdo sde</section><text>tshor ba dang / 'du shes dang / 'du byed rnams dang / rnam par shes pa'i phung po'o zhes rlom sems su byed de/ rlom sems su byed na 'ching ngo / /rlom sems su mi byed na grol lo/ /shA ri'i bu</text></item>
<item><p>33b1</p><section>mdo sde</section><text>rlom sems su byed pa gang yin pa de ni gzugs kyi phung por 'gyur ro/ /shA ri'i bu bcu po 'di dag ni tshul khrims 'chal pa'i 'chal pa'i tshul khrims kyi nyes pa yin te/ bcu gang zhe na/ tshul khrims 'chal</text></item>
<item><p>33b2</p><section>mdo sde</section><text>pa 'chi ba'i dus kyi tshe gdung bar 'gyur ba dang / dge slong tshul khrims nyams pa 'gyod par 'gyur ba dang / mnar med par 'gro'o zhes 'khor gyi nang na 'dug na skrag pa dang / bdag nyid tshul khrims la</text></item>
<item><p>33b3</p><section>mdo sde</section><text>skur pa 'debs pa dang / bdag ni sangs rgyas rnams kyis yongs su spangs pa dang / bdag ni nyan thos rnams kyis yongs su spangs pa dang / bdag ni lha rnams kyis yongs su spangs pa'o snyam pa dang /</text></item>
<item><p>33b4</p><section>mdo sde</section><text>'chi ba'i tshe 'jigs pa dang bcas pa dang / ngan 'gror 'gro ba dang / mi'i lus thob par dka' ba'o/ /shA ri'i bu de dag ni dge slong tshul khrims 'chal pa'i 'chal pa'i tshul khrims kyi nyes pa ste/ tshul khrims</text></item>
<item><p>33b5</p><section>mdo sde</section><text>'chal pa ni 'chi ba'i dus kyi tshe gdung ba 'byung bar 'gyur ro/ /shA ri'i bu de lta bas na 'dod pa rnams la nyes dmigs kyi 'du shes bskyed par bya'o/ /shA ri'i bu 'di la dge slong dgon pa na gnas pa'am/</text></item>
<item><p>33b6</p><section>mdo sde</section><text>shing drung na gnas pa'am/ khang stong na gnas pa'am/ bla gab med pa na gnas pa ni 'dod pa rnams ni dri nga ba'o/ /'dod pa rnams ni mi mthun pa'o/ /'dod pa rnams ni rma'i kha lta bu'o/ /'dod pa rnams ni blta bar</text></item>
<item><p>33b7</p><section>mdo sde</section><text>mi 'os pa'o/ /'dod pa rnams ni smad par bya ba'o/ /'dod pa rnams ni bshang bas yongs su gang ba'i ro lta bu'o zhes de ltar so sor yang dag par slob bo/ /de dag ni byis pa 'phyar ba'i spyod yul yin te/ shA ri'i bu bud</text></item>
<item><p>33b8</p><section>mdo sde</section><text>med la sten pa dang bsnyen pas chog go/ /shA ri'i bu bud med kyi lus phyi sa dang mchil mas yongs su gang ba de la su zhig dga' ste/ shA ri'i bu de dag ni 'jig rten gyi khyi ro rul pa dang 'dra bar smad par bya ba yin no/ /</text></item>
<item><p>34a1</p><section>mdo sde</section><text>shA ri'i bu 'di lta ste/ dper na khyi ro mi gtsang ba rul ba/ dri nga ba/ mdog mi sdug cing sngo la lpags pa mugs pa/ srog chags kyis yongs su gang ba zhig lam ka na snang la/ de'i steng na</text></item>
<item><p>34a2</p><section>mdo sde</section><text>char pa yang bab cing de rlung gis kyang kun nas btab/ der mi rnams kyang kun nas 'khor bar gyur te/ de dag gis dri de tshor na/ shA ri'i bu 'di ji snyam du sems/ mi de dag dri mi zhim pa de nom par byed dam/</text></item>
<item><p>34a3</p><section>mdo sde</section><text>'on te mi noM/ gsol pa/ bcom ldan 'das de ni ma lags so/ /de skad ces gsol pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu 'di</text></item>
<item><p>34a4</p><section>mdo sde</section><text>ji snyam du sems/ khyi ro de la rig par byed dam/ skyod par byed dam/ mngon par dga' bar byed na de skye bo mang pos bsngags par bya ba yin nam/ de skad ces bka' stsal pa dang / bcom ldan 'das</text></item>
<item><p>34a5</p><section>mdo sde</section><text>la tshe dang ldan pa shA ri'i bus 'di skad ces gsol to/ /bcom ldan 'das mi de ni blta bar dka' ste/ de la bsngags par ga la bgyid/ de skad ces gsol pa dang / bcom ldan 'das kyis tshe dang ldan pa shA ri'i bu</text></item>
<item><p>34a6</p><section>mdo sde</section><text>la 'di skad ces bka' stsal to/ /shA ri'i bu khyi ro de la 'khyud par byed pa'am/ skyod par byed pa'am/ mngon par dga' ba'i mi de la ni de bzhin gshegs pa bsngags pa mdzad kyi/ gang zhig bud med yul gyi</text></item>
<item><p>34a7</p><section>mdo sde</section><text>bzang mo na tshod lo bcu drug lon pa'am/ lhag pa lta bu/ gzugs bzang ba/ mdzes pa blta na sdug pa/ nu ma rgyas pas mdzes pa/ rgyan gyis brgyan pa/ shin tu gzhon pa/ reg na bde ba/</text></item>
<item><p>34a8</p><section>mdo sde</section><text>nad dang bral ba de la tha na rkang pa'i mthe bos reg par byed pa'i mi de la ni de bzhin gshegs pas bsngags par mi mdzad de/ shA ri'i bu yul gyi bzang mo de la tha na rkang pa'i mthe bos reg par byed pa'i mi gang zag de lta</text></item>
<item><p>34b1</p><section>mdo sde</section><text>bu de ni shin tu smad par bya ba yin te/ khyi ro de la 'khyud par byed pa'am/ skyod par byed pa'am/ mngon par dga' bar byed pa ni de lta ma yin no/ /shA ri'i bu 'di ji snyam du sems/ khyi ro la 'khyud pa'am/ reg</text></item>
<item><p>34b2</p><section>mdo sde</section><text>pas sems can dmyal bar 'gro bar 'gyur ram/ gsol pa/ bcom ldan 'das de ni ma lags so/ /bka' stsal pa/ shA ri'i bu 'di ltar dge slong gis 'dod pa rnams la nyes dmigs kyi 'du shes bskyed</text></item>
<item><p>34b3</p><section>mdo sde</section><text>par bya'o/ /shA ri'i bu ji ltar na dge slong gis lus la nyes dmigs kyi 'du shes bskyed par bya zhe na/ shA ri'i bu lus 'di ni gnod pa mang ba'o/ /'khrug pa mang ba'o/ /shA ri'i bu bud med kyi lus la ni skyes pa'i</text></item>
<item><p>34b4</p><section>mdo sde</section><text>lus la yod pa lta bu ma yin pa ches lhag pa srin bu'i tshogs nyi shu rtsa lnga yod de/ shA ri'i bu bud med kyi mgo glad pa'i nang na srin bu'i tshogs 'phrog byed ces bya ba dag yod de/ de dag bud</text></item>
<item><p>34b5</p><section>mdo sde</section><text>med kyi glad pa la za bar byed do/ /shA ri'i bu bud med kyi sna'i nang na srin bu'i tshogs kha rdzogs shes bya ba dag yod de de dag bud med kyi kha spu la za ste/ des na bud med la kha spu mi skye'o/ /shA ri'i bu bud med kyi rna</text></item>
<item><p>34b6</p><section>mdo sde</section><text>khung na srin bu'i tshogs za bar byed pa zhes bya ba dag yod de/ de dag bud med kyi rna ba la za zhing bud med kyi rna ba 'bigs par byed do/ /shA ri'i bu bud med kyi mgrin pa'i mtshams dang mgo bo'i mtshams la srin</text></item>
<item><p>34b7</p><section>mdo sde</section><text>bu'i tshogs zhen byed ces bya ba dag yod de/ de dag bud med kyi rna ba za zhing bud med kyi rna ba 'bigs par byed la mig kyang rna bar byed do/ /shA ri'i bu skyes pa'i rna ba la mi 'bigs kyi bud med kyi rna ba la 'bigs so/ /</text></item>
<item><p>34b8</p><section>mdo sde</section><text>shA ri'i bu bud med la srin bu'i tshogs a ba re ba na zhes bya ba dag yod de/ de dag rtag tu rgyun mi 'chad par bud med kyi kha la za ste/ des na bud med kyi mgul dma' ba yin te/ skyes pa la ni de lta bu med do/ /</text></item>
<item><p>35a1</p><section>mdo sde</section><text>bza' ba dang bca' ba khar bcug ma thag tu thog mar de dag za bar byed do/ /de dag nyal nyil bud med kyi nu ma'i nang du 'jog ste/ des na bud med nu ma 'phyang ba yin no/ /gang gi tshe bud med sbrum</text></item>
<item><p>35a2</p><section>mdo sde</section><text>par gyur pa de'i tshe srin bu de dag kyang sbrum par gyur te/ des na bud med kyi nu zho mang ba yin no/ /shA ri'i bu bud med kyi lus kyi nang mngal gyi gnas gang na mngal yod pa'i phyogs de na srin bu zad par byed pa dpa'</text></item>
<item><p>35a3</p><section>mdo sde</section><text>ba zhes bya ba dag yod de/ de dag srin bu rab tu ldag byed ces bya ba dag bsad nas za'o/ /de dag srin bu rab tu ldag byed de dag ma rnyed na de dag kyang 'chi'o/ /srin bu'i tshogs de gnyis ka shi ste</text></item>
<item><p>35a4</p><section>mdo sde</section><text>mad pa dang / pha ma 'dus pa las mngal chags par 'gyur ro/ /shA ri'i bu bud med kyi lus la lus kyi nang skye gnas kyi sgo na srin bu'i tshogs bzhi yod de/ 'di lta ste/ mchu mchog ces bya ba dang /</text></item>
<item><p>35a5</p><section>mdo sde</section><text>gong bu sbed ces bya ba dang / rlung 'byin ces bya ba dang / 'dod len ces bya ba ste/ de dag rtag tu rgyun mi 'chad par bud med kyi lus la za ste/ des na bud med nyon mongs pa rnams kyis shin tu 'bar</text></item>
<item><p>35a6</p><section>mdo sde</section><text>bar byas te/ 'dod pa yongs su spyad pas mi ngoms pa yin no/ /de lta bas na de bzhin gshegs pas bud med kyi skyon ches lhag pa de dag mkhyen nas bslab pa'i gzhi lhag pa dang bca' bar mdzad do/ /</text></item>
<item><p>35a7</p><section>mdo sde</section><text>shA ri'i bu chos kyi phung po'i chos kyi rnam grangs 'di yang dang yang du 'khor bzhi po dag la ston cig /de ci'i phyir zhe na/ 'dod pa rnams ni smad par bya ba yin par shes par 'gyur/ lus ni smad par bya ba yin par shes par</text></item>
<item><p>35a8</p><section>mdo sde</section><text>'gyur ba'i phyir ro/ /shA ri'i bu de ltar lus 'di bcos ma yin par shes nas byis pa so so'i skye bo thos pa dang mi ldan pa ma gtogs par su zhig 'dod pa rnams la sten par byed de de ni gnas med do/ /shA ri'i bu de lta bas na lus 'di la</text></item>
<item><p>35b1</p><section>mdo sde</section><text>mngon par dga' bar mi bya/ lhag par chags par mi bya'o/ /bcom ldan 'das kyis de skad ces bka' stsal te/ bde bar gshegs pas de skad gsungs nas de bzhin du ston pas gzhan yang 'di skad ces bka' stsal to/ /</text></item>
<item><p>35b2</p><section>mdo sde</section><text>lus ni mi gtsang las byung ste/ /rtag tu srog chags rnams kyang gnas/ /gcin dang rtug pas rab gang na/ /de la byis pa rab tu chags/ /dge slong pha dang dge slong ma/ /dge bsnyen pha dang dge bsnyen ma/ /'di thos nas ni 'dod</text></item>
<item><p>35b3</p><section>mdo sde</section><text>chags 'bral/ /'dod chags bral nas rnam par grol/ /chos dang ldan pa rnams la ni/ /nyes pa 'di dag ngas ma bstan/ /gang dag 'dod la longs spyod pa/ /de dag la ni skyon rnams bshad/ /sangs rgyas kyis ni bstan</text></item>
<item><p>35b4</p><section>mdo sde</section><text>pa bzhin/ /bud med mthong na su rtog ste/ /yang dag bskul ba shes nas su/ /mkhas pa de dag rtog mi byed/ /bcom ldan 'das kyis de skad ces bka' stsal nas/ tshe dang ldan pa shA ri'i bu dang / lha dang / mi dang /</text></item>
<item><p>35b5</p><section>mdo sde</section><text>lha ma yin du bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa chos kyi phung po zhes bya ba theg pa chen po'i mdo rdzogs so// //</text></item>
<item><p>35b6</p><section>mdo sde</section><text>rgya gar gyi mkhan po pradz+nyA bar ma dang / zhu chen gyi lo ts+tsha ba ban de ye shes sdes bsgyur cing zhus te gtan la phab pa// //</text></item>
<item><p>35b7</p><section>mdo sde</section><text>@##/ /rgya gar skad du/ Ar+ya pa ra mAR+tha d+harma bi dza ya nA ma ma hA yA na sU tra/ bod skad du/ 'phags pa don dam pa'i chos kyis rnam par rgyal ba zhes bya ba theg pa chen po'i mdo/ sangs rgyas dang byang chub sems</text></item>
<item><p>35b8</p><section>mdo sde</section><text>dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mngon par rdzogs par sangs rgyas nas ring po ma lon par ga yA'i ri la dge slong mngon par zhugs pa mngon par zhugs</text></item>
<item><p>36a1</p><section>mdo sde</section><text>pa rnams dang / byang chub sems dpa' bye ba phrag dgu bcu rtsa dgu dang thabs gcig tu bzhugs te/ lha bye ba phrag nyi shu rtsa brgyad dang / dge slong dang / dge slong ma dang / dge bsnyen dang / dge bsnyen</text></item>
<item><p>36a2</p><section>mdo sde</section><text>ma brgyad khri drug stong dang / gyad drug khri dang / gcer bu pa bye ba phrag bcu gnyis dang / drang srong chen po mngon par shes pa lnga dang ldan pa/ gdung ba lngas yan lag gcig pa lnga brgya yan lag dkar ba/ sha med cing rus</text></item>
<item><p>36a3</p><section>mdo sde</section><text>mgo lpags kyis yog pa/ lto zhar zhing skra'i khur khyer ba/ lus rgu ba/ g.yang gzhi dang shing shun gyon pa/ lag na ril ba thogs pa brgyad khri bzhi stong dang yang thabs gcig go/ /rgal bar 'dun pa rnams dang yang thabs</text></item>
<item><p>36a4</p><section>mdo sde</section><text>gcig go/ de nas bcom ldan 'das ri nag po rnams kyi nang na ri'i rgyal po ri rab ltar drang srong rnams kyi nang na lham me/ lhan ne/ lhang nge ste/ lug rnams kyi nang na glang po che'i rgyal po mche ba drug pa 'dra la/</text></item>
<item><p>36a5</p><section>mdo sde</section><text>srin bu me khyer gyi drung na nyi zla dang mtshungs shing / rtswa ka shi'i me tog gi nang na man dA ra ba'i yal ga dang 'dra la/ nam mkha' lding gi rgyal po bya rog gis bskor ba dang 'dra bar bcom ldan 'das drang srong rnams kyi nang na nyis 'gyur du mdzes</text></item>
<item><p>36a6</p><section>mdo sde</section><text>so/ /de nas bcom ldan 'das rin po che'i gtong ba zhes bya ba'i ting nge 'dzin la snyoms par zhugs te/ rdzu 'phrul gyi cho 'phrul dpag tu med par mdzad cing glo g.yas g.yon gnyis nas 'od zer phyung ste/ de bzhin gshegs pa bye ba</text></item>
<item><p>36a7</p><section>mdo sde</section><text>dpag tu med pa phyung / byang chub sems dpa' bye ba dpag tu med pa dang / brgya byin dang / tshangs pa dang / 'jig rten skyong ba dpag tu med pa phyung / dgra bcom pa brgya stong dpag tu med pa phyung / dge slong dang / dge slong ma dang /</text></item>
<item><p>36a8</p><section>mdo sde</section><text>dge bsnyen dang / dge bsnyen ma brgya stong dpag tu med pa phyung / 'khor los sgyur ba dang / stobs kyi 'khor los sgyur ba dang / khams kyi rgyal po dang / rig sngags 'chang dpag tu med pa phyung / rgya dang / ri brags pa dang / 'gro lding ba dang /</text></item>
<item><p>36b1</p><section>mdo sde</section><text>lho phyogs pa dang / nags khrod pa dpag tu med pa phyung / rgyal rigs shing sA la chen po lta bu dang / bram ze dang khyim bdag shing sA la chen po lta bu dang / mi gzugs dang / cha byad dang / mdog dang / smra ba'i skad sna tshogs pa ji snyed</text></item>
<item><p>36b2</p><section>mdo sde</section><text>pa dang / lha'i ris ji snyed pa de dag thams cad de bzhin gshegs pa'i sku las phyung ngo / /de nas 'khor chen po de the tshom du gyur nas phan tshun gdong du lta'o/ /byang chub sems dpa' rnams rab tu dga' ste/ rin po che'i char 'bebs pa</text></item>
<item><p>36b3</p><section>mdo sde</section><text>nas rgyan thams cad kyi bar gyi char 'bebs so/ /de nas bcom ldan 'das rin po che gtong ba'i ting nge 'dzin las bzhengs te/ seng ge bsgyings pas phyogs bcur rnam par gzigs so/ /bcom ldan 'das kyis phyogs</text></item>
<item><p>36b4</p><section>mdo sde</section><text>bcur gzigs ma thag tu de nas phyogs bcu'i sangs rgyas kyi zhing dag nas sangs rgyas bcom ldan 'das ji snyed sangs rgyas kyi spyan la snang ba de dag thams cad lag mthil du bzhag pa bzhin du mi mjed kyi 'jig rten gyi khams su kun du snang ngo /</text></item>
<item><p>36b5</p><section>mdo sde</section><text>de bzhin gshegs pa thams cad kyis kyang bcom ldan 'das shAkya thub pas ji ltar phyung ba de 'dra ba'i rdzu 'phrul gyi cho 'phrul phyung ste/ de bzhin gshegs pa rnams kyi sprul pa phyung ba ji snyed pa de dag thams cad kyang bcom ldan 'das ga la ba de logs</text></item>
<item><p>36b6</p><section>mdo sde</section><text>su dong ste phyin nas bcom ldan 'das kyi 'khor gyi nang du 'dus par gyur to/ /byang chub sems dpa' dpag tu med pa dag kyang / dge slong dang / dge slong ma dang / dge bsnyen dang / dge bsnyen ma gang gA'i bye ma snyed dag dang lhan cig tu</text></item>
<item><p>36b7</p><section>mdo sde</section><text>de bzhin gshegs pa la mchod pa chen po dpe med pa thogs te 'dir lhags so/ /de bzhin du lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang mi ma</text></item>
<item><p>36b8</p><section>mdo sde</section><text>yin pa du ma de dag kyang bcom ldan 'das kyi rdzu 'phrul gyi cho 'phrul de mthong nas bcom ldan 'das ga la ba der dong ngo / /de nas gang dag phyogs bcu nas lhags pa'i byang chub sems dpa' de dag gis mchod pa bla na med pas bcom ldan 'das</text></item>
<item><p>36c1</p><section>mdo sde</section><text>la bsnyen bkur byas te/ pha rol tu phyin pa drug gis yongs su bsgrubs pa'i stan dag la 'khod do/ /mi dang mi ma yin pa'i bar du yang ci rigs pa'i stan dag la 'khod do/ /gang dag bcom ldan 'das kyis sprul pa phyung ba de dag kyang mnar med</text></item>
<item><p>36c2</p><section>mdo sde</section><text>pa yan chad 'og min gyi gnas man chad du mngon par byung ste slar yang log go/ phyogs bcu'i sangs rgyas rnams kyi sprul pa phyung ba ji snyed pa de dag thams cad ni bcom ldan 'das shAkya thub pa'i spu'i khung bu thams cad du nub bo/ /gang dag bcom</text></item>
<item><p>36c3</p><section>mdo sde</section><text>ldan 'das kyis sprul pa phyung ba de dag ni sangs rgyas thams cad kyi sku rnams su nub bo/ /de nas byang chub sems dpa' sems dpa' chen po rgyal ba'i phung po zhes bya ba stan las langs te/ bla gos phrag pa gcig tu gzar nas/ pus mo g.yas pa'i lha nga</text></item>
<item><p>36c4</p><section>mdo sde</section><text>sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la tshigs su bcad pa 'di dag gis mngon par bstod do/ /kye ma mi rnams kyi ni 'dren pa yis/ /sngon chad ma byung mdzad pa sna tshogs 'di/ /</text></item>
<item><p>36c5</p><section>mdo sde</section><text>skye dgu kun la myur du kun bstan pa/ /de yis bdud sde thams cad mog mog bgyis/ /phan tshun dag tu tshig tu smra bgyid pa/ /kye ma'o shin tu ngo mtshar che zhes mchi/ /bdag cag ci zhig phyir ni 'dir lhags kye/ /bdag cag bcom mo bdag cag bcom zhes</text></item>
<item><p>36c6</p><section>mdo sde</section><text>mchi/ /dka' thub can bdag dka' thub can min gyur/ /nyam chung lus la pags pa tsam zhig las/ /bdag 'khogs bdag skams bde ba rnams las nyams/ /bdag cag rdzu 'phrul thob par gyur ma yin/ /yi ge ma mchis rdzu 'phrul gsum</text></item>
<item><p>36c7</p><section>mdo sde</section><text>rnams kyis/ /bstan pa'i dgra rnams mog mog gyur par mdzad/ /bstan pa'i 'dren pa khyod kyis de ring ni/ /sangs rgyas sras la dus ston chen po mdzad/ /'khor 'di thams cad the tshom 'tshal bar gyur/ /dga' ba skyes shing</text></item>
<item><p>36c8</p><section>mdo sde</section><text>sems kyang rab dga' ste/ /gang zhig gnas nas lha tshogs bdag cag kyang / /'jig rten mgon po sangs rgyas gyur cig mchi/ /'jam dbyangs sangs rgyas mang po bsnyen bkur bgyis/ /sangs rgyas sras po mtha' yas rnams kyis bskor/ /</text></item>
<item><p>36d1</p><section>mdo sde</section><text>'jam pa'i dbyangs ni 'khor gyi nang na mchis/ /cho 'phrul rnam par phye ste bstan du gsol/ /'di dag chos ni gang gi ltas shig lags/ /thub pa chos ni gang zhig gsung bar bzhed/ /'khor 'di thams cad 'bod cing mchis lags na/ /sems can thugs</text></item>
<item><p>36d2</p><section>mdo sde</section><text>brtse'i slad du bdag la gsungs/ /de nas sangs rgyas kyi byin gyi rlabs kyis 'khor de'i nang nas drang srong chen po me sgron zhes bya ba gcig gis byang chub sems dpa' rgyal ba'i phung po la 'di skad ces smras so/ /kye gzhon nu re shig kha</text></item>
<item><p>36d3</p><section>mdo sde</section><text>rog shig kho bos dri ba dri bar bya'o/ /gal te kho bo'i dri ba khong du chud par byed na ni de thams cad mkhyen pa zhes bya ba'i ming dang yang 'thun no/ /'on te sred med kyi bu dang / dbang phyug chen pos phyung ba'i 'gro lding ba rnams kyis sprul pa byed du</text></item>
<item><p>36d4</p><section>mdo sde</section><text>bcug na 'dir ngo mtshar yang mi che ste/ skyes bu ngan pa dang / sgyu ma mkhan rnams kyis 'di 'grub bo/ /de nas bcom ldan 'das kyis 'dzum pa'i zhal gyis drang srong gi tshogs la kun tu gzigs nas drang srong chen po me sgron la 'di</text></item>
<item><p>36d5</p><section>mdo sde</section><text>skad ces bka' stsal to/ /tshe dang ldan pa drang srong chen po ci nus kyis dri ba dris shig dang rnam par sbyar bar bya'o/ /de nas bcom ldan 'das la drang srong chen po me sgron gyis 'di skad ces gsol to/ /kye gau ta ma sems can gyi skye ba gang nas</text></item>
<item><p>36d6</p><section>mdo sde</section><text>byung / ci'i slad du bskal pas sreg par 'gyur/ sems can rnams gnas gang du 'du bar 'gyur/ nang na sems can phra ba khru gang tsam mam/ mtho gang tsam mam/ mdzub mo tsam mam/ mthe bo tsam mam/ nas dang / gro dang /</text></item>
<item><p>36d7</p><section>mdo sde</section><text>mon sran sde'u dang / mon sran gre'u dang / til dang / yungs 'bru tsam mam/ sems can ji tsam zhig nang na mchis bka' stsol cig /de nas bcom ldan 'das kyis drang srong chen po me sgron la drang srong chen po legs so legs so/ /zhes</text></item>
<item><p>36d8</p><section>mdo sde</section><text>bya ba byin no/ /drang srong chen po tshe bskal pa drug cu pa'i dri ba dri ba 'di ni 'thun pa'o/ /de nas drang srong chen po rnams ngo mtshar du gyur te/ drang srong chen po me sgron gyi tshe'i tshad ni ma brjod par bdag cag lhan cig gnas gnas pa rnams kyis kyang</text></item>
<item><p>37a1</p><section>mdo sde</section><text>ma shes na 'dis ji ltar shes snyam mo/ /bcom ldan 'das kyis bka' stsal pa/ drang srong chen po de'i phyir legs par rab tu nyon la yid la zung shig dang bshad do/ /drang srong chen po gang nga la sems can gyi skye ba gang nas byung</text></item>
<item><p>37a2</p><section>mdo sde</section><text>zhes smras pa de ni yi ges brjod pa ma yin pa'o/ /sems can zhes bya ba ni ma rig pa'i rkyen nas skye ba dang / rga shi'i bar du byung ba'o/ /drang srong chen po yang rgyu rkyen las sems can skyes te rgyu rkyen ni pha ma'o/ /drang srong chen po yang pha ma 'grogs</text></item>
<item><p>37a3</p><section>mdo sde</section><text>pa ni de'i rgyu'o/ /gang gi tshe yongs su rtog pas kun nas bslang ba'i las kyi rlung rnams kyis bud med kyi grong du 'jug pa de ni rkyen no/ /drang srong chen po yang sdug bsngal 'phags pa'i bden pa dang / sdug bsngal kun 'byung ba dang / sdug bsngal</text></item>
<item><p>37a4</p><section>mdo sde</section><text>'gog pa dang / sdug bsngal 'gog par 'gro ba'i lam 'phags pa'i bden pa ni sems can no/ /nye bar len pa'i phung po lnga dang khams bcwa brgyad ni sems can no/ /drang srong chen po sems can yang gzhan la las kyang gzhan ma</text></item>
<item><p>37a5</p><section>mdo sde</section><text>yin/ las kyang gzhan la sems can yang gzhan ma yin no/ /drang srong chen po sems can ni 'grib pa ma yin/ 'phel ba ma yin no/ /drang srong chen pos gsol pa/ kye gau ta ma gal te sems can 'grib pa ma mchis 'phel ba ma mchis</text></item>
<item><p>37a6</p><section>mdo sde</section><text>na/ ci'i slad du sems can khyi'i skye gnas nas shi 'phos te dbang sgyur du 'gyur/ bcom ldan 'das kyis bka' stsal pa/ drang srong chen po de ni ji skad smras pa de bzhin du ma yin no/ /gal te dbang sgyur dbang sgyur yin du zin na ni dbang med</text></item>
<item><p>37a7</p><section>mdo sde</section><text>par 'chi bar mi rigs so/ /drang srong chen po gang rang gi lus kyi gtso bo ma yin pa de ji ltar dbang sgyur du 'gyur/ drang srong chen po 'di lta ste/ dper na srin bu me khyer 'di snyam du bdag gis 'dzam bu'i gling snang bar bya'o snyam du sems pa'i rkyen gyis</text></item>
<item><p>37a8</p><section>mdo sde</section><text>srin bu me khyer gyis 'dzam bu'i gling snang bar byed dam/ sems ma dul ba'i dbang sgyur yang dag pa ma yin no/ /drang srong chen po yang gal te dbang sgyur nyon mongs pa 'bri bar gyur na ni khyi la nyon mongs pa shas che bar 'gyur ro/ /gang gi</text></item>
<item><p>37b1</p><section>mdo sde</section><text>tshe dbang sgyur dang nyon mongs pa dag khyi la yang yod cing dbang sgyur la yang yod pa de'i tshe sems can 'grib pa yang mi dmigs/ 'phel ba yang mi dmigs so/ /drang srong chen pos gsol pa/ gau ta mAs nyon mongs pa 'grib par mdzad dam/ bcom</text></item>
<item><p>37b2</p><section>mdo sde</section><text>ldan 'das kyis bka' stsal pa/ drang srong chen po ngas phyin ci log dag bzlog pa yang med/ 'grib par byas pa yang med do/ /drang srong chen pos gsol pa/ gal te de ltar na khyod kyang dbang sgyur ma lags so/ /bcom ldan 'das kyis bka'</text></item>
<item><p>37b3</p><section>mdo sde</section><text>stsal pa/ drang srong chen po de de bzhin te/ ma byung ba'i phyir nga yang dbang sgyur ma yin no/ /drang srong chen pos gsol pa/ gau ta ma bka' mchid 'di re shig zhog /gau ta ma'i sras kyis pha ma 'grogs pa las sems can skye'o zhes gsungs na/</text></item>
<item><p>37b4</p><section>mdo sde</section><text>sems can mang du 'grogs pa la sems can skye ba nyung bar gyur pa 'di ci lta bu/ bcom ldan 'das kyis bka' stsal pa/ khyod la dpe bstan par bya'o/ /drang srong chen po 'di lta ste/ dper na sa bon gcig las shing skye bar 'gyur te/</text></item>
<item><p>37b5</p><section>mdo sde</section><text>'bras bu gcig las kyang 'bras bu mtha' yas par 'gyur ro/ /de la res 'ga' ni gcig sa bon gyi 'os su 'gyur gyi lhag ma sa bon gyi 'os su mi 'gyur ba de ji lta bu/ drang srong chen pos gsol pa/ kye gau ta ma rlung dang nyi mas shing tog rnams</text></item>
<item><p>37b6</p><section>mdo sde</section><text>ma rung bar bgyis so/ /bcom ldan 'das kyis bka' stsal pa/ drang srong chen po de de bzhin te/ las kyi rlung gis kyang sems can gyi 'bras bu rnams ma rung bar byas so/ /drang srong chen po kha cig ni mngal na gnas pa nyid kyi tshe srin bu rnams</text></item>
<item><p>37b7</p><section>mdo sde</section><text>kyis zos so/ /kha cig ni las kyi rlung rnams kyis phye mar byas so/ /drang srong chen po shing gi nyes pa ni nyung ngo / /sems can gyi nyes pa ni mang ngo / /drang srong chen po yang sems can gyi khams ni yongs su rtog pas kun nas bslang ba ste/</text></item>
<item><p>37b8</p><section>mdo sde</section><text>drang srong chen po sems can rnams kyi sems dang sems las byung ba 'jug pa ji snyed pa de snyed du srid pa la dmigs te/ drang srong chen po de'i phyir sems can gyi khams ni yongs su rtog pas kun nas bslang ba'o zhes nga smra'o/ /</text></item>
<item><p>38a1</p><section>mdo sde</section><text>drang srong chen pos gsol pa/ kye gau ta mA de de bzhin te/ zhu ba brjod pa 'di ni rnam par dag go/ /ci'i slad du bskal pas sreg par 'gyur ba bka' stsol cig /bcom ldan 'das kyis bka' stsal pa/ drang srong chen po</text></item>
<item><p>38a2</p><section>mdo sde</section><text>chos kyi dbyings 'dus ma byas pa'i phyir bskal pas sreg par 'gyur ro/ /drang srong chen po gal te bskal pas sreg par mi 'gyur na chos kyi dbyings gnyis su 'gyur te/ la la mi rtag la/ la la rtag par 'gyur ro/ /de'i tshe de bzhin gshegs</text></item>
<item><p>38a3</p><section>mdo sde</section><text>pa bden pa smra bar mi 'gyur ro/ /drang srong chen po gang gi phyir 'di thams cad rtag pa ma yin/ brtan pa ma yin/ dbugs phyin pa ma yin pa de'i tshe de bzhin gshegs pa thams cad mkhyen pa zhes bya ba de'i ming thob bo/ /drang srong chen</text></item>
<item><p>38a4</p><section>mdo sde</section><text>pos bram ze'i khye'u la smras pa/ 'di thams cad mkhyen par mtshan gsol pa ni 'thun no/ /bcom ldan 'das kyis bka' stsal pa/ drang srong chen po gal te bskal pas bsregs par ma gyur na 'di ni dus bzang po'o/ /'di ni</text></item>
<item><p>38a5</p><section>mdo sde</section><text>ngan pa'o zhes bya bar dus tha dad pa med par 'gyur ro/ /drang srong chen po gal te yang bskal pas bsregs par ma gyur na legs par byas pa dang / nyes par byas pa'i las rnams kyi rnam par smin pa tha dad pa med par 'gyur ro/ /</text></item>
<item><p>38a6</p><section>mdo sde</section><text>drang srong chen po yang 'di lta ste/ bskal pas sreg pa 'di ni de bzhin gshegs pa rnams kyi thabs mkhas pa ste/ drang srong chen po sems can ji snyed bskal pas sreg par 'gyur ba thos nas dad par 'gyur ba'i sems can de snyed de bzhin</text></item>
<item><p>38a7</p><section>mdo sde</section><text>gshags pas bsdu ba'i dngos pos sdud par 'gyur ro/ /drang srong chen po 'di lta ste/ dper na kha chu ldag pa'i sbrul ni mig gis kyang rdub/ rna ba dang / sna dang / kha'i sgo nas kyang rdub bo/ /drang srong chen po de bzhin gshegs pa</text></item>
<item><p>38a8</p><section>mdo sde</section><text>la yang de ltar blta ste/ sbyin pas kyang sdud/ snyan par smra bas kyang sdud/ don spyod pas kyang sdud/ don 'thun pas kyang sdud do/ /drang srong chen po 'di lta ste/ dper na gser la gnod par bya ba'i phyir mer 'jug pa ma yin gyis/</text></item>
<item><p>38b1</p><section>mdo sde</section><text>gser dul ma ma yin pa 'di ji ltar na dul mar 'gyur snyam nas de'i phyir mer 'jug ste/ shin du bsregs pa'i phyir rin po che'i 'os su 'gyur ro/ /rin po ches spras pa de'i rin thang med par 'gyur te/ drang srong chen po de'i phyir gser</text></item>
<item><p>38b2</p><section>mdo sde</section><text>brdung ba dang bsreg pas rnam par sbyong ngo / /drang srong chen po de bzhin du sangs rgyas bcom ldan 'das rnams kyang rgyu med par sreg pa'i bskal pa mi 'byin te/ 'dir sems can gang la yang gnod par mi 'gyur ro/ /de nas bcom ldan</text></item>
<item><p>38b3</p><section>mdo sde</section><text>'das la drang srong chen po me sgron gyis 'di skad ces gsol to/ /bcom ldan 'das bskal pas sreg pa'i me phyung yang sems can gang la yang gnod par mi 'gyur ba ni ngo mtshar to/ /bcom ldan 'das kyis bka' stsal pa/</text></item>
<item><p>38b4</p><section>mdo sde</section><text>drang srong chen po de bzhin gshegs pa rnams ni sems can gang la yang gnod par mi mdzad do/ /drang srong chen po 'di lta ste/ dper na phyogs bcu rnams su char phra mo'i rgyun 'bab pa de bas ni drang srong chen po de bzhin gshegs pa rnams dang /</text></item>
<item><p>38b5</p><section>mdo sde</section><text>sa bcu la gnas pa'i byang chub sems dpa' rnams nye bar gnas te/ rang gi lag gis sems can thar par byed pa ni ches mang ngo / /drang srong chen po de'i tshe sems can de dag gis de bzhin gshegs pa dang / byang chub sems dpa'</text></item>
<item><p>38b6</p><section>mdo sde</section><text>de dag gi gzugs kyang mthong / kha dog mdzes pa yang mthong / bskal pas bsregs pa'i 'jigs pa las bdag nyid sgrol ba yang mthong nas dga' ba dang / mchog tu dga' ba skyes te 'di skad ces bdag cag kyang 'di ltar</text></item>
<item><p>38b7</p><section>mdo sde</section><text>sgrol ba por gyur cing bdag cag kyang 'di ltar gzugs mdzes par gyur cig /bdag cag kyang 'di ltar kha dog mdzes par gyur cig ces 'dzer te/ kha cig ni yid byung nas sems rnam par grol te rgyun du zhugs pa'i 'bras bu</text></item>
<item><p>38b8</p><section>mdo sde</section><text>mngon sum du byed/ kha cig ni lan cig phyir 'ong ba'i 'bras bu dang / phyir mi 'ong ba'i 'bras bu mngon sum du byed/ kha cig ni dgra bcom pa nyid/ kha cig ni rang byang chub/ kha cig ni mi skye ba'i chos la bzod pa rab tu</text></item>
<item><p>39a1</p><section>mdo sde</section><text>thob kha cig ni phyir mi ldog pa'i sa gnon/ kha cig ni rgyal chen bzhi'i ris kyi lha rnams kyi nang du skye/ kha cig ni sum cu rtsa gsum du/ kha cig ni mtshe mar/ kha cig ni dga' ldan du/ kha cig ni 'phrul</text></item>
<item><p>39a2</p><section>mdo sde</section><text>dgar/ kha cig ni gzhan 'phrul dbang byed kyi lha rnams kyi nang du skye'o/ /drang srong chen po rnam grangs 'di lta bur 'og min gyi bar gyi lha rnams kyi nang du skye'o/ /de bzhin du 'khor los sgyur ba rnams dang stobs kyi 'khor los sgyur</text></item>
<item><p>39a3</p><section>mdo sde</section><text>ba rnams dang / khams kyi rgyal po rnams su 'gyur te/ drang srong chen po rgyal rigs dang / bram ze dang / khyim bdag rnams kyi bar du yang 'gyur ro/ /drang srong chen po rnam grangs 'di lta bus de bzhin gshegs pa'i</text></item>
<item><p>39a4</p><section>mdo sde</section><text>gzugs kyi sku mthong zhing bdag nyid kyang 'jigs pa chen po las grol bar mthong nas de bzhin gshegs pa la byas pa gzo zhing byas pa shes par 'gyur ro/ /de bzhin gshegs pa chos nyid thos nas bslab pa'i gnas</text></item>
<item><p>39a5</p><section>mdo sde</section><text>rnams la bag byed par 'gyur ro/ /thabs 'dis na ngan song du 'gro bar mi 'gyur ro/ /drang srong chen po yang sa bcu la gnas pa'i byang chub sems dpa' rnams kyi mig la sa'i khams ji snyed snang bar 'gyur ba de bas ni sems can</text></item>
<item><p>39a6</p><section>mdo sde</section><text>gyi khams gang 'khor bar chags pa'i skyon chags par shes nas phung po ma lus pa'i mya ngan las 'das pa'i dbyings su yongs su mya ngan las 'da' bar byed pa ches mang ste/ drang srong chen po de'i phyir bskal pas sreg par</text></item>
<item><p>39a7</p><section>mdo sde</section><text>'gyur ro/ /de nas drang srong chen po me sgron gyis rang gi yid kyis rnam par dpyad nas tshig tu smras pa/ kye ma'o gang bdag drang srong chen po zhes 'bod pa shAkya'i sras 'di'i che ba nyid ni rgya che ba'o/ /bdag gis 'di la</text></item>
<item><p>39a8</p><section>mdo sde</section><text>bgams pas kyang chog ste 'di ni thams cad mkhyen par mngon gyis/ bdag gis kyang 'di la yang dag pa'i ming gis bod par bya'o zhes smras so/ /de nas bcom ldan 'das la drang srong chen po me sgron gyis 'di skad ces gsol to/ /</text></item>
<item><p>39b1</p><section>mdo sde</section><text>yon tan gyi 'byung gnas su gyur cing mkhyen pa dpag tu ma mchis pas thams cad mkhyen pa zhes mtshan gsol pa/ sems can gnas gang du 'du bar 'gyur ba bdag la bka' stsol cig /bcom ldan 'das kyis bka'</text></item>
<item><p>39b2</p><section>mdo sde</section><text>stsal pa/ drang srong chen po gnas med pa la sems can 'du bar 'gyur ro/ /mnyam pa nyid la sems can 'du bar 'gyur ro/ /drang srong chen po theg pa gcig gis 'byung ba la sems can 'du bar 'gyur ro/ /</text></item>
<item><p>39b3</p><section>mdo sde</section><text>byang chub kyi snying po la sems can 'du bar 'gyur ro/ /drang srong chen po phung po ma lus pa'i mya ngan las 'das pa'i dbyings su sems can 'du bar 'gyur ro/ /drang srong chen po 'di lta ste/ dper na chu klung tha dad pa dang /</text></item>
<item><p>39b4</p><section>mdo sde</section><text>klung phran dang / klung chen po dag rgya mtsho chen por bab nas ro gcig tu 'gyur ro/ /drang srong chen po de bzhin du sems can gyi khams ji snyed zag pa zad par byed pa de dag rnam par grol ba'i ngang du gyur pas 'du bar 'gyur ro/ /drang srong</text></item>
<item><p>39b5</p><section>mdo sde</section><text>chen po 'khor bar 'du bas sems can 'du bar 'gyur ba ni 'du ba ma yin pa'o zhes nga smra'o/ /drang srong chen po 'di lta ste/ dper na rlung gis bdas nas phye ma leb phyi bi zhwa la 'du bar 'gyur te rlung med na so sor 'gyes so/ /drang srong</text></item>
<item><p>39b6</p><section>mdo sde</section><text>chen po de bzhin du sems can dmyal bar 'gro bar 'gyur bas phan tshun las 'brel pa'i sems can gyi khams de dag kyang der 'du bar 'gyur ro/ /drang srong chen po rnam grangs 'di lta bur phan tshun las kyis 'brel ba dag yi dags</text></item>
<item><p>39b7</p><section>mdo sde</section><text>su skye bar 'gyur/ dud 'gror skye bar 'gyur te/ der de dag 'du bar 'gyur ro/ /drang srong chen po lha dang mi rnams su de dag 'du bar 'gyur ro/ /drang srong chen pos gsol pa/ thams cad zil gyis gnon pa/</text></item>
<item><p>39b8</p><section>mdo sde</section><text>thams cad mkhyen pa/ mir skyes pa 'di sems can che ge mo zhes bgyi ba zhig dang 'dus par gyur to/ /dud 'gror skyes pa 'di zhes bgyi ba nas yi dags su skyes pa 'di 'dus par gyur to zhes bgyi ba'i bar du ji ltar 'tshal bar</text></item>
<item><p>40a1</p><section>mdo sde</section><text>bgyi ba bka' stsol cig /bcom ldan 'das kyis bka' stsal pa/ drang srong chen po sems can gang zhig sems can gang dang lhan cig tu sems can dmyal bar skyes nas 'dus par gyur pa des de mthong na yid mi</text></item>
<item><p>40a2</p><section>mdo sde</section><text>bde bar 'gyur/ zhe sdang bar 'gyur/ des de mthong nas gal te na de glad pa na bar yang 'gyur/ bshang ba dang / gci ba 'byung bar yang 'gyur te/ drang srong chen po 'di ni sems can dmyal bar skyes pa rnams kyi 'du ba'i mtshan</text></item>
<item><p>40a3</p><section>mdo sde</section><text>nyid do/ /gang la la de ltar gyur pa des kyang bdag dang 'di lhan cig tu sems can dmyal ba rnams na gnas gnas par mngon no zhes de ltar khong du chud par bya'o/ /drang srong chen pos gsol pa/ rigs gsal bar mdzad pa/</text></item>
<item><p>40a4</p><section>mdo sde</section><text>thams cad mkhyen pa/ dud 'gro dang lhan cig gnas gnas pa rnams kyi mtshan mar 'gyur ba ji lta bu lags/ bcom ldan 'das kyis bka' stsal pa/ mir skyes pa'i sems can rnams gang gi tshe phan tshun mthong ba na khon du</text></item>
<item><p>40a5</p><section>mdo sde</section><text>mdud par 'dzin cing 'di las bdag gis skyon ji ltar rnyed snyam du skyon tshol ba 'di ni drang srong chen po dud 'gror skyes pa'i sems can rnams kyi 'du ba'i mtshan nyid de/ bdag dang 'di lhan cig tu dud 'gro'i nang na gnas gnas</text></item>
<item><p>40a6</p><section>mdo sde</section><text>par mngon no zhes de ltar shes par bya'o/ /drang srong chen po yi dags su skyes pa rnams ni dri nga ba 'dod cing kha zas la shin du sred par 'gyur ro/ /pha rol la sbyin par bsams kyang chags pa skye bar 'gyur ro/ /</text></item>
<item><p>40a7</p><section>mdo sde</section><text>gang dang de yi dags su skyes nas lhan cig 'dus par gyur pa de'i dbang phyug mthong nas phrag dog skye bar 'gyur/ gzhan gyi nor la 'dod par 'gyur te/ 'di ni yi dags su skyes pa rnams kyi 'du ba'i mtshan nyid do/ /</text></item>
<item><p>40a8</p><section>mdo sde</section><text>de la bdag dang 'di lhan cig tu yi dags kyi nang na gnas gnas par mngon no zhes de ltar shes par bya'o/ /drang srong chen po mir skyes pa gang la la zhig tshe rabs gzhan dag nas 'dus par gyur pa ni des de mthong na 'dod</text></item>
<item><p>40b1</p><section>mdo sde</section><text>chags kyi sems skye bar 'gyur te/ drang srong chen po 'di ni mir skyes pa'i sems can rnams kyi 'du ba'i mtshan nyid do/ /de la bdag dang 'di mi rnams kyi nang na gnas gnas par mngon no zhes de ltar shes par bya'o/ /</text></item>
<item><p>40b2</p><section>mdo sde</section><text>drang srong chen pos gsol pa/ bcom ldan 'das gang dag lhar skyes te 'dus par gyur pa las mir skyes pa de dag gi ji lta bu lags/ bcom ldan 'das kyis bka' stsal pa/ drang srong chen po gang dag lhar skyes te 'dus</text></item>
<item><p>40b3</p><section>mdo sde</section><text>par gyur pa de dag ni phan tshun mthong na lta ba la 'jug par 'gyur te/ des na bdag dang 'di lhar skyes te lhan cig 'dus par gyur to zhes shes par bya'o/ /drang srong chen po rnam pa de lta bu dag tu sems can 'du bar</text></item>
<item><p>40b4</p><section>mdo sde</section><text>'gyur ro/ /de nas drang srong chen po me sgron dga' mgu ste yi rangs nas bcom ldan 'das la 'di skad ces gsol to/ /bcom ldan 'das gang dag thams cad mkhyen pa nyid du smon pa mi bgyid pa'i sems can de dag ni bslus</text></item>
<item><p>40b5</p><section>mdo sde</section><text>pa'o zhes bdag 'chad do/ /de nas yang bcom ldan 'das kyis drang srong chen po me sgron la 'di skad ces bka' stsal to/ /drang srong chen po gang na sems can zhes bya ba phra ba ji tsam zhig yod ces nga la de skad zer ba ni drang srong</text></item>
<item><p>40b6</p><section>mdo sde</section><text>chen po gang sems can du dmigs pa de sems can phra mor rnam par 'byed do/ /drang srong chen po 'di lta ste/ dper na la la zhig gis dmus long zhig la 'di skad du/ kye skyes bu kha dog dkar po zhes bya ba ci 'dra zhes smras na/</text></item>
<item><p>40b7</p><section>mdo sde</section><text>drang srong chen po 'di ji snyam du sems/ ma mthong ba'i phyir kha dog dkar po 'di 'dra'o zhes de smra bar nus sam/ drang srong chen pos gsol pa/ 'brel pa ga la mchis/ bcom ldan 'das kyis bka' stsal pa/</text></item>
<item><p>40b8</p><section>mdo sde</section><text>drang srong chen po ngas kyang dmus long ltar ma mthong ba'i phyir sems can zhes bya ba ni phra mo 'di lta bu zhig go zhes sems can brjod par mi nus so/ /drang srong chen po yang mig la sems can zhes bya ba mi rnyed de/ rna ba dang / sna dang /</text></item>
<item><p>41a1</p><section>mdo sde</section><text>lce dang / lus dang / yid la sems can zhes bya ba mi rnyed do/ /drang srong chen po nye bar len pa'i phung po lnga po dag la sems can zhes bya ba mi rnyed do/ /drang srong chen po khams bcwa brgyad dang / rten cing 'brel par 'byung</text></item>
<item><p>41a2</p><section>mdo sde</section><text>ba yan lag bcu gnyis pa dang / nang stong pa nyid la sems can zhes bya ba mi rnyed/ phyi stong pa nyid dang / phyi nang stong pa nyid la sems can zhes bya ba mi rnyed do/ /drang srong chen po mig ni ngan pa'o/ /'jig pa'o/ /skad cig kyang mi</text></item>
<item><p>41a3</p><section>mdo sde</section><text>gnas pa'o/ /de bzhin du rna ba dang / sna dang / lce dang lus dang / yid kyang ngan pa'o/ /'jig pa'o/ /skad cig kyang mi gnas pa'o/ /drang srong chen po nye bar len pa'i phung po lnga yang ngan pa'o/ /'jig pa'o/ /skad cig kyang mi gnas</text></item>
<item><p>41a4</p><section>mdo sde</section><text>pa'o/ /drang srong chen po mi gtsang ba'i rdzas sum bcu rtsa drug kyang ngan pa'o/ /'jig pa'o/ /skad cig kyang mi gnas pa'o/ /sems can zhes bya ba yang med/ gzugs kyang med de/ drang srong chen po rdzas 'dus pa ni sems</text></item>
<item><p>41a5</p><section>mdo sde</section><text>can zhes bya ba'i grangs su 'gro'o/ /yongs su rtog pa pa gang dag rdzas rnams rnam par 'byed pa de dag ni/ srog dang gso ba dang / skyes bu dang / gang zag dang / shed las skyes dang / shed bu mi dmigs so/ /drang srong chen po</text></item>
<item><p>41a6</p><section>mdo sde</section><text>gal te sems can yod du zin na/ de bzhin gshegs pa 'phags pa'i bden pa bzhi po dag gis shin du chos ston par mi 'gyur ba zhig na drang srong chen po gang gi phyir sems can med pa'i phyir de bzhin gshegs pa nyid 'thob ste/</text></item>
<item><p>41a7</p><section>mdo sde</section><text>de'i phyir ji lta ji ltar yang dag par sgrub par byed pa de ltar yang dag par 'grub bo/ /de nas bcom ldan 'das la drang srong chen po me sgron gyis 'di skad ces gsol to/ /bcom ldan 'das deng slan chad drang srong chen po me sgron bdag thams cad mkhyen</text></item>
<item><p>41a8</p><section>mdo sde</section><text>pa nyid du smon par bgyid do/ /bcom ldan 'das gal te bdag bskal pa dpag tu ma mchis par sems can dmyal ba'i zhugs kyi 'obs su gnas par 'gyur ba 'am/ ri rab 'og min gyi gnas tsam du gyur pa mthon po'i kha de nas</text></item>
<item><p>41b1</p><section>mdo sde</section><text>bdag gis bdag 'dor bar 'gyur ba 'am/ gdung ba lnga bskal pas bsreg pa lta bur 'gyur ba 'am/ nyi ma bskal par gnas par 'gyur ba 'am/ bskal pa sum bcu'i zla ba gcig tu smyung bar 'gyur ba de lta bu'i dka' ba spyad</text></item>
<item><p>41b2</p><section>mdo sde</section><text>par ni bcom ldan 'das bdag spro ste 'dun gyi/ thams cad mkhyen pa nyid kyi slad du ni brtson 'grus nyams par mi bgyi'o/ /drang srong chen po mngon par shes pa lnga dang ldan pa ji snyed bcom ldan 'das kyi gan du lhags pa de dag kyang stan las</text></item>
<item><p>41b3</p><section>mdo sde</section><text>langs te bcom ldan 'das la 'di skad ces gsol to/ /bcom ldan 'das bdag cag kyang deng slan chad bla na med pa yang dag par rdzogs pa'i byang chub tu smon par bgyi'o/ /brtsam par bgyi'o/ /drang srong rnams rngo ci thogs gis brtson 'grus</text></item>
<item><p>41b4</p><section>mdo sde</section><text>kyis tshig de dag smras ma thag tu/ bcom ldan 'das kyi smin mtshams nas 'dul ba can zhes bya ba'i 'od zer phyung / phyogs bcu'i sangs rgyas thams cad kyis kyang smin mtshams nas 'dul ba can zhes bya ba'i 'od zer phyung ste/ 'od zer</text></item>
<item><p>41b5</p><section>mdo sde</section><text>de dag gi mthus sa chen po 'di rnam pa drug tu g.yos/ rab tu g.yos/ 'gul/ rab tu 'gul/ ldeg rab tu ldeg ste/ shar phyogs mtho na lho phyogs dma'/ nub phyogs dma' na byang phyogs mtho/ shar phyogs dma' na lho phyogs</text></item>
<item><p>41b6</p><section>mdo sde</section><text>mtho/ nub phyogs mtho na byang phyogs na dma'o/ /phyogs bcu'i sangs rgyas thams cad kyis kyang de bzhin gshegs pa'i steng du me tog gi char phab rnga bo che rnams brdungs so/ /dri za'i bdag po yid du 'ong ba rnams kyis kyang yan lag</text></item>
<item><p>41b7</p><section>mdo sde</section><text>lnga pa'i sil snyan gyis bcom ldan 'das la mngon par bstod do/ /lha'i bdug pa dri rab tu zhim po dag kyang rlung gis ngad bslang ste de bzhin gshegs pa'i gan du ngad ldang bar byed do/ /byang chub sems dpa' rnams rab tu dga' ste mchog tu</text></item>
<item><p>41b8</p><section>mdo sde</section><text>bde ba'i sems kyis de bzhin gshegs pa'i steng du do shal dang / se mo do rnams 'thor zhing rin po che'i char yang 'bebs/ me tog dang / bdug pa dang / spos dang / phreng ba dang / byug pa dang / phye ma dang / gos dang / gdugs dang /</text></item>
<item><p>41c1</p><section>mdo sde</section><text>rgyal mtshan dang / ba dan dag gis kyang mchod par byed do/ /lha'i tshogs rnams kyang rab tu dga' nas me tog man dA ra ba dang / man dA ra ba chen po'i char 'bebs so/ /thams cad dang ldan pa'i 'khor de yang dga' mgu</text></item>
<item><p>41c2</p><section>mdo sde</section><text>yi rangs te/ ji ltar gyon gyon pa'i gos rnams de bzhin gshegs pa'i sku la gsol to/ /de nas 'dul ba can zhes bya ba'i 'od zer des 'og min gyi gnas man chad/ sems can dmyal ba chen po mnar med pa yan chad snang bar byas te/</text></item>
<item><p>41c3</p><section>mdo sde</section><text>phyogs bcu'i sangs rgyas thams cad la bskor ba byas te slar log ste bcom ldan 'das kyi dbu'i gtsug tu nub bo/ /de nas bcom ldan 'das la tshe dang ldan pa rab 'byor gyis 'di skad ces gsol to/ /rgyu ma mchis par</text></item>
<item><p>41c4</p><section>mdo sde</section><text>shAka thub de ring 'dir/ /phyogs bcu dag tu 'od zer mi gtong ste/ /'khor 'di thams cad the tshom gyur lags na/ /thub pas rgyu dang byed de bdag lung ston/ /mi yi 'dren pa'i rnam par 'phrul mthong nas/ /dga' bar gyur cing</text></item>
<item><p>41c5</p><section>mdo sde</section><text>spro ba che gyur te/ /rab tu dga' bas legs par bstod bgyid nas/ /kha cig 'di na bcom ldan legs zhes mchi/ /brgya byin tshangs pa 'jig rten skyong ba rnams/ /nam mkha'i gnas nas 'byung po'i tshogs kyang bstod/ /mkha'</text></item>
<item><p>41c6</p><section>mdo sde</section><text>las lha yi me tog char du 'bebs/ /ma brdungs rnga chen dag ni sgra yang 'byin/ /de nas bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor khyod kyis drang srong chen po me sgron mthong ngam/</text></item>
<item><p>41c7</p><section>mdo sde</section><text>rab 'byor gyis gsol pa/ bcom ldan 'das mthong lags so/ /bcom ldan 'das kyis bka' stsal pa/ rab 'byor drang srong chen po me sgron 'di ma 'ongs pa'i dus na sangs rgyas stong 'das pa'i 'og tu bskal pa bzang po 'di nyid</text></item>
<item><p>41c8</p><section>mdo sde</section><text>la zla ba can gyi 'jig rten gyi khams su de bzhin gshegs pa dgra bcom pa yang dag par rdzogs pa'i sangs rgyas rnam par gzigs zhes bya bar 'gyur ro/ /rab 'byor de bzhin gshegs pa rnam par gzigs kyi ming yang yid</text></item>
<item><p>41d1</p><section>mdo sde</section><text>bzhin gyi nor bu rnam par dag pa'i bya ba byed par 'gyur ro/ /rab 'byor drang srong chen po brgyad khri bzhi stong gis chos kyi rnam grangs 'di thos ma thag tu phyir mi ldog pa'i sa rjes su thob ste/ rab 'byor de dag thams cad ni de bzhin gshegs</text></item>
<item><p>41d2</p><section>mdo sde</section><text>pa byams pa'i gsung rab las sa bcu la gnas par 'gyur ro/ /bskal pa sum brgya'i 'og tu de bzhin gshegs pa dgra bcom pa yang dag par rdzogs pa'i sangs rgyas bdag bka' blo bde ba zhes bya bar 'jig rten du 'byung bar</text></item>
<item><p>41d3</p><section>mdo sde</section><text>'gyur ro/ /rab 'byor byang chub sems dpa' tshad med pa dag gis kyang chos kyi rnam grangs 'di thos ma thag tu dpa' bar 'gro ba'i ting nge 'dzin thob ste/ skad dang skad ma yin par shes pa'i ting nge 'dzin dang / rgyal ba dbang bskur ba'i</text></item>
<item><p>41d4</p><section>mdo sde</section><text>ting nge 'dzin dang / sgyu ma lta bu'i ting nge 'dzin dang / khams rnam par 'byed pa'i ting nge 'dzin dang / blo gros rgyal po'i ting nge 'dzin dang / rgya mtsho snying po'i ting nge 'dzin dang / mnyen pa'i sa'i ting nge 'dzin dang / bsam pa'i snying po'i ting nge</text></item>
<item><p>41d5</p><section>mdo sde</section><text>'dzin dang / 'od gsal ba'i ting nge 'dzin 'thob bo/ /rab 'byor lha bye ba phrag gang gA'i klung gi bye ma snyed dag gis mi skye ba'i chos la bzod pa thob bo/ /dge slong dang / dge slong ma dang / dge bsnyen dang / dge bsnyen ma stong</text></item>
<item><p>41d6</p><section>mdo sde</section><text>phrag tshad med pa dag gis dgra bcom pa nyid mngon sum du byas so/ /rab 'byor lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma yin pa gang gA'i</text></item>
<item><p>41d7</p><section>mdo sde</section><text>bye ma snyed dag gis bla na med pa yang dag par rdzogs pa'i byang chub tu sems bskyed do/ /rab 'byor de bzhin gshegs pas don gyi dbang de mthong nas 'dul ba can zhes bya ba'i 'od zer rnams phyung ngo / /de nas bcom ldan 'das kyis nyid kyi ljags kyi</text></item>
<item><p>41d8</p><section>mdo sde</section><text>dbang pos zhal khebs par mdzad de/ ljags kyi dbang po de las kha dog du ma/ kha dog tha dad pa'i 'od zer 'di lta ste/ sngon po dang / ser po dang / dmar po dang / dkar po dang / le brgan dang / shel dang / dngul gyi kha dog lta bu dag byung ste/</text></item>
<item><p>42a1</p><section>mdo sde</section><text>de dag 'jig rten gyi khams mtha' yas mu med pa dag tu mngon par byung nas slar log ste/ bcom ldan 'das la lan gsum bskor ba byas nas bcom ldan 'das kyi zhabs gnyis su nub bo/ /de nas byang chub sems dpa'</text></item>
<item><p>42a2</p><section>mdo sde</section><text>sems dpa' chen po blo gros mi zad pa stan las langs te bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la</text></item>
<item><p>42a3</p><section>mdo sde</section><text>'di skad ces gsol to/ /sangs rgyas bcom ldan 'das rnams ni rgyu ma mchis par 'dzum pa mi mdzad na/ bcom ldan 'das 'dzum pa mdzad pa'i rgyu gang lags/ rkyen gang lags/ de skad ces gsol pa dang /</text></item>
<item><p>42a4</p><section>mdo sde</section><text>bcom ldan 'das kyis byang chub sems dpa' blo gros mi zad pa la 'di skad ces bka' stsal to/ /rigs kyi bu ma dad pa rnams kyi don du ljags 'di lta bu ni brdzun mi gsung ngo snyam du bya ba'i phyir ljags kyi dbang pos 'dzum pa</text></item>
<item><p>42a5</p><section>mdo sde</section><text>mdzad do/ /de nas bcom ldan 'das la byang chub sems dpa' blo gros mi zad pas 'di skad ces gsol to/ /bcom ldan 'das gang gis chos kyi rnam grangs 'di las tha na tshigs su bcad pa gcig tsam lung 'bog na rigs kyi</text></item>
<item><p>42a6</p><section>mdo sde</section><text>bu 'am/ rigs kyi bu mo de dag bsod nams kyi phung po ji tsam skyed par 'gyur/ bcom ldan 'das kyis bka' stsal pa/ rigs kyi bu/ phyogs bcu'i sangs rgyas bcom ldan 'das kyis sangs rgyas kyi spyan la snang bar</text></item>
<item><p>42a7</p><section>mdo sde</section><text>'gyur ba ji snyed pa de dag la yongs su mya ngan las ma 'das kyi bar du gang zhig gis bde bar sbyar ba thams cad kyis bsnyen bkur byas te/ yongs su mya ngan las 'das nas kyang rin po che sna bdun gyi mchod rten byed pa de bas gang</text></item>
<item><p>42a8</p><section>mdo sde</section><text>zhig chos kyi rnam grangs 'di las tha na tshigs su bcad pa gcig tsam yang lung 'bog na 'dis bsod nams ches mang du skyed do/ /rigs kyi bu chos kyi rnam grangs 'di 'chad pa na gang zhig dad pa'i sems kyis legs so/ /</text></item>
<item><p>42b1</p><section>mdo sde</section><text>zhes bya ba sbyin pa de la/ sangs rgyas thams cad kyis bstod par 'gyur ro/ /gang gis 'di la rim gro byas pa des nga la rim gro byas par 'gyur ro/ /de nas bcom ldan 'das kyis thams cad dang ldan pa'i 'khor de la rnam par gzigs</text></item>
<item><p>42b2</p><section>mdo sde</section><text>nas 'di skad ces bka' stsal to/ /rigs kyi bu dag nga ni bden pa smra ba ste/ sa phyogs gang na chos kyi rnam grangs 'di grags pa'i sa phyogs de la sangs rgyas thams cad dgongs par 'gyur ro/ /rigs kyi bu dag chos kyi rnam grangs</text></item>
<item><p>42b3</p><section>mdo sde</section><text>'di ni 'dzam bu'i gling pa'i sems can rnams kyi sman du gyur par 'gyur ro/ /gang gis chos kyi rnam grangs 'di lan gsum brjod dam brjod du bcug na des ston pa la chos kyi 'khor lo rab tu bskor bar bskul bar 'gyur ro/ /</text></item>
<item><p>42b4</p><section>mdo sde</section><text>rab 'byor gang zhig chos kyi rnam grangs 'di yi ger 'bri 'am/ yi ger 'brir 'jug pa de bde ba dang bcas shing yid bde ba dang bcas bzhin du byang chub mngon par rdzogs par 'tshang rgya bar 'gyur ro/ /des sangs rgyas thams</text></item>
<item><p>42b5</p><section>mdo sde</section><text>cad kyi mdzod kyang bzung bar 'gyur ro/ /rigs kyi bu dag chos kyi rnam grangs 'di ni sems can dmyal bar 'gro ba'i sems can rnams kyi rna lam du grag par mi 'gyur ro/ /gang dag mi'i skye gnas nas shi 'phos te/</text></item>
<item><p>42b6</p><section>mdo sde</section><text>yongs su dag pa'i sangs rgyas kyi zhing rnams su skye ba de dag gi rna lam du chos kyi rnam grangs 'di grag par 'gyur ro/ /rab 'byor gang gis sangs rgyas stong la dge ba'i rtsa ba bskyed pa de'i rna lam du chos kyi rnam grangs 'di grag par</text></item>
<item><p>42b7</p><section>mdo sde</section><text>'gyur ro/ /rab 'byor rigs kyi bu 'am/ rigs kyi bu mo gang chos kyi rnam grangs 'di thos nas dad dam/ 'chang ngam/ klog gam/ kun chub par byed dam/ gzhan dag la yang rgya cher yang dag par rab tu ston par</text></item>
<item><p>42b8</p><section>mdo sde</section><text>'gyur ba de'i lag tu byang chub song ngo zhes bshad des mig lnga thob par 'gyur/ dbang po ma tshang bar mi 'gyur/ dran pa brjed pa med par 'chi ba'i dus byed par 'gyur/ sangs rgyas thams cad sgrub pa'i ting nge 'dzin</text></item>
<item><p>43a1</p><section>mdo sde</section><text>thob par 'gyur/ rnam par snang mdzad rnam par sprul pa'i ting nge 'dzin dang / gzungs kyi snying po'i ting nge 'dzin dang / gtsug gi nor bu'i phyag rgya'i ting nge 'dzin dang / dbang bskur ba'i ting nge 'dzin dang / spyan ras</text></item>
<item><p>43a2</p><section>mdo sde</section><text>gzigs kyi phyag rgya'i ting nge 'dzin rab tu thob par 'gyur/ yi ge med pa'i za ma tog gi gzungs thob par 'gyur/ chos thams cad la rnam par rgyal ba thob pa'i gzungs dang / the tsom rnam par sbyong ba'i gzung dang /</text></item>
<item><p>43a3</p><section>mdo sde</section><text>don dam pa'i rnam par nges pa'i gzungs thob par 'gyur te/ de la sogs pa gzungs dang ting nge 'dzin gyi sgo brgya stong mtha' yas pa thob par 'gyur ro/ /mngon par shes pa lnga dang ldan par 'gyur ro/ /bsams bzhin du</text></item>
<item><p>43a4</p><section>mdo sde</section><text>'chi 'pho dang skye ba yongs su 'dzin par 'gyur ro/ /de nas bcom ldan 'das kyis 'jam dpal gzhon nur gyur pa la bka' stsal pa/ 'jam dpal sangs rgyas mang po la bsnyen bkur byas pa khyod la chos kyi rnam</text></item>
<item><p>43a5</p><section>mdo sde</section><text>grangs 'di yongs su gtad kyis yang dang yang rgya cher yang dag par rab tu shod cig /'jam dpal khyod kyis de bzhin gshegs pa ji snyed cig la bsti stang byas pa dang / btsun par byas pa dang / rim gror byas pa dang /</text></item>
<item><p>43a6</p><section>mdo sde</section><text>mchod pa byas pa de ji snyam du sems/ 'jam dpal dge ba'i rtsa ba de la mtha' 'am mu yod dam/ dge ba'i rtsa ba de dpag par nus sam/ 'jam dpal gyis gsol pa/ bcom ldan 'das ma lags so/ /</text></item>
<item><p>43a7</p><section>mdo sde</section><text>bde bar gshegs pa ma lags so/ /bcom ldan 'das kyis bka' stsal pa/ 'jam dpal gang gis snyigs ma lnga'i dus na chos kyi rnam grangs 'di 'jig rten gyi khams mi mjed 'dir rgyas par byed par 'gyur ba</text></item>
<item><p>43a8</p><section>mdo sde</section><text>de dag de las dge ba'i rtsa ba chen por 'gyur ro/ /'jam dpal gal te khyod de bzhin gshegs pa mang po de snyed cig la na bza' dang / zhal zas dang / gzims cha dang / snyun gsos kyi sman dang / yo byad</text></item>
<item><p>43b1</p><section>mdo sde</section><text>rnams kyis bsnyen bkur byed kyi chos kyi rnam grangs 'di ston par mi byed na/ khyod da dung du yang de bzhin gshegs pa rnams la nyes pa dang bcas par 'gyur ro/ /'jam dpal gal te khyod de bzhin gshegs pa</text></item>
<item><p>43b2</p><section>mdo sde</section><text>gcig la'ang phyag mi byed kyi/ chos kyi rnam grangs 'di rgyas par byed na de bzhin gshegs pa thams cad la khyod kyis mchod pa'i bar du byas par 'gyur ro/ /bcom ldan 'das kyis de skad ces bka' stsal nas/</text></item>
<item><p>43b3</p><section>mdo sde</section><text>'jam dpal gzhon nur gyur pa dang / drang srong chen po me sgron dang / dge slong de dag dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la</text></item>
<item><p>43b4</p><section>mdo sde</section><text>mngon par bstod do/ /'phags pa don dam pa'i chos kyi rnam par rgyal ba zhes bya ba theg pa chen po'i mdo rdzogs s+ho// //</text></item>
<item><p>43b5</p><section>mdo sde</section><text>rgya gar gyi mkhan po dzi na mi tra dang / dA na shI la dang / zhu chen gyi lo ts+tsha ba ban de ye shes sdes bsgyur cing zhus te skad gsar chad kyis gtan la phab pa/ /</text></item>
<item><p>43b6</p><section>mdo sde</section><text>@#/ /rgya gar skad du/ Ar+ya d+harma aR+tha bi b+ha~M ga nA ma ma hA yA na sU tra/ bod skad du/ 'phags pa chos dang don rnam par 'byed pa zhes bya ba theg pa chen po'i mdo/ sangs rgyas dang byang chub sems</text></item>
<item><p>43b7</p><section>mdo sde</section><text>dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na dge slong gi dge</text></item>
<item><p>43b8</p><section>mdo sde</section><text>'dun chen po dang thabs gcig tu bzhugs te/ byang chub sems dpa'i dge 'dun chen po dang yang thabs gcig go/ /de nas bcom ldan 'das kyis byang chub sems dpa' sems dpa' chen po rgyal bas dga'</text></item>
<item><p>44a1</p><section>mdo sde</section><text>la bka' stsal pa/ rigs kyi bu sngon byung ba 'das pa'i dus bskal pa grangs med pa'i yang ches grangs med cing tshad med par gyur pa de'i tshe de'i dus na 'jig rten gyi khams me tog gi 'byung gnas shes bya</text></item>
<item><p>44a2</p><section>mdo sde</section><text>ba 'byor pa rgyas pa/ bde ba lo legs pa nyams dga' ba skye bo mang po dang mi rnams kyis gang ba lag mthil ltar gyur pa zhig byung ngo / /rigs kyi bu 'jig rten gyi khams me tog gi 'byung gnas de na de bzhin gshegs</text></item>
<item><p>44a3</p><section>mdo sde</section><text>pa dgra bcom pa yang dag par rdzogs pa'i sangs rgyas me tog las byung ba zhes bya ba da ltar yang bzhugs te/ 'tsho zhing gzhes la 'khor bzhi dang / lha dang klu dang / gnod sbyin dang / dri za dang lha ma yin dang /</text></item>
<item><p>44a4</p><section>mdo sde</section><text>nam mkha' lding dang / mi'am ci dang / lto 'phye chen po dang / mi dang mi ma yin pa rnams la chos kyang ston to/ /rigs kyi bu 'jig rten gyi khams me tog gi 'byung gnas de na mi'i dbang po 'khor los sgyur ba'i rgyal po</text></item>
<item><p>44a5</p><section>mdo sde</section><text>stong gsum gyi stong chen po'i 'jig rten gyi khams la dbang byed pa rgyal ba thob pa zhes bya ba zhig byung ngo / /rigs kyi bu rgyal po rgyal ba thob pa de'i tshig rab la sems can de dag bde zhing yid bde ba skyes la/</text></item>
<item><p>44a6</p><section>mdo sde</section><text>dge ba bcu'i las kyi lam dang ldan zhing bdag gi chung mas mngon par dga'o/ /sems can de dag thams cad kyang theg pa gcig la yang dag par zhugs pa sha stag ste/ 'di lta ste/ theg pa chen po la yang dag par zhugs</text></item>
<item><p>44a7</p><section>mdo sde</section><text>pa theg pa mchog la yang dag par zhugs pa/ theg pa gtso bo la yang dag par zhugs pa/ theg pa dam pa la yang dag par zhugs pa/ theg pa khyed par du 'phags pa dang / rab dang / phul dang bla ma dang bla ma'i yang bla ma</text></item>
<item><p>44a8</p><section>mdo sde</section><text>dang / bla na med pa la yang dag par zhugs pa/ theg pa mnyam pa med pa la yang dag par zhugs pa/ theg pa mi mnyam pa dang mnyam pa la yang dag par zhugs pa/ theg pa bsam gyis mi khyab pa la yang dag par zhugs pa/</text></item>
<item><p>44b1</p><section>mdo sde</section><text>theg pa gzhal du med pa la yang dag par zhugs pa sha stag go/ /rigs kyi bu rgyal po rgyal ba thob pa de'i tshe tshig rab la theg pa chen po ma gtogs par theg pa gzhan gyi ming yang mi grag go/ rigs kyi bu rgyal po rgyal ba thob pa</text></item>
<item><p>44b2</p><section>mdo sde</section><text>de'i btsun mo'i 'khor ni dgu khri dgu stong yod de/ de dag thams cad kyang theg pa gzhan ma yin pa la yang dag par zhugs pa/ theg pa chen po'i khongs su 'dus pa/ nyin mtshan du chos 'dod cing chos la dga' ba sha stag go /</text></item>
<item><p>44b3</p><section>mdo sde</section><text>rigs kyi bu de nas rgyal po de'i btsun mo dam pa rin po che dpal zhes bya ba byang chub sems dpa' sdud pa/ sangs rgyas pa'i chos dang dge 'dun la yang dag par zhugs pa/ theg pa chen po'i khongs su 'dus pa/ nyin mtshan du chos</text></item>
<item><p>44b4</p><section>mdo sde</section><text>'dod pa/ chos kyi kun dga' la dga' ba zhig yod de/ rigs kyi bu rin chen dpal de chen po la 'os pa'i seng ge'i khri la 'dug pa dang / de'i pang nas bu rin chen 'byung gnas shes bya ba lha'i rgyan gyis rnam par brgyan pa/</text></item>
<item><p>44b5</p><section>mdo sde</section><text>lha'i gos bgos pa/ lus mtshan dang dpe byad bzang pos legs par brgyan pa zhig skyil mo dkrung bcas te byung nas gzhon nu de byung ma thag tu gzhon nu des ma la 'di skad ces smras so/ /yum de bzhin gshegs pa</text></item>
<item><p>44b6</p><section>mdo sde</section><text>me tog las byung ba de 'tsho 'am/ de nas rgyal mo rin chen dpal des gzhon nu de la 'di skad ces smras so/ /bu cig kun mkhyen 'jig rten mgon/ /bla na med pa dga' mdzad pa/ /lha dang mi dang bcas pa yi/ /</text></item>
<item><p>44b7</p><section>mdo sde</section><text>'jig rten na ni de 'tsho'o/ /de nas rgyal bu rin chen 'byung gnas kyis pha ma la 'di skad ces smras so/ /yab yum tshur gshegs de bzhin gshegs pa dgra bcom pa yang dag par rdzogs pa'i sangs rgyas me tog las</text></item>
<item><p>44b8</p><section>mdo sde</section><text>byung ba de la blta ba dang / phyag bgyi ba dang / mchod pa dang bsnyen bkur bgyi ba dang / chos mnyan pa'i slad du gshegs so/ /de ci'i slad du zhe na/ yab yum de bzhin gshegs pa de ni lha dang mir bcas pa'i</text></item>
<item><p>45a1</p><section>mdo sde</section><text>'jig rten na dka' ba mdzad pa ste/ ma grol ba rnams grol mdzad mgon/ /ldongs pa rnams la mig sbyin mdzad/ /chos la dpa' zhing cher dpa' ba/ /lhun po lta bur mi g.yos so/ /de nas rgyal po</text></item>
<item><p>45a2</p><section>mdo sde</section><text>rgyal ba thob pa dang / rgyal mo rin chen dpal gyis bu de blangs te/ btsun mo'i 'khor dang g.yog tu bcas par bcom ldan 'das de'i zhabs kyi drung du phyin nas bcom ldan 'das la lan bdun bskor ba byas te/</text></item>
<item><p>45a3</p><section>mdo sde</section><text>brgya stong ri ba'i mu tig gi se mo do phul lo/ /phul nas kyang 'khor de nyid du 'dug par gyur to/ /rigs kyi bu de nas rgyal bu des rdzu 'phrul gyi stobs bskyed pa byas nas shing ta la bdun srid tsam gyi bar snang gi nam</text></item>
<item><p>45a4</p><section>mdo sde</section><text>mkha' la 'dug ste/ bcom ldan 'das me tog las byung ba de la rin po che'i char dang / me tog gi char dang / spos kyi char rnams kyis gtor/ mngon par gtor te gtor nas bcom ldan 'das la 'di skad ces</text></item>
<item><p>45a5</p><section>mdo sde</section><text>gsol to/ /ston pa rgal nas sems can rnams/ /sdug bsngal chu bo che las sgrol/ /bdag ni thams cad mkhyen pa khyod/ /blta ba'i slad du 'dir mchis so/ /'jig rten mgon po bla na med/ /</text></item>
<item><p>45a6</p><section>mdo sde</section><text>lha dang mi yi 'jig rten na/ /khyod kyis yon tan gang bstan dang / /khyod 'dra ba ni yong ma mchis/ /sems can shul ngan lhung gyur cing / /'dod chags zhe sdang dbang mchis rnams/ /theg pa dman la gzhag</text></item>
<item><p>45a7</p><section>mdo sde</section><text>mdzad nas/ /theg pa chen po brjod par mdzad/ /thabs la mkhas shing dpa' ba ste/ /thugs rje chen po'i dbang du gyur/ /chos ni don te chos kyis ngoms/ /chos rtsom yon tan 'byung gnas po/ /</text></item>
<item><p>45a8</p><section>mdo sde</section><text>gang dag skye ba ma mchis pa/ /chos de snying po med mkhyen nas/ /chos nyid kyang ni khyod kyis mkhyen/ /des na khyod kyis dka' ba mdzad/ /de nas gzhon nu des tshig 'di dag gis bcom ldan 'das de la bstod nas</text></item>
<item><p>45b1</p><section>mdo sde</section><text>yang bskor ba byas te bcom ldan 'das kyi zhabs kyi drung du 'dug go/ /de nas bcom ldan 'das kyis pad ma'i 'dab ma ltar yangs pa'i spyan gyis phyogs thams cad du gzigs te/ 'khor bzhi po de dag gi sems dang</text></item>
<item><p>45b2</p><section>mdo sde</section><text>sems las byung ba mkhyen nas rgyal po rgyal ba thob pa de la 'di skad ces bka' stsal to/ /rgyal po chen po phung po lnga po de dag ni snying po med pa yin na byis pa so so'i skye bo rnams ni snying por 'du shes so/ /rgyal po chen</text></item>
<item><p>45b3</p><section>mdo sde</section><text>po phung po rnams ni kha dog ngan pa/ dri nga ba/ khrag dang rnag 'byung ba/ shing dang bong ba dang / lam dang mtshungs pa/ snying po med pa/ g.yo ba med pa dang / dga' ba dang mi dga' bar 'brel ba/ sred pa'i lu gu rgyud</text></item>
<item><p>45b4</p><section>mdo sde</section><text>kyis phun tshun sbrel ba/ nyon mongs pa mang ba/ smad pa yin na snying po med pa la snying por 'du shes/ mi rtag pa la rtag par 'du shes/ mi sdug pa la sdug par 'du shes/ mi gtsang ba la gtsang bar 'du shes/</text></item>
<item><p>45b5</p><section>mdo sde</section><text>bden pa ma yin pa la bden par 'du shes so/ /rgyal po chen po phung po lnga ni rang gi las kyis rnam par bris pa ste/ rgyal po chen po dper na rma bya'i mjug tshogs tshon sna lnga pa de la ri mo mkhan gyis bris pa yang med/</text></item>
<item><p>45b6</p><section>mdo sde</section><text>tshon kyang ci yang med de/ de ni rang gi las kyis rnam par bris pa nyid do/ /rgyal po chen po de bzhin du byis pa so so'i skye bo rnams kyang rang gi las kyis rnam par bris pa phan tshun gyi rkyen las byung ba dag go/ /de nas 'khor</text></item>
<item><p>45b7</p><section>mdo sde</section><text>de'i nang nas byang chub sems dpa' sems dpa' chen po mi pham dbang phyug ces bya ba de stan las langs te/ bcom ldan 'das la bskor ba byas nas/ bla gos phrag pa gcig tu gzar te/ pus mo g.yas pa'i</text></item>
<item><p>45b8</p><section>mdo sde</section><text>lha nga sa la btsugs nas lus btud lus smad de sor mo bcu thal mo sbyar nas bcom ldan 'das la 'di skad ces gsol to/ /bcom ldan 'das phung po 'di dag ni kha dog ngan pa dri nga ba/ khrag dang rnag 'byung ba/ shing dang /</text></item>
<item><p>46a1</p><section>mdo sde</section><text>bong ba dang / brtsig pa dang / lam dang 'dra ba/ snying po ma mchis pa/ g.yo ba ma mchis pa lags na byis pa so so skye bo rnams ni snying por 'du shes te/ yang dag pa ma lags pa ldongs pa/ rmongs pa dang 'dra ba/ gti mug la</text></item>
<item><p>46a2</p><section>mdo sde</section><text>gzhol ba/ mun pa dang rab rib dang / ling tog gis kun nas khebs pa/ lta ba thams cad kyi tshang tshing thibs pos gtibs pa lags so/ /bcom ldan 'das chos kyi phung po bzhi po 'di dag ni zab ste/ nam mkha' dang mtshungs shing 'dra ba</text></item>
<item><p>46a3</p><section>mdo sde</section><text>lags so/ /bcom ldan 'das gang dag 'di lta bu'i mdo sde'i tshig bshad pa 'di dag la yang dag pa'i 'du shes skyed pa'i sems can de dag 'byung bar 'gyur lags sam/ de skad ces gsol pa dang / bcom ldan 'das me tog las byung ba</text></item>
<item><p>46a4</p><section>mdo sde</section><text>des byang chub sems dpa' sems dpa' chen po de la 'di skad ces bka' stsal to/ /rigs kyi bu gang gi tshe byang chub sems dpa' sems dpa' chen po 'byung ba de'i tshe sems can rnams sbyang ba'i phyir 'byung ste/ mos pa ji lta ba bzhin du sems can</text></item>
<item><p>46a5</p><section>mdo sde</section><text>rnams la chos kyang ston to/ /sred pas nyams thag pa rnams kyi sred pa gcod do/ /sdug bsngal gyis nyam thag pa rnams kyi mya ngan sel to/ /chos thams cad snying po med par shes te nam mkha' dang mtshungs shing 'dra bar shes nas sems</text></item>
<item><p>46a6</p><section>mdo sde</section><text>can rnams chos nyid la rab tu 'god de/ de'i tshe byang chub sems dpa' rnams sems can sbyor bar byed pa zhes bya'o/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas me tog</text></item>
<item><p>46a7</p><section>mdo sde</section><text>las byung ba des sems can bstan pa 'di bshad pa na rgyal po rgyal ba thob pa bu dang bcas pa dang / rgyal mo rin chen dpal de dang / btsun mo'i 'khor dang / g.yog 'khor du bcas pa thams cad skra dang kha spu bregs te</text></item>
<item><p>46a8</p><section>mdo sde</section><text>bcom ldan 'das de las rab tu byung ngo / /de nas bcom ldan 'das kyis 'khor de dag la 'di skad ces bka' stsal to/ /rigs kyi bu dag rgyal bu gzhon nu 'di la ltos/ rigs kyi bu dag skyes bu dam pa</text></item>
<item><p>46b1</p><section>mdo sde</section><text>'dis sangs rgyas bye ba khrag khrig brgya stong phrag dgu bcu rtsa dgu la dge ba'i rtsa ba bskyed de/ thams cad du yang chos smra bar gyur to/ /'di ni rtag tu skyes bu dam pa 'di'i phar gyur te/ rtag tu skyes bu dam pa 'dis bla na med pa yang</text></item>
<item><p>46b2</p><section>mdo sde</section><text>dag par rdzogs pa'i byang chub la yongs su smin par byas so/ /rigs kyi bu dag rgyal bu gzhon nu rin chen 'byung gnas 'di ni nga yongs su mya ngan las 'das ma thag tu sangs rgyas su 'gyur te/ rin po che du ma bkod pa'i byang chub kyi</text></item>
<item><p>46b3</p><section>mdo sde</section><text>shing drung du 'dug nas de byang chub thob pa'i tshe de bzhin gshegs pa dgra bcom pa yang dag par rdzogs pa'i sangs rgyas/ rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha</text></item>
<item><p>46b4</p><section>mdo sde</section><text>lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das 'od zer kun nas mngon 'phags dpal brtsegs rgyal po zhes bya bar 'gyur ro/ /'jig rten gyi khams ni kun nas rin po ches yang dag par</text></item>
<item><p>46b5</p><section>mdo sde</section><text>bris pa zhes bya bar 'gyur ro/ /de'i nyan thos kyi dge 'dun ni tshad med par 'gyur ro/ /de'i tshe'i tshad ni bskal pa bye ba khrag khrig phrag dgu bcu rtsa drug thub par 'gyur ro/ /de'i dam pa'i chos kyi gzugs brnyan ni lo 'bum</text></item>
<item><p>46b6</p><section>mdo sde</section><text>phrag bdun bcu rtsa lngar gnas par 'gyur ro/ /rigs kyi bu de nas byang chub sems dpa' sems dpa' chen po'i lung bstan pa brjod pa bshad pa na srog chags brgyad khri bzhi stong mi skye ba'i chos la bzod pa thob par gyur to/ /</text></item>
<item><p>46b7</p><section>mdo sde</section><text>rigs kyi bu de'i tshe de'i dus kyi de bzhin gshegs pa de gzhan zhig yin pa snyam du khyod dogs shing the tshom za'am yid gnyis su gyur na de ltar mi lta'o/ /de ci'i phyir zhe na/ rigs kyi bu de bzhin gshegs pa dgra bcom pa yang</text></item>
<item><p>46b8</p><section>mdo sde</section><text>dag par rdzogs pa'i sangs rgyas 'od dpag med ces bya ba 'di de'i tshe de'i dus na de bzhin gshegs pa me tog las byung zhes bya bar gyur te/ 'jig rten gyi khams der chos bstan par gyur to/ /rigs kyi bu de'i tshe de'i</text></item>
<item><p>47a1</p><section>mdo sde</section><text>dus na gzhon nu rin chen 'byung gnas shes bya ba de gzhan zhig yin pa snyam du khyod dogs shing the tsom za'am yid gnyis su gyur na de ltar mi lta'o/ /de ci'i phyir zhe na/ rigs kyi bu byang chub sems dpa' spyan</text></item>
<item><p>47a2</p><section>mdo sde</section><text>ras gzigs dbang phyug 'di de'i tshe de'i dus na rgyal po rgyal ba thob pa zhes bya ba de'i bur gyur te/ de bzhin gshegs pa des nga las 'tshang rgya bar 'gyur ro zhes lung bstan to/ /de nas 'khor de'i byang chub sems dpa' sems</text></item>
<item><p>47a3</p><section>mdo sde</section><text>dpa' chen po rgyal bas dga' zhes bya bas bcom ldan 'das la sor mo bcu'i thal mo sbyar te bcom ldan 'das la 'di skad ces gsol to/ /bcom ldan 'das chos kyi rnam grangs 'di ni sems can dge ba'i rtsa ba ma bskyed</text></item>
<item><p>47a4</p><section>mdo sde</section><text>pa rnams kyi rna lam du grag par yang mi 'gyur ro/ gang dag yi ger 'bri ba dang yi ger 'brir stsol ba dang / 'dzin pa dang / kha ton bgyid pa dang / me tog dang bdug pa dang / spos rnams kyis mchod par 'gyur ba lta</text></item>
<item><p>47a5</p><section>mdo sde</section><text>smos kyang ci 'tshal/ de nas bcom ldan 'das kyis byang chub sems dpa' sems dpa' chen po rgyal bas dga' la 'di skad ces bka' stsal to/ /rigs kyi bu gang dag gis sangs rgyas bcom ldan 'das gang gA'i</text></item>
<item><p>47a6</p><section>mdo sde</section><text>klung gi bye ma snyed la bsnyen bkur byas pa de dag gis mdo sde 'di rnyed par 'gyur ro/ /rigs kyi bu chos kyi rnam grangs 'di dag gang gi rna lam du grag par gyur la the tshom mi za ba'i sems can de dag 'di nas shi 'phos</text></item>
<item><p>47a7</p><section>mdo sde</section><text>nas 'jig rten gyi khams bde ba can du skye bar 'gyur ro/ /rigs kyi bu gang na mdo sde 'di lta bu dag 'dzin pa'i sa phyogs de dag phyag bya ba'i 'os su 'gyur ro/ /rigs kyi bu phyi ma'i tshe phyi ma'i dus na bud med gang</text></item>
<item><p>47a8</p><section>mdo sde</section><text>la la zhig chos kyi rnam grangs 'di 'chang ngam/ klog na de bud med kyi lus rjes nas 'jig rten gyi khams bde ba can du skye bar 'gyur te/ de nyid de'i bud med kyi lus kyi tha ma yin no/ /'chi ba'i dus kyi tshe na yang</text></item>
<item><p>47b1</p><section>mdo sde</section><text>de bzhin gshegs pa 'od dpag med mthong bar 'gyur ro/ /bcom ldan 'das kyis de skad ces bka' stsal nas/ byang chub sems dpa' sems dpa' chen po rgyal bas dga' ba dang / byang chub sems dpa' de dag</text></item>
<item><p>47b2</p><section>mdo sde</section><text>dang / dge slong de dag dang / thams cad dang ldan pa'i 'khor de dang / lha dang mi dang lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par stod do/ /</text></item>
<item><p>47b3</p><section>mdo sde</section><text>'phags pa chos dang don rnam par 'byed pa zhes bya ba theg pa chen po'i mdo rdzogs so// // rgya gar gyi mkhan po dzi na mi tra dang / dA na shI la dang / zhu chen gyi lo ts+tsha ba ban de ye shes sdes bsgyur cing zhus te gtan la phab pa//</text></item>
<item><p>47b4</p><section>mdo sde</section><text>@#/ /rgya gar skad du/ bo d+hi sa twa pra ti mok+Sha tsa tush+ka ni ra hA ra nA ma ma hA yA na sU tra/ bod skad du/ byang chub sems dpa'i so sor thar pa chos bzhi sgrub pa zhes bya ba theg pa chen po'i mdo/ bcom ldan 'das 'jam</text></item>
<item><p>47b5</p><section>mdo sde</section><text>dpal gzhon nur gyur pa la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab bya rgod kyi phung po'i ri la tshe dang ldan pa shA ri'i bu dang / maud gal gyi bu la sogs pa dge slong</text></item>
<item><p>47b6</p><section>mdo sde</section><text>stong nyis brgya lnga bcu'i dge slong gi dge 'dun chen po thams cad kyang dgra bcom pa zag pa zad pa/ nyon mongs pa med pa/ dbang du gyur pa dang / byang chub sems dpa' sems dpa' chen po rab tu mang po dang thabs gcig</text></item>
<item><p>47b7</p><section>mdo sde</section><text>tu bzhugs so/ /de nas tshe dang ldan pa shA ri'i bu bcom ldan 'das ga la ba de logs su song ste phyin nas bcom ldan 'das kyi zhabs la mgo bos phyag 'tshal nas phyogs gcig tu 'dug go/ /phyogs gcig tu 'dug</text></item>
<item><p>47b8</p><section>mdo sde</section><text>nas tshe dang ldan pa shA ri'i bus bcom ldan 'das la 'di skad ces gsol to/ /bcom ldan 'das byang chub sems dpa' rnams kyi bden pa'i rnam pa'i bya ba ni gang / bcom ldan 'das ji ltar byang chub sems dpa'</text></item>
<item><p>48a1</p><section>mdo sde</section><text>rnams bden par smra zhing yang dag par smra bas myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur lags/ de skad ces gsol pa dang / bcom ldan 'das kyis</text></item>
<item><p>48a2</p><section>mdo sde</section><text>tshe dang ldan pa shA ri'i bu la 'di skad ces bka' stsal to/ /shA ri'i bu chos bzhi dang ldan na byang chub sems dpa' bden par smra zhing yang dag par smra ba yin te myur du bla na med pa yang dag par rdzogs pa'i byang chub tu mngon par</text></item>
<item><p>48a3</p><section>mdo sde</section><text>rdzogs par 'tshang rgya bar 'gyur ro/ /bzhi gang zhe na/ shA ri'i bu 'di la rigs kyi bu'am/ rigs kyi bu mo dge ba'i chos thams cad yongs su btsal ba'i phyir bla na med pa yang dag par rdzogs pa'i byang chub tu sems</text></item>
<item><p>48a4</p><section>mdo sde</section><text>bskyed nas brtson 'grus brtsams pas gnas pa yin te/ shA ri'i bu dper na skyes bu grong khyer gyi tshad 'jal bar 'dod pa de grong khyer gyi bya ba la brtson pa skyed par byed do/ /shA ri'i bu skyes bu de'i grong khyer de yang dag</text></item>
<item><p>48a5</p><section>mdo sde</section><text>par 'gyur ba dang / mi rnams grong khyer du gnas par 'gyur ro zhes re bar bya ba yin la/ grong khyer du so sor 'jog par 'dod pas kyang yang dag pa'i shes rab la brten nas gnas thams cad yongs su 'dzin par 'gyur ro/ /</text></item>
<item><p>48a6</p><section>mdo sde</section><text>shA ri'i bu de bzhin du dus gang gi tshe dge ba'i chos thams cad yongs su btsal bar bya ba'i phyir byang chub sems dpa' brtson 'grus rtsom pa la gnas te chos thams cad yongs su 'dzin par byed do/ /shA ri'i bu gang</text></item>
<item><p>48a7</p><section>mdo sde</section><text>gis myur du bla na med pa yang dag par rdzogs pa'i byang chub tu mngon par rdzogs par 'tshang rgya ba 'di ni byang chub sems dpa'i bden pa'i rnam pa dang po'o/ /shA ri'i bu gzhan yang byang chub sems dpa' chos thos pa nan tan gyis</text></item>
<item><p>48a8</p><section>mdo sde</section><text>sgrub par byed pa gang yin pa de ni dge ba'i chos rnams myur du smin par 'gyur te/ shA ri'i bu 'di lta ste/ dper na skyes bu nad kyis thebs par gyur pa de la sman pas sman nye bar bstan la/ des ji skad bstan pa bzhin du</text></item>
<item><p>48b1</p><section>mdo sde</section><text>so sor bsten pas nad de las myur du thar bar 'gyur ro/ /de ci'i phyir zhe na/ des sman tshul bzhin du so sor bsten pa'i phyir ro/ /shA ri'i bu de bzhin du byang chub sems dpa' chos thos pa nan tan gyis sgrub par byed pa gang yin pa de ni</text></item>
<item><p>48b2</p><section>mdo sde</section><text>dge ba'i chos rnams myur du yongs su smin par 'gyur ro/ /shA ri'i bu gang gis myur du bla na med pa yang dag par rdzogs pa'i byang chub tu mngon par rdzogs par 'tshang rgya ba 'di ni byang chub sems dpa'i bden pa'i rnam pa gnyis pa'o/ /</text></item>
<item><p>48b3</p><section>mdo sde</section><text>shA ri'i bu gzhan yang byang chub sems dpa' chos thams cad la gzhan gyi 'du shes skyed par byed de chos cung zad kyang mi len to/ /de ci'i phyir zhe na/ nye bar len pa las ni 'jigs pa 'byung bas chos thams cad la</text></item>
<item><p>48b4</p><section>mdo sde</section><text>'jigs pa'i 'du shes skyed par byed de/ 'jigs pa'i 'du shes skyed pa las ni yid rton par mi byed do/ /yid mi rton pa yod na ji ltar thar par bya/ ji ltar na bde legs su gnas par 'gyur zhes lam tshol bar byed do/ /</text></item>
<item><p>48b5</p><section>mdo sde</section><text>shA ri'i bu gzhan yang byang chub sems dpa' skye ba dang rga ba dang na ba dang 'chi ba dang mya ngan dang smre sngags 'don pa dang sdug bsngal ba dang yid mi bde ba dang / 'khrug pa rnams kyis yongs su bskor ba yod na bla na med pa yang dag</text></item>
<item><p>48b6</p><section>mdo sde</section><text>par rdzogs pa'i byang chub tu ji ltar thar bar bya/ ji ltar na bde legs su gnas par 'gyur zhes lam yongs su tshol zhing phyogs bzhir legs par gsungs pa yongs su tshol lo/ /shA ri'i bu gang gis myur du bla na</text></item>
<item><p>48b7</p><section>mdo sde</section><text>med pa yang dag par rdzogs pa'i byang chub tu mngon par rdzogs par 'tshang rgya ba 'di ni byang chub sems dpa'i bden pa'i rnam pa gsum pa'o/ /shA ri'i bu gzhan yang byang chub sems dpa' sbyin bdag tu 'gyur ba dang /</text></item>
<item><p>48b8</p><section>mdo sde</section><text>sdug bsngal gyi chos rnams kyis yongs su mi skrag cing ma gos pas rtag tu brtson pa dang ldan pa yin te/ sems can gang su dag sdug bsngal dang / yid mi bde ba dang / 'khrug pa rnams byung ba nye bar zhi bar bya ba'i</text></item>
<item><p>49a1</p><section>mdo sde</section><text>phyir bdag gis de dag bsal bar bya'o zhes sems skyed par byed cing ji ltar bdag la zag pa med pa'i bde ba myong ba skyes pa de bzhin du bdag gis sems can thams cad la bsgrub par bya'o zhes brtson 'grus</text></item>
<item><p>49a2</p><section>mdo sde</section><text>rtsom par byed do/ /de de ltar brtson 'grus rtsom pa na rnyed pa'i 'du shes skyed par byed do/ /shA ri'i bu 'di lta ste/ dper na skyes bu dbyar zla 'bring po'i zla ba la 'brog dgon par song ba na 'brog dgon pa de na yang mi rgyu</text></item>
<item><p>49a3</p><section>mdo sde</section><text>ba med la shing med cing chu med pa dang / de'i steng nas nyi ma'i dkyil 'khor yang shar bar gyur/ der sa gzhi yang rab tu 'bar zhing tsha bar gyur te/ de'i mdun du chu bo'i rgyun chen po 'bab par gyur pa na/ de de la ngo mtshar</text></item>
<item><p>49a4</p><section>mdo sde</section><text>gyi 'du shes skyed par byed do/ /shA ri'i bu de bzhin du byang chub sems dpa' sems can thams cad kyi phyir sdug bsngal zad par 'gyur ba'i lam ji lta bu bzung la/ gal te byang chub sems dpa' lam de yongs su</text></item>
<item><p>49a5</p><section>mdo sde</section><text>bzung yang bskal pa bye ba 'das nas tha na 'dug pa tsam gyi bde ba 'dod pa'i sems gcig skyes na yang de la byang chub sems dpas 'di ltar sems gzeng bstod par bya ste/ bdag gis gang gzung nas 'dug pa de yang</text></item>
<item><p>49a6</p><section>mdo sde</section><text>mang du yin te/ sems can thams cad la gnong bskur ro/ /shA ri'i bu gang gis myur du bla na med pa yang dag par rdzogs pa'i byang chub tu mngon par rdzogs par 'tshang rgya ba 'di ni byang chub sems dpa'i bden pa'i</text></item>
<item><p>49a7</p><section>mdo sde</section><text>rnam pa bzhi pa'o/ /shA ri'i bu ci'i phyir mngon par rdzogs par sangs rgyas pa zhes bya zhe na/ ma mkhyen pa'i mkhyen pa mkhyen pas mngon par mkhyen pa dang / mkhyen pa'i chos de la rab tu gnas pas spyod pa des na</text></item>
<item><p>49a8</p><section>mdo sde</section><text>mngon par sangs rgyas pa zhes bya'o/ /bla na med pa zhes bya ba yang de bzhin gshegs pas chos gang rdul tsam yang lus shing ma rgal ba med pa des na de bzhin gshegs pa ste pha rol du byon pa zhes bya'o/ /</text></item>
<item><p>49b1</p><section>mdo sde</section><text>shA ri'i bu ci'i phyir yang dag par rdzogs pa'i sangs rgyas zhes bya zhe na/ thugs mnyam pa dang / thugs rnyog pa med pa dang / thugs mi 'khrugs pas chos rnams mngon par mkhyen pa dang / chos thams cad</text></item>
<item><p>49b2</p><section>mdo sde</section><text>mnyam pa nyid dang / chos thams cad mi mnyam pa med par mngon par mkhyen pa des na yang dag par rdzogs pa'i sangs rgyas zhes bya'o/ /shA ri'i bu chos 'di bzhi dang ldan pa'i byang chub sems dpa' ni brtson 'grus mi</text></item>
<item><p>49b3</p><section>mdo sde</section><text>'phrogs par gyur te/ nyon mongs pa thams cad kyis mi gos par bla na med pa yang dag par rdzogs pa'i byang chub tu mngon par rdzogs par 'tshang rgya'o/ /shA ri'i bu byang chub sems dpa'i chos bzhi sgrub pa 'di ni de</text></item>
<item><p>49b4</p><section>mdo sde</section><text>bzhin gshegs pas mkhyen pa dang / gzigs pa dang / thugs su chud pa dang / brnyes pa dang / mngon sum du mdzad pas mngon par rdzogs par 'tshang rgya ba yin te/ byang chub sems dpa'</text></item>
<item><p>49b5</p><section>mdo sde</section><text>gnas de dag las ma nyams shing bsgrub pa'i rnam pa kun rdzogs pas bla na med pa yang dag par rdzogs pa'i byang chub tu mngon par 'tshang rgya bar 'gyur ro/ /shA ri'i bu chos bzhi dang ldan</text></item>
<item><p>49b6</p><section>mdo sde</section><text>na byang chub sems dpas bsngags pa'i bya ba rjes su 'thob par 'gyur te/ bzhi gang zhe na/ shA ri'i bu 'di la byang chub sems dpa' lhag pa'i nga rgyal can du mi 'gyur ba yin/ nga rgyal tshar gcod pa'i</text></item>
<item><p>49b7</p><section>mdo sde</section><text>phyir zhugs pa yin/ chags pa med par 'gyur ba yin/ chags pa spong ba'i phyir zhugs pa yin/ zhe sdang med par 'gyur ba yin/ byams pa bsgom pa la mngon par dga' ba yin/</text></item>
<item><p>49b8</p><section>mdo sde</section><text>rmongs pa med par 'gyur ba yin/ shes rab kyi stobs dang ldan pa yin/ shes rab nye bar rton pa yin/ shes rab kyis spyod pa yin/ shes rab kyi bdag por gyur pa yin/</text></item>
<item><p>50a1</p><section>mdo sde</section><text>shes rab kyis nges par 'byung ba yin/ rmongs pa'i dra ba spong ba'i phyir zhugs pa yin/ mun pa mun nag 'joms pa'i phyir zhugs pa yin/ shes rab kyi rgyu lhur len cing mthu dang ldan pa yin/ shes</text></item>
<item><p>50a2</p><section>mdo sde</section><text>rab nges par rnyed pa yin te/ shA ri'i bu chos dang po 'di dang ldan na byang chub sems dpa' bsngags pa'i bya ba rjes su 'thob par 'gyur ro/ /shA ri'i bu gzhan yang byang chub sems dpa' ni sems can rnams kyi thar pa</text></item>
<item><p>50a3</p><section>mdo sde</section><text>'i bya ba don du gnyer ba yin te/ shA ri'i bu 'di lta ste/ dper na skyes bu zhig bu gcig pa sdug cing yid du 'ong ba mi mthun pa med pa de rgyal pos gsad sar bor ba mthong bar gyur la de'i pha dang ma kye ma'o bu gcig /</text></item>
<item><p>50a4</p><section>mdo sde</section><text>kyi hud bu gcig bdag cag 'bor ram zhes kun du smra zhing smre sngags 'don pas rnam par smra bar byed do/ /shA ri'i bu de bzhin du dus gang gi tshe lhag pa'i bsam pa phun sum tshogs pa'i byang chub sems dpa'</text></item>
<item><p>50a5</p><section>mdo sde</section><text>sems can gang yang rung ba zhig sdig pa byed pa mthong ba na/ kye ma'o gang du sems can shes rab 'chal ba rnams ni bdag gi yang dag pa'i 'tsho ba las rnam par nyams par byed do zhes de la byang chub sems dpa'</text></item>
<item><p>50a6</p><section>mdo sde</section><text>snying rje skye bar 'gyur ro/ /shA ri'i bu gzhan bsrung ngo snyam na bdag bsrung bar bya'o/ /shA ri'i bu byang chub sems dpa' phan pa 'dod pa 'di lta bu dang ldan pas srog gi phyir yang sdig pa'i las mi byed do/ /shA ri'i bu chos</text></item>
<item><p>50a7</p><section>mdo sde</section><text>gnyis po 'di dang ldan na byang chub sems dpa' bsngags pa'i bya ba rjes su 'thob par 'gyur ro/ /shA ri'i bu gzhan yang byang chub sems dpa' bsti stang gis chos tshol bar byed cing bsti stang gis chos yongs su 'dzin</text></item>
<item><p>50a8</p><section>mdo sde</section><text>par byed la/ bsti stang gis chos kyi sbyin pa sbyin par byed do/ /shA ri'i bu ji ltar byang chub sems dpas bsti stang gis chos btsal bar bya zhe na/ shA ri'i bu 'di la byang chub sems dpa' chos 'dod pa mkhan po dang slob dpon la</text></item>
<item><p>50b1</p><section>mdo sde</section><text>gus pas gang yongs su mi gtong ba'i rin po che de 'jig rten na med do/ /gang lus kyis rim gro mi byed pa de med do/ /gang rkang pas btang ba la mi spro ba med do/ /gang ngag gi las la mi spro ba de med do/ /de ci'i phyir zhe na/ de bzhin</text></item>
<item><p>50b2</p><section>mdo sde</section><text>du sbyar te chos rin po che ni rin po che thams cad las khyad par can du gyur pa yin pas bdag gis rin po che thams cad btang nas chos rin po che btsal zhing gzung bar bya'o/ /de ci'i phyir zhe na/ chos 'di ni 'ching ba thams cad gcod</text></item>
<item><p>50b3</p><section>mdo sde</section><text>par 'gyur ba'o/ /chos 'di ni skye ba dang / rga ba dang / na ba dang / 'chi ba dang / mya ngan dang smre sngags 'don pa dang / sdug bsngal ba dang / yid mi bde ba gcod par 'gyur ba'o snyam nas rin po che'i sems bskyed/ rnyed dka' ba'i sems bskyed/</text></item>
<item><p>50b4</p><section>mdo sde</section><text>sman gyi sems bskyed de/ chos 'di ni sems can thams cad kyi nad nye bar zhi bar byed par 'gyur bas/ bdag gis sems can thams cad kyi nad nye bar zhi bar bya ba'i phyir chos 'di lta bu btsal bar bya'o/ /zhes de lta</text></item>
<item><p>50b5</p><section>mdo sde</section><text>bu'i bsam pas shA ri'i bu byang chub sems dpa' chos tshol bar byed do/ /shA ri'i bu ji ltar na byang chub sems dpas rin thang med pa'i sems bskyed cing bsti stang gis chos 'dzin par byed ce na/ de tshig bzhi pa'i tshigs</text></item>
<item><p>50b6</p><section>mdo sde</section><text>su bcad pa'i ched du ri rab tsam gyi rin po che'i phung po yongs su btang yang de la dka' ba'i 'du shes mi skyed kyi/ ci ste gang tshig bzhi pa'i tshigs su bcad pa 'di 'dzin pa de nyid la ni dka' ba'i 'du shes</text></item>
<item><p>50b7</p><section>mdo sde</section><text>skyed do/ /chos kyi tshig gcig gi ched du stong gsum gyi stong chen po'i 'jig rten gyi khams rin po che sna bdun gyis bkang ba srid pa'i rtse mo dang mnyam pa 'di yongs su gtong yang de la ni dka' ba'i 'du shes mi skyed kyi/ ci ste gang</text></item>
<item><p>50b8</p><section>mdo sde</section><text>chos kyi tshig gcig po 'di nyid la ni dka' ba'i 'du shes skyed do/ /shA ri'i bu byang chub sems dpa' de lta bu'i gus pa dang / de lta bu'i ri mor byed pas chos yongs su 'dzin par byed de/ shA ri'i bu 'di yang byang chub sems dpa'i ngo mtshar yin no/ /shA ri'i bu 'di ji snyam</text></item>
<item><p>51a1</p><section>mdo sde</section><text>du sems/ ci skyes bu srog don du gnyer bas srog gi phyir rin po che'i phung po 'di tsam yongs su gtong ba yod dam/ gsol ba bcom ldan 'das de ni ma lags so/ /bcom ldan 'das kyis bka' stsal pa/ shA ri'i bu</text></item>
<item><p>51a2</p><section>mdo sde</section><text>byang chub sems dpa' sems dpa' chen po chos 'dod pas chos kyi tshig gcig gi don gyi phyir yang bdag nyid tshangs pa'i 'jig rten nas 'dor ba'am/ yang na stong gsum gyi stong chen po'i 'jig rten gyi khams mes yongs su gang</text></item>
<item><p>51a3</p><section>mdo sde</section><text>ba 'di la 'jug tu zin kyang dka' ba'i 'du shes skyed par mi byed kyi/ ci ste gang chos kyi tshig 'di 'dzin pa de nyid la dka' ba'i 'du shes skyed par byed de/ shA ri'i bu de ltar byang chub sems dpa' bsti stang gis chos yongs su</text></item>
<item><p>51a4</p><section>mdo sde</section><text>'dzin par byed do/ /shA ri'i bu ji ltar byang chub sems dpa' bsti stang du byed pas chos kyi sbyin pa sbyin par byed ce na/ shA ri'i bu 'di la byang chub sems dpa' chos kyi sbyin pa sbyin par byed pa na zang zing gi sems skyed par mi byed de/</text></item>
<item><p>51a5</p><section>mdo sde</section><text>bdag gi sbyin pa 'di las chos gos dang / bsod snyoms dang / mal stan dang / na ba'i gsos sman dang / yo byad rnams rnyed par 'gyur ba'am/ tha na bdag gi sbyin pa 'di las legs so zhes bya ba rnyed par 'gyur ro/ /</text></item>
<item><p>51a6</p><section>mdo sde</section><text>zhes skyes bu dam pa de de lta bu'i bsam pas chos kyi sbyin pa sbyin par mi byed do/ /'on kyang ji ltar sems can 'di dag skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang /</text></item>
<item><p>51a7</p><section>mdo sde</section><text>yid mi bde ba dang / 'khrug pa rnams las thar bar bya zhes de ltar sbyin par byed de/ shA ri'i bu skyes bu dam pa de dag ni de lta bu'i bsam pa dang / de lta bu'i tshul gyis chos kyi sbyin pa sbyin par byed do/ /shA ri'i bu gal te yang</text></item>
<item><p>51a8</p><section>mdo sde</section><text>byang chub sems dpa' la la zhig 'di skad du gal te bdag la khyed kyis lus byin pa lta na bdag khyed las chos kyi sbyin pa 'di len par 'dod do zhes zer na/ shA ri'i bu byang chub sems dpa' gang zhig de lta bu'i phan par 'dod</text></item>
<item><p>51b1</p><section>mdo sde</section><text>pa yod na 'di skad du khyod la bdag gi yan lag dang nying lag las mchog dang mchog tu gyur pa'i sha dag kyang zo shig /'dod chags zad par byed pa'i chos 'di yang zung shig ces smra bar byed de/ shA ri'i bu byang chub sems dpa' de lta bu</text></item>
<item><p>51b2</p><section>mdo sde</section><text>byed pa ni yang dka' ba'i 'du shes mi skyed kyi/ ci ste gang 'di chos kyi sbyin pa de sten pa de nyid la ni dka' ba'i 'du shes skyed par byed do/ /shA ri'i bu byang chub sems dpa' de lta bu'i bsti stang gis chos kyi sbyin pa sbyin par byed/</text></item>
<item><p>51b3</p><section>mdo sde</section><text>de lta bu'i bsti stang gis chos 'dzin par byed/ de lta bu'i bsti stang gis chos tshol bar byed de/ shA ri'i bu de lta bu'i bsti stang gis chos nges par yongs su tshol ba po'i sems can yang rnyed dka' ba yin/ shA ri'i bu de lta bu'i</text></item>
<item><p>51b4</p><section>mdo sde</section><text>bsti stang gis chos yongs su 'dzin pa po'i sems can yang rnyed dka' ba yin/ shA ri'i bu de lta bu'i bsti stang gis chos sbyin pa po'i sems can yang rnyed dka' ba yin te/ gang rnyed dka' ba de ni ngo mtshar du gyur pa yin</text></item>
<item><p>51b5</p><section>mdo sde</section><text>la/ de dag ni lha dang bcas pa'i 'jig rten gyis kyang bsngags par bya ba yin no/ /shA ri'i bu chos gsum po 'di dang ldan na byang chub sems dpa' bsngags pa'i bya ba rjes su 'thob par 'gyur ro/ /shA ri'i bu gzhan yang</text></item>
<item><p>51b6</p><section>mdo sde</section><text>byang chub sems dpa' 'di la 'dod chags skye bar yang dag par rjes su mthong ba na 'dod chags 'di gzhi gang las byung ba tshol bar byed de yongs su btsal ba na de'i gzhi mi dmigs so/ /gang las 'dod chags de skye</text></item>
<item><p>51b7</p><section>mdo sde</section><text>ba dang / gang gi 'dod chags de skye ba dang / ji ltar 'dod chags de skye ba de ltar gang gi skye ba de mi dmigs/ gang la skye ba de mi dmigs/ ji ltar skye ba de mi dmigs te/ 'dod chags de mi dmigs</text></item>
<item><p>51b8</p><section>mdo sde</section><text>pa ni 'dod chags kyi rgyus sdig pa'i las mi byed la/ de'i dkar po'i chos rnams 'phel bar 'gyur zhing de ma smad cing bsngags par 'gyur te/ des na lha dang / klu dang / gnod sbyin dang / mi dang / mi ma yin pa dang / sangs rgyas dang nyan</text></item>
<item><p>52a1</p><section>mdo sde</section><text>thos rnams kyis bsngags par 'gyur ro/ /de chos thams cad khas mi len cing yang dag par rjes su mi mthong / chos thams cad nam mkha' dang mnyam par stong par mthong zhing de sangs rgyas bcom ldan</text></item>
<item><p>52a2</p><section>mdo sde</section><text>'das rnams kyi byang chub la lhag par mos par 'gyur te/ 'jig rten rnams phyin ci log la yang dag par zhen pa mthong ba na de zhe sdang med pa dang / gnod sems med pa bzod pa mchog la rab tu gnas nas sbyin pa dang / tshul</text></item>
<item><p>52a3</p><section>mdo sde</section><text>khrims dang / bzod pa dang / brtson 'grus dang / bsam gtan dang / shes rab rnams la brtson 'grus rtsom zhing sems can rnams yongs su smin par byed do/ /de ci'i phyir zhe na/ gal te gnod sems dang ldan na ni khong khro</text></item>
<item><p>52a4</p><section>mdo sde</section><text>ba mang bar 'gyur ro/ /khong khro ba mang ba las ni gzhan dag la khro ba'i tshig rjod par byed de/ de mi dge ba'i las mngon par 'du byed do/ /de mi dge ba'i las mngon par 'du byed pas mi dge ba'i srid pa mngon par skyed par</text></item>
<item><p>52a5</p><section>mdo sde</section><text>'gyur ro/ /shA ri'i bu yang bzod pa dang ldan pa'i byang chub sems dpa' ni bzod par byed do/ /de ci'i phyir zhe na/ gang bzod pa'am/ mi bzod pa'i chos rdul tsam yang mi dmigs pa des na gzhan mi shes pa'i sems can</text></item>
<item><p>52a6</p><section>mdo sde</section><text>gang yin pa de dag la snying rje skyed par byed de/ sems can kun nas gshe bar byed pa dang / kun nas khro bar byed pa dang / yongs su spyo bar byed pa de dag nyid la snying rje skyed par byed do/ /des na byams pa chen po bsgoms</text></item>
<item><p>52a7</p><section>mdo sde</section><text>pa yin/ dge ba'i chos rnams kyang bsgoms pa yin te/ bzod pa de dang ldan na bzod pa mchog thob pa gang yin pa 'di ni rjes su 'thun pa'i bzod pa yin te/ de snying rje chen po dang ldan pas bla na med pa yang dag par</text></item>
<item><p>52a8</p><section>mdo sde</section><text>rdzogs pa'i byang chub tu mngon par rdzogs par sangs rgyas nas sems can rnams la chos ston par byed/ de dka' ba spyod par byed cing bzod pa dka' ba byed de/ des na bzod pa mchog thob par byed/ des na thogs</text></item>
<item><p>52b1</p><section>mdo sde</section><text>pa med pa'i ye shes mthong ba thob par byed/ des na sna tshogs pa med pa'i ye shes mthong ba thob par byed/ des na chags pa med pa'i ye shes mthong ba thob par byed do/ /shA ri'i bu chos bzhi po 'di dag dang ldan na byang chub</text></item>
<item><p>52b2</p><section>mdo sde</section><text>sems dpa' bsngags pa'i bya ba rjes su 'thob par 'gyur ro/ /shA ri'i bu gzhan yang chos bzhi dang ldan na byang chub sems dpa' skye ba dran par 'gyur te/ bzhi gang zhe na/ shA ri'i bu 'di ltar byang chub sems dpa' ji skad</text></item>
<item><p>52b3</p><section>mdo sde</section><text>smra ba de bzhin du byed pa yin/ ji ltar byed pa de bzhin du/ smra ba yin/ khro ba skyes pa yang spong bar byed/ rab tu spong bar byed rnam par sel bar byed cing ye shes la rab tu rton par 'gyur ba yin te/ shA ri'i bu 'di lta ste/</text></item>
<item><p>52b4</p><section>mdo sde</section><text>dper na me mdag chen pos gang ba'i dong ni chu'i phung po chen pos nye bar zhi bar byed do/ /shA ri'i bu de bzhin du byang chub sems dpa' khro ba skyes pa spong bar byed pa dang / sel bar byed pa dang / ye shes la rton par byed par</text></item>
<item><p>52b5</p><section>mdo sde</section><text>'gyur ro/ /shA ri'i bu chos dang po 'di dang ldan na byang chub sems dpa' skye ba dran par 'gyur ro/ /shA ri'i bu gzhan yang 'di la byang chub sems dpa' thos pa tshol ba la gnas shing dge ba'i chos thams cad tshol ba na</text></item>
<item><p>52b6</p><section>mdo sde</section><text>gces pa mi 'dor ba yin/ nyams 'og tu chud pa'i thos pa mang po dang ldan pa yin/ de gang dang gang du 'gro ba thams cad du 'dod pa'i bya ba rjes su 'thob par 'gyur la/ gzhan dag kyang thos pa mang po la 'god</text></item>
<item><p>52b7</p><section>mdo sde</section><text>par byed cing chos de dag la yang tshul bzhin du so sor rtog par byed de 'chi ba'i dus kyi tshe yang chos dang ldan pa'i dran pas gnas par 'gyur ro/ /shA ri'i bu 'di lta ste dper na skyes bu zhig rtse ba dang dga' bas yongs su spyod</text></item>
<item><p>52b8</p><section>mdo sde</section><text>pas lam du zhugs pa na de dus de'i tshe bkres par gyur la/ de dus phyis zhig na sngon gyi rtse ba dang dga' ba de rjes su dran par gyur pa na 'di ltar de sngon gyi yid la byed pa des bkres pa yod pa sel bar byed do/ /shA ri'i bu de bzhin</text></item>
<item><p>53a1</p><section>mdo sde</section><text>du dus gang gi tshe byang chub sems dpa' 'chi ba'i dus kyi tshor bas nyen pa de'i tshe chos dang ldan pa'i yid kyis dang du len par byed de de shes bzhin dang ldan par 'gyur ro/ /des shes bzhin dang ldan pas ma'i mngal du</text></item>
<item><p>53a2</p><section>mdo sde</section><text>'jug cing der gnas na yang dran pa dang ldan par 'gyur ro/ /shA ri'i bu chos gnyis po 'di dag dang ldan na byang chub sems dpa' skye ba dran par 'gyur ro/ /shA ri'i bu gzhan yang byang chub sems dpa' dag legs par bsrung ba</text></item>
<item><p>53a3</p><section>mdo sde</section><text>yin te/ de gzhan la gshe bar mi byed de/ gti mug pa zhe'am/ rmongs pa zhe'am/ khengs pa zhe'am/ long ba zhe'am/ 'theng po zhes gzhan la khro ba skyed pas gnas pa ma yin no/ /gzhan du na sems can khros pa gang yin</text></item>
<item><p>53a4</p><section>mdo sde</section><text>pa de la dbugs 'byin par byed/ bzod pa gsol bar byed/ rjes su 'thun par byed/ chos kyis dga' bar byed/ dran pa la nye bar gnas par byed/ de la gsong por smra bar byed/ tshur shog legs par 'ongs so zhes smra bar</text></item>
<item><p>53a5</p><section>mdo sde</section><text>byed de/ ma 'jigs shig /ma 'jigs shig ces sems can de dag la mi 'jigs pa sbyin par byed/ dbugs 'byin par byed de/ yid ches par byed cing bzod pa gsol bar byed/ rjes su 'thun par byed do/ /sems</text></item>
<item><p>53a6</p><section>mdo sde</section><text>can 'khrul pa'i spyod pa dag las kyang kun nas slong bar byed de/ shA ri'i bu chos gsum po 'di dag dang ldan na byang chub sems dpa' skye ba dran par 'gyur ro/ /shA ri'i bu gzhan yang byang chub sems dpa' 'di la dge ba'i</text></item>
<item><p>53a7</p><section>mdo sde</section><text>chos rnams las shin du 'das shing dge ba'i chos rnams dang ldan par 'gyur ba dang / de de la gnas nas gzhan dag kyang de la rab tu 'god par byed pa dang / bsti stang gis chos yongs su tshol bar byed pa dang gzhan dag la rgya</text></item>
<item><p>53a8</p><section>mdo sde</section><text>cher ston par byed de/ shA ri'i bu chos bzhi po 'di dag dang ldan pa'i byang chub sems dpa' skye ba dran par 'gyur ro/ /de skye ba dran pas gnas lnga rab tu 'thob pa yin te/ lnga gang zhe na/ sngon thos pa'i chos gang yin pa de dag la de</text></item>
<item><p>53b1</p><section>mdo sde</section><text>bzhin du mngon par 'jug pa nyid dang / dran pa mchog tu 'gyur ba dang / shes rab rno ba dang / dran pa mchog dang / shes rab dang ldan pa dang / de srog gi phyir yang sdig pa'i las mi byed pa ste/ skyes ma thag tu chos lnga po 'di dag 'thob par</text></item>
<item><p>53b2</p><section>mdo sde</section><text>'gyur ro/ /shA ri'i bu chos 'di bzhi ni byang chub sems dpa' rnams la med de/ bzhi gang zhe na/ byang chub sems dpa' rnams la g.yo med do/ /byang chub sems dpa' rnams la ser sna med do/ /byang chub sems dpa' rnams la</text></item>
<item><p>53b3</p><section>mdo sde</section><text>phrag dog dang phra ma med do/ /byang chub sems dpa' rnams la bdag bla na med pa yang dag par rdzogs pa'i byang chub du mngon par rdzogs par 'tshang rgya bar mi nus so snyam du zhum pa'i sems med do/ /shA ri'i bu gang la chos bzhi</text></item>
<item><p>53b4</p><section>mdo sde</section><text>po 'di dag yod pa de ni mkhas pa rnams kyis kye ma'o 'di ni tshul 'chos pa'o/ /kye ma'o 'di ni kha gsag can no/ /kye ma'o 'di ni chos stor ba'o/ /kye ma'o 'di ni kun nas nyon mongs pa'i chos can no/ /kye ma'o 'di ni</text></item>
<item><p>53b5</p><section>mdo sde</section><text>'jig rten gyi zang zing lhur len pa'o/ /kye ma'o 'di ni gos dang zas ched cher byed pa ste/ 'jig rten na rkun por rig par bya'o/ /de ci'i phyir zhe na/ shA ri'i bu gang zag de lta bu la ni dngos po bzhi med de/ de'i rtags bzhi</text></item>
<item><p>53b6</p><section>mdo sde</section><text>gang zhe na/ zas la ched cher byed pa la gnas pa dang / bdag la mchog tu 'du shes pa dang / sgrogs pas nye bar ston pa dang / de la byang chub sems dpa'i rtsom pa gang yin pa 'di la byang chub sems dpa'i yon tan</text></item>
<item><p>53b7</p><section>mdo sde</section><text>gyi gnas gcig la yang mngon par sbyor ba med pa'o/ /shA ri'i bu byang chub sems dpas brtsam par bya ba'i byang chub sems dpa'i yon tan yang gang zhe na/ 'di lta ste/ tshul khrims yongs su rdzogs par</text></item>
<item><p>53b8</p><section>mdo sde</section><text>byed pa nyid dang / tshul khrims ma ral ba nyid dang / dran pa nyams pa med pa nyid dang / lhug par gtong ba nyid dang / bzod pa'i stobs dang / khro ba med pa nyid dang / 'tshe ba med pa nyid dang / thos pa mang ba dang / sbyin pa dang /</text></item>
<item><p>54a1</p><section>mdo sde</section><text>dul ba dang / yang dag par sdom pa dang / 'dod pa rnams don du gnyer ba med pa nyid dang / gnod sems thams cad la don du gnyer ba med pa nyid dang / myur du mngon par 'byung ba nyid dang / phra ma med</text></item>
<item><p>54a2</p><section>mdo sde</section><text>pa nyid dang / khro ba med pa nyid dang / dge ba'i chos yang dag par len pa dang / ye shes kyi spyod pa dang / sems can thams cad la byams pa'i sems nyid dang / ma mthun pa rnams sdum par byed pa dang / 'khor ba'i</text></item>
<item><p>54a3</p><section>mdo sde</section><text>'dam gyi zam pa nyid dang / chos kyi gtam byed pa nyid dang / bzod pa'i stobs so sor rig par byed pa dang / las kyi rnam par smin pa la rton pa ni shA ri'i bu nges par byang chub sems dpar 'gyur te/ shA ri'i bu</text></item>
<item><p>54a4</p><section>mdo sde</section><text>'di ni byang chub sems dpas brtsams pa'i byang chub sems dpa'i yon tan rnams yin no/ /shA ri'i bu gang la byang chub sems dpas brtsams pa'i byang chub sems dpa'i yon tan gyi chos 'di dag med pa de dag ni</text></item>
<item><p>54a5</p><section>mdo sde</section><text>byang chub sems dpa' tshul 'chos pa ngan 'gro'i gnas dang ldan par rig par bya'o/ /shA ri'i bu chos bzhi po 'di ni byang chub sems dpa' rnams kyi bla na med pa yang dag par rdzogs pa'i byang chub sgrub pa</text></item>
<item><p>54a6</p><section>mdo sde</section><text>yin te/ bzhi gang zhe na/ chos dang chos shes pa dang / sbyin pa dang sbyin pa shes pa dang / zhal ta byed pa'i bya ba shes pa dang / thos pa mang po btsal ba shes pa'o/ /shA ri'i bu ji ltar na byang chub sems dpa'i chos gang zhe na/ 'di</text></item>
<item><p>54a7</p><section>mdo sde</section><text>lta ste/ dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad dang / chags</text></item>
<item><p>54a8</p><section>mdo sde</section><text>pa med pa dang / zhe sdang med pa dang / gti mug med pa dang / dge ba bcu'i las kyi lam 'di rnams ni byang chub sems dpa'i chos shes bya'o/ /de la chos shes pa gang zhe na/ gang de rnams tshul bzhin sgrub par byed kyi log par</text></item>
<item><p>54b1</p><section>mdo sde</section><text>mi sgrub pa ste/ sbyin pa dang / dul ba dang / yang dag par sdom pa 'di ni chos shes pa zhes bya'o/ /de la sbyin pa gang zhe na/ shA ri'i bu 'di la byang chub sems dpa' la gang yod pa de yongs su gtong bar byed de/ de lag pa yongs</text></item>
<item><p>54b2</p><section>mdo sde</section><text>su gtong ba yin/ rkang pa yongs su gtong ba yin/ lag pa dang rkang pa yongs su gtong ba yin/ sna yongs su gtong ba yin/ mgo yongs su gtong ba yin/ yan lag dang nying lag yongs su gtong ba yin/ bu yongs su gtong</text></item>
<item><p>54b3</p><section>mdo sde</section><text>ba yin/ bu mo yongs su gtong ba yin/ chung ma yongs su gtong ba yin/ srog yongs su gtong ba yin/ nor yongs su gtong ba yin/ bde ba yongs su gtong ba yin/ lus yongs su gtong ba yin/ dngos po yongs su gtong ba</text></item>
<item><p>54b4</p><section>mdo sde</section><text>yin/ yul yongs su gtong ba yin/ rin po che yongs su gtong ba yin/ bdog pa thams cad yongs su gtong ba yin te/ shA ri'i bu byang chub sems dpa' de ltar sbyin pa sbyin na bla na med pa yang dag par rdzogs pa'i byang chub la</text></item>
<item><p>54b5</p><section>mdo sde</section><text>bsnyen pa yin no/ /de la sbyin pa shes pa gang zhe na/ ji ltar lhung bzed du chud pa dus su sbyin pa dang / rung ba sbyin pa dag sbyin pa sbyin par byed de/ ji ltar dge slong rnams la chos gos dang / bsod snyoms dang / gnas mal dang / na ba'i</text></item>
<item><p>54b6</p><section>mdo sde</section><text>gsos sman dang / yo byad rnams yongs su btang zhing mgron du gnyer bar byed do/ /shA ri'i bu gang yang byang chub sems dpa' mkhas pas smad pa'i sbyin pa 'di rnams las rab tu ldog pa yin te/ 'di lta ste dus su ma byin</text></item>
<item><p>54b7</p><section>mdo sde</section><text>pa'i sbyin pa dang / rung ba ma yin pa'i sbyin pa dang / chang gi sbyin pa dang / dug gi sbyin pa dang / gnod pa'i sbyin pa dang / 'gyod pa'i sbyin pa dang / mtshon cha'i sbyin pa dang / phrogs pa'i sbyin pa dang / brnyas pa'i sbyin pa dang / rang gi</text></item>
<item><p>54b8</p><section>mdo sde</section><text>lag gis ma yin pa'i sbyin pa dang / rgyab kyis phyogs pa'i sbyin pa dang / 'dod pa la sten pa'i sbyin pa dang / mi mthun pa'i sbyin pa dang / dam pa ma yin pa'i sbyin pa dang / smad pa'i sbyin pa dang / dug dang sbyar ba'i sbyin pa dang / so sor</text></item>
<item><p>55a1</p><section>mdo sde</section><text>gnod pa'i sbyin pa dang / rnyed pa'i phyir sbyin pa dang / rtag tu 'jigs pa skyed pa'i phyir sbyin pa dang / byang chub yongs su nyams par byed pa'i sbyin pa dang / 'chi ba'i zhags pa'i sbyin pa dang / rmongs pa'i sbyin pa dang /</text></item>
<item><p>55a2</p><section>mdo sde</section><text>bsten pa'i phyir sbyin pa dang / 'jigs pa'i sbyin pa dag las ldog par 'gyur ro/ /shA ri'i bu 'di la mkhas pas smad pa'i sbyin pa gang yin pa de dag la thams cad kyi thams cad du mi spyod cing lhag par mi spyod de byang chub sems</text></item>
<item><p>55a3</p><section>mdo sde</section><text>dpa' thams cad kyi thams cad du spyod cing lhag par spyod pa gang yin pa de ni byang chub sems dpa' zhes brjod par mi bya'o/ /byang chub sems dpa' gang la byang chub sems dpa'i yon tan rnams dang ldan par gyur kyang sbyin pa</text></item>
<item><p>55a4</p><section>mdo sde</section><text>las nyams pa ni byang chub sems dpa'i yon tan med pa yin no/ /shA ri'i bu byang chub sems dpa' khyim gyi gnas nas mngon par byung ba gang byang chub kyi yan lag la mngon par brtson pa des ji ltar sbyin pa sbyin par bya/</text></item>
<item><p>55a5</p><section>mdo sde</section><text>sbyin pa gang sbyin par bya/ sbyin pa ji tsam zhig sbyin par bya/ shA ri'i bu byang chub sems dpa' khyim gyi gnas nas mngon par byung ba gang byang chub kyi yan lag la mngon par brtson pa gang yin pa des so sor thar pa'i</text></item>
<item><p>55a6</p><section>mdo sde</section><text>sdom pas bsdams te gnas par bya ba dang / cho ga dang spyod yul dang / spyod pa phun sum tshogs par bya ba dang / kha na ma tho ba phra rab tsam la 'jigs par lta ba dang / lus dang ngag dang / yid kyi las kyi mtha' yongs su</text></item>
<item><p>55a7</p><section>mdo sde</section><text>dag pa dang / 'tsho ba yongs su dag pas bslab pa yang dag par blangs te bslab par bya'o/ /des lung nod pa lhur bya ba dang / kha ton lhur bya ba dang / dgon pa na gnas pa lhur bya ba dang / ji ltar thos pa dang / ji ltar kun chub par byas</text></item>
<item><p>55a8</p><section>mdo sde</section><text>pa'i chos dag gzhan dag la rgya cher bstan par bya ba dang / chos kyi sbyin pa po dang / chos kyi sbyin bdag tu bya'o/ /shA ri'i bu byang chub sems dpa' khyim pa gang gis sangs rgyas kyi zhing gang gA'i klung gi bye ma snyed rin po che sna bdun</text></item>
<item><p>55b1</p><section>mdo sde</section><text>gyis yongs su bkang ba byas te/ de bzhin gshegs pa dgra bcom pa yang dag par rdzogs pa'i sangs rgyas rnams la dbul ba phul ba bas/ shA ri'i bu rab tu byung bar gyur pa'i byang chub sems dpa' gang gis tshig bzhi</text></item>
<item><p>55b2</p><section>mdo sde</section><text>pa'i tshigs su bcad pa gcig bstan na 'di nyid de bas ches bsod nams mang du skyed de/ shA ri'i bu de bzhin gshegs pas ni rab tu byung bas zang zing gi sbyin pa bya bar ma gnang ngo / /de ci'i phyir zhe na/ shA ri'i bu nga rab tu byung bar gyur</text></item>
<item><p>55b3</p><section>mdo sde</section><text>nas bskal pa grangs med bsam gyis mi khyab par khyim pa'am rab tu byung ba'i chos gos dang / bsod snyoms la mgron du bos par ma dgongs so/ /gzhan du na chos kho na la bsti stang dang / bla mar byas te nye bar brten</text></item>
<item><p>55b4</p><section>mdo sde</section><text>nas gnas par bya'o/ /de ci'i phyir zhe na/ shA ri'i bu nga'i nyan thos rnams kyis chos kyi nor can du bya'i zang zing gi nor can du ni mi bya'o/ /shA ri'i bu gang yang lhung bzed du 'ongs pa'i rnyed pa chos dang 'thun pa chos kyis</text></item>
<item><p>55b5</p><section>mdo sde</section><text>rnyed par 'gyur na des tshangs pa mtshungs par spyod pa rnams dang thun mong du bza' bar bya'o/ /gal te la la zhig 'ongs nas lhung bzed dam chos gos slong la/ gal te sangs rgyas kyis gnang ba'i chos gos gsum las</text></item>
<item><p>55b6</p><section>mdo sde</section><text>lhag par gyur na ji ltar btang ba bzhin du sbyin par bya'o/ /gal te de la chos gos gsum las nyung bar gyur na gang la brten te tshangs par spyod pa la gnas pa de ni yongs su gtang bar mi bya'o/ /de ci'i phyir zhe na/ de</text></item>
<item><p>55b7</p><section>mdo sde</section><text>bzhin gshegs pas chos gos gsum btang bar mi bya'o zhes gsungs pa'i phyir ro/ /shA ri'i bu gal te byang chub sems dpa' chos gos gsum yongs su btang ste/ slong ba po gtso bor byed par gyur na des 'dod pa chung ba bsten</text></item>
<item><p>55b8</p><section>mdo sde</section><text>pa ma yin no/ /shA ri'i bu de lta bas na byang chub sems dpa' gang khyim gyi gnas nas mngon par byung ba des chos la kun du bsten par bya zhing des de la mngon par brtson par bya'o/ /shA ri'i bu byang chub sems dpas gang yang se</text></item>
<item><p>56a1</p><section>mdo sde</section><text>gol gtogs pa tsam du yang sems can thams cad la byams pa'i sems bsgom par bya ste/ 'di ni sbyin pa shes pa zhes bya'o/ /shA ri'i bu ji tsam gyis na byang chub sems dpa' zhal ta byed par shes par bya zhe na/</text></item>
<item><p>56a2</p><section>mdo sde</section><text>des chos dang 'thun pas zhal ta bya zhing de bzhin gshegs pa'i mchod rten la yang zhal ta bya'o/ /mkhan po dang slob dpon la yang gus pa dang bcas par bya'o/ /de ltar 'dis brtson 'grus brtsam par bya ste/ ji ltar ji srid</text></item>
<item><p>56a3</p><section>mdo sde</section><text>'tsho'i mthar thug pa'i bar du gnyid dang rmugs pa bsal bar bya ste/ shA ri'i bu 'di ni byang chub sems dpa'i zhal ta byed pa'i bya ba yin no/ /shA ri'i bu de la thos pa mang po tshol ba'i shes pa gang zhe na/ shA ri'i bu gang</text></item>
<item><p>56a4</p><section>mdo sde</section><text>sangs rgyas kyi byang chub kyi phyir byang chub kyi sems bskyed pa thob nas thos pa mang po la mngon par brtson par mi byed pa de ni byang chub sems dpa' bden par smra ba ma yin par rig par bya'o/ /shA ri'i bu ming tsam gyis bla na med</text></item>
<item><p>56a5</p><section>mdo sde</section><text>pa yang dag par rdzogs pa'i byang chub tu mngon par rdzogs par 'tshang rgya bar mi nus kyi/ shes rab dang ldan pa nyid kyis ni bla na med pa yang dag par rdzogs pa'i byang chub tu mngon par rdzogs par 'tshang rgya bar nus so/ /shes rab de yang</text></item>
<item><p>56a6</p><section>mdo sde</section><text>gang las nges par 'byung ba yin zhe na mang du thos pa las shes rab 'byung ba yin te/ shA ri'i bu de lta bas na khyod kyis mngon sum du bya zhing khyod kyis so sor rig par bya'o/ /byang chub sems dpa'i theg pa la yang dag par zhugs pa'i</text></item>
<item><p>56a7</p><section>mdo sde</section><text>sems can mang du thos pa la ji ltar the tsom skye bar 'gyur zhes gang byang chub sems dpa' de sems can rnams la phan 'dogs par byed pa'i byang chub la bdud sdig can bar chad byed par 'gyur te/ shA ri'i bu byang chub sems dpa'</text></item>
<item><p>56a8</p><section>mdo sde</section><text>sems bskyed nas thos pa mang po la mngon par mi brtson pa gang yin pa de ni bdud sdig can gyi yongs su byin gyis brlabs pa nyid yin no/ /de lta bas na shA ri'i bu bdud kyi las thams cad yongs su shes par 'dod pas brtson 'grus brtsam</text></item>
<item><p>56b1</p><section>mdo sde</section><text>par bya/ tshig gtso bor mi bya/ mkhas pa'i bya ba shes par bya zhing 'jig rten thams cad la grags pa'i bya ba shes par bya'o/ /shA ri'i bu de lta bas na 'jig rten thams cad las mngon par 'phags pa'i brtson 'grus dang / 'jig</text></item>
<item><p>56b2</p><section>mdo sde</section><text>rten thams cad las mngon par 'phags pa'i tshul khrims kyis bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /shA ri'i bu gnas 'di don du gnyer ba mang yang nan tan gyis</text></item>
<item><p>56b3</p><section>mdo sde</section><text>yang dag par sgrub par byed pa ni med de de dag kyang de bzhin gshegs pa'i stobs bcu dang / 'jig rten thams cad las mngon par 'phags pa'i ye shes dang / smon lam las yongs su nyams par 'gyur ro/ /de lta bas</text></item>
<item><p>56b4</p><section>mdo sde</section><text>na shA ri'i bu byang chub sems dpas sems can thams cad gang gis dga' bar 'gyur ba'i tshig de smra bar bya/ byang chub sems dpas bdag gi don du smra bar mi bya/ byang chub sems dpa' brtson 'grus dman par mi</text></item>
<item><p>56b5</p><section>mdo sde</section><text>bya'o/ /shA ri'i bu stong du bgrangs pa las gcig 'grub pa'am/ 'grub pa med cing shA ri'i bu stong phrag bcu dang / stong phrag nyi shu dang / stong phrag sum bcu dang / stong phrag bzhi bcu dang / stong phrag lnga bcu dang /</text></item>
<item><p>56b6</p><section>mdo sde</section><text>bye ba phrag stong du bgrang ba las gcig 'grub pa'am/ 'grub pa med do/ /de ci'i phyir zhe na/ shA ri'i bu de ltar gang byang chub sems dpa'i spyod pa 'di la gnas pa de ni mngon par 'byung bar dka' ba yin no/ /</text></item>
<item><p>56b7</p><section>mdo sde</section><text>shA ri'i bu de lta bas na bla na med pa yang dag par rdzogs pa'i byang chub don du gnyer bas 'di ltar sems bskyed par bya ste/ bdag gis sems can thams cad kyis gnag dka' ba gnag par bya/ bzod</text></item>
<item><p>56b8</p><section>mdo sde</section><text>dka' ba bzod par bya zhing bdag gis chos btsal bar bya ba'i phyir/ mngon par dga' bas brtson par bya'i longs spyod btsal ba'i phyir ni ma yin no/ /de ci'i phyir zhe na/ chos tshol bar byed pa ni ye shes tshol bar</text></item>
<item><p>57a1</p><section>mdo sde</section><text>byed pa yin te/ 'dod pa rnyed pas rlom par mi byed/ rab tu rlom par mi byed do/ /de bas na byang chub sems dpa'i theg pa la yang dag par zhugs pa'i sems can rnams kyis shes rab gtso bor bya'i</text></item>
<item><p>57a2</p><section>mdo sde</section><text>longs spyod gtso bor mi bya'o/ /shA ri'i bu de ltar na gang chos kyi sbyin pa 'di la byang chub sems dpas mngon par brtson par bya'o/ /shA ri'i bu de la byang chub sems dpas mang du thos pa'i shes pa btsal bar bya zhe na/ shA ri'i bu 'di la</text></item>
<item><p>57a3</p><section>mdo sde</section><text>byang chub sems dpas gang thos pa'i legs par bshad pa de khyer la shog ces phyogs bzhir skyes bu bzhi gtang bar bya/ khyed cag rnams kyis de rnams na ba'i nye gnas dang / nad g.yog gi don du spro bar bya'o zhes skyes</text></item>
<item><p>57a4</p><section>mdo sde</section><text>bu gzhan bzhi yang gtang bar bya ste/ shA ri'i bu byang chub sems dpas phyogs bzhir byams pa'i sems kyis khyab par chos kyi rjes su 'gro ba'i blo gzhag par yang bya/ phyogs gang du chos thos pa'i phyogs der yang</text></item>
<item><p>57a5</p><section>mdo sde</section><text>'gro bar bya'o/ /shA ri'i bu de ltar byang chub sems dpas chos btsal bar bya ste/ 'di ni mang du thos pa tshol ba shes pa yin no/ /shA ri'i bu chos bzhi po 'di dag ni byang chub sems dpa' rnams kyi bla na med pa yang dag par</text></item>
<item><p>57a6</p><section>mdo sde</section><text>rdzogs pa'i byang chub sgrub par byed pa yin te/ shA ri'i bu sngon byung ba 'das pa'i dus na byang chub sems dpa' mkhas pa'i brtson 'grus shes bya ba byung bar gyur te/ dus de'i tshe na de bzhin gshegs pa dgra bcom</text></item>
<item><p>57a7</p><section>mdo sde</section><text>pa yang dag par rdzogs pa'i sangs rgyas legs skyes zhes bya ba byung bar gyur pa de yongs su mya ngan las 'das nas de'i bstan pa gnas par gyur pa'i tshe byang chub sems dpa' mkhas pa'i brtson 'grus zhes bya ba de</text></item>
<item><p>57a8</p><section>mdo sde</section><text>mchod rten la phyag 'tshal zhing rgyu ba na byang chub kyi shing drung ga la ba de logs su song ste/ phyin nas/ des byang chub kyi shing de mthong ba na rab tu ngu zhing bcom ldan 'das de bzhin gshegs pa dgra bcom pa yang dag par</text></item>
<item><p>57b1</p><section>mdo sde</section><text>rdzogs pa'i sangs rgyas des 'di la bzhugs nas/ bla na med pa yang dag par rdzogs pa'i byang chub tu mngon par rdzogs par sangs rgyas shing bcom ldan 'das de bzhin gshegs pa dgra bcom pa yang dag par rdzogs pa'i</text></item>
<item><p>57b2</p><section>mdo sde</section><text>sangs rgyas des 'dir bdud dpung dang bcas bzhon pa dang bcas pa btul te/ seng ge'i khri 'di'i don du bcom ldan 'das de bzhin gshegs pa dgra bcom pa yang dag par rdzogs pa'i sangs rgyas des bskal pa brgya stong</text></item>
<item><p>57b3</p><section>mdo sde</section><text>phrag du mar dka' ba spyad de/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas des 'di la skyil mo dkrung gcig gis zhag bdun bzhugs so/ /bcom ldan 'das de bzhin gshegs pa dgra</text></item>
<item><p>57b4</p><section>mdo sde</section><text>bcom pa yang dag par rdzogs pa'i sangs rgyas 'di la bzhugs pa na/ bcom ldan 'das de mthong nas lha bye ba sa ya brgya stong phrag du mas phyag 'tshal ba gang yin pa'i lha de dag ni rnyed pa legs par rnyed pa yin no/ /gang bdag</text></item>
<item><p>57b5</p><section>mdo sde</section><text>kyang dus nam zhig na bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur zhes byang chub kyi shing gi rtsa ba de la nyin mtshan brgyad du rab tu ngu bar gyur te/ de'i bar du bza' ba'am btung ba la</text></item>
<item><p>57b6</p><section>mdo sde</section><text>longs ma spyad par gnas par gyur pa na/ gnas gtsang ma'i ris kyi lha nye bar 'ongs nas de la 'di skad ces lhag par gdung ba ma byed par sangs rgyas kyi yon tan gang yin pa de yongs su tshol cig /ces smras so/ /des</text></item>
<item><p>57b7</p><section>mdo sde</section><text>smras pa/ khyed rnams kyis sangs rgyas kyi yon tan shes sam/ de dag gis bdag cag gis ni mi shes mod kyi/ 'on kyang lus 'di la 'bras chan dang zan dron gyis gsos te/ bza' ba btsal ba la brtson par gyis la khyod myur du</text></item>
<item><p>57b8</p><section>mdo sde</section><text>'chi ba'i dus byed par 'gyur ba ma byed cig ces smras so/ /des lus nyam chung bar ni mngon par shes pa med kyi 'on kyang gang du 'gro bar bya ste/ 'di nyid du bdag 'chi ba'i dus byed par bya'o zhes nyin mtshan bdun du ngu zhing 'chi ba'i dus</text></item>
<item><p>58a1</p><section>mdo sde</section><text>bya'o zhes smras so/ /shA ri'i bu brtson 'grus des bskal pa bye ba phrag drug cu phyir bsnyil bar gyur to/ /shA ri'i bu byang chub sems dpa' des de'i 'og tu bskal pa bye ba nyi shu rtsa lngas bla na med pa yang dag par rdzogs</text></item>
<item><p>58a2</p><section>mdo sde</section><text>pa'i byang chub tu mngon par rdzogs par sangs rgyas so/ /des bla na med pa yang dag par rdzogs pa'i byang chub tu mngon par rdzogs par sangs rgyas nas sems can bye ba brgya phrag stong bla na med pa yang dag par rdzogs pa'i byang</text></item>
<item><p>58a3</p><section>mdo sde</section><text>chub las phyir mi ldog par yongs su smin par byas so/ /de'i tshe'i tshad ni dpag tu med cing 'di'i nyan thos kyi dge 'dun yang tshad med cing dpag tu med par gyur to/ /shA ri'i bu ci'i phyir mkhas pa'i brtson 'grus</text></item>
<item><p>58a4</p><section>mdo sde</section><text>shes bya zhe na/ de dus thams cad du nges par 'byung ba la brtson pa dang / dus thams cad du brtson 'grus rtsom pa la brtson pa dang / dus thams cad du thos pa mang po la brtson pa ste/ shA ri'i bu de lta bu'i brtson</text></item>
<item><p>58a5</p><section>mdo sde</section><text>'grus 'dis byang chub sems dpa' mkhas pa'i brtson 'grus bla na med pa yang dag par rdzogs pa'i byang chub tu mngon par rdzogs par sangs rgyas so/ /shA ri'i bu chos bzhi dang ldan na byang chub sems dpa' shes rab dang</text></item>
<item><p>58a6</p><section>mdo sde</section><text>ldan zhing myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur te/ bzhi gang zhe na/ shA ri'i bu byang chub sems dpa' thos pa mang ba yin/ thos pa 'dzin pa yin/ thos pa</text></item>
<item><p>58a7</p><section>mdo sde</section><text>bsags pa yin/ tshangs pa mtshungs par spyod pa rgan rabs dang / bar ma dang gsar bu la gus pa dang bcas pa yin/ dris na lag pa g.yas pas lam ni 'di'o/ /lam ni 'di'o zhes nye bar ston pa yin zhing chos</text></item>
<item><p>58a8</p><section>mdo sde</section><text>ston pa la brtson pa yin no/ /shA ri'i bu chos bzhi po de dag dang ldan na byang chub sems dpa' shes rab dang ldan par 'gyur zhing myur du bla na med pa yang dag par rdzogs pa'i byang chub tu mngon par rdzogs par 'tshang rgya bar</text></item>
<item><p>58b1</p><section>mdo sde</section><text>'gyur ro/ /de la ji ltar thos pa btsal bar bya zhe na/ rang gi 'dod pa btang ste mkhan po dang / slob dpon gyi gzhung la rab tu gnas pa dang / gus pa dang bcas par bya'o/ /chos bzhi rnam par spang bar bya ba yin te/ bzhi gang zhe na/</text></item>
<item><p>58b2</p><section>mdo sde</section><text>gnyid dang rmugs pa dang / bre mo gtam dang / khro ba dang khengs pa nyid de/ chos bzhi po 'di dag rnam par spang bar bya'o/ /chos bzhi dag la goms par bya ba yin te/ bzhi gang zhe na/ mi nyal ba la goms pa dang / brtson 'grus</text></item>
<item><p>58b3</p><section>mdo sde</section><text>brtsams shing 'chag pa'i rang bzhin can du bya ba dang / mkhan po dang slob dpon gyi bsnyen bkur la gus pa dang bcas shing khengs pa med pa dang / gzhan dag la gus pa bskyed pas thos pa 'dzin pa dang de sems la bzhag</text></item>
<item><p>58b4</p><section>mdo sde</section><text>nas tshig yongs su rdzogs par byed pa ste/ chos bzhi po de dag dang ldan na thos pa tshol ba yin no/ /chos bzhi po 'di dag gis kyang slob dpon mnyes par byed de/ bzhi gang zhe na/ nges pa dang bshes pa dang / bshes pa brtan</text></item>
<item><p>58b5</p><section>mdo sde</section><text>pa dang / chos la gnas pa dang / nges pa'i tshig bzang po dang ldan pa ste/ chos bzhi po de dag dang ldan na slob dpon mnyes par byed do/ /bdag chos bzhi dang ldan na dga' ba 'thob par 'gyur te/ bzhi gang zhe na/ bdag gi btsal ba don yod</text></item>
<item><p>58b6</p><section>mdo sde</section><text>par bdag nyid kyis dga' ba thob pa dang / bdag thos pa'i gter dang ldan pa dang / bdag 'di la brten nas shes rab kyi phung po dang ldan pa dang / gzhan dag la chos kyi sbyin pa sbyin pa na dga' ba dang rangs pa skye bar 'gyur te/ chos bzhi po 'di dag</text></item>
<item><p>58b7</p><section>mdo sde</section><text>dang ldan na byang chub sems dpa' bdag nyid dga' ba 'thob par 'gyur ro/ /de de lta bur thos pa tshol ba la gus pa dang bcas pa dang / ri mo dang ldan pa dang / sri zhu dang ldan pa dang / bdag nyid mi 'phyar ba dang / bdag nyid dul ba'i don dang /</text></item>
<item><p>58b8</p><section>mdo sde</section><text>bdag nyid zhi ba'i don dang / bdag nyid yongs su mya ngan las 'da' ba'i don dang / gzhan dul ba'i don dang / gzhan zhi ba'i don dang / gzhan mya ngan las 'da' ba'i don byed pa yin te/ bdag gcig pu'i don byed pa ni ma yin no/ /de ltar thos</text></item>
<item><p>59a1</p><section>mdo sde</section><text>pa tshol zhing de ltar thos pa yongs su tshol ba na mthong ba'i chos kyi shes rab kyang 'phel bar byed na 'jig rten pha rol gyi lta smos kyang ci dgos te/ shes rab de yang thos pa nan tan du byed pas sgrub pa yin no/ /byang chub sems</text></item>
<item><p>59a2</p><section>mdo sde</section><text>dpa' thos pa la nan tan du sgrub par mi byed pa des ni ser skya rjes su dran par bya'o/ /de bas na tshangs pa mtshungs par spyod pa dag la yang gus pa dang bcas par bya/ mdun du gnas te 'phya bar mi bya smra bar mi bya/ rkang pa bkru bar</text></item>
<item><p>59a3</p><section>mdo sde</section><text>mi bya mdun du so shing bza' bar mi bya/ mdun du mchil ma dor bar mi bya/ sgra drag pos smra bar mi bya/ ma dris par smra bar mi bya/ gtam gyi bar chad mi bya ma smras par 'gro bar mi bya/ snga phyi'i 'du shes mi bya/ gang cung zad tsam rab tu</text></item>
<item><p>59a4</p><section>mdo sde</section><text>smra bar mi bya/ gzhan dang gzhan pa'i gtam mi bya/ dman pa dang ldan pa'i gtam mi bya/ gzhan dris pa na gzhan gyis brda sprad par mi bya/ gang dris pa de nyid brda sprad par bya/ rkun po'i gtam mi bya/ mdo sde la rton par bya bdag</text></item>
<item><p>59a5</p><section>mdo sde</section><text>dang gzhan gyi sems bsrung bar bya zhing de dang rjes su 'thun pa'i dge ba'i rtsa ba brten par bya/ gang sangs rgyas kyi byang chub yang dag pa nyid la zhugs pa de rnams la phan gdags par bya/ gang ma zhugs pa rnams la yang gnod</text></item>
<item><p>59a6</p><section>mdo sde</section><text>par mi bya/ de la rnam pa de dag gnyi ga la yang gnod par mi bya'o/ /gang dag la bdag la khros par gyur nas yang dag pa ma yin pa brjod par byed cing srog gi bar chad byed par gnas pa/ tshangs par spyod pa'i bar chad byed pa la 'jigs</text></item>
<item><p>59a7</p><section>mdo sde</section><text>pa'am/ gus par bya ba dang / tha na dga' ba'i tshig gis kyang de dang sems yongs su 'dris par bya/ gang las lung nod pa dang / kha ton 'don pa dang 'brel pa de la ni ston pa'i 'du shes bskyed cing gus par bya'o/ /de ltar tshangs</text></item>
<item><p>59a8</p><section>mdo sde</section><text>pa mtshungs par spyod pa rnams la gus par yang bya'o/ /ji ltar lam bstan par bya zhe na/ sems mnyam pa nyid dang / sems rab tu dang pa nyid dang / yang dag par 'du shes pa dang / som nyi med pas lam la lam nye bar bstan par</text></item>
<item><p>59b1</p><section>mdo sde</section><text>bya'o/ /gal te the tsom med par ma gyur na des lam shes pa'i skyes bu dag las mnyan nas lam nye bar bstan par bya'o/ /chos bzhi po de dag dang ldan na byang chub sems dpa' myur du bla na med pa yang dag par rdzogs pa'i byang chub tu mngon</text></item>
<item><p>59b2</p><section>mdo sde</section><text>par rdzogs par 'tshang rgya'o/ /de la 'di skad ces bya ste/ tshul bzhin bsnyen bkur byed pa dang / /tshul bzhin chos ni nyan byed cing / /tshul bzhin shin du don sems la/ /chos rnams kun gyi pha rol phyin/ /lus can rnams la phan</text></item>
<item><p>59b3</p><section>mdo sde</section><text>don du/ /chos de yongs su tshol ba na/ /mkhan po dag dang nye gnas ni/ /gus pa kun gyis bya ba yin/ /rtag tu byams pa la gnas nas/ /byas pa gzo dang byas pa tshor/ /ngo tsha khrel yod phun sum tshogs/ /phrag dog tshul chos</text></item>
<item><p>59b4</p><section>mdo sde</section><text>rnam par spang / /nad pa rnams ni gso byed pa/ /rnyed dka' rin chen 'du shes kyis/ /de dag 'du shes nyer gzhag nas/ /legs par bshad pa yongs su btsal/ /de dag thos pas bder 'gyur dang / /shes rab rnon po'ang skye 'gyur zhing / /</text></item>
<item><p>59b5</p><section>mdo sde</section><text>'dod chags zhe sdang gti mug dag /thams cad byams pas zhi bar 'gyur/ /dper na skyes bu khrus byas la/ /'ga' yis phreng ba byin pa na/ /lag pa gnyis kyis yon blangs nas/ /spyi bo la ni 'jog pa ltar/ /de bzhin legs</text></item>
<item><p>59b6</p><section>mdo sde</section><text>bshad thos nas kyang / /dga' ba'i sems ni skye 'gyur ba/ /rgyal srid thob pa'ang de lta bu'i/ /dga' ba rnyed pa ma yin no/ /rtag tu de dag chos smra la/ /mchog tu bla mar bya ba yin/ /chos ni rdzogs sangs rgyal mtshan te/ /chos ni</text></item>
<item><p>59b7</p><section>mdo sde</section><text>dgra bcom rgyal mtshan yin/ /sangs rgyas chos rnams thos nas kyang / /bsgrub pa dag la rab gnas shing / /tshul khrims thos pas nges 'byung ste/ /dper na yar ngo'i zla ba bzhin/ /mi rmongs zhe sdang med pa yis/ /lam</text></item>
<item><p>59b8</p><section>mdo sde</section><text>mchog dag ni bsten pa dang / /byis pa gang la gus bcas pa'i/ /lta ba'i gnas kyang rnam par spang / /seng ges spangs pa'i wa bzhin du/ /zil gyis mnan pas chos rnams 'chad/ /rlung gis sprin gyi tshogs bzhin du/ /mu stegs</text></item>
<item><p>60a1</p><section>mdo sde</section><text>can de zil gyis mnan/ /sa la sprin gyi tshogs bzhin du/ /chos kyis yongs su tshim par byed/ /sems can rnams kyi sdug bsngal ni/ /sman pa'i rgyal po bzhin du sel/ /sems ni rtse gcig mnyam bzhag</text></item>
<item><p>60a2</p><section>mdo sde</section><text>pas/ /de dag rnam rtog spyod yul min/ /de dag khro ba lhur mi len/ /'phyar ba la yang mi gnas so/ /dus dang dus min rnam shes shing / /don shes pa yis rnam par 'dren/ /rtag tu bzod stobs la dga' rnams/ /shes pa'i las</text></item>
<item><p>60a3</p><section>mdo sde</section><text>rnams byed par 'gyur/ /mkhas dang mthu la brtan pa dang / /chos shes pa la mkhas pa dang / /dpa' zhing sems stobs che ba ste/ /rlung gis chang ba'i rdul bzhin du/ /sdig can rnams ni zil gyis gnon/ /phyogs</text></item>
<item><p>60a4</p><section>mdo sde</section><text>rnams dag tu gsal gnas pa/ /nyi ma 'char ba ji bzhin no/ /mkhas pa de dag rang don la/ /ched du smra ba brjod mi byed/ /'jig rten rnams la phan pa'i phyir/ /bsam gtan mngon shes dag la mkhas/ /de dag rnam pa</text></item>
<item><p>60a5</p><section>mdo sde</section><text>'di 'dra bas/ /bdud kyi steng na gnas pa yin/ /sems can rnams la brtse ba'i phyir/ /'jig rten mar me byed cing rgyu/ /shA ri'i bu gzhan yang chos bzhi dang ldan na byang chub sems dpa' bzod pa sgrub pa yin te/</text></item>
<item><p>60a6</p><section>mdo sde</section><text>bzhi gang zhe na gus pas tshul khrims srung zhing so sor thar pa la khyad du mi gsod pa dang / gus pas byams pa sgom par byed cing gnod sems la sbyor bar yang sbyong bar byed pa dang / thams cad mkhyen pa la 'dun pa drag po</text></item>
<item><p>60a7</p><section>mdo sde</section><text>skyed par yang byed pa dang / dge ba'i chos thams cad la gces pa mi 'dor ba ste/ shA ri'i bu chos bzhi po de dag dang ldan na byang chub sems dpa' bzod pa sgrub pa yin no/ /bcom ldan 'das kyis de skad ces bka'</text></item>
<item><p>60a8</p><section>mdo sde</section><text>stsal te/ bde bar gshegs pas de skad gsungs nas/ ston pas gzhan yang 'di skad bka' stsal to/ /de dag sangs rgyas kyis bsngags pa'i/ /tshul khrims ma nyams ma ral srung / /tshul khrims phung po dag pa la/ /</text></item>
<item><p>60b1</p><section>mdo sde</section><text>dga' ba nye bar skye bar 'gyur/ /chos rnams mang po tshol byed cing / /thos pa mang la legs gnas na/ /gang gis the tsom gcod byed pa'i/ /des de'i shes rab 'phel bar 'gyur/ /skye dang 'chi ba'i rgyun dag las/ /'di dag ji ltar dgrol bya zhes/ /</text></item>
<item><p>60b2</p><section>mdo sde</section><text>ltos med phan pa'i sems dag gis/ /dam pa'i chos kyang ston par byed/ /gnod sems don du mi gnyer bas/ /byams pa'i sems kyang sgom par byed/ /mi 'jigs pa dang phan pa'i sems/ /bdag dang sems can mnyam pa nyid/ /</text></item>
<item><p>60b3</p><section>mdo sde</section><text>byang chub la brtan zil gnon pa'i/ /brtson pa dag kyang legs par rtsom/ /gang dag byang chub la rten pa'i/ /dge ba'i chos rnams tshol ba dang / /bsgom par bya ba bsgom pa dang / /spang bar bya ba'ang rnam par spong / /ji ltar spang bya spangs pa yis/</text></item>
<item><p>60b4</p><section>mdo sde</section><text>myur du mya ngan 'da' bar 'gyur/ /dgon pa'i gnas la mngon phyogs shing / /gnod pa dag la rgyab kyis phyogs/ /thos pa tshol la brtson pa dag /go 'phang mchog ni rtogs par 'gyur/ /dge slong dge slong ma rnams dang / /dge bsnyen de</text></item>
<item><p>60b5</p><section>mdo sde</section><text>bzhin dge bsnyen ma/ /thams cad dang ni de dag gis/ /'dris pa rnam par spang bar bya/ /byis pa'i lam la rten pa yi/ /rmongs pa kun kyang skyabs med de/ /gang zhig chos la rten pa dang / /de dag sangs rgyas mchog tu gzhol/ /mi gang</text></item>
<item><p>60b6</p><section>mdo sde</section><text>sems can don dga' ba'i/ /sangs rgyas pha dang ma yin no/ /g.yo med chos la 'dod pa dag /byang chub la ni rab tu dad/ /sangs rgyas dag tu mi lta ba'i/ /mi rnams mtshan nyid gsum gsungs te/ /g.yo dang chos min 'dod pa dang / /</text></item>
<item><p>60b7</p><section>mdo sde</section><text>snyom las dag las rtag dga' ba'o/ /'dod chags zhe sdang nga rgyal dang / /de bzhin sdig pa rab spangs nas/ /blo ldan brtson 'grus ldan gyur pa/ /byang chub la ni rab gus 'gyur/ /bcom ldan 'das kyis de skad ces bka' stsal</text></item>
<item><p>60b8</p><section>mdo sde</section><text>nas/ tshe dang ldan pa shA ri'i bu dang / lha dang mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /byang chub sems dpa'i so sor thar pa chos bzhi sgrub pa zhes</text></item>
<item><p>61a1</p><section>mdo sde</section><text>bya ba theg pa chen po'i mdo rdzogs so// // @#/ /rgya gar gyi mkhan po dI pang ka ra shrI dz+nyA na dang / zhu chen gyi lo ts+tsha ba dge slong shAkya blo gros dang / dge slong dge ba'i blo gros kyis bsgyur cing zhus te gtan la phab</text></item>
<item><p>61a2</p><section>mdo sde</section><text>pa/ / rgya gar skad du/ Ar+ya tsa tur d+harma nir de sha nA ma ma hA yA na sU tra/ bod skad du/ 'phags pa chos bzhi bstan pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /</text></item>
<item><p>61a3</p><section>mdo sde</section><text>'di skad bdag gis thos pa dus gcig na/ bcom ldan 'das sum bcu rtsa gsum lha'i nang na lha'i 'dun sa chos bzang na dge slong lnga brgya tham pa'i dge slong gi dge 'dun chen po dang / byams pa dang / 'jam dpal la sogs pa byang chub</text></item>
<item><p>61a4</p><section>mdo sde</section><text>sems dpa' sems dpa' chen po rab tu mang po dang thabs gcig tu bzhugs te/ de nas bcom ldan 'das kyis byang chub sems dpa' sems dpa' chen po byams pa la bka' stsal pa/ byams pa byang chub sems dpa' sems</text></item>
<item><p>61a5</p><section>mdo sde</section><text>dpa' chen po chos bzhi dang ldan na sdig pa byas shing bsags pa zil gyis non par 'gyur ro/ /bzhi gang zhe na 'di lta ste/ rnam par sun 'byin pa kun du spyod pa dang / gnyen po kun du spyod pa dang / sor chud par byed pa'i stobs dang /</text></item>
<item><p>61a6</p><section>mdo sde</section><text>rten gyi stobs so/ /de la rnam par sun 'byin pa kun du spyod pa ni mi dge ba'i las spyad na de la 'gyod pa mang ba yin no/ /de la gnyen po kun du spyod pa ni mi dge ba'i las byas nas kyang dge ba'i las la shin du brtson pa'o/ /de la sor</text></item>
<item><p>61a7</p><section>mdo sde</section><text>chud par byed pa'i stobs ni sdom pa yang dag par blangs pas mi phyed pa'i sdom pa thob pa'o/ /de la rten gyi stobs ni sangs rgyas dang / chos dang / dge 'dun la skyabs su 'gro ba dang / byang chub kyi sems mi gtong ba ste/ de stobs</text></item>
<item><p>61a8</p><section>mdo sde</section><text>dang ldan pa la rten pas sdig pas zil gyis gnon par mi nus so/ /byams pa byang chub sems dpa' sems dpa' chen po chos bzhi po de dag dang ldan na sdig pa byas shing bsags pa zil gyis non par 'gyur ro/ /byang chub</text></item>
<item><p>61b1</p><section>mdo sde</section><text>sems dpa' sems dpa' chen pos mdo 'di rtag tu bklag par bya'o/ /kha ton du bya'o/ /bsam par bya'o/ /bsgom par bya'o/ /mang du bya'o/ /des na nyes par spyad pa 'bras bu 'byin par mi nus par 'gyur ro/ /bcom ldan 'das</text></item>
<item><p>61b2</p><section>mdo sde</section><text>kyis de skad ces bka' stsal nas/ byang chub sems dpa' sems dpa' chen po byams pa dang / dge slong de dag dang / byang chub sems dpa' de dag dang / brgya byin la sogs pa'i lha'i bu rnams dang / thams cad dang ldan</text></item>
<item><p>61b3</p><section>mdo sde</section><text>pa'i 'khor de dag yi rangs te/ bcom ldan 'das kyis gsungs pa la mngon par bstod do/ /'phags pa chos bzhi bstan pa zhes bya ba theg pa chen po'i mdo rdzogs so// // rgya gar gyi mkhan po su ren dra bo</text></item>
<item><p>61b4</p><section>mdo sde</section><text>d+hi dang / zhu chen gyi lo ts+tsha ba ban de ye shes sdes bsgyur cing zhus te gtan la phab pa/ / @#/ /rgya gar skad du/ tsa tur d+harma ka sU tra/ bod skad du/ chos bzhi pa'i mdo/ sangs rgyas dang / byang chub sems</text></item>
<item><p>61b5</p><section>mdo sde</section><text>dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na/ dge slong stong nyis brgya lnga</text></item>
<item><p>61b6</p><section>mdo sde</section><text>bcu'i dge slong gi dge 'dun chen po dang thabs gcig tu bzhugs te/ de nas bcom ldan 'das kyis brtan cing zab la snyan cing rgya che ba'i sgra dbyangs kyis dge slong rnams la bka' stsal pa/ dge slong dag rigs</text></item>
<item><p>61b7</p><section>mdo sde</section><text>kyi bu mkhas pas ji srid 'tsho'i bar du gnas bzhi la yid brtan par mi bya'o/ /bzhi gang zhe na/ dge slong dag rigs kyi bu mkhas pas bdag ni bud med dag la dga' ba'o snyam du ji srid 'tsho'i bar du yid brtan</text></item>
<item><p>61b8</p><section>mdo sde</section><text>par mi bya ba dang / dge slong dag rigs kyi bu mkhas pas bdag ni rgyal po'i pho brang 'khor la dga' ba'o snyam du ji srid 'tsho'i bar du yid brtan par mi bya ba dang / dge slong dag rigs kyi bu mkhas pas bdag ni gzugs</text></item>
<item><p>62a1</p><section>mdo sde</section><text>bzang ba mdzes pa lta na sdug pa nad nyung ba'o snyam du ji srid 'tsho'i bar du yid brtan par mi bya ba dang / dge slong dag rigs kyi bu mkhas pas bdag ni phyug pa/ nor mang ba/ yo byad phun sum tshogs pa'o</text></item>
<item><p>62a2</p><section>mdo sde</section><text>snyam du ji srid 'tsho'i bar du yid brtan par mi bya'o/ /bcom ldan 'das kyis de skad ces bka' stsal te/ bde bar gshegs pas de skad gsungs nas ston pas gzhan yang 'di skad ces bka' stsal to/ /bud med brten du ga</text></item>
<item><p>62a3</p><section>mdo sde</section><text>la rung / /rgyal po'i pho brang ga la dga'/ /dbu ba'i snying po ga la yod/ /longs spyod rtag pa ga la yin/ /longs spyod dag ni 'bab chu bzhin/ /gru ci 'dra bar khyim de 'dra/ /me tog ci 'dra gzugs de bzhin/ /srog ni chu bur</text></item>
<item><p>62a4</p><section>mdo sde</section><text>'dra ba yin/ /bcom ldan 'das kyis de skad ces bka' stsal nas/ dge slong de dag dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon</text></item>
<item><p>62a5</p><section>mdo sde</section><text>par bstod do/ /chos bzhi pa'i mdo rdzogs so// // rgya gar skad du/ Ar+ya tsa tur d+harma ka nA ma ma hA yA na sU tra/ bod skad du/ 'phags pa chos bzhi pa zhes bya ba theg pa chen po'i mdo/</text></item>
<item><p>62a6</p><section>mdo sde</section><text>sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun</text></item>
<item><p>62a7</p><section>mdo sde</section><text>dga' ra ba na/ dge slong stong nyis brgya lnga bcu'i dge slong gi dge 'dun chen po dang thabs gcig tu bzhugs te/ byang chub sems dpa'i tshogs chen po dang yang thabs gcig go/ /de nas bcom ldan 'das kyis dge slong rnams la bka'</text></item>
<item><p>62a8</p><section>mdo sde</section><text>stsal pa/ dge slong dag byang chub sems dpa' sems dpa' chen pos chos bzhi po 'di dag ji srid 'tsho'i bar du srog gi phyir yang yongs su mi gtong ngo / /bzhi gang zhe na/ dge slong dag byang chub sems dpa' sems dpa' chen pos</text></item>
<item><p>62b1</p><section>mdo sde</section><text>ji srid 'tsho'i bar du byang chub kyi sems srog gi phyir yang yongs su mi gtang ba dang / dge slong dag byang chub sems dpa' sems dpa' chen pos ji srid 'tsho'i bar du dge ba'i bshes gnyen srog gi phyir yang yongs su mi gtang ba</text></item>
<item><p>62b2</p><section>mdo sde</section><text>dang / dge slong dag byang chub sems dpa' sems dpa' chen pos ji srid 'tsho'i bar du bzod pa dang des pa srog gi phyir yang yongs su mi gtang ba dang / dge slong dag byang chub sems dpa' sems dpa' chen pos ji srid</text></item>
<item><p>62b3</p><section>mdo sde</section><text>'tsho'i bar du dgon pa la gnas pa srog gi phyir yang yongs su gtang bar mi bya ste/ dge slong dag byang chub sems dpa' sems dpa' chen pos ji srid 'tsho'i bar du chos bzhi po 'di dag srog gi phyir yang yongs su gtang</text></item>
<item><p>62b4</p><section>mdo sde</section><text>bar mi bya'o/ /bcom ldan 'das kyis de skad ces bka' stsal te/ bde bar gshegs pas de skad gsungs nas/ ston pas gzhan yang 'di skad bka' stsal to/ /thams cad mkhyen nyid sems ni mi gtong zhing / /mkhas pas rdzogs</text></item>
<item><p>62b5</p><section>mdo sde</section><text>pa'i byang chub sems skyed cig /bzod pa des pa'i stobs la rab gnas te/ /dge ba'i bshes gnyen yongs su gtang mi bya/ /ri dgas rgyal po bzhin du 'jigs spangs te/ /mkhas pas dgon gnas rtag tu bsten par bya/ /chos</text></item>
<item><p>62b6</p><section>mdo sde</section><text>'di dag la rtag tu rab gnas na/ /bdud rnams bcom nas byang chub de 'tshang rgya/ /bcom ldan 'das kyis de skad ces bka' stsal nas/ dge slong de dag dang / byang chub sems dpa' de dag dang / thams cad dang ldan pa'i 'khor de</text></item>
<item><p>62b7</p><section>mdo sde</section><text>yi rangs te/ bcom ldan 'das kyis gsungs pa la mngon par bstod do/ /'phags pa chos bzhi pa zhes bya ba theg pa chen po'i mdo rdzogs so// //</text></item>
<item><p>62b8</p><section>mdo sde</section><text>@#/ /rgya gar skad du/ Ar+ya tsa tusha ka ni ra hA ra nA ma ma hA yA na sU tra/ bod skad du/ 'phags pa bzhi pa sgrub pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag</text></item>
<item><p>63a1</p><section>mdo sde</section><text>'tshal lo/ /'di skad bdag gis thos pa dus gcig na/ bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na/ dge slong lnga brgya tsam gyi dge slong gi dge 'dun chen</text></item>
<item><p>63a2</p><section>mdo sde</section><text>po dang / byang chub sems dpa' brgya stong thams cad kyang go cha chen po bgos pa sha stag dang / 'dod pa na spyod pa dang / gzugs na spyod pa'i lha'i bu rnams dang thabs gcig tu bzhugs te/ de nas bcom ldan 'das 'khor</text></item>
<item><p>63a3</p><section>mdo sde</section><text>brgya stong du mas yongs su bskor cing mdun gyis bltas nas chos ston to/ /de nas 'jam dpal gzhon nur gyur pas bcom ldan 'das la mchod pa'i las kyi phyir rin po che'i gdugs dpag tshad bcu'i tshad tsam thogs</text></item>
<item><p>63a4</p><section>mdo sde</section><text>te/ bcom ldan 'das kyi dbu'i gtsug tu 'dzin to/ /de nas 'khor de nyid du dga' ldan gyi ris kyi lha'i bu dpal bzangs ldan zhes bya ba bla na med pa yang dag par rdzogs pa'i byang chub las phyir mi ldog pa g.yog dang bcas</text></item>
<item><p>63a5</p><section>mdo sde</section><text>te/ 'khor de nyid du 'dus par gyur nas 'dug pa de stan las langs te gos phrag pa gcig tu gzar nas pus mo g.yas pa'i lha nga sa la btsugs te/ 'jam dpal gzhon nur gyur pa ga la ba de logs su thal mo sbyar ba</text></item>
<item><p>63a6</p><section>mdo sde</section><text>btud nas 'jam dpal gzhon nur gyur pa la 'di skad ces smras so/ /'jam dpal khyod da dung de bzhin gshegs pa la mchod pa'i las mdzad pas ma tshim 'am/ 'jam dpal gyis smras pa/ lha'i bu 'di ji snyam du</text></item>
<item><p>63a7</p><section>mdo sde</section><text>sems/ rgya mtsho chen po chu thams cad len pas gzhar yang chog shes sam/ lha'i bus smras pa/ 'jam dpal de ni ma lags so/ /'jam dpal gyis smras pa/ lha'i bu de bzhin du rgya mtsho chen po mtsho gting dpag</text></item>
<item><p>63a8</p><section>mdo sde</section><text>dka' ba de lta bu'i thams cad mkhyen pa'i ye shes tshad med dpag tu med pa btsal bar bya ste/ byang chub sems dpa' de bzhin gshegs pa la mchod pa'i las kyis gzhar yang tshim par mi bya'o/ /lha'i bus smras pa/</text></item>
<item><p>63b1</p><section>mdo sde</section><text>'jam dpal byang chub sems dpas ci la dmigs te de bzhin gshegs pa la mchod par bgyi/ 'jam dpal gyis smras pa/ lha'i bu byang chub sems dpas dmigs pa bzhis de bzhin gshegs pa la mchod par bya'o/ /</text></item>
<item><p>63b2</p><section>mdo sde</section><text>bzhi gang zhe na/ 'di lta ste/ thams cad mkhyen pa nyid la dmigs pa dang / sems can thams cad rab tu dgrol ba la dmigs pa dang / dkon mchog gsum gyi gdung mi 'chad par bya ba la dmigs pa dang / sangs rgyas kyi</text></item>
<item><p>63b3</p><section>mdo sde</section><text>zhing gi yon tan bkod pa yongs su gzung ba la dmigs pa ste/ lha'i bu byang chub sems dpas dmigs pa bzhi po de dag gis de bzhin gshegs pa la mchod par bya'o/ /lha'i bus smras pa/ 'jam dpal khyod kyis</text></item>
<item><p>63b4</p><section>mdo sde</section><text>tshangs pa'i ris kyi lha'i bu'i nang du tshangs pa gtsug phud can la/ byang chub sems dpa'i lam bzhi pa sgrub pa zhes bgyi ba'i chos kyi rnam grangs bshad pa de/ 'jam dpal legs par bshad du gsol/ de la ni bdag dang</text></item>
<item><p>63b5</p><section>mdo sde</section><text>thams cad dang / ldan pa'i 'khor 'di yang nyan par 'tshal lo/ /'jam dpal byang chub sems dpa' rnams la chos kyi ser sna ma mchis/ slob dpon gyi chos kyi dpe mkhyud kyang ma mchis/ 'jam dpal</text></item>
<item><p>63b6</p><section>mdo sde</section><text>gyis smras pa/ lha'i bu de'i phyir legs par rab tu nyon la yid la zung shig dang / bzhi pa sgrub pa zhes bya ba'i chos kyi rnam grangs de ngas khyod la bshad do/ /lha'i bu bzhi po 'di dag ni byang chub sems dpa' rnams kyi lhag</text></item>
<item><p>63b7</p><section>mdo sde</section><text>pa'i bsam pa'i sems bskyed par rig par bya'o/ /bzhi gang zhe na/ lha'i bu 'di la byang chub sems dpa' sems can dpag tu med pa bsdu ba'i phyir sems bskyed pa dang / sems can dpag tu med pa yongs su smin par bya ba'i</text></item>
<item><p>63b8</p><section>mdo sde</section><text>phyir sems bskyed pa dang / dge ba'i rtsa ba dpag tu med pa bsags pa'i phyir sems bskyed pa dang / sangs rgyas kyi chos dpag tu med pa mngon par rdzogs par rtogs par bya ba'i phyir sems bskyed pa ste/ lha'i bu bzhi po</text></item>
<item><p>64a1</p><section>mdo sde</section><text>de dag ni byang chub sems dpa'i lhag pa'i bsam pa'i sems bskyed par rig par bya'o/ /lha'i bu bzhi po 'di dag ni byang chub sems dpa' rnams kyi sems bskyed pa brag lta bu yin no/ /bzhi gang zhe na/</text></item>
<item><p>64a2</p><section>mdo sde</section><text>slong ba rnams la khong khro ba med pa'i sems dang / log par zhugs pa rnams la snying rje ba'i sems dang / shes rab las ma nyams pa'i sems dang / rtsom pa nyams 'og tu chud par byed pa'i sems te/ lha'i bu bzhi po</text></item>
<item><p>64a3</p><section>mdo sde</section><text>de dag ni byang chub sems dpa' rnams kyi sems bskyed pa brag lta bu yin no/ /lha'i bu bzhi po 'di dag ni byang chub sems dpa' rnams kyi sems bskyed pa mngon par 'phags pa yin no/ /bzhi gang zhe na/ tshul</text></item>
<item><p>64a4</p><section>mdo sde</section><text>khrims mngon par 'phags pa dang / thos pa mngon par 'phags pa dang / byams pa chen po mngon par 'phags pa dang / snying rje chen po mngon par 'phags pa ste/ bzhi po de dag go/ /lha'i bu bzhi po 'di dag ni byang</text></item>
<item><p>64a5</p><section>mdo sde</section><text>chub sems dpa' rnams kyi sems bskyed pa brtan pa/ snying po can/ mi phyed pa/ rdo rje lta bu'o/ /bzhi gang zhe na/ bsam pa las mi phyed pa dang / mdza' ba las mi phyed pa dang / nan tan las mi phyed pa dang / theg pa chen po</text></item>
<item><p>64a6</p><section>mdo sde</section><text>las mi phyed pa ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi sems bskyed pa bsnyen dka' ba yin no/ /bzhi gang zhe na/ nyon mongs pa dang ma 'dres pa dang / rnyed pa dang / bkur sti dang /</text></item>
<item><p>64a7</p><section>mdo sde</section><text>tshigs su bcad pa thams cad dang ma 'dres pa dang / theg pa dman pa dang ma 'dres pa dang / skye bo mi bgrungs pa thams cad dang ma 'dres pa ste/ bzhi po de dag go/ /lha'i bu bzhi po 'di dag ni byang chub sems dpa' rnams</text></item>
<item><p>64a8</p><section>mdo sde</section><text>kyi sems bskyed pa bla na med pa'o/ /bzhi gang zhe na/ phangs pa'i dngos po thams cad yongs su gtong ba'i sems dang / byin nas 'gyod pa med pa'i sems dang / rnam par smin pa la re ba med pa'i sems dang /</text></item>
<item><p>64b1</p><section>mdo sde</section><text>byang chub tu yongs su bsngo ba'i sems te bzhi po de dag go/ /lha'i bu bzhi po 'di dag ni byang chub sems dpa' rnams kyi spyi bor phyin pa'i chos so/ /bzhi gang zhe na/ shes rab kyi pha rol tu phyin pa dang / thabs la mkhas pa</text></item>
<item><p>64b2</p><section>mdo sde</section><text>dang / dam pa'i chos yongs su 'dzin pa dang / sems can yongs su smin par byed pa ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi byang chub kyi lam ston par byed pa'o/ /bzhi gang</text></item>
<item><p>64b3</p><section>mdo sde</section><text>zhe na/ pha rol du phyin pa rnams la brtson pa dang / bsdu ba'i dngos po rnams kyi rjes su 'thun pa dang / tshangs pa'i gnas sgrub pa dang / mngon par shes pas rnam par rtse ba ste/ bzhi po de dag go/ /lha'i bu bzhi po</text></item>
<item><p>64b4</p><section>mdo sde</section><text>'di dag ni byang chub sems dpa' rnams kyi chos gya nom pa dam pa mchog yin no/ /bzhi gang zhe na/ sems can thams cad la khong khro ba med pa dang / gang dag de dang 'gal bar byed pa de dag nyid la rab tu thar bar</text></item>
<item><p>64b5</p><section>mdo sde</section><text>bya bar sems bskyed pa dang / ci tsam gyi yul rgya chen po zhig 'byor kyang de la bag yod pa dang / ci tsam du dbul bas phongs par gyur kyang chos spyod pa ste/ bzhi po de dag go/ /lha'i bu bzhi po 'di dag ni byang chub sems dpa'</text></item>
<item><p>64b6</p><section>mdo sde</section><text>rnams kyi mos pa'o/ /bzhi gang zhe na/ khyim par gyur na bdag gi longs spyod kyis chog shes pa dang / gzhan gyi nor la mngon par 'dod pa med pa dang / rab tu byung nas 'phags pa'i rigs kyis chog shes pa dang / sbyangs</text></item>
<item><p>64b7</p><section>mdo sde</section><text>pa'i yon tan dang / yo byad bsnyungs pa ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi sbyin pa'o/ /bzhi gang zhe na/ chos sbyin pa dang / zang zing sbyin pa dang / shog shog dang /</text></item>
<item><p>64b8</p><section>mdo sde</section><text>snag tsha dang / smyu gu dang / glegs bam sbyin pa dang / chos smra ba la bsam pa thag pa nas legs so zhes bya ba sbyin pa ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi snying po nyid do/ /</text></item>
<item><p>65a1</p><section>mdo sde</section><text>bzhi gang zhe na/ thos pa las nan tan snying po nyid dang / longs spyod rnams las gtong ba snying po nyid dang / lus las bla ma las bsnyen bkur bya ba snying po nyid dang / srog las dge ba'i rtsa ba bskyed pa snying po</text></item>
<item><p>65a2</p><section>mdo sde</section><text>nyid de/ bzhi po de dag go/ /lha'i bu bzhi po 'di dag ni byang chub sems dpa' rnams kyi yongs su gtang bar mi bya ba'o/ /bzhi gang zhe na/ byang chub kyi sems yongs su gtang bar mi bya ba dang / dam pa'i chos yongs su gtang bar mi</text></item>
<item><p>65a3</p><section>mdo sde</section><text>bya ba dang / sems can yongs su gtang bar mi bya ba dang / dge ba'i rtsa ba'i chos thams cad yongs su btsal ba yongs su gtang bar mi bya ba ste/ bzhi po de dag go/ lha'i bu bzhi po 'di dag ni byang chub sems dpa' rnams kyi</text></item>
<item><p>65a4</p><section>mdo sde</section><text>bskyed mos tshal lo/ /bzhi gang zhe na/ dgon pa la gnas pa dang / dben pa la mngon par dga' ba dang / dge ba'i chos la 'dun pa dang / thabs mkhas pas sems can yongs su smin par byed pa ste/ bzhi po de dag go/ /</text></item>
<item><p>65a5</p><section>mdo sde</section><text>lha'i bu bzhi po 'di dag ni byang chub sems dpa' rnams kyi gzhal med khang ngo / /bzhi gang zhe na/ tshangs pa'i gnas dang / 'bel ba'i gtam gyi chos mnyan pa la dga' ba myong bar byed pa dang / stong pa nyid la</text></item>
<item><p>65a6</p><section>mdo sde</section><text>nges par sems pa dang / skye bo ris 'thun pa dang 'du ba ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi nor mi zad pa'o/ /bzhi gang zhe na/ thos pa'i nor dang / chos ston pa'i nor dang /</text></item>
<item><p>65a7</p><section>mdo sde</section><text>sems can dbul po sdud pa'i nor dang / byang chub tu yongs su bsngo ba'i nor te/ bzhi po de dag go/ /lha'i bu bzhi po 'di dag ni byang chub sems dpa' rnams kyi gter ro/ /bzhi gang zhe na/ gzungs kyi gter dang /</text></item>
<item><p>65a8</p><section>mdo sde</section><text>spobs pa'i gter dang / chos kyi gter dang / longs spyod zad mi shes par yongs su bsngo ba'i gter te/ bzhi po de dag go/ /lha'i bu bzhi po 'di dag ni byang chub sems dpa' rnams kyi mngon par 'byung ba'o/ /</text></item>
<item><p>65b1</p><section>mdo sde</section><text>bzhi gang zhe na/ 'du 'dzi las 'byung ba dang / yul thams cad las 'byung ba dang / 'phags pa ma yin pa'i bsam pa las 'byung ba dang / khams gsum thams cad las 'byung ba ste/ bzhi po de dag go/ /</text></item>
<item><p>65b2</p><section>mdo sde</section><text>lha'i bu bzhi po 'di dag ni byang chub sems dpa' rnams kyi bde ba'o/ /bzhi gang zhe na/ dngos po thams cad la mi lta ba'i phyir bdag gi ba med cing yongs su 'dzin pa med pa'i bde ba dang / yul spangs pas dben</text></item>
<item><p>65b3</p><section>mdo sde</section><text>pa'i bde ba dang / nyon mongs pa med pa'i phyir zhi ba'i bde ba dang / sems can thams cad yongs su mi gtong ba'i phyir mya ngan las 'das pa'i bde ba ste/ bzhi po de dag go/ /lha'i bu bzhi po 'di dag ni byang chub sems</text></item>
<item><p>65b4</p><section>mdo sde</section><text>dpa' rnams kyi mchog tu dga' ba'o/ /bzhi gang zhe na/ de bzhin gshegs pa mthong bas mchog tu dga' ba dang / chos thos pas mchog tu dga' ba dang / sbyin pa la 'gyod pa med pas mchog tu dga' ba dang /</text></item>
<item><p>65b5</p><section>mdo sde</section><text>sems can thams cad la bde ba skyed pas mchog tu dga' ba ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi mchog tu dga' ba'o/ /bzhi gang zhe na/ byang chub kyi sems mi</text></item>
<item><p>65b6</p><section>mdo sde</section><text>gtong ba dang / yi dam las mi nyams pa dang / skyabs su song ba dag yongs su mi gtong ba dang / ngag bsdams pas tshig thams cad bden pa ste/ bzhi po de dag go/ /lha'i bu bzhi po 'di dag ni byang chub sems dpa'</text></item>
<item><p>65b7</p><section>mdo sde</section><text>rnams kyi dge ba'i chos so/ /bzhi gang zhe na/ dge ba'i chos thams cad la lhag pa'i bsam pas sbyor ba dang / ma bslabs pa thams cad la mi brnyas pa dang / gsol ba ma btab par sems can</text></item>
<item><p>65b8</p><section>mdo sde</section><text>thams cad la bshes gnyen du gyur pa dang / yon tan thams cad sgrub pa la phyir bya ba'i re ba med pas lan la mi re ba ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi</text></item>
<item><p>66a1</p><section>mdo sde</section><text>spyod pa rnam par dag pa'o/ /bzhi gang zhe na/ bdag med pa'i phyir tshul khrims rnam par dag pa dang / sems can med pa'i phyir ting nge 'dzin rnam par dag pa dang / srog med pa'i phyir shes rab rnam par</text></item>
<item><p>66a2</p><section>mdo sde</section><text>dag pa dang / gang zag med pa'i phyir rnam par grol ba rnam par dag pa ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi rkang pa'o/ /bzhi gang zhe na/ chos kyi rkang pa dang / don gyi</text></item>
<item><p>66a3</p><section>mdo sde</section><text>rkang pa dang / sbyang pa'i yon tan dang / yo byad bsnyungs pas 'jug pa'i rkang pa dang / byang chub kyi lam gyi tshogs sogs pa'i rkang pa ste/ bzhi po de dag go/ /lha'i bu bzhi po 'di dag ni</text></item>
<item><p>66a4</p><section>mdo sde</section><text>byang chub sems dpa' rnams kyi lag pa'o/ /bzhi gang zhe na/ dad pa'i lag pa dang / tshul khrims kyi lag pa dang / thos pa'i lag pa dang / shes rab kyi lag pa ste/ bzhi</text></item>
<item><p>66a5</p><section>mdo sde</section><text>po de dag go/ /lha'i bu bzhi po 'di dag ni byang chub sems dpa' rnams kyi mig go/ /bzhi gang zhe na/ las legs pa byas pa'i phyir sha'i mig dang / mngon par shes pa las mi</text></item>
<item><p>66a6</p><section>mdo sde</section><text>nyams pa'i phyir lha'i mig dang / shin du thos pa'i stobs dang ldan pa'i phyir shes rab kyi mig dang / chos thams cad la nges par sems pa'i phyir chos kyi mig ste/ bzhi po de dag go/ /</text></item>
<item><p>66a7</p><section>mdo sde</section><text>lha'i bu bzhi po 'di dag ni byang chub sems dpa' rnams kyi mi ngoms pa'o/ /bzhi gang zhe na/ sbyin pas mi ngoms pa dang / dgon pa la gnas pas mi ngoms pa dang / chos</text></item>
<item><p>66a8</p><section>mdo sde</section><text>nyan pas mi ngoms pa dang / dge ba'i chos kyi tshogs thams cad kyis mi ngoms pa ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi dka' ba byed pa'o/ /</text></item>
<item><p>66b1</p><section>mdo sde</section><text>bzhi gang zhe na/ sems can mthu chung ba rnams la bzod cing dang du blang ba dka' ba byed pa dang / dbul po la bdog pa thams cad yongs su btang bar bsam pa dka' ba byed pa dang / yan lag</text></item>
<item><p>66b2</p><section>mdo sde</section><text>gi mchog mgo slong ba la khong khro ba med pa'i sems dka' ba byed kyi steng du dge ba'i bshes gnyen du sems bskyed pa dang / skye ba la mi rtog pas bsams bzhin du skye bar byed pa'i dka' ba</text></item>
<item><p>66b3</p><section>mdo sde</section><text>byed pa ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi nad med pa'o/ /bzhi gang zhe na/ khams mnyam pas nad</text></item>
<item><p>66b4</p><section>mdo sde</section><text>med pa dang / nyon mongs pa'i gdung ba med pas nad med pa dang / sems can thams cad bde bar gzhog pas nad med pa dang / chos thams cad la the tsom med pas nad</text></item>
<item><p>66b5</p><section>mdo sde</section><text>med pa ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi bdag gi phyogs so/ /bzhi gang zhe na/ pha rol du phyin pa'i phyogs dang /</text></item>
<item><p>66b6</p><section>mdo sde</section><text>byang chub kyi phyogs kyi chos kyi phyogs dang / dge ba'i bshes gnyen yang dag pa'i phyogs dang / sdig pa thams cad mi bya ba'i phyogs te/ bzhi po de dag go/ /lha'i bu bzhi po 'di dag</text></item>
<item><p>66b7</p><section>mdo sde</section><text>ni byang chub sems dpa' rnams kyi mi bskyod pa'o/ /bzhi gang zhe na/ byang chub kyi sems mi bskyod pa dang / yi dam mi bskyod pa dang / ji skad smras pa de bzhin du byed pa las mi</text></item>
<item><p>66b8</p><section>mdo sde</section><text>bskyod pa dang / yang dag pa'i nan tan las mi bskyod pa ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi tshogs so/ /bzhi gang zhe na/ zhi</text></item>
<item><p>67a1</p><section>mdo sde</section><text>gnas kyi tshogs dang / lhag mthong gi tshogs dang / thos pa'i tshogs dang / dge ba'i rtsa ba thams cad kyi tshogs te/ bzhi po de dag go/ /lha'i bu bzhi po 'di dag ni</text></item>
<item><p>67a2</p><section>mdo sde</section><text>byang chub sems dpa' rnams kyi chos zung du 'brel bar 'gyur ba'o/ /bzhi gang zhe na/ bsam pa dang sbyor ba zung du 'brel pa dang / gtong ba dang bsngo ba zung du 'brel ba dang /</text></item>
<item><p>67a3</p><section>mdo sde</section><text>byams pa dang snying rje zung du 'brel pa dang / thabs dang shes rab zung du 'brel pa ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi sgrib pa'i rgyu 'thun</text></item>
<item><p>67a4</p><section>mdo sde</section><text>pa'i rmi lam mo/ /bzhi gang zhe na/ khron pa rdul can mthong zhing de'i gting na yang zla ba'i dkyil 'khor mthong ba dang / mtshe'u 'am/ rdzing bu 'am/ khron pa rnyog pa can mthong</text></item>
<item><p>67a5</p><section>mdo sde</section><text>zhing de'i gting na yang zla ba'i dkyil 'khor mthong ba dang / bar snang la sprin chen pos yog cing de la yang zla ba'i dkyil 'khor mthong ba dang / bar snang la rlung dang / rdul dang / du</text></item>
<item><p>67a6</p><section>mdo sde</section><text>bas 'khrigs par mthong zhing de la yang zla ba'i dkyil 'khor mthong ba ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi las kyi sgrib pa'i rgyu 'thun pa'i</text></item>
<item><p>67a7</p><section>mdo sde</section><text>rmi lam mo/ /bzhi gang zhe na/ g.yang sa chen po nas bdag g.yang du lhung bar mthong ba dang / lam mtho dma' can du mthong ba dang / bdag lam srang dog par zhugs par mthong</text></item>
<item><p>67a8</p><section>mdo sde</section><text>ba dang / rmi lam na phyogs bslad cing 'jigs pa mang po mthong ba ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi nyon mongs pa'i sgrib pa'i rgyu 'thun</text></item>
<item><p>67b1</p><section>mdo sde</section><text>pa'i rmi lam mo/ /bzhi gang zhe na/ dug drag pos 'khrugs par mthong ba dang / gcan gzan gtum po phal po che'i sgra thos pa dang / bdag g.yon can gyi nang na gnas par mthong ba dang / bdag gi lus</text></item>
<item><p>67b2</p><section>mdo sde</section><text>dri ma can dang gos dri ma can du mthong ba ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi gzungs 'thob pa'i rgyu 'thun pa'i rmi lam mo/ /bzhi gang zhe na/ gter chen po rin</text></item>
<item><p>67b3</p><section>mdo sde</section><text>po che sna tshogs kyis gang ba mthong ba dang / rdzing bu me tog pad ma rgyas pas yongs su gang ba mthong ba dang / bdag gos dkar po'i phrugs rnyed par mthong ba dang / lha zhig spyi bo'i gtsug na gdugs 'dzin</text></item>
<item><p>67b4</p><section>mdo sde</section><text>par mthong ba ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi ting nge 'dzin thob pa'i rgyu 'thun pa'i rmi lam mo/ /bzhi gang zhe na/ bu mo bzang mo rgyan bzang pos brgyan pa me tog</text></item>
<item><p>67b5</p><section>mdo sde</section><text>sil ma 'bul bar mthong ba dang / nam mkha' la bya ngang pa dkar po thal kar gyi khyu skad 'byin cing 'gro bar mthong ba dang / de bzhin gshegs pa 'od mang pos brgyan pa'i phyag spyi bor 'jog pa mthong ba dang /</text></item>
<item><p>67b6</p><section>mdo sde</section><text>de bzhin gshegs pa me tog pad ma la bzhugs shing bsam gtan mdzad par mthong ba ste bzhi po de dag go/ /lha'i bu bzhi po 'di dag ni byang chub sems dpa' rnams kyi de bzhin gshegs pa mthong ba'i rgyu 'thun pa'i rmi lam mo/ /</text></item>
<item><p>67b7</p><section>mdo sde</section><text>bzhi gang zhe na/ zla ba'i dkyil 'khor 'char bar mthong ba dang / nyi ma'i dkyil 'khor 'char bar mthong ba dang / me tog pad ma kha 'bus par mthong ba dang / tshangs pa'i dbang po rab tu zhi ba'i spyod lam mthong ba ste/ lha'i bu bzhi po de dag</text></item>
<item><p>67b8</p><section>mdo sde</section><text>ni byang chub sems dpa' rnams kyi de bzhin gshegs pa mthong ba'i rgyu 'thun pa'i rmi lam mo/ /lha'i bu bzhi po 'di dag ni byang chub sems dpa' rnams kyi rang gi mtshan nyid kyi rgyu 'thun pa'i rmi lam mo/ /bzhi gang zhe na/ shing sA la chen po'i</text></item>
<item><p>68a1</p><section>mdo sde</section><text>'dab ma dang / me tog dang / 'bras bu sna tshogs kyis gang bar mthong ba dang / khar ba'i snod gser gyis gang bar mthong ba dang / nam mkha'i ngos gdugs dang / rgyal mtshan dang / ba dan</text></item>
<item><p>68a2</p><section>mdo sde</section><text>gyis gang bar mthong ba dang / 'khor los sgyur ba'i rgyal po chen po mthong ba ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi bdud 'dul ba'i rgyu 'thun pa'i rmi lam mo/ /bzhi gang</text></item>
<item><p>68a3</p><section>mdo sde</section><text>zhe na gyad chen pos gyad thams cad mnan nas ba dan thogs te 'gro bar mthong ba dang / dpa' bo chen pos g.yul las 'das te 'gro bar mthong ba dang / rgyal po dbang bskur bar mthong ba dang / bdag nyid byang chub</text></item>
<item><p>68a4</p><section>mdo sde</section><text>kyi snying po la 'dug cing bdud 'dul bar mthong ba ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi phyir mi ldog pa'i rtags kyi rgyu 'thun pa'i rmi lam mo/ /bzhi gang zhe na mgo la thod dkar pos</text></item>
<item><p>68a5</p><section>mdo sde</section><text>bcings par mthong ba dang / bdag gtan pa med pa'i mchod sbyin byed par mthong ba dang / bdag chos kyi stan chen po la 'dug par mthong ba dang / de bzhin gshegs pa byang chub kyi snying po la bzhugs shing chos ston par</text></item>
<item><p>68a6</p><section>mdo sde</section><text>mthong ba ste/ bzhi po de dag go/ /lha'i bu bzhi po 'di dag ni byang chub sems dpa' rnams kyi byang chub kyi snying po 'thob pa'i rgyu 'thun pa'i rmi lam mo/ /bzhi gang zhe na bum pa mthong ba dang / bya tsa shas bskor bar</text></item>
<item><p>68a7</p><section>mdo sde</section><text>mthong ba dang / gang dang gang du 'gro ba de dang de nyid du shing thams cad ldang zhing 'dud la phyag 'tshal bar byed pa dang / gser gyi kha dog lta bu'i snang ba chen po mthong ba ste/ lha'i bu bzhi po de dag ni byang chub sems dpa' rnams kyi byang chub</text></item>
<item><p>68a8</p><section>mdo sde</section><text>kyi snying po 'thob pa'i rgyu 'thun pa'i rmi lam mo/ /'jam dpal gzhon nur gyur pas bzhi pa sgrub pa'i chos kyi rnam grangs 'di bshad pa dang / lha'i bu dpal bzangs ldan dga' mgu yi rangs te/ rab tu dga' zhing dga' ba dang</text></item>
<item><p>68b1</p><section>mdo sde</section><text>yid bde ba skyes nas/ 'khor dang bcas pas 'jam dpal gzhon nur gyur pa la mchod pa'i las bya ba'i phyir lha'i me tog man dA ra ba dang / ud pa la dang pad ma dang / ku mu da dang pad ma dkar po dag gis thams cad dang ldan pa'i</text></item>
<item><p>68b2</p><section>mdo sde</section><text>'khor la gtor to/ /me tog de dag gtor ma thag tu de nas de'i tshe sangs rgyas kyi mthus steng gi bar snang la me tog pad ma shing rta'i 'phang lo tsam gyi tshad blta na sdug pa bsung dang ldan pa yid du 'ong ba dag byung bar gyur to/ /me tog de</text></item>
<item><p>68b3</p><section>mdo sde</section><text>dag gi dbus kyi snying po la byang chub sems dpa' lus skyes bu chen po'i mtshan sum cu rtsa gnyis kyis brgyan pa dag byung bar gyur to/ /de nas 'jam dpal gzhon nur gyur pa la lha'i bu dpal bzangs ldan gyis 'di skad ces smras so/ /</text></item>
<item><p>68b4</p><section>mdo sde</section><text>'jam dpal byang chub sems dpa' 'di dag gang nas lhags/ 'jam dpal gyis smras pa/ lha'i bu me tog 'di dag ga las 'ongs pa nyid nas so/ /lha'i bus smras pa 'jam dpal me tog 'di dag ni sprul pa ste/ bdag gis khyod la mchod</text></item>
<item><p>68b5</p><section>mdo sde</section><text>pa'i las bgyi ba'i slad du gtor to/ /'jam dpal gyis smras pa/ lha'i bu ji ltar me tog 'di dag sprul pa yin pa ltar byang chub sems dpa' de dag gi lus la'ang de bzhin du blta'o/ /de nas de'i tshe bcom ldan 'das 'dzum pa mdzad do/ /</text></item>
<item><p>68b6</p><section>mdo sde</section><text>'di ni sangs rgyas bcom ldan 'das rnams gang gi tshe 'dzum pa mdzad pa'i chos nyid de/ de'i tshe bcom ldan 'das kyi zhal gyi sgo nas 'od zer kha dog sna tshogs kha dog du ma 'di lta ste/ sngon po dang / ser po dang / dmar po dang /</text></item>
<item><p>68b7</p><section>mdo sde</section><text>dkar po dang / le brgan dang / shel gyi kha dog lta bu dag byung ngo / /de dag gis kyang 'jig rten gyi khams mtha' yas mu med pa snang bas khyab par byas nas/ steng du tshangs pa'i 'jig rten gyi bar du mngon par</text></item>
<item><p>68b8</p><section>mdo sde</section><text>byung ste/ gzi brjid kyis nyi ma dang zla ba'i gzi brjid zil gyis mnan nas slar log ste/ bcom ldan 'das kyi dbu'i gtsug tu nub bo/ /de nas lha'i bu dpal bzangs ldan stan de las langs te/ bla gos</text></item>
<item><p>69a1</p><section>mdo sde</section><text>phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la tshigs su bcad pas bstod pa/</text></item>
<item><p>69a2</p><section>mdo sde</section><text>gser bzang dri ma med pa'i 'od kyis gzi brjid ldan/ /skyes chen mtshan mchog sum bcu rtsa gnyis sna tshogs mnga'/ /yon tan khrag khrig yon tan gzhal yas gzi brjid can/ /mgon po ci yi slad du 'dzum pa</text></item>
<item><p>69a3</p><section>mdo sde</section><text>ston pa mdzad/ /sgra snyan 'byin par mdzad cing rab tu gsung 'brel ba/ /tshangs pa'i dbyangs su gsung zhing 'jam pa'i tshig gsung ba/ /nor bdun 'od zer rgya chen bde gshegs blo gros ldan/ /ka la ping ka'i gsung</text></item>
<item><p>69a4</p><section>mdo sde</section><text>can ci slad 'dzum pa gsungs/ /mi mchog skyes bu dam pa ngan pa'i tshogs can 'dul/ /bdud kyi stobs ni rtag par mtha' mar 'byin par mdzad/ /lha dang lha min nam mkha' lding gis rtag mchod pa/ /</text></item>
<item><p>69a5</p><section>mdo sde</section><text>stobs bcu ldan pas ci slad 'dzum pa bstan/ /dri med dri bral dri ma gsum spangs pa/ /zla ba nya ba'i dkyil 'khor lta bur zhal rgyas pa/ /mun pa rab rib sgrib pa'i rdul gyi nyes gcod pa/ /bde dang bde ldan</text></item>
<item><p>69a6</p><section>mdo sde</section><text>sbyin par mdzad pa 'dzum don gsungs/ /bde bar gshegs pa sa dang lha yul phan pa mchog /bde dang bde ldan sbyin mdzad yon tan mtha' yas pa/ /mtshungs shing 'brel la legs gsungs gsal ba'i</text></item>
<item><p>69a7</p><section>mdo sde</section><text>gsung ldan pa/ /'dzum bstan 'di yi don ni ji ltar rtogs par bgyi/ /ling tog stug po mun pa rab rib rnam bsal ba/ /shes rab sgron ma 'od kyi gzi brjid ldan pa po/ /glang chen khyu mchog stobs dang</text></item>
<item><p>69a8</p><section>mdo sde</section><text>seng ge'i stabs ltar brjid/ /'gro ba'i don mdzad 'dzum pa'i don ni bstan du gsol/ /mi yi dam pa mi ngan tshogs can 'dul mdzad pa/ /zab cing mthong bar dka' la gting tshod dpag dka' ba/ /srid pa'i chu ni skems</text></item>
<item><p>69b1</p><section>mdo sde</section><text>mdzad mnyam pa med pa can/ /sgyu med stobs bcu ldan gyis 'dzum pa ci slad bstan/ /rga shi zhi bar bgyi ba'i bdud rtsi'i don stsol ba/ /zhabs ni 'jam zhing dra ba dag dang 'khor lor ldan/ /blun pa sbyong mdzad srid pa gsum</text></item>
<item><p>69b2</p><section>mdo sde</section><text>na mnyam med pa/ /ye shes chen po mnga' bas 'dzum don bstan du gsol/ /de skad ces gsol pa dang / bcom ldan 'das kyis lha'i bu dpal bzangs ldan la 'di skad ces bka' stsal to/ /lha'i bu khyod kyis byang</text></item>
<item><p>69b3</p><section>mdo sde</section><text>chub sems dpa' steng gi bar snang la seng ge'i khri la pad ma'i snying po la 'khod pa 'di dag mthong ngam/ gsol pa/ bcom ldan 'das mthong lags so/ /bcom ldan 'das kyis bka' stsal pa/ lha'i bu byang chub sems dpa'</text></item>
<item><p>69b4</p><section>mdo sde</section><text>phyogs bcu nas 'dus pa 'di dag thams cad ni 'jam dpal gzhon nur gyur pa'i drung du chos mnyan pa dang / bzhi pa sgrub pa'i chos kyi rnam grangs 'di nyan pa'i phyir lhags so/ /yang byang chub sems dpa' 'di dag</text></item>
<item><p>69b5</p><section>mdo sde</section><text>thams cad ni 'jam dpal gzhon nur gyur pas yongs su smin par byas pa yin no/ /yang byang chub sems dpa' 'di dag thams cad ni bla na med pa yang dag par rdzogs pa'i byang chub tu skye ba gcig gis thogs pa yin te/</text></item>
<item><p>69b6</p><section>mdo sde</section><text>phyogs bcu'i 'jig rten gyi khams ming sna tshogs kyi sangs rgyas kyi zhing gzhan dang gzhan dag tu bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /lha'i bus gsol pa/</text></item>
<item><p>69b7</p><section>mdo sde</section><text>bcom ldan 'das bdag gis byang chub sems dpa' 'di dag gi grangs rtogs par rngo mi thog na ji snyed cig mchis/ de nas bcom ldan 'das kyis tshe dang ldan pa shA ri'i bu la bka' stsal pa/ shA ri'i bu khyod kyis byang</text></item>
<item><p>69b8</p><section>mdo sde</section><text>chub sems dpa' 'di dag gi grangs rtogs par nus sam/ gsol pa/ bcom ldan 'das bdag gis stong gsum gyi stong chen po'i 'jig rten gyi khams na gang skar ma'i gzugs de dag thams cad ni skad cig /thang cig /</text></item>
<item><p>70a1</p><section>mdo sde</section><text>yud tsam cig gis bgrang bar spro'i/ bcom ldan 'das bdag gis byang chub sems dpa' 'di dag ni lo brgyar yang bgrang bar spro ba ma lags so/ /bcom ldan 'das kyis bka' stsal pa/ shA ri'i bu gal te 'dzam bu'i</text></item>
<item><p>70a2</p><section>mdo sde</section><text>gling 'di rdul phra rab kyi rdul gyis gang bar gyur kyang rdul phra rab de bgrang ba'i tshul gyis mtha' rtogs par nus kyi/ byang chub sems dpa' 'di dag ni bgrang ba'i tshul gyis mtha' rtogs par mi nus te/ byang chub sems dpa' 'dus</text></item>
<item><p>70a3</p><section>mdo sde</section><text>pa 'di dag ni de tsam du tshad med do/ /gsol pa/ bcom ldan 'das byang chub sems dpa' 'di dag gang du byang chub mngon par rdzogs par 'tshang rgya ba'i sangs rgyas kyi zhing de snyed mchis par ga la 'gyur/ bcom ldan 'das kyis bka'</text></item>
<item><p>70a4</p><section>mdo sde</section><text>stsal pa/ shA ri'i bu kha rog 'dug de skad ma smra shig /shA ri'i bu sangs rgyas kyi zhing tshad med pa dag de bzhin gshegs pas stong ngo / /shA ri'i bu yongs su brtags pa bzung na/ gal te de bzhin gshegs pa'i tshe'i tshad bskal</text></item>
<item><p>70a5</p><section>mdo sde</section><text>pa gang gA'i klung gi bye ma snyed du gyur la/ nyi ma re re thams cad la 'ang chos bshad pa gang gA'i klung gi bye ma snyed 'jug par gyur cing chos bshad pa thams cad la 'ang byang chub sems dpa' gang gA'i klung gi bye ma snyed lung bstan par</text></item>
<item><p>70a6</p><section>mdo sde</section><text>gyur la/ gang gis shar phyogs su sangs rgyas kyi zhing gang gA'i klung gi bye ma snyed 'das nas/ byang chub sems dpa' gcig mtshan mar bzhag kyang / sangs rgyas kyi zhing rnams de bzhin gshegs pa dag gis de tsam du stong na/</text></item>
<item><p>70a7</p><section>mdo sde</section><text>phyogs bcu'i sangs rgyas kyi zhing gang de bzhin gshegs pa'i sha'i spyan tha mal pas gzigs par 'gyur ba'i sangs rgyas kyi zhing de dag tu skyes pa'i sems can de dag gi sems de bzhin gshegs pas mkhyen pa'i de bzhin</text></item>
<item><p>70a8</p><section>mdo sde</section><text>gshegs pa de dag gis stong pa lta ci smos/ de nas nyan thos chen po de dag dang thams cad dang ldan pa'i 'khor de ngo mtshar du gyur nas/ tshig 'di skad du bdag cag gi ston pa de dag de ltar rdzu 'phrul che/ de ltar mthu che/ de ltar</text></item>
<item><p>70b1</p><section>mdo sde</section><text>ye shes gzigs pa chen po dang ldan te/ bdag cag gis rnyed pa legs par rnyed do/ /zhes smras so/ /de nas byang chub sems dpa' gang phyogs bcu'i 'jig rten gyi khams nas 'dus pa steng gi bar snang la 'khod pa de dag bar snang de las babs nas/</text></item>
<item><p>70b2</p><section>mdo sde</section><text>bcom ldan 'das dang 'jam dpal gzhon nur gyur pa'i zhabs la mgo bos phyag 'tshal te/ bskor nas phyogs bcur dong ngo / /de nas 'jam dpal gzhon nur gyur pa la lha'i bu dpal bzangs ldan gyis 'di skad ces smras so/ /</text></item>
<item><p>70b3</p><section>mdo sde</section><text>'jam dpal khyod kyis mdzad pa mdzad cing sems can tshad med pa byang chub tu yongs su smin par mdzad pa legs so legs so/ /'jam dpal khyod kyis byang chub sems dpa' rnams kyi byang chub yongs su smin par bgyid pa'i</text></item>
<item><p>70b4</p><section>mdo sde</section><text>chos las brtsams te spobs par mdzod cig /'jam dpal gyis smras pa/ lha'i bu byang chub sems dpa' rnams kyi byang chub yongs su smin par byed pa'i chos ni sum bcu rtsa lnga'o/ /sum bcu rtsa lnga gang zhe na/ 'di lta ste/ dus su</text></item>
<item><p>70b5</p><section>mdo sde</section><text>skul ba dang / tshod la skul ba dang / ran par skul ba dang / dbang po la skul ba dang / brtan par skul ba dang / pha rol du phyin pa la skul ba dang / thabs la skul ba dang / lhag pa'i bsam pa la skul ba dang / byams pa chen po la skul ba dang / snying rje</text></item>
<item><p>70b6</p><section>mdo sde</section><text>chen po la skul ba dang / theg pa chen po la skul ba dang / theg pa dman pa la skul ba dang / bden pa la skul ba dang / de bya ba la skul ba dang / chos srung bar skul ba dang / thos pa bstan par skul ba dang / sems can sna</text></item>
<item><p>70b7</p><section>mdo sde</section><text>tshogs su mi dbye bar skul ba dang / tshul khrims 'chal pa dang / tshul khrims dang ldan pa la sbyin pa'i gnas su mtshungs par skul ba dang / bdud kyi las bstan par skul ba dang / dam bcas pa nyams 'og tu chud par</text></item>
<item><p>70b8</p><section>mdo sde</section><text>skul ba dang / 'khor bas yongs su mi skyo bar skul ba dang / bdud gdul bar skul ba dang / byas pa shes pa dang / byas pa gzo bar skul ba dang / rgyu zad pa la 'jug par skul ba dang / rnam par thar pa'i sgo la mi 'jigs par skul ba dang / de bzhin</text></item>
<item><p>71a1</p><section>mdo sde</section><text>gshegs pa la mchod pa dang / rim gro bya bar skul ba dang sems can thams cad la ci bya snyam pa la spro bar skul ba dang / 'jig rten gyi chos dang ma 'dres par skul ba dang / dgon pa la dga' bar skul ba dang /</text></item>
<item><p>71a2</p><section>mdo sde</section><text>'dod pa chung zhing chog shes par skul ba dang / 'das pa dang ma 'ongs pa ma grol ba dgrol ba dang / dbugs ma phyin pa dbugs dbyung ba dang / yongs su mya ngan las ma 'das pa yongs su mya ngan las bzla bar skul ba dang / dkon</text></item>
<item><p>71a3</p><section>mdo sde</section><text>mchog gsum gyi gdung mi 'chad par skul ba dang / sangs rgyas kyi zhing gi yon tan bkod pa yongs su dag par blang bar skul ba ste/ lha'i bu byang chub sems dpa' rnams kyi byang chub yongs su smin par byed pa'i chos ni sum cu rtsa lnga</text></item>
<item><p>71a4</p><section>mdo sde</section><text>po de dag go/ /lha'i bu de ltar byang chub sems dpa' yongs su smin par byas pa ni bla na med pa yang dag par rdzogs pa'i byang chub las bskyod du med pa yin te/ de ni phas kyi rgol ba thams cad kyis thul bar mi nus so/ /</text></item>
<item><p>71a5</p><section>mdo sde</section><text>de ni phyin chad kyang byang chub sems dpa'i dregs pa bcus dregs par mi 'gyur ro/ /bcu gang zhe na tshul khrims kyis dregs pa dang / thos pas dregs pa dang / spobs pas dregs pa dang / rnyed pa dang bkur sti dang tshigs su</text></item>
<item><p>71a6</p><section>mdo sde</section><text>bcad pas dregs pa dang / dgon par gnas pas dregs pa dang / sbyangs pa'i yon tan dang / yo byad bsnyungs pas dregs pa dang gzugs dang / longs spyod dang dbang phyug dang / g.yog 'khor gyis dregs pa dang /</text></item>
<item><p>71a7</p><section>mdo sde</section><text>brgya byin dang tshangs pa dang 'jig rten skyong ba bsnyen bkur byed pas dregs pa dang bsam gtan dang / mngon par shes pas dregs pa dang / sangs rgyas dang chos dang dge 'dun la dad pa'i lha dang / klu dang gnod sbyin dang /</text></item>
<item><p>71a8</p><section>mdo sde</section><text>dri za dang lha ma yin dang nam mkha' lding dang mi 'am ci dang lto 'phye chen po dag 'dod pa dang bstod pa dang bsngags par byed pa des kyang snyems pa med pa yin te/ lha'i bu byang chub sems dpa'i dregs pa bcu po de dag gis mi</text></item>
<item><p>71b1</p><section>mdo sde</section><text>snyems rab tu mi snyems so de nas 'jam dpal gzhon nur gyur pa la lha'i bu dpal bzangs ldan gyis 'di skad ces smras so/ /'jam dpal khyod phyogs gang na gnas pa dang / chos kyi rnam grangs 'di gang na spyod pa der ni sangs rgyas</text></item>
<item><p>71b2</p><section>mdo sde</section><text>'byung bar blta'o/ /de na ni chos kyi 'khor lo skor bar blta'o/ /bcom ldan 'das kyis bka' stsal pa/ de de bzhin no lha'i bu de de bzhin te ji skad smras pa bzhin no/ /phyogs gang na 'jam dpal gzhon nur gyur pa gnas pa de ni stong pa ma</text></item>
<item><p>71b3</p><section>mdo sde</section><text>yin par mngon no/ /gang na chos kyi rnam grangs 'di spyod par 'gyur ba de ni de bzhin gshegs pa chos kyi bdag po nyid brtson par mdzad do/ /gang chos kyi rnam grangs 'di la nyan par byed/ mos par byed pa'i sems can de dag ni nga'i yin par 'gyur ro/ /</text></item>
<item><p>71b4</p><section>mdo sde</section><text>gang dag chos kyi rnam grangs 'di nyan pa dang / mos pa'i sems can de dag ni de bzhin gshegs pas 'dul bar blta'o/ /gang dag chos kyi rnam grangs 'di 'dzin pa dang / de bzhin nyid du nan tan byed pa de dag ni bla na med pa yang dag par rdzogs pa'i</text></item>
<item><p>71b5</p><section>mdo sde</section><text>byang chub las phyir mi ldog pa yin no/ /de nas bcom ldan 'das kyis byang chub sems dpa' byams pa dang / gnas brtan 'od srung chen po dang tshe dang ldan pa kun dga' bo la bka' stsal pa/ skyes bu dam pa dag ji tsam du chos kyi rnam</text></item>
<item><p>71b6</p><section>mdo sde</section><text>grangs 'di blang ba dang / gzung ba dang bshad pa dang kun chub par byed pa'i phyir khyed la gtad do/ /nga ni ring por mi thogs par yongs su mya ngan las 'da' bar 'gyur gyis/ de'i phyir khyed kyis sems can thams cad la sangs rgyas kyi bya</text></item>
<item><p>71b7</p><section>mdo sde</section><text>ba'i chos kyi rnam grangs 'dis gnas par gyis shig /byams pas gsol pa bcom ldan 'das bdag gis chos kyi rnam grangs 'di gzung lags na/ bcom ldan 'das chos kyi rnam grangs 'di'i ming ci lags 'di ji ltar</text></item>
<item><p>71b8</p><section>mdo sde</section><text>gzung bar bgyi/ bcom ldan 'das kyis bka' stsal pa/ byams pa de'i phyir khyod kyis chos kyi rnam grangs 'di bzhi pa sgrub pa dang / byang chub sems dpa'i lam dang / byang chub sems dpa' yongs su smin par byed pa</text></item>
<item><p>72a1</p><section>mdo sde</section><text>zhes bya bar zung shig /bcom ldan 'das kyis de skad ces bka' stsal nas/ byang chub sems dpa' byams pa dang / tshe dang ldan pa 'od srung chen po dang / tshe dang ldan pa kun dga' bo dang / lha dang /</text></item>
<item><p>72a2</p><section>mdo sde</section><text>mi dang / lha ma yin dang / dra zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa bzhi pa sgrub pa zhes bya ba theg pa chen po'i mdo rdzogs so/ /</text></item>
<item><p>72a3</p><section>mdo sde</section><text>@#/ /rgya gar skad du/ tri d+harma ka nA ma sU tra/ bod skad du/ chos gsum pa zhes bya ba'i mdo/ sangs rgyas dang byang chub sems dpa' thams cad la phyag 'tshal lo/ /</text></item>
<item><p>72a4</p><section>mdo sde</section><text>'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na/ dge slong gi dge 'dun chen po dang thabs gcig tu bzhugs</text></item>
<item><p>72a5</p><section>mdo sde</section><text>te/ de nas bcom ldan 'das kyis dge slong rnams la bka' stsal pa/ dge slong dag 'di na mi blun po la la dam pa'i chos ma yin pa gsum dang ldan na sbyin pa dag mi sbyin zhing bsod nams dag mi byed la/</text></item>
<item><p>72a6</p><section>mdo sde</section><text>tshul khrims yang dag par blangs nas gnas par mi byed do/ /gsum gang zhe na/ 'di lta ste/ 'dod chags dang / ser sna dang / bag med pa ste/ dge slong dag 'di na mi blun po la la dam pa'i chos ma yin pa</text></item>
<item><p>72a7</p><section>mdo sde</section><text>gsum po de dag dang ldan pas sbyin pa dag ma byin zhing bsod nams dag ma byas la/ tshul khrims yang dag par blangs te gnas par ma byas pas/ lus zhig ste shi ba'i 'og tu ngan song ngan 'gro</text></item>
<item><p>72a8</p><section>mdo sde</section><text>log par ltung ba sems can dmyal ba rnams su skye bar 'gyur ro/ /dge slong dag skyes bu dam pa dam pa'i chos gsum dang ldan pa ni sbyin pa dag sbyin zhing / bsod nams dag byed la/ tshul khrims yang</text></item>
<item><p>72b1</p><section>mdo sde</section><text>dag par blangs te gnas par byed do/ /gsum po gang zhe na/ 'di lta ste/ ma chags pa dang / ser sna med pa dang / bag yod pa'o/ /dge slong dag dam pa'i chos gsum po de dag dang ldan na skyes bu dam pa sbyin pa</text></item>
<item><p>72b2</p><section>mdo sde</section><text>dag byin zhing / bsod nams dag byed la/ tshul khrims yang dag par blangs te gnas par byas pas lus zhig ste shi ba'i 'og tu bde 'gro mtho ris kyi 'jig rten lha rnams kyi nang du skye bar 'gyur ro/ /</text></item>
<item><p>72b3</p><section>mdo sde</section><text>bcom ldan 'das kyis de skad ces bka' stsal te/ bde bar gshegs pas de skad gsungs nas/ ston pas gzhan yang 'di skad ces bka' stsal to/ /gang phyir ser sna bag med pas/ /sbyin pa sbyin par mi</text></item>
<item><p>72b4</p><section>mdo sde</section><text>byed de/ /de phyir bsod nams 'dod pa yi/ /mkhas pas sbyin pa sbyin par bya/ /ser sna can gyis 'jigs pa ni/ /bkres dang skom pa 'di yin na/ /gang gis 'jigs pas 'dir ma byin/ /de nyid mi yi</text></item>
<item><p>72b5</p><section>mdo sde</section><text>'jigs pa yin/ /gang gis ser sna'i dbang gis na/ /yod ma byin pa 'jigs pa ste/ /'jig rten 'di dang pha rol du/ /de yis byis pa bgos par 'gyur/ /gang dag ser sna spangs nas kyang / /dus su sbyin</text></item>
<item><p>72b6</p><section>mdo sde</section><text>pa sbyin byed na/ /shi yang de ni shi ma yin/ /rgyags bzang po yi 'gron po bzhin/ /gang dag shin du btang dka' ba/ /nyung ngu 'am mang po gtong byed na/ /btang dka' gtong ba de dag ni/ /dka' ba'i las dag byed pa</text></item>
<item><p>72b7</p><section>mdo sde</section><text>yin/ /dam pa min pas mi rtogs te/ /dam pa chos las 'da' mi byed/ /de phyir dam pa dam pa min/ /'di nas shi bar 'gyur ba na/ /dam pa min pa dmyal bar 'gro/ /dam pa dag ni mtho ris 'gro/ /rga bas</text></item>
<item><p>72b8</p><section>mdo sde</section><text>gtses pa la ni skyabs med de/ /tshe thung bas ni srog khyer dus kyang nye/ /'chi ba'i 'jigs pa 'di mthong rnams kyis ni/ /bsod nams bde sbyor dag ni bya ba'i rigs/ /bud med spangs 'dir sbyor bas 'tsho ba gang / /</text></item>
<item><p>73a1</p><section>mdo sde</section><text>dka' bas byin pa nyung ngu byin na yang / /stong gi mchod sbyin brgya stong byed pa ni/ /de yi bcu drug char yang mi phod do/ /ci phyir mchod sbyin yangs shing rgya che ba/ /mchod sbyin 'thun pa de yi lam mi 'gro/ /</text></item>
<item><p>73a2</p><section>mdo sde</section><text>ji ltar stong gi mchod sbyin che rnams kyang / /de yi bcu drug char mi 'gyur zhe na/ /byis pa la la gsod cing 'ching byed 'dir/ /gzhan nor ma byin len byed brlag par 'gyur/ /mchi ma'i gdong bcas chad par bcas pa yi/ /</text></item>
<item><p>73a3</p><section>mdo sde</section><text>yon de'i mchod sbyin 'thun pa'i lam mi 'gro/ /de ltar mchod sbyin yangs shing rgya che ba/ /mchod sbyin 'thun pa'i lam du mi 'gro la/ /de ltar stong gi mchod sbyin stong rnams kyang / /de yi bcu drug char yang mi phod do/ /</text></item>
<item><p>73a4</p><section>mdo sde</section><text>la la gang dag gzu lums ma yin pa/ /chos bzhin nor rnams thob pa gtong byed pa/ /de dag gtang dka' de rnams btang bas na/ /rang gi bsod nams kyis ni lha gnas 'gro/ /bcom ldan 'das kyis de skad ces bka'</text></item>
<item><p>73a5</p><section>mdo sde</section><text>stsal nas/ dge slong de dag yi rangs te/ bcom ldan 'das kyis gsungs pa la mngon par bstod do/ /chos gsum pa zhes bya ba'i mdo rdzogs so// // rgya gar gyi mkhan po dzi na mi tra dang / zhu chen gyi lo ts+tsha ba ban de de ba tsan dras bsgyur/ lo ts+tsha ba dpal brtsegs kyis zhus te gtan</text></item>
<item><p>73a6</p><section>mdo sde</section><text>la phab pa/ / @#/ /rgya gar skad du/ Ar+ya d+harma ke tu ma hA yA na sU tra/ bod skad du/ 'phags pa chos kyi rgyal mtshan gyi mdo theg pa chen po'o/ /</text></item>
<item><p>73a7</p><section>mdo sde</section><text>sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra</text></item>
<item><p>73a8</p><section>mdo sde</section><text>ba na bzhugs te/ de'i tshe byang chub sems dpa' chos kyi rgyal mtshan zhes bya ba 'dug pa stan las langs te/ bcom ldan 'das la 'di skad ces gsol to/ /bcom ldan 'das byang chub sems dpa' chos du dang ldan</text></item>
<item><p>73b1</p><section>mdo sde</section><text>na myur du bla na med pa yang dag par rdzogs pa'i sangs rgyas su 'gyur ba lags/ bcom ldan 'das kyis bka' stsal pa/ rigs kyi bu byang chub sems dpa' chos bcu dang ldan na myur du bla na med pa yang dag par rdzogs</text></item>
<item><p>73b2</p><section>mdo sde</section><text>pa'i sangs rgyas su 'gyur ro/ /bcu gang zhe na/ 'dir byang chub sems dpa' dad pa dang ldan par bya ba dang / byang chub kyi sems dang ldan par bya ba dang / dge ba'i bshes gnyen yongs su mi gtang ba dang / dgon par bsten</text></item>
<item><p>73b3</p><section>mdo sde</section><text>cing 'du 'dzi spang ba dang / bla ma dang mkhan po'i gdams ngag yongs su stsal ba dang / snying rje dang ldan pa dang / mang du thos pa dang ldan pa dang / ting nge 'dzin dang ldan pa dang / tshul khrims dang ldan pa dang / brtson 'grus phun</text></item>
<item><p>73b4</p><section>mdo sde</section><text>sum tshogs pas don ma lus par sgrub pa'o/ /bcom ldan 'das kyis de skad ces bka' stsal pa dang / snying rje dang byang chub sems dpa' chos kyi rgyal mtshan dang / thams cad dang ldan pa'i 'khor de dag bcom</text></item>
<item><p>73b5</p><section>mdo sde</section><text>ldan 'das kyis gsungs pa la mngon par bstod do/ /'phags pa chos kyi rgyal mtshan gyi mdo rdzogs so// //</text></item>
<item><p>73b6</p><section>mdo sde</section><text>@#/ /rgya gar skad du/ d+harma sa mu dra nA ma ma hA yA na sU tra/ bod skad du/ theg pa chen po'i mdo chos rgya mtsho zhes bya ba/ 'di skad bdag gis thos pa dus gcig na/ bcom ldan 'das rgya mtsho'i gling</text></item>
<item><p>73b7</p><section>mdo sde</section><text>phran po ta la ka'i ri la rgyal ba'i sras mi ldog pa phal po ches bskor cing mdun du byas te bzhugs so/ /de nas bcom ldan 'das kyis 'jig rten gyi dbang po byang chub sems dpa' sems dpa' chen po la bka' stsal pa/</text></item>
<item><p>73b8</p><section>mdo sde</section><text>skyes bu dam pa chos kyi gtam ci 'dod pa dri bar gyis shig /ces 'dod pa la tog cing mi sten pa dang / mi 'chang ba dang / nga rgyal med pa dang / shes rab dang / thabs la mkhas pa dang / stong pa nyid la shin du mos pa dang ldan te/</text></item>
<item><p>74a1</p><section>mdo sde</section><text>yod pa dang med pa spangs pa dang / yang dag pa ma yin pa la rtags pas grangs med par yang 'khor bar 'gyur/ ji ltar na dge bar gsungs pa'i chos dang 'dul ba la rab tu byung zhing yang dag par rdzogs pa'i bsnyen par</text></item>
<item><p>74a2</p><section>mdo sde</section><text>rdzogs pa lags/ 'gro ba tha dad pa'i chos rnams las 'das pa dang / gnas ngan len la rten cing 'jug pa'i sems dang / yid dang / yid kyi rnam par shes pa las 'das te/ mi gnyis pa'i chos thos pa ni shin du rab tu</text></item>
<item><p>74a3</p><section>mdo sde</section><text>byung ba'o/ /sems can gang tha dad pa 'di lta bus rab tu byung ba de ni yang dag par rab tu byung ba'o/ /gang rab tu byung yang tshul khrims dang / spyod yul dang / 'tsho ba dang / lta ba dang / bsam pa nyams pa ste/</text></item>
<item><p>74a4</p><section>mdo sde</section><text>de ni mgo dang kha spu bregs kyang don med pa ste/ rnyog pa 'chang bas na rnyog pa des ngan song du gzhol ba yin no/ /ngas dad pas byin pa spyod du gnang ba ni rigs pas grol ba ste/ dge slong gang brtson pa mi 'dor ba des</text></item>
<item><p>74a5</p><section>mdo sde</section><text>gzugs mi 'dor/ tshor ba dang / 'du shes dang / 'du byed dang / rnam par shes pa mi 'dor/ phung po lnga tha dad pa dang / ril gyis brtags pa'i rang bzhin bas na mi rtag pa dang / sdug bsngal ba dang / stong pa dang /</text></item>
<item><p>74a6</p><section>mdo sde</section><text>bdag med par lta ba de dag kyang mi dmigs pa'i tshul gyis khams dang / skye mched kyi lha rnams ma yin par spro ba dam par byed pas rtag tu sgom mo/ /snying po med pa dang / 'brum pa can/ zug rngu can dang ldan pa/</text></item>
<item><p>74a7</p><section>mdo sde</section><text>skyon can/ pha rol po slu ba'i chos nyid ces sun 'byin pa de dag kyang mi dmigs pa'i tshul du sbyor bas/ gang lus kyis lus la sred pa dang / lus la byams pa dang / lus la bdag yid ches pa dang / lus la zhen</text></item>
<item><p>74a8</p><section>mdo sde</section><text>pa de dag rab tu spong ngo / /gang 'di lta bu'i dge slong ni dge bar gsungs pa'i chos dang 'dul ba la rab tu byung bar gyur/ dad pas bsnyen par rdzogs pa'i yang dag par rdzogs pa yin te/ 'di lta bu'i dge slong ni lha dang</text></item>
<item><p>74b1</p><section>mdo sde</section><text>'jig rten du bcas pa rnams kyi sbyin gnas su gyur pa'o/ /de nas byams pa byang chub sems dpas 'jig rten gyi dbang po byang chub sems dpa' la smras pa/ bcom ldan 'das kyis ci las dgongs te 'gro ba tha dad pa'i</text></item>
<item><p>74b2</p><section>mdo sde</section><text>chos rnams la 'das shing 'jig rten las 'das pa'i chos rnams thob pa de ni dge bar gsungs pa'i chos dang 'dul ba la rab tu byung bar gyur/ bsnyen par rdzogs pa'i yang dag par rdzogs pa zhes gsungs/ gzhan</text></item>
<item><p>74b3</p><section>mdo sde</section><text>gang zhig rab tu byung zhing bsnyen par rdzogs kyang bdag bslus pa ste/ pha bang ltar byi ba yang ma yin/ bya yang ma yin pa bzhin du de ni khyim pa yang ma yin/ rab tu byung ba yang ma yin pas na glen pa'i</text></item>
<item><p>74b4</p><section>mdo sde</section><text>skyes bu de de lta bu'i tshul du zung shig /skyes bu dam pa 'gro ba tha dad pa'i chos de dag ni sgyu ma lta bu ste/ de las 'da' bar yang mi nus/ 'gro ba tha dad pa'i chos ni yongs su ma rdzogs pas na de las 'da'</text></item>
<item><p>74b5</p><section>mdo sde</section><text>bar yang dka'/ sems can gyi khams ni phyi na yang med/ nang na yang med de gnyis kar yang dmigs su med pas na/ gang sems can gyi khams kyi dngos po de ni 'gro ba tha dad pa'i chos kyi dngos po ste/</text></item>
<item><p>74b6</p><section>mdo sde</section><text>de las 'da' bar yang dka' ba de la kye rgyal ba'i sras bcom ldan 'das kyis 'gro ba tha dad pa'i chos las 'das shing 'jig rten las 'das pa'i chos thob pa'i dge slong de ni rab tu byung bar gyur/ bsnyen par rdzogs</text></item>
<item><p>74b7</p><section>mdo sde</section><text>par yang dag par rdzogs pa ste/ de ni dad pas byin pa spyod pa'i mchod gnas su gyur pa'o zhes gsungs pa yang kye rgyal ba'i sras rten pa'i gnas med na de la 'thob pa gang ci ste 'jig rten las 'das pa'i chos</text></item>
<item><p>74b8</p><section>mdo sde</section><text>rnams 'thob par 'gyur na de ni dmigs par gyur pa'o/ /de bzhin gshegs pa dgra bcom pa yang dag par rdzogs pa'i sangs rgyas kyi chos nyid ni mi dmigs pa ste/ bcom ldan 'das kyis kyang 'di ltar dgongs nas</text></item>
<item><p>75a1</p><section>mdo sde</section><text>'gro ba tha dad pa'i chos las 'das shing 'jig rten las 'das pa'i chos thob pa de ni dge slong yang dag par gyur pa ste/ dad pas byin pa spyod pa'i mchod gnas so/ /de nas byams pa byang chub sems dpas</text></item>
<item><p>75a2</p><section>mdo sde</section><text>'jig rten gyi dbang po byang chub sems dpa' la smras pa/ bcom ldan 'das kyis ci las dgongs te/ brtson pa mi 'dor ba'i dge slong gang gis gzugs mi 'dor/ tshor ba dang / 'du shes dang / 'du byed dang / rnam par</text></item>
<item><p>75a3</p><section>mdo sde</section><text>shes pa mi 'dor ba de ni rab tu byung ba'i dge slong ste/ de ni dge bar gsungs pa'i chos kyis 'dul ba la shin du rab tu byung bar gyur pas na 'di lta bu'i dge slong ni dad pas byin pa spyod pa'i mchod gnas su gyur pa'o zhes gsungs/</text></item>
<item><p>75a4</p><section>mdo sde</section><text>'jig rten gyi dbang pos smras pa/ kye rgyal ba'i sras bcom ldan 'das kyis chos nyid la dgongs te chos kyi dbyings nang na yang med/ phyi na yang med de/ gnyi gar yang dmigs su med pas na nad med par btags pa dang /</text></item>
<item><p>75a5</p><section>mdo sde</section><text>mi skye bar btags pa dang / mi 'gag par btags pa rnams gdags su med pa ste/ sems can gyi khams mnyam pa bzhin du chos kyi dbyings mnyam pa nyid chos kyi dbyings mnyam pa bzhin du sems can gyi khams</text></item>
<item><p>75a6</p><section>mdo sde</section><text>mnyam pa nyid dang / chos kyi dbyings mnyam pa nyid du mi gnyis te gnyis su med do/ /de mi gnyis te gnyis su med pas na de la dor ba yang med/ mi dor ba yang med/ gang dor ba yang med/ mi dor ba yang med pas</text></item>
<item><p>75a7</p><section>mdo sde</section><text>na de la 'da' ba dang / thob par mi nus te bcom ldan 'das kyis kyang 'di ltar dgongs nas gdags su med pa'i dge slong btags pa la mi 'jug go/ /gang yi ge med pa'i dge slong yi ge las 'das pa ste/</text></item>
<item><p>75a8</p><section>mdo sde</section><text>de la grangs kyis bstan par yang mi rung ste/ de ni mi 'ong mi 'gro mi gnas mi 'dug nyal bar yang mi rtog go/ zhi ba dang nye bar zhi ba rnams mi dmigs pa'i dge slong la brtags pa ste/ spyod pa rnams kyang brtags pa'o/ /</text></item>
<item><p>75b1</p><section>mdo sde</section><text>log pa la rnam pa mang du rtog pa'i dge slong spyod pa ni ma brtags pa'o/ /bcom ldan 'das kyis 'di ltar dgongs nas 'di lta bu'i dge slong ni dad pas sbyin pa spyod pa'i sbyin gnas su gyur pa'o/ /de nas bcom</text></item>
<item><p>75b2</p><section>mdo sde</section><text>ldan 'das kyis spyan ras gzigs dbang po byang chub sems dpa' la dge ba byin te ngas dgongs te bshad pa bzhin du skyes bu dam pa khyod kyis bstan pa ni dge'o dge'o/ /dge bar gsungs pa'i chos kyi 'dul</text></item>
<item><p>75b3</p><section>mdo sde</section><text>ba la rab tu byung ba 'di bla na med pa dam pa'i chos kyi phyag rgya ste/ 'di tshul khrims nyams pa dang / ma dul ba dang / nga rgyal mngon par byed pa rnams kyi mdun du mi bshad par gyis shig /de lta bu de dag rnams</text></item>
<item><p>75b4</p><section>mdo sde</section><text>kyi snyems pa spang ba'i phyir phyag rgya 'di la gang gis yang dag pa ji lta ba bzhin du shes rab kyis bltas shing mi dmigs pa'i lus mngon du byas na/ des yid kyi lus myur du 'thob po/ /gang gi yid kyi lus des</text></item>
<item><p>75b5</p><section>mdo sde</section><text>grangs med pa'i sems can rnams byang chub tu smin par byed do/ /de nas chos kyi gzhung 'di bshad pa'i tshe dge slong bdun stong zag pa med par mi skye ba'i sems rnam par grol bar gyur/ byang chub sems</text></item>
<item><p>75b6</p><section>mdo sde</section><text>dpa' stong phrag bcu mi skye ba'i chos la bzod pa thob par gyur/ dmigs pa can gyi dge slong lnga brgya chos kyi gzhung 'di mi sgrub cing mi 'jug pa dang / ma dad pas na stan las langs te dong ngo / /bcom ldan</text></item>
<item><p>75b7</p><section>mdo sde</section><text>'das ngas dgongs te gsungs pa 'di dag 'jig rten thams cad yid mi ches pa'i gnyen po yin pas na chos kyi gzhung 'di dmigs pa dang bcas pa rnams mi 'thun pa'o/ /yod pa ma yin pa la brten pa rnams</text></item>
<item><p>75b8</p><section>mdo sde</section><text>dang mi 'gal te/ dge ba'i bshes gnyen gyis bzung ba rnams dang / zab mo'i chos la mos pa rnams dang / skyo zhing chog shes pas bsnyungs te dben pa la mngon par dga' ba rnams dang / sngon gyi</text></item>
<item><p>76a1</p><section>mdo sde</section><text>sangs rgyas rnams la dge ba'i rtsa ba bskrun pa rnams kyis nga'i chos kyi gzhung 'di la ston par shes so/ /kye rgyal ba'i sras 'di lta ste/ dper na skyes bu gang zhig gnyid kyis log pa'i rmyi lam</text></item>
<item><p>76a2</p><section>mdo sde</section><text>na 'gro ba mang po'i mdun na smra zhing chos 'chad kyang chos de 'jig rten thams cad las ma grags na/ kye rgyal ba'i sras ci 'gro ba mang po de rnams yod de/ gang des sangs rgyas kyi chos bshad pa dang mi 'gal ba</text></item>
<item><p>76a3</p><section>mdo sde</section><text>snyam du sems sam/ byams pas smras pa/ rmyi lam ni yang dag par ma mchis pa ste/ 'khrul pa tsam zhing mchis par bas na de ngan 'gro phal po che la chos 'chad par gyur pa lta ga la zhig mchis/</text></item>
<item><p>76a4</p><section>mdo sde</section><text>kye rgyal ba'i sras de ltar de bzhin du chos thams cad ni rmyi lam dang mtshungs te/ yang dag pa ma yin par 'byung bar byung nas kyang med par gyur pa ste/ kun rdzob kyang 'khrul pa tsam zhig yod kyi don dam par ni ma</text></item>
<item><p>76a5</p><section>mdo sde</section><text>yin no/ /'phags pa'i shes rab kyis ji lta ba mngon du byas na bsam gtan sems pa'i bsam gtan pa yang mi dmigs pa ste/ de la chos kyi tshul tsam zhig yod kyi kun du brtags pa dang gzhan gyi dbang las kyi</text></item>
<item><p>76a6</p><section>mdo sde</section><text>rnams ni yod pa ma yin no/ /de ltar de bzhin du chos 'di ni 'jig rten pa thams cad dang mi mthun pa'o/ /chos 'di dag la dmigs pa rnams kyis ni don dam par 'dzin gyi 'phags pa'i rnams ni mi dmigs so/ /</text></item>
<item><p>76a7</p><section>mdo sde</section><text>byis pa rnams mi shes pas de la mngon par zhen pas na dmyal ba dang / yi dags rnams kyi sdug bsngal gyis nyon mongs pa myong bar 'gyur ro/ /chos kyi gzhung 'di ji lta ba de ni dmigs pa'o/ /ji ltar</text></item>
<item><p>76a8</p><section>mdo sde</section><text>dmigs pa de ni chos thams cad do/ /de ltar dus gsum gyi chos thams cad mnyam pa nyid de/ mi dmigs pas na gang dmigs pa de ni rtogs pa'o/ /gang rtogs pa de ni thob pa/ gang thob pa de ni byang chub gang</text></item>
<item><p>76b1</p><section>mdo sde</section><text>byang chub pa de ni de bzhin nyid/ gang de bzhin nyid pa de ni yang dag pa'i mtha' gang yang dag pa'i mtha' de ni stong pa nyid/ gang stong pa nyid de ni mtshan ma med pa/ gang mtshan ma med pa de ni smon pa med pa/ gang smon pa med pa de ni</text></item>
<item><p>76b2</p><section>mdo sde</section><text>don dam pa/ gang don dam pa de ni chos kyi dbyings/ gang chos kyi dbyings de ni gnyis su med pa'i mtha' gang gnyis su med pa'i mtha' de ni dbu mar sgrub pa/ gang dbu mar sgrub pa de ni yang dag par rdzogs pa'i sangs rgyas kyi chos</text></item>
<item><p>76b3</p><section>mdo sde</section><text>kyi sku rtag pa/ brtan pa mi 'gyur ba ste/ rtag pa yang ma yin/ mi rtag pa yang ma yin te/ de ni gdags pa yang ma yin/ mi gdags pa yang ma yin/ gang gdags pa yang ma yin/ mi gdags pa yang ma yin pa de ni 'jig</text></item>
<item><p>76b4</p><section>mdo sde</section><text>rten pa yang ma yin/ 'jig rten las 'das pa yang ma yin/ gang 'jig rten pa yang ma yin/ 'jig rten las 'das pa yang ma yin pa de ni brjod du med pa/ gang brjod du med pa de ni chung zad kyang med pa gang chung zad kyang</text></item>
<item><p>76b5</p><section>mdo sde</section><text>med pa de ni sems can rnams kyi bsod nams kyi zhing gang sems can rnams kyi bsod nams kyi zhing de ni ston pa/ gang ston pa de ni rnam par mi rtog pa/ gang rnam par mi rtog pa de ni dmigs pa med pa/ gang dmigs pa</text></item>
<item><p>76b6</p><section>mdo sde</section><text>med pa de ni mi 'gyur ba grub pa/ gang mi 'gyur ba grub pa de ni yid bzhin gyi nor bu rin po che ste/ 'dul ba'i sems can rnams kyi bsam pa thams cad yongs su rdzogs par bya ba'i phyir ji ltar mos pa thams cad</text></item>
<item><p>76b7</p><section>mdo sde</section><text>byed do/ /de nas byang chub sems dpa' mang po de dag gis tshig 'thun par smras pa/ chos kyi gzhung 'di gang na spyod pa'i sa phyogs de rdo rje lta bu ste/ sangs rgyas dang / byang chub sems dpa' rnams bzhugs pas</text></item>
<item><p>76b8</p><section>mdo sde</section><text>na sems can de myur du mngon par shes pa dang / dbang po rnon por 'gyur bar rig par bya'o/ /gang zhig chos kyi gzhung 'di la brjod dam/ 'dzin tam/ klog gam/ chub par byed dam/ kha ton du byed dam/ tshul</text></item>
<item><p>77a1</p><section>mdo sde</section><text>bzhin du yid la byed na de bdud kyi dbang du mi 'gyur ro/ /bcom ldan 'das kyis dgongs pa 'di bshad nas 'jig rten gyi dbang po dang / byams pa la sogs pa byang chub sems dpa' rnams dang / nyan thos chen</text></item>
<item><p>77a2</p><section>mdo sde</section><text>po rnams dang / lha dang mir bcas pa dang / lha ma yin dang / dri za'i 'jig rten rnams bcom ldan 'das kyis bshad pa la mngon par dga'o/ /theg pa chen po'i mdo chos rgya mtsho zhes bya ba rdzogs so// // chos kyi rgya mo/</text></item>
<item><p>77a3</p><section>mdo sde</section><text>sangs rgyas rnam par snang mdzad kyis byang chub sems dpa'i sems kyi gnas bshad pa le'u bcu ste/ bam po dang po/ /sangs rgyas kyi bu thams cad thal mo sbyor la sangs rgyas thams cad kyi tshul khrims chen po bshad pa</text></item>
<item><p>77a4</p><section>mdo sde</section><text>sems thag pa nas nyon cig /mang po tshogs pa yid bsdus te nyon cig /bdag la kun tu ltung ba yod par shes na mthol tshangs byos shig /mthol tshangs byas na bde bar 'gyur ro/ /mthol tshangs ma byas na sdig phyir zhing zab tu skye'o/ /kun du ltung ba med na ma smra</text></item>
<item><p>77a5</p><section>mdo sde</section><text>bar 'khod cig dang / kun kyang gtsang mar mngon no/ /legs pa chen po yod pa'i rnams dang / dge bsnyen dang / dge bsnyen ma la sogs pa brtag par nyon cig /sangs rgyas mya ngan las 'das pa'i phyir na mchod rten</text></item>
<item><p>77a6</p><section>mdo sde</section><text>las chos byed pa'i tshe so sor thar pa la btsud cing lci ba dang / gus shing rin cher byos shig /so sor thar pa zhes bya ba'i tshul khrims ni 'di yin no/ /tshul khrims 'di bzung na mun pa las snang bar phrad pa dang mtshungs so/ /</text></item>
<item><p>77a7</p><section>mdo sde</section><text>mi dbul po las nor chen po thob pa dang mtshungs so/ /nad pa sman rnyed pa dang mtshungs so/ /btson khri mun nas phyung ba dang mtshungs so/ /lam ring por song ba las slar 'khor ba dang mtshungs te/ 'di ni kun gyi</text></item>
<item><p>77a8</p><section>mdo sde</section><text>mkhan po chen po yin par mngon pas sangs rgyas 'jig rten na bzhugs pa dang mi mtshungs pa med do/ /'jigs pa'i sems ni skye dka'/ dge ba'i sems ni g.yo dka' bas na kha na ma tho ba las brnyes te med snyam du</text></item>
<item><p>77b1</p><section>mdo sde</section><text>byas na chu'i thigs pa chung mod kyi rgyun gyis na snod chen po 'gang ngo / /yud tsam gyi bar du sdig byas pas na bstir med pa'i sems can dmyal bar ltung ngo / /re shig mi lus stor na bskal pa khri'i bar du yang slar mi lus mi thob bo/ /</text></item>
<item><p>77b2</p><section>mdo sde</section><text>dar ba'i tshe mi sdod do/ /dper na ni rta rgyugs pa dang 'dra/ mi'i tshe yang rtag pa med de/ dba' rgal gyi chu 'bab pa bas kyang myur te/ de ring gson mod kyi/ sang gi gnya' yang dka'o/ /da dus kho na la bab kyis mang po'i rnams</text></item>
<item><p>77b3</p><section>mdo sde</section><text>so so nas sems gcig tu 'grus shing 'bogs pa btsal ba'i rigs so/ /bag byas la le lo bla khyad dang / nyal ba dang / gnyid kyis log cing rang nyams kyi yid mi bya'o/ /mtshan zhing ni sems bsdus la rtag par dkon</text></item>
<item><p>77b4</p><section>mdo sde</section><text>mchog gsum gzungs su bzung la phyal ba don med pa la nyon mongs ngal chad cing tshe phyi ma la yang rab tu 'gyod pa mthar ji 'ang thob pa med par mi bya'o/ /mang po'i rnams gcig nas gcig tu tshul khrims 'di bzhin</text></item>
<item><p>77b5</p><section>mdo sde</section><text>legs par byos shig /de'i tshe na sangs rgyas rnam par snang mdzad kyis mang po'i phyir chu bo gang gA'i brgya stong gi bye ma snyed kyis brjod du med pa'i chos kyi sgo mo'i mdo phye ste/ de'i nang nas sems kyis gnas spu nyag ma'i</text></item>
<item><p>77b6</p><section>mdo sde</section><text>mgo rnyed do/ /snga ma 'das pa'i sangs rgyas thams cad la yang bshad do/ /da ltar gyi sangs rgyas la yang de bzhin 'chad do/ /ma 'ongs pa'i sangs rgyas thams cad la yang de bzhin du 'chad par 'gyur ro/ /dus gsum gyi</text></item>
<item><p>77b7</p><section>mdo sde</section><text>byang chub sems dpa' lobs pa dang / slob pa dang / slob par 'gyur ro/ /ngas bskal pa brgya'i bar du sems kyi gnas 'di byas pas na nga'i mkhan po rdzogs longs spyod pa'i sku zhes bya'o/ /khyed sangs rgyas</text></item>
<item><p>77b8</p><section>mdo sde</section><text>thams cad kyis ngas bshad do cog gcig nas gcig tu sems can thams cad la sems kyi gnas lam phye shig /de nas pad mo'i snying po'i snod kyi khams na gnam gyi 'od lham me lhang nge ba'i seng ge'i gdan gyi steng nas sangs rgyas</text></item>
<item><p>78a1</p><section>mdo sde</section><text>rnam par snang mdzad kyis 'od btang ste/ 'og gi me tog stong gi thog gi sangs rgyas la sbran te/ nga'i sems kyi gnas kyi chos kyi sgo mo'i le'u gzungs su zung la deng shig /yang gcig nas gcig tu 'bum phrag brgya'i yang</text></item>
<item><p>78a2</p><section>mdo sde</section><text>phrag stong gi shAkya thub pas sems can thams cad la mthar gyis nga'i yan chad kyi sems kyi gnas kyi chos kyi sgo mo'i le'u shod de khyod la sogs pa sems gcig tu gzungs su zung la byos shig /de nas me tog stong gi thog gi</text></item>
<item><p>78a3</p><section>mdo sde</section><text>sangs rgyas 'bum phrag brgya'i yang phrag stong gi shAkya thub pa pad mo'i snod kyi khams na lham me lhang nge ba'i seng ge'i khri las langs te/ so so nas mchi phyag 'tshal te phyir nur nas lus kun gyis bsam gyis mi khyab pa'i 'od btang</text></item>
<item><p>78a4</p><section>mdo sde</section><text>ste/ kun 'od kyi nang nas grangs med pa'i sangs rgyas phyung ste/ cig car grangs med pa'i me tog sngon po/ ser po/ dmar po/ dkar pos rdzogs longs spyod pa'i sku sangs rgyas la yon du gsol nas yan chad sems kyi phyi mo'i le'u</text></item>
<item><p>78a5</p><section>mdo sde</section><text>bshad pa yang khong du chud nas so sor pad mo'i snod kyi khams kyi nang du nub ste/ rang bzhin gyis bskal pa stong pa nyid kyi nang du nub nas me tog 'od kyi ting nge 'dzin thog mar byung ba'i gnas su slar song ste/ 'dzam bu'i gling byang chub kyi</text></item>
<item><p>78a6</p><section>mdo sde</section><text>shing drung du phyin nas rang bzhin gyi bskal pa me tog 'od kyi ting nge 'dzin las byung ste/ gdod rdo rje'i rgyal po'i gdan dang / 'od shin du bzang po'i khang par 'dug nas phyogs bcu'i chos rgya mtsho dang mtshungs par bshad do/ /de nas yang seng</text></item>
<item><p>78a7</p><section>mdo sde</section><text>ge'i khri las langs te sum bcu rtsa gsum gnam gyi pho brang du phyin nas gral bcu'i chos bshad do/ /de nas zung ma'i gnam du phyin te las su bya ba bcu bshad do/ /de nas yang khri las langs te rgyal chen ris bzhi'i gnam du phyin nas</text></item>
<item><p>78a8</p><section>mdo sde</section><text>phyogs shing lta ba bcu bshad do/ /de nas yang 'dug pa'i sa nas langs te/ 'phrul dga'i gnam du phyin nas bsam gtan mi 'gyur ba bcu bshad/ de nas yang 'dug pa'i sa nas langs te gnam bden gnam du phyin nas sa bcu'i chos bshad/</text></item>
<item><p>78b1</p><section>mdo sde</section><text>de nas yang bsam gtan gcig gi nang du phyin nas rdo rje bcu bshad/ de nas yang bsam gtan gnyis kyi nang du phyin nas bzod pa bcu'i chos bshad/ de nas yang bsam gtan gsum gyi nang du phyin nas smon lam bcu bshad/ de nas yang bsam</text></item>
<item><p>78b2</p><section>mdo sde</section><text>gtan bzhi pa'i nang chen po che ba dbang mchog 'du mched gnam gyi rgyal po'i pho brang du phyin te/ nga'i thog ma'i phyi mo'i pad mo me tog sna tshogs kyi khams rdzogs longs spyod pa'i sku'i sangs rgyas kyis sems kyi gnas kyi chos kyi phyi mo'i</text></item>
<item><p>78b3</p><section>mdo sde</section><text>le'u bshad pa bshad do/ /gzhan 'bum phrag brgya'i yang phrag stong gi shAkya thub pa yang de bzhin te gnyis su med do/ /tha dad pa yang med do/ /bsam gtan bskal pa'i le'u'i nang nas kyang zhib tu bshad do/ /de'i tshe shAkya thub pa pad</text></item>
<item><p>78b4</p><section>mdo sde</section><text>mo'i me tog snod kyi khams kyi shar phyogs nas byung nas lding ba'i khang bu'i nang du zhugs nas bdud kyis chos mnos pa bzhin du bshad zin nas/ yas babs te 'dzam bu'i gling gi ka pi lar skyes nas yum gyi mtshan ni lha</text></item>
<item><p>78b5</p><section>mdo sde</section><text>mdzes chen mo/ yab kyi mtshan ni zas gtsang ma/ nga bdag gi ming ni sid+d+hAR+tha zhes bya ste/ lo bdun na rab tu byung / lo sum bcu nas sangs rgyas su phyin nas nga'i mtshan ni shAkya thub pa zhes bya ste/ mi 'gyur ba'i gtsang ma'i sar</text></item>
<item><p>78b6</p><section>mdo sde</section><text>rdo rje'i me tog gi khri la 'dug nas dbang po chen po'i gnam gyi rgyal po'i pho brang du phyin te/ de'i nang gi 'dug pa bcu'i gnas mthar gyis bshad/ de'i tshe sangs rgyas kyis rus gtsang ma chen po'i gnam gyi rgyal po dra ba'i rgyal</text></item>
<item><p>78b7</p><section>mdo sde</section><text>mtshan mthong ba'i phyir grangs med pa'i khams dper na dra ba'i bu gu dang mtshungs par bshad na khams gcig nas gcig so so mi mthun te tha dad pa'i grangs med do/ /sangs rgyas kyi chos kyi sgo mo bshad pa 'ang de dang 'dra'o/ /ngas</text></item>
<item><p>78b8</p><section>mdo sde</section><text>khams 'dir lan brgyad stong phyin te/ khams 'dzam bu'i gling 'di'i phyir rdo rje'i khri steng du 'dug ste/ dbang po chen po'i gnam gyi rgyal po'i pho brang du phyin nas de'i nang gi mang po thams cad sems kyi gnas kyi mdo che'o/ /</text></item>
<item><p>79a1</p><section>mdo sde</section><text>de nas gnam gyi pho brang nas mar babs te 'dzam bu'i gling byang chub kyi shing drung du phyin nas de'i sa'i steng gi sems can blun po ma rabs rnams kyi phyir thog ma phyi mo rdzogs longs spyod pa'i sku sangs rgyas kyis sems kyi gnas kyi</text></item>
<item><p>79a2</p><section>mdo sde</section><text>nang bshad do/ /sems thog ma g.yos pa ni rtag par 'od snang ba'i tshul khrims gcig kha ton du klog go/ rdo rje rin po che'i tshul khrims ni sangs rgyas thams cad kyi thog ma'i phyi mo yin no/ /byang chub sems dpa' thams cad kyi ni thog ma'i</text></item>
<item><p>79a3</p><section>mdo sde</section><text>phyi mo sangs rgyas thams cad kyi ngo bo nyid kyi sa bon no/ /sems can thams cad la yang sangs rgyas kyi ngo bo nyid kyi skal ba yod do/ /thams cad kyi shes pa dang / kha dog dang / sems dang yid dang / sems so cog thams cad kun kyang</text></item>
<item><p>79a4</p><section>mdo sde</section><text>sangs rgyas kyi ngo bo nyid kyi nang du 'dus so/ /tshul khrims kyi nang na rtag pa yun du rtag par bsod nams yod do/ /rtag pa yun du rtag par chos kyi lus yod do/ /so sor thar pa 'di rnams bcu ni sangs rgyas kyi dbyings nas byung nas chos kyi</text></item>
<item><p>79a5</p><section>mdo sde</section><text>tshul khrims byas te/ dus gsum gyi sems can thams cad kyis gzungs su 'dzin to/ /ngas da mang po 'di'i phyir zad pa'i mtha' med pa'i tshul khrims kyi le'u bcu bslabs te bshad do/ /rdzogs longs spyod pa nga bdag ste/ /</text></item>
<item><p>79a6</p><section>mdo sde</section><text>pad mo'i dbus su gdod bzhugs nas/ /mtha' bzhi'i me tog stong gi steng / /shAkya thub pa stong du bzhugs/ /me tog gcig khams 'bum phrag brgya/ /khams de gcig kyang sprul pa gcig /kun kyang byang chub shing drung</text></item>
<item><p>79a7</p><section>mdo sde</section><text>bzhugs/ /mnyam par sangs rgyas gnas su son/ /de yang 'bum phrag brgya pa stong / /rdzogs longs spyod pa rang bzhin lus/ /sprul pa 'bum phrag brgya stong po/ /kun kyang rdul phran mang por 'dren/ /cig car nga yi</text></item>
<item><p>79a8</p><section>mdo sde</section><text>gnas su 'ongs/ /sangs rgyas nga yi tshul khrims nyon/ /zil dngar sgo mo de nas bye/ /'ung nas 'bum phrag brgya stong po/ /slad du gtsang ma'i gnas su phyin/ /kun kyang byang chub shing drung bzhugs/ /nga yi mkhan po tshul</text></item>
<item><p>79b1</p><section>mdo sde</section><text>khrims kha ton lhogs/ /tshul khrims chen po rtogs par lnga bcu brgyad/ /tshul khrims snang khyad nyi zla bzhin/ /gcig du nor bu yang nyo 'dra/ /byang chub sems dpa' rdul phran bzhin/ /'di yi yon gyis yang dag 'grub/ /gdod ma rdzogs</text></item>
<item><p>79b2</p><section>mdo sde</section><text>longs spyod pa nyid kyis blags/ /ngas kyang de bzhin kha ton blags/ /byang chub sems dpa' gsar slob pa/ /klad la khyer zhing khrims bzung bzhin/ /thub bzhin gcig tu sems can ston/ /nga yi bde blag rtag par nyon/ /</text></item>
<item><p>79b3</p><section>mdo sde</section><text>sangs rgyas chos rnams tshul khrims snod/ /so sor thar pa shes rab bzhin/ /mang po yid kun brtags par ches/ /khyed rnams sangs rgyas phyin par 'ong / /nga yi sangs rgyas phyin zin kyang / /rtag par 'di bzhin yid ches byed/ /tshul khrims</text></item>
<item><p>79b4</p><section>mdo sde</section><text>le'u kun chog gtsang zin/ /yid sems yod pa thams cad ni/ /kun kyang sangs rgyas khrims kyis bsdu/ /sems can sangs rgyas khrims mnod pa/ /de nas sangs rgyas sa ru phyin/ /tshor chen sa dang mtshungs zin te/ /sangs rgyas</text></item>
<item><p>79b5</p><section>mdo sde</section><text>kun gyi bu yang dag /mang po kun gyis gus par byas/ /sems gcig brtul te nga klog nyon/ /de'i tshe na shAkya thub pa'i sangs rgyas thog ma byang chub shing drung bzhugs bla na med pa'i g.yung drung rdzogs pa'i byang chub bo/ /byang chub</text></item>
<item><p>79b6</p><section>mdo sde</section><text>sems dpa'i thog ma so sor thar pa'i 'dud pa ni pha ma dang / dge 'dun dang / dkon mchog gsum la sri zhu dang / yid dang mi 'gal bar bya'o/ /sri zhu byas te bla ma'i yid dang mi 'gal ba ni chos zab mor thob pa'i gzhung ste/ sri zhu'i</text></item>
<item><p>79b7</p><section>mdo sde</section><text>ming ni tshul khrims so/ /ming gcig tu ni sdom pa dang gtong ba'o/ /de nas 'od snang ba grangs med pa 'byung ngo / /de'i tshe 'bum phrag brgya stong mang po tshogs pa byang chub sems dpa' rnams dang / gzugs yod pa'i khams kyi gnam</text></item>
<item><p>79b8</p><section>mdo sde</section><text>bcwa brgyad dang / 'dod pa'i khams kyi gnam rim pa drug gi lha dang / rgyal po chen po rnams thal mo sbyar te/ sems gcig tu mnyan nas sangs rgyas kyi tshul khrims chen po blags te/ byang chub sems dpa' rnams la bka' stsal pa/</text></item>
<item><p>80a1</p><section>mdo sde</section><text>nga da ltar zla ba phyed phyed cing bdag gis sangs rgyas thams cad kyi tshul khrims kha ton du klog go/ khyed la sogs pa thog ma sems bskyed pa'i byang chub sems dpa' thams cad kyis kyang kha ton du lhogs shig /sems</text></item>
<item><p>80a2</p><section>mdo sde</section><text>g.yos te phyogs pa bcu dang / g.yo zhing bskyed pa bcu dang / rdo rje bcu pa dang / sa bcu'i byang chub sems dpa' rnams kyis kyang kha ton du lhogs shig /'ung na tshul khrims kyi 'od kha nas byung ste rgyu yod/ rkyen med pa'i 'od ma yin te/</text></item>
<item><p>80a3</p><section>mdo sde</section><text>'od sngon po dang / dmar po dang ser po/ dkar po/ nag po yang ma yin/ kha dog kyang ma yin/ sems kyang ma yin/ yod pa yang ma yin/ med pa yang ma yin/ rgyu rkyen gyi chos kyang ma yin te/ sangs rgyas thams cad kyi ni gdod</text></item>
<item><p>80a4</p><section>mdo sde</section><text>ma phyi mo byang chub sems dpa' thams cad kyi ni lam gyi rtsa ba bas na mang po thams cad dang / sangs rgyas kyi bu rnams kyi rtsa ba'i phyi mo zhes bya'o/ /'di lta ste/ sangs rgyas kyi bu rnams kyis kyang gzungs su gzung ba'i rigs so/ /</text></item>
<item><p>80a5</p><section>mdo sde</section><text>legs par bslabs pa'i rigs so/ /sangs rgyas kyi bu rnams brtags par nyon cig /sangs rgyas kyi tshul khrims nod na ni rgyal po dang rgyal bu dang / blon po che phra dang / dge slong pho smos dang / gzugs kyi khams kyi gnam bcwa</text></item>
<item><p>80a6</p><section>mdo sde</section><text>brgyad dang / 'dod pa'i khams gnam drug dang / gdol pa dang / nying grum dang / pho g.yem dang / mo g.yem dang / bran pho smos dang / lha ma srin sde brgyad dang / phyag brnyen dang / byol song dang / 'phrul zhing 'gyur ba'i</text></item>
<item><p>80a7</p><section>mdo sde</section><text>mi la sogs te chos kyi mkhan po'i tshig brda phrad pa'i rnams thams cad tshul khrims mnod du rung ste/ kun kyang ming rab tu gtsang ma zhes bya'o/ /sangs rgyas kyis sangs rgyas kyi bu rnams la bka' stsal pa/ so sor thar pa la</text></item>
<item><p>80a8</p><section>mdo sde</section><text>phas pham pa bcu yod do/ /sangs rgyas kyi tshul khrims mnos pa ni tshul khrims 'di kha ton du ma blags na byang chub sems dpa' yang ma yin/ sangs rgyas kyi sa bon yang ma yin/ nga yang 'di bzhin du kha ton du klog go/ /</text></item>
<item><p>80b1</p><section>mdo sde</section><text>lobs zin pa'i byang chub sems dpa' thams cad dang / phyis slob pa'i byang chub sems dpa' thams cad dang / da ltar slob pa'i byang chub sems dpa' thams cad la ngas so sor thar pa'i gzungs kyi mdo tsam zhig bshad kyis bslab</text></item>
<item><p>80b2</p><section>mdo sde</section><text>cing gzungs su gzung ba'i rigs so/ /sangs rgyas kyis sangs rgyas kyi bu rnams la bka' stsal pa/ bdag gis bsad pa dang / mi gzhan gsod du bcug pa dang / thams cad kyis gsod pa gsod pa la sdod pa gsod pa mthong na dga'</text></item>
<item><p>80b3</p><section>mdo sde</section><text>bar sems pa/ sngags dang / rngad mo byas te bsad pa/ gsad pa'i rgyu/ gsad pa'i rkyen/ gsad pa'i chos byed pa/ gsod pa'i las byed pa la sogs te sems yod do cog la ched kar gsad du mi rung / 'di lta ste/</text></item>
<item><p>80b4</p><section>mdo sde</section><text>byang chub sems dpa' de ni rtag par snying rje ba dang / sri zhu che zhing mi 'gal ba'i sems rtag par g.yos te bags kyis sems can thams cad kyi ra mda' dang / 'or ba bya ba'i rigs so/ /bdag gis rang nyams byas te snying tshim par</text></item>
<item><p>80b5</p><section>mdo sde</section><text>sems can bsad na/ de ni byang chub sems dpa'i phas pham pa'o/ /sangs rgyas kyi bu bdag gis ma byin par blangs sam/ pha log po ma byin par len du bcug gam/ thabs kyis ma byin par blangs sam/ ma byin par len pa'i rgyu/</text></item>
<item><p>80b6</p><section>mdo sde</section><text>ma byin par len pa'i rkyen/ ma byin par len pa'i las byed pa/ sngags sgyu ma byas te nor khyer ba la sogs te/ lha ma srin dang / bdag po yod pa dang / yang blo'i nor rdzas dang / nor rdzas so cog la khab dang / rtswa nyag ma</text></item>
<item><p>80b7</p><section>mdo sde</section><text>gcig la ngas ched kar ma byin par blangs su mi rung ngo / /byang chub sems dpa' ni sangs rgyas kyi rang bzhin skyed la/ sri zhu'i yid dang mi 'gal zhing / byams zhing snying rje bar byas te rtag par sems can no cog gi yon tan dang</text></item>
<item><p>80b8</p><section>mdo sde</section><text>bsod nams bskyed pa'i rigs so/ /de la slar log par mi'i nor rdzas ma byin par blangs na byang chub sems dpa'i phas pham pa'o/ /sangs rgyas kyi bu bdag mi tshangs par spyod dam/ gzhan mi tshangs par spyod par bstan nam/ bud med do</text></item>
<item><p>81a1</p><section>mdo sde</section><text>cog la mi tshangs par spyod par byed pa dang / gzhan la mi tshangs par spyod pa dang / mi tshangs par spyod pa'i rgyu dang / mi tshangs par spyod pa'i rkyen dang / mi tshangs par spyod pa'i chos byed pa dang / mi tshangs par spyod pa'i</text></item>
<item><p>81a2</p><section>mdo sde</section><text>las byed pa dang / byol song dang / lha dang / lha ma srin gyi bu mo la mi tshangs par spyod pa dang / chos dang 'gal ba'i mi tshangs par spyod na byang chub sems dpa' ni sri zhu dang mi 'gal ba'i sems kyis sems can thams cad thar pa'i</text></item>
<item><p>81a3</p><section>mdo sde</section><text>ra mda' bya zhing chos gtsang ma gzhan la sbyin pa'i rigs so/ /de la slar mi'o cog la mi tshangs par spyod pa bskyed de byol song dang / ma dang bu mo dang / sring mo la sogs te gnyen pa drug la mi tshangs par spyod pa byas te/ byams shing snying</text></item>
<item><p>81a4</p><section>mdo sde</section><text>rje ba med na de ni byang chub sems dpa'i phas pham pa'o/ /sangs rgyas kyi bu bdag gis brdzun byas sam/ pha rol po brdzun zer bar bstan tam/ thabs kyis brdzun byas pa dang / brdzun gyi rgyu byas pa dang / brdzun gyi rkyen</text></item>
<item><p>81a5</p><section>mdo sde</section><text>byas pa dang / brdzun gyi chos byed pa dang / brdzun gyi las byed pa dang / mthong ba la ma mthong zhes zer ba dang / ma mthong ba la mthong zhes zer ba dang / lus dang sems kyis brdzun byas pa dang / byang chub sems dpa' ni rtag par</text></item>
<item><p>81a6</p><section>mdo sde</section><text>tshig drang po skye zhing gcig tu na sems can gyi tshig drang po bskyed pa yin na/ de la slar log par sems can thams cad kyi tshig mi drang ba dang / yon po la lta ba dang / yon po'i las byed par bskyod na de ni byang chub sems dpa'i phas</text></item>
<item><p>81a7</p><section>mdo sde</section><text>pham pa'o/ /sangs rgyas kyi bu smyo ba'i khu ba bdag 'tshong ngam/ pha log po smyo ba'i khu ba 'tshong bar bstan tam/ thabs kyis smyo ba'i khu ba 'tshong ngam/ smyo ba'i khu ba 'tshong ba'i rgyu byed dam/ smyo ba'i khu ba 'tshong ba'i rkyen byed dam/</text></item>
<item><p>81a8</p><section>mdo sde</section><text>smyo ba'i khu ba 'tshong ba'i chos byed dam/ smyo ba'i khu ba 'tshong ba'i las byed pa la sogs te/ smyo ba'i khu ba'o cog 'tshong du mi rung / smyo ba'i khu ba'i rkyen gyis kha na ma tho ba skye'o/ /byang chub sems dpa' ni sems can thams cad la</text></item>
<item><p>81b1</p><section>mdo sde</section><text>snang zhing drang ba'i shes rab bskyed pa'i rigs na/ slar log par sems can thams cad kyi phyin ci log gi sems bskyed na byang chub sems dpa'i phas pham pa'o/ /sangs rgyas kyi bu rab tu byung ba dang / ma byung ba dang / byang chub sems dpa'</text></item>
<item><p>81b2</p><section>mdo sde</section><text>dang / dge slong dang / dge slong ma'i nyes pa bdag gis 'phyas su byas sam/ gzhan 'phyas byed par bstan tam/ 'phya ba'i rgyu byas sam/ 'phya ba'i rkyen byas sam/ 'phya ba'i chos dang / 'phya ba'i las byed na byang chub sems dpa' ni mur</text></item>
<item><p>81b3</p><section>mdo sde</section><text>'dug dang / theg pa chung ngu rnam gnyis byed pa'i mi sangs rgyas kyi chos kyi nang na chos ma yin/ tshul khrims ma yin zhes zer na/ rtag par snying rje bskyed de ngan pa'i rnams theg pa chen po la yid dga'/ yid ches par bstan cing bslab pa'i</text></item>
<item><p>81b4</p><section>mdo sde</section><text>rigs na/ de la byang chub sems dpa' slar log par sangs rgyas kyi chos la nges shes bshad na de ni byang chub sems dpa'i phas pham pa'o/ /sangs rgyas kyi bu la la zhig bdag gis bdag bstod cing phar smod pa dang / gzhan la bdag stod/</text></item>
<item><p>81b5</p><section>mdo sde</section><text>phar smod par ston pa/ smod pa'i rgyu/ smod pa'i rkyen byed pa/ smod pa'i chos dang / smod pa'i las byed na/ byang chub sems dpa' ni sems can thams cad kyi skyin par sma dbab cing ngan sems pa ni bdag gis blangs te/ dge zhing legs pa ni gzhan</text></item>
<item><p>81b6</p><section>mdo sde</section><text>la sbyin pa'i rigs na la la zhig gis bdag gi legs pa ni bsnyad gzhan gyi legs pa ni bcabs te/ gzhan la rma dbab par byas na de ni byang chub sems dpa'i phas pham pa'o/ /sangs rgyas kyi bu bdag ser sna che</text></item>
<item><p>81b7</p><section>mdo sde</section><text>'am/ gzhan ser sna che bar ston tam/ ser sna che ba'i rgyu byed dam/ ser sna'i chos byed dam/ ser sna'i las byed na byang chub sems dpa' ni dbul po 'ongs so cog dang / gzhan ji 'dod pa</text></item>
<item><p>81b8</p><section>mdo sde</section><text>bzhin dgos so/ /byang chub sems dpa'i sems la ngan du sems shing sems la gshe ba dang / dong tshe gcig gam/ khab gcig gam/ rtswa nyag ma gcig mi ster ram/ chos 'dod pa</text></item>
<item><p>82a1</p><section>mdo sde</section><text>zhig 'ongs na tshig gcig le'u gcig /rdul tsam gyi chos kyang ma bshad la/ slar ngag ngan pas spyos te rma phab na de ni byang chub sems dpa'i phas pham pa'o/ /sangs rgyas kyi bu bdag khro 'am/ mi pha log po khro bar</text></item>
<item><p>82a2</p><section>mdo sde</section><text>ston tam/ khro ba'i rgyu byed dam/ khro ba'i rkyen byed dam/ khro ba'i chos byed dam/ khro ba'i las byed na/ byang chub sems dpa' ni thams cad kyi nang na dge ba'i rtsa ba bskyed cing 'thab cing rtsod pa med par byas la rtag par snying rje</text></item>
<item><p>82a3</p><section>mdo sde</section><text>bskyed cing bya ba'i rigs kyi/ phyir log par sems can thams cad kyi nang na sems can ma yin pa la kha ngan pas gshe zhing lag pas 'tshog pa dang / ral gri dang / dbyig pas gdab cing brdegs kyang snying brtse ma bri ste/</text></item>
<item><p>82a4</p><section>mdo sde</section><text>pha log po 'gyod cing tshig 'jam pos 'chags shing gnong bskur kyang khro ba'i mdud pa ma bkrol na de ni byang chub sems dpa'i phas pham pa'o/ /sangs rgyas kyi bu la la zhig gis dkon mchog gsum la ma yin zhes zer ram/</text></item>
<item><p>82a5</p><section>mdo sde</section><text>gzhan dkon mchog gsum la ma yin zhes zer bar bstan tam/ ma yin zhes zer ba'i rgyu dang / rkyen byed dam/ ma yin pa'i chos byed dam/ ma yin pa'i las byed na/ byang chub sems dpa' ni mur 'dug dang / ma rabs kyi ngan tshig</text></item>
<item><p>82a6</p><section>mdo sde</section><text>gcig sangs rgyas kyi sgra skad ma yin zhes zer ba zhig mthong ngam thos na mdung rtse kha gsum pa sum brgyas snying la zug pa dang mtshungs na/ bdag gi kha nas ma yin zhes zer ba lta smos kyang ci dgos te/ yid ches pa'i sems</text></item>
<item><p>82a7</p><section>mdo sde</section><text>sri zhu dang mi 'gal ba'i sems bskyed pa'i rigs na/ slar log par ma rabs log pa la lta zhing ma yin zhes zer ba'i grogs byed na de ni byang chub sems dpa'i phas pham pa'o/ /dge zhugs spyod pa'i rnams ni byang chub</text></item>
<item><p>82a8</p><section>mdo sde</section><text>sems dpa'i so sor thar pa 'di bslabs pa'i rigs so/ /'di'i nang nas rdul phra mo tsam yang gzhig tu mi rung na tshul khrims bcu tshang bar bshig pa lta smos kyang ci dgos/ la la zhig gis tshul khrims bshig pa zhig na</text></item>
<item><p>82b1</p><section>mdo sde</section><text>da ltar gyi lus la byang chub sems dpa'i sems bskyed pa'i las ma nus te/ rgyal po'i gral yang stor/ 'khor lo bskor ba'i rgyal po'i gral yang stor/ dge slong dang / dge slong ma'i gral yang stor/ g.yos shing phyogs</text></item>
<item><p>82b2</p><section>mdo sde</section><text>pa bcu dang / bskyed cing gsol ba bcu dang / chos rdo rje dang mtshungs pa bcu dang / sa bcu'i sangs rgyas kyi ngo bo nyid rtag pa'o/ /yon tan zab mo la sogs pa zad par stor nas ngan song gsum du ltung ste/ bskal pa gnyis gsum</text></item>
<item><p>82b3</p><section>mdo sde</section><text>gyi bar du pha ma dang / dkon mchog gsum gyi ming mkhan kyang mi thos te/ de bas na gcig kyang gzhig tu mi rung ngo / /khyed la sogs pa byang chub sems dpa' lobs pa dang / slob pa dang / slob par 'gyur ba'i rnams tshul</text></item>
<item><p>82b4</p><section>mdo sde</section><text>khrims 'di bcu bslabs la gus par byos te rtag par gzungs su gzung ba'i rigs so/ /gsal bar ni le'u brgyad khri pa'i nang nas rgya cher bshad do/ /sangs rgyas kyis byang chub sems dpa' rnams la bka' stsal pa/ phas pham</text></item>
<item><p>82b5</p><section>mdo sde</section><text>pa bcu ni bshad zin to/ /ltung ba bzhi bcu rtsa brgyad ni sangs rgyas kyi bu rgyal po'i gral thob pa'i tshe dang / 'khor los bskor ba'i rgyal po'i gral thob pa'i tshe dang / blon po'i gral thob pa'i tshe dang / sngar byang chub sems</text></item>
<item><p>82b6</p><section>mdo sde</section><text>dpa'i tshul khrims mnod pa'i rigs so/ /'ung tang lha ma srin thams cad kyang rgyal po'i lus dang / blon po'i lus kyi rim gro dang / skyabs byed do/ /sangs rgyas thams cad kyang dgyes so/ /tshul khrims thob zin</text></item>
<item><p>82b7</p><section>mdo sde</section><text>na sri zhu dang mi 'gal ba'i sems dang / sems la gus par byas pa'i sems dpa' bskyed de/ gral mthon po na 'dug pa'i mkhan po dang / slob dpon dang / theg pa chen po la tshangs par spyod du mtshungs pa dang /</text></item>
<item><p>82b8</p><section>mdo sde</section><text>mtshungs par mthong ba dang / las 'thun par byed pa mthong na langs te bsu la phyag 'tshal te nad dri ba'i rigs so/ /byang chub sems dpa' slar dregs pa'i sems dang / le lo'i sems dang / glen pa'i sems bskyed</text></item>
<item><p>83a1</p><section>mdo sde</section><text>de ma langs/ ma bsu/ phyag ma byas te/ ji la 'ang chos bzhin du zhe sa dang / ri mo dang / bdag gi lus dang / yul mkhar dang / pho smos dang / nor rin po che bdun la sogs te nor ro cog btsongs la dgos so</text></item>
<item><p>83a2</p><section>mdo sde</section><text>cog ma sbyar te/ de ltar ma nus na ltung ba'o/ /sangs rgyas kyi bu la la ched kar chang 'thung na chang gi nyes pa skyes te/ dge ba'i bsod nams grangs med pa stor to/ /la la zhig gis bdag gis lus dang lag gis chang snod blangs</text></item>
<item><p>83a3</p><section>mdo sde</section><text>te mi pha rol po la byin te blud na tshe rabs lnga brgya'i bar du lag pa med par 'ong na/ bdag 'thung ba lta smos kyang ci dgos/ 'di lta ste/ mi'o cog thams cad dang / sems can thams cad la chang 'thung bar bstan tu mi rung ngo / /</text></item>
<item><p>83a4</p><section>mdo sde</section><text>bdag rang 'thung ba lta smos kyang ci dgos te/ bdag ched kar 'thungs pa dang / pha rol po la bdar ba ni ltung ba'o/ /sangs rgyas kyi bu sha ched kar zos pa dang / sha'o cog bzar mi rung ste/ zos na snying rje zhing byams pa'i rang bzhin gyi sa bon</text></item>
<item><p>83a5</p><section>mdo sde</section><text>chad pas sems can thams cad kyis mthong nas 'jigs nas spong ngo / /de lta bas na byang chub sems dpa' sems dpa' sems can gyi sha bzar mi rung ngo / /sha zos pa ni sdig grangs med de sha zos na ltung ba'o/ /sangs rgyas kyi bu dku ba</text></item>
<item><p>83a6</p><section>mdo sde</section><text>rnam lnga bzar mi rung ngo / /sgog pa dang / btsong dang / rgya sgog dang / ri sgog rnams dang / shing kun dang / 'di rnam lnga kha zas so cog gi nang du bzar mi rung ngo / /la la zhig ched kar zos na ltung ba'o/ /sangs rgyas kyi bu sems</text></item>
<item><p>83a7</p><section>mdo sde</section><text>can thams cad kyis tshul khrims brgyad dang / tshul khrims lnga dang / tshul khrims bcu dang / rtsa ba rnam pa bzhi bshig pa dang / log pa bdun dang / gnod pa brgyad kyi tshul khrims bshig pa'i sdig byed pa mthong na mthol</text></item>
<item><p>83a8</p><section>mdo sde</section><text>tshangs byed du gzhug pa'i rigs so/ /de las byang chub sems dpa' ma bstan te mthol tshangs byed du ma bcug na/ lhan cig 'dug 'dug cing tshangs par spyod du mtshungs pa'i dge 'dun gyi rnams gcig tu tshogs te tshul khrims</text></item>
<item><p>83b1</p><section>mdo sde</section><text>bshad pa'i tshe sdig dngos su byung gis nyes pa mthol tshangs byed du chug shig /ma bcug na ltung ba'o/ /sangs rgyas kyi bu mkhan po theg pa chen po la lhan cig tu lta ba lhan cig tu las byed pa/ dge 'dun gyi khang khyim dang /</text></item>
<item><p>83b2</p><section>mdo sde</section><text>mkhar du 'ongs pa mthong na rgyang grags stong gi lam na tshur 'ongs na ni bsu/ 'gro ba ni bskyal cing phyag 'tshal te/ bkur sti dang / ri mo dang / nyin gcig cing dus gsum du ri mo bya nyi ma gcig gi zan du gser srang gsum</text></item>
<item><p>83b3</p><section>mdo sde</section><text>gyi kha zas dang / khri stan dang / chos kyi mkhan po ci 'dod do cog dgos kyang kun sbyor te byin la rtag par chos kyi mkhan po gnyer te/ dus gsum du chos bshad de nyin gcig cing dus gsum du phyag gus par 'tshal la</text></item>
<item><p>83b4</p><section>mdo sde</section><text>khro ba'i sems dang / mya ngan gyi sems mi skye bar bgyis so/ /chos kyi phyir lus dang bsngos te chos gsol lo/ /de ltar ma byas na ltung ba'o/ /sangs rgyas kyi bu gang la yang rung ste/ tshul khrims dang / mdo sde 'chang</text></item>
<item><p>83b5</p><section>mdo sde</section><text>ba'i khang khyim chen po'i nang na chos 'chad pa yod na byang chub sems dpa' gsar du slob pa tshul khrims kyi glegs bam khyer te/ chos kyi mkhan po'i gnas su song la/ gsol te dri zhing mnod pa'i rigs so/ /la la</text></item>
<item><p>83b6</p><section>mdo sde</section><text>zhig ri dang / tshal dang / shing gi drung dang / dge 'dun gyi sa dang / khyim gyi nang dang / chos 'chad do cog gi sar byin par byas te/ mnyan cing 'dod do/ /de'i gnas su song ste ma mnyan/ ma mnos na ltung ba'o/ /sangs</text></item>
<item><p>83b7</p><section>mdo sde</section><text>rgyas kyi bu sems ni theg pa chen po dang 'gal zhing rtag par sangs rgyas kyi yi ge dang / tshul khrims la 'dug kyang khar smra na sangs rgyas kyis bshad pa ma yin zhes zer na/ rtag par theg pa chung ngu rnam gnyis dang /</text></item>
<item><p>83b8</p><section>mdo sde</section><text>mur 'dug gi chos la lta zhing log par lta ba'o cog gi tshul khrims dang / chos kyi yi ge gzungs su bzung na ltung ba'o/ /sangs rgyas kyi bu mi nad kyis btab bo cog rtag par rim gro byas te/ gsol la sangs rgyas dang</text></item>
<item><p>84a1</p><section>mdo sde</section><text>mtshungs par byas na dge ba'i bsod nams rnam pa brgyad kyi nang na nad pa la lta zhing gsos pa'i dge ba'i bsod nams ni bsod nams kyi dam pa'o/ /pha ma dang / mkhan po dang / dge 'dun dang / slob ma 'am/ dbang po ma tshang</text></item>
<item><p>84a2</p><section>mdo sde</section><text>ba nad do cog gis btab cing nyon mongs na kun kyang gsos te sos par bya'o/ /de la byang chub sems dpa' sems can la lta gshe zhing ngan sems kyis dge 'dun gyi khyim dang / yul mkhar du ma phyin pa/ dbye dang / ri lung dang /</text></item>
<item><p>84a3</p><section>mdo sde</section><text>mkhar dang / tshal na nad pa 'dug pa mthong ste ra mda' dang / rim gro ma byas na ltung ba'o/ /sangs rgyas kyi bu ral gri dang / mda' gzhu dang / mdung dang / sta re la sogs te thab mo'i spyad mtshon cha dang / sems can gsod pa'i spyad dang</text></item>
<item><p>84a4</p><section>mdo sde</section><text>'dra ba rgya rgya mo la sogs pa 'chang du mi rung ngo / /byang chub sems dpa' ni pha ma gzhan gyis bsad kyang sha mi glan na/ sems can thams cad gsad pa lta smos kyang ci dgos/ mtshon cha ched kar 'chang ba na ltung ba'o/ /'di lta bu'i</text></item>
<item><p>84a5</p><section>mdo sde</section><text>tshul khrims rnam bcu ni bslabs te/ rtag par gzungs su gzung ba'i rigs so/ /'og ma le'u drug gi nang na rgya cher bshad do/ /sangs rgyas kyis sangs rgyas kyi bu rnams la bka' stsal pa/ sangs rgyas kyi bu khe 'dod pa'i phyir</text></item>
<item><p>84a6</p><section>mdo sde</section><text>sems ngan pa bsams te/ nyi 'og gi yul du pho nyar 'drul ba dmag gi g.yul bshams te/ dmag bskyod nas 'thabs te sems can mang po bsad na byang chub sems dpa' dmag gi nang du song zhing phan tshun du 'drul yang mi rung</text></item>
<item><p>84a7</p><section>mdo sde</section><text>na ched kar yul gyi dgra byed pa lta smos kyang ci dgos/ de la ched kar byed pa ni ltung ba'o/ /sangs rgyas kyi bu bla 'bangs dang / bran phos smos dang / phyugs bdag sna drug dang / gshin sgrom ro gzhug pa'i snod la sogs pa/ khe dang</text></item>
<item><p>84a8</p><section>mdo sde</section><text>tshong spogs bdag gis kyang bgyi ba'i mi rigs na gzhan la byed par bstan pa lta smos kyang ci dgos te/ de la ched kar byed pa ni ltung ba'o/ /sangs rgyas kyi bus ngan sems bskyed de pha log po dge ba nges pa/ chos kyi mkhan po/</text></item>
<item><p>84b1</p><section>mdo sde</section><text>dge 'dun rgyal po/ ya rabs btsun pa la ma nyes par log pa bdun dang / pham pa bcu dang / pha ma dang / phu bo nu bo dang / gnyen pa rnam drug gi tshul khrims bshig go zhes skur na sri zhu dang mi 'gal zhing byams shing snying</text></item>
<item><p>84b2</p><section>mdo sde</section><text>rje ba'i sems bskyed pa'i rigs kyi/ de la slar log pa'i gnod pa bskyed na mi bde ba'i gnas su lhung na ltung ba'o/ /sangs rgyas kyi bu ngan sems bskyed de/ ched kar me chen po btang la ri dang / tshal dbye dang / ri lung</text></item>
<item><p>84b3</p><section>mdo sde</section><text>dbyar zla ra ba man chad/ ston zla tha chungs yan chad/ bsregs sam/ la la zhig gis me btang ste/ gzhan gyi khang khyim dang / mkhar dang / grong dang / dge 'dun gyi khyim dang / zhing dang / bskyed shing dang / lha ma</text></item>
<item><p>84b4</p><section>mdo sde</section><text>srin dang / bla'i dkor la sogs te bdag po yod do cog gi nor rdzas bsreg tu mi rung ngo / /la la zhig gis ched kar bsregs na ltung ba'o/ /sangs rgyas kyi bu sangs rgyas kyi slob ma bdag dang / mur 'dug dang /</text></item>
<item><p>84b5</p><section>mdo sde</section><text>gnyen rnam drug la sogs te/ dge ba'i bshes gnyen no cog kun kyang ci yang theg pa chen po'i yi ge dang / tshul khrims nod cing gzungs su 'dzin par bstan pa'i rigs so/ /gzhung dang lugs shes shing</text></item>
<item><p>84b6</p><section>mdo sde</section><text>byang chub sems dpa'i sems bskyed pa dang / bskyed cing gsol ba'i sems bcu dang / rdo rje'i chos kyi sems g.yo bar bstan te/ gcig nas gcig tu go rims dang / chos kyis cho ga shes par bya'o/ /</text></item>
<item><p>84b7</p><section>mdo sde</section><text>byang chub sems dpa' la byang chub sems dpas ngan sems dang / zhe sdang bskyed de/ gzhan nyan thos kyi theg pa chung ngu rnam gnyis kyi tshul khrims dang / yi ge dang / mur 'dug dang / log par lta ba'i bshad pa</text></item>
<item><p>84b8</p><section>mdo sde</section><text>bstan pa na ltung ba'o/ /sangs rgyas kyi bu legs pa'i sems kyis sngar theg pa chen po'i go cha dang / tshul khrims dang / yi ge bslabs nas rgya cher phye nas gzhung gi ro ci bro ba shes nas byang chub sems dpa'</text></item>
<item><p>85a1</p><section>mdo sde</section><text>gsar du slob pa rgyang grags brgya stong gi lam nas theg pa chen po'i yi ge dang / tshul khrims 'dod cing 'ong ba mthong na chos kyi phyir dka' thub spyod pa chos bzhin bshad pa'i rigs so/ /dka'</text></item>
<item><p>85a2</p><section>mdo sde</section><text>thub ces bya ba ni lus bsregs pa/ lag ngar bsregs pa sor mo bsregs pa'o/ /de la lus dang / lag ngar dang / sor mo bsregs te/ sangs rgyas thams cad la yon du ma gsol na/ de'i rab tu byung</text></item>
<item><p>85a3</p><section>mdo sde</section><text>ba'i byang chub sems dpa' ma yin no/ /stag dang / spyang ki dang / seng ge ltogs pa la sogs pa dang / 'dre ltogs pa la sogs pa thams cad la lus kyi sha dang / rkang lag gtong phod par byas te/ byin la de nas</text></item>
<item><p>85a4</p><section>mdo sde</section><text>gcig nas gcig tu mthar gyis yang dag pa'i chos bshad de/ sems ni phye/ yid ni gol bar bya'o/ /de la byang chub sems dpa' bdag gso ba'i khe 'dod pa'i phyir lan glan pa'i rigs pa ni ma blan gyi/</text></item>
<item><p>85a5</p><section>mdo sde</section><text>yi ge dang / tshul khrims ri mo dang / 'bru phyin ci log tu bshad nas snga phyi med par dkon mchog gsum la 'phya zhing 'chad pa ni ltung ba'o/ /sangs rgyas kyi bu bdag kha zas dang / nor rdzas dang / gso ba'i khe dang /</text></item>
<item><p>85a6</p><section>mdo sde</section><text>ming snyan pa'i phyir rgyal po dang / rgyal bu dang / blon po chen po la sogs pa gnyen zhes zer te/ snyems shing nan gyis nor slong la/ btsan ngag gis bsdigs te nan gyis nor dang / khe tshol lo cog gi ming ni</text></item>
<item><p>85a7</p><section>mdo sde</section><text>ngan pa mang po tshol zhes bya'o/ /gzhan la yang snying rje med cing sri zhu dang mi 'gal ba'i sems yong med par bstan pa ni ltung ba'o/ /sangs rgyas kyi bu tshul khrims kha ton du klog pa slob pa na nyin gcig cing dus</text></item>
<item><p>85a8</p><section>mdo sde</section><text>drug tu byang chub sems dpa'i tshul khrims bzung la/ de'i gzhung dang / don sangs rgyas kyi ngo bo nyid shes par bya'o/ /byang chub sems dpa' tshul khrims kyi yon tan tshig gcig le'u gcig kyang mi shes par</text></item>
<item><p>85b1</p><section>mdo sde</section><text>sgyu ma'i tshig tu nus shes zer ba ni bdag la brnyas shing bslus/ gzhan la yang brnyas te chos so cog rnam pa gcig kyang mi shes par gzhan la mkhan po byed cing tshul khrims ston pa ni ltung ba'o/ /sangs rgyas</text></item>
<item><p>85b2</p><section>mdo sde</section><text>kyi bu ngan sems bskyed de/ tshul khrims 'dzin pa'i dge ba'i lag na pog snod khyer te/ byang chub sems dpa'i las byed pa la mthong nas phan tshun gnyis kyis bar du bar bcug ste/ 'phags pa'i</text></item>
<item><p>85b3</p><section>mdo sde</section><text>mi la brnyas ma shin byed cing ngan mi byed pa med do zhes skur te/ de lta bu ched kar byas na ltung ba'o/ /sangs rgyas kyi bu snying rje spyad de ci 'ang mi gsad par btang ba'i las byed cing pho'o cog ni bdag gi pha yin/</text></item>
<item><p>85b4</p><section>mdo sde</section><text>mo'o cog ni bdag gi ma yin/ bdag sngan chad kyi tshe rabs la gar skyes so cog na yang de dag las ma skyes pa med pas na 'gro ba drug gi sems can bdag gi pha ma yin te/ de bsad cing zos na bdag gi pha ma</text></item>
<item><p>85b5</p><section>mdo sde</section><text>bsad do/ /gcig tu na bdag gi lus rnying pa bsad do/ /sa dang chu thams cad ni bdag gi lus snga ma yin no/ /me dang rlung ngo cog ni bdag gi gzugs kyi phyi mo yin pas rtag par gson por btang ba'i las</text></item>
<item><p>85b6</p><section>mdo sde</section><text>byed/ gar skyes gar skyes kyang sems can gsod pa mthong na thabs spyad de bdag gis 'or ba dang ra mda' byas te/ nyon mongs shing phongs pa thar bar bya'o/ /rtag par byang chub sems dpa'i tshul khrims</text></item>
<item><p>85b7</p><section>mdo sde</section><text>bshad de bstan bslabs nas sems can thar pa'i ra mda' bya'o/ /pha ma dang / bu pho dang nu bo zhig shi na de nyin par chos kyi mkhan po gnyer te/ byang chub sems dpa'i tshul khrims bshad na de'i bsod nams</text></item>
<item><p>85b8</p><section>mdo sde</section><text>kyis shi ba de sangs rgyas thams cad dang phrad de mtho ris su skye'o/ /de ltar ma byas na ltung ba'o/ /chos kyi rgya mo/ bam po gnyis pa ste tha ma/ 'di lta ste/ tshul khrims 'di bcu bslabs na sems</text></item>
<item><p>86a1</p><section>mdo sde</section><text>gus par gzungs su gzung ba'i rigs so/ /sdig bkru ba'i le'u'i nang nas kyang tshul khrims gcig pu gcig nas rgya che zhing gsal bar bshad do/ /sangs rgyas kyis sangs rgyas kyi bu la bka' stsal pa/</text></item>
<item><p>86a2</p><section>mdo sde</section><text>khros pa'i lan khros pas mi glan/ brdeg pa'i lan brdeg pas mi blan/ pha ma dang / phu nu bo gnyen rnam drug bsad kyang sha glan du mi rung ngo / /gzhan zhig gis bdag gi rgyal po gsad kyang sha glan du mi rung ngo / /srog</text></item>
<item><p>86a3</p><section>mdo sde</section><text>gcod cing sha glan na sri zhu'i chos dang 'gal lo/ /bran pho smos la ngag ngan pas spyos shing brdegs la nyin gcig cing las ngan pa rnam gsum spyod pa la yang sdig grangs med na ched kar log pa sna bdun gyi sdig byas pa</text></item>
<item><p>86a4</p><section>mdo sde</section><text>lta smos kyang ci dgos te/ rab tu byung ba'i byang chub sems dpa' la snying rje med/ gnyen rnam drug la sogs pa'i sha blan pa ched kar byed na ltung ba'o/ /sangs rgyas kyi bu gdod ma dang po rab tu byung ste/ ji 'ang mi shes par bdag</text></item>
<item><p>86a5</p><section>mdo sde</section><text>dbang po rno la 'dzangs par rlom zhing la la ni lo grangs rgan zhing phyug btsan snyems te/ la la rus che zhing thabs mtho ba dang / mang du shes pa dang / dbang che ba dang / nor rin po che sna bdun mang du bdog pas rgyags dregs sngan</text></item>
<item><p>86a6</p><section>mdo sde</section><text>chad chos shes pa'i mkhan po la yi ge dang / tshul khrims mi gsol/ mi nod/ chos kyi mkhan po la la ni rung chung / la la ni nas gzhon/ la la ni thabs chung / la la ni dbul/ la la ni dbang po ma tshang yang legs</text></item>
<item><p>86a7</p><section>mdo sde</section><text>pa'i chos dben pa yod de/ chos kyi yi ge dang / tshul khrims so cog zad par shes na byang chub sems dpa' gsar du slob bo/ /chos kyi slob dpon ma rig pa dang / thabs la 'phral gang du bltas shing chos</text></item>
<item><p>86a8</p><section>mdo sde</section><text>kyi mkhan po la yang dag pa'i bden pa gzhung ngo cog gsol zhing nod du ma 'ongs na ltung ba'o/ /sangs rgyas kyi bu sangs rgyas 'das pa'i phyi na sems dge bas sangs rgyas kyi tshul khrims 'dod cing nod na sangs rgyas dang /</text></item>
<item><p>86b1</p><section>mdo sde</section><text>byang chub sems dpa'i gzugs kyi spyan sngar bdag gi sems la yi dam bcas te/ zhag bdun gyi bar du sangs rgyas kyi spyan sngar mthol tshangs byas la/ ltas bzang po mthong ba ni tshul khrims thob bo/ /ltas</text></item>
<item><p>86b2</p><section>mdo sde</section><text>bzang po ma mthong ba ni zhag bdun gnyis/ bdun gsum/ lo gcig gi bar du ltas bzang po mthong ba'i drod kyis gzung ngo / /ltas bzang po mthong nas sangs rgyas dang / byang chub sems dpa'i gzugs</text></item>
<item><p>86b3</p><section>mdo sde</section><text>kyi spyan sngar tshul khrims mnod do/ /ltas bzang po ma mthong na sangs rgyas dang / byang chub sems dpa'i gzugs kyi spyan sngar tshul khrims mnod kyang ming tshul khrims thob pa zhes mi bya'o/ /la la zhig gis</text></item>
<item><p>86b4</p><section>mdo sde</section><text>sngon chad byang chub sems dpa'i tshul khrims mnos pa'i mdun du nod na ltas bzang po mi dgos so/ /de ci'i phyir zhe na/ chos kyi mkhan po gcig nas gcig tu bstan pas na ltas bzang po mi dgos te/ chos kyi</text></item>
<item><p>86b5</p><section>mdo sde</section><text>mkhan po de'i mdun du tshul khrims mnos na tshul khrims kyang thob ste gus pa'i sems skye'o/ /rgyang grags stong lam tshun chad tshul khrims sbyin nus pa'i mkhan po med la sangs rgyas dang / byang chub sems</text></item>
<item><p>86b6</p><section>mdo sde</section><text>dpa'i gzugs kyi spyan sngar tshul khrims nod na ltas bzang po mthong bar dgos so/ /chos kyi mkhan po la la zhig bdag theg pa chen po'i yi ge dang / tshul khrims shes pa dang / rgyal po dang / rgyal bu dang / blon po rnams</text></item>
<item><p>86b7</p><section>mdo sde</section><text>byams shing mdza' ba snyems te/ byang chub sems dpa' gsar du slob pa chos kyi yi ge'i lugs dang / tshul khrims kyi gzhung 'drir 'ongs pa la brnyas pa'i sems dang / ngan sems dang / le lo'i sems kyis gcig pu</text></item>
<item><p>86b8</p><section>mdo sde</section><text>gcig pu nas 'dri ba'i lan ma blan na ltung ba'o/ /sangs rgyas kyi bu sangs rgyas kyi chos dang / tshul khrims kyi yi ge dang / theg pa chen po'i drang po'i chos/ drang por mthong ba/ drang po'i ngo bo nyid/ drang po'i chos kyi</text></item>
<item><p>87a1</p><section>mdo sde</section><text>lus kyis 'grus par slob cing spyod sgom mi nus pa rnams ni dkon mchog bdun bdun btang ste/ slar log par bltas te theg pa chung ngu rnam gnyis dang / mur 'dug gi chos dang / ma rabs kyi gzhung la bsten pa dang /</text></item>
<item><p>87a2</p><section>mdo sde</section><text>a b+hi d+harma bshad pa slob pa dang / theg pa chung ngu'i yi ge dang / 'dug par slob na de ni sangs rgyas kyi ngo bo nyid kyi sa bon chad pas lam 'gog pas bsgribs pa'i rgyu rkyen gyis byang chub sems dpa'i lam ma yin no/ /de lta na</text></item>
<item><p>87a3</p><section>mdo sde</section><text>ched kar byas pa ni ltung ba'o/ /sangs rgyas kyi bu sangs rgyas 'das pa'i phyi na chos 'chad pa bdag po byed pa dang / dge 'dun gyi khyim bdag po dang / ston cing 'phrul pa'i bdag po dang / bsam gtan du 'jug pa'i bdag</text></item>
<item><p>87a4</p><section>mdo sde</section><text>po dang / 'gro zhing 'ongs pa'i bdag po dang / de lta bu byed na byams pa'i sems bskyed la mi mdza' ste/ 'thab cing rtsod pa yang dge bar bsdum pa'i rigs so/ /dkon mchog gsum gyi nor yang dge bar bsrungs te ma</text></item>
<item><p>87a5</p><section>mdo sde</section><text>'os par mi spyad/ bdag gis bdag gi sgor bab pa dang mtshungs par bya'o/ /de la las log par mang po 'grub cing 'bad pa dang / rang nyams kyi sems kyis dkon mchog gsum gyi nor spyad na ltung ba'o/ /sangs rgyas</text></item>
<item><p>87a6</p><section>mdo sde</section><text>kyi bu sngan chad dge 'dun gyi khyim gyi nang na 'dug la byang chub sems dpa' dang / dge slong 'dron pa zhig phyis dge 'dun gyi khang khyim dang / mkhar dang / grong dang / rgyal po'i khyim dang / dbyar tshul du zhugs pa'i tshe dang / 'khor</text></item>
<item><p>87a7</p><section>mdo sde</section><text>gyi nang du 'ongs pa mthong na snga na 'dug pa'i dge 'dun gyis 'ong na ni bsu 'gro na ni bskyal te zas kyi bsti stang dang / khang khyim dang nyal ba'i mal cha dang / khri dang / sna sna nas sbyar te sbyin no/ /la la zhig bdag la nor med na</text></item>
<item><p>87a8</p><section>mdo sde</section><text>bdag gi lus dang / bu pho dang / bu mo dag btsongs te/ ci 'dod pa kun sbyar te sbyin dgos so/ /sbyin bdag la la zhig 'ongs te/ dge 'dun phal dang / dge 'dun gyi 'dron pa zhig gnyer te/ yon gyi nor skal ba yod</text></item>
<item><p>87b1</p><section>mdo sde</section><text>pa'i sar dge 'dun khyim bdag pos dge 'dun 'dron pa'i rnams rim gyis gnyer ba btang ste/ de las dge 'dun snga nas 'dug pas bdag 'ba' zhig gnyer bar song ste/ dge 'dun 'dron pa ma btang na dge 'dun gyi khyim gyi bdag</text></item>
<item><p>87b2</p><section>mdo sde</section><text>po sdig grangs med par thob ste byol song dang mtshungs so/ /dge sbyong ma yin shAkya'i rigs kyi sa bon yang ma yin te/ de ltar byas pa ni ltung ba'o/ /sangs rgyas kyi bu ci yang go rims su ma bab par logs shig tu yon blangs shing</text></item>
<item><p>87b3</p><section>mdo sde</section><text>bdag gir bkur du mi rung ngo / /de lta bu'i yon gyi nor rdzas ni phyogs bcu'i dge 'dun dbang ste/ de la logs shig tu mnos shing khyer na phyogs bcu'i dge 'dun gyi nor bdag gi sgor khyer na bsod nams rnam pa brgyad dang / sangs rgyas</text></item>
<item><p>87b4</p><section>mdo sde</section><text>dang / 'phags pa rnams dang / mkhan po dang / dge 'dun dang / pha ma dang / nad pa'i rdzas bdag gis spyad kyis ltung ba'o/ /sangs rgyas kyi bu byang chub sems dpa' rab tu byung ba dang / rab tu ma byung ba'i sbyin bdag gis dge 'dun gnyer</text></item>
<item><p>87b5</p><section>mdo sde</section><text>te/ bsod nams bskyed cing smon lam gsol na dge 'dun gyi nang du song na dge skos la dris te/ de ring go rims gang la bab pa gnyer na phyogs bcu'i 'phrul gyi dge 'dun 'thob bo/ /gud nas dgra bcom pa dang / byang chub</text></item>
<item><p>87b6</p><section>mdo sde</section><text>sems dpa' dang / dge 'dun lnga bcu gnyer ba bas go rims su bab pa'i dge 'dun tha mal pa gcig gnyer ba bsod nams che'o/ /de las dge 'dun gzhan gnyer ba ni mur 'dug ngan pa'i chos so/ /sangs rgyas bdun la ni</text></item>
<item><p>87b7</p><section>mdo sde</section><text>gud nas gnyer ba'i chos med do/ /sri zhu'i lam dang 'gal bas gud nas dge 'dun gnyer ba ni ltung ba'o/ /sangs rgyas kyi bu ngan sems spyad de gso ba'i khe'i phyir pho smos kyi g.yem pa 'tshong ba'i bdag dar cing zan byed</text></item>
<item><p>87b8</p><section>mdo sde</section><text>pa dang / bdag rdung ba/ bdag 'du ba pho smos kyi mtshan lta rmi lam bzang ngan 'gro la pho zhes zer/ mo zhes zer/ log pa'i chos kyi sngags sgyu ma rang bzor zer/ dgra bslab pa'i chos byed/ dug go cog sbyor zhing byed la</text></item>
<item><p>88a1</p><section>mdo sde</section><text>dug rtsi rnam pa brgya stong byed de sbrul dug /gser dngul ma btul ba'i dug dang / byad stems la sogs pa snying rje yong med pa lta bu ched kar byas na ltung ba'o/ /sangs rgyas kyi bu ngan sems bskyed de/ bdag gi lus</text></item>
<item><p>88a2</p><section>mdo sde</section><text>kyis dkon mchog gsum la skur ba byas te gzhan la gnyen sgyu ma smos te/ kha ni stong pa 'chad/ las ni yod pa'i las byed la/ tha mal pa'i bud med dang / skyes pa'i smyan byed cing mi tshangs par spyod par sbyor te/ ci la 'ang mi</text></item>
<item><p>88a3</p><section>mdo sde</section><text>'jigs shing chags pa med/ dus drug tu mchod ston byed pa'i nyi ma dang / lo gcig la zla ba gsum gsum mchod ston rtag tu byed pa'i tshe sems can gsod/ rkun po dang / chom po byed cing mchod ston gyi tshul khrims bshig</text></item>
<item><p>88a4</p><section>mdo sde</section><text>pa ni ltung ba'o/ /tshul khrims 'di bcu bslabs la rtag par gzungs su gzung ba'i rigs so/ /khrims gzung ba'i le'u'i nang nas kyang rgya cher mngon par bshad do/ /sangs rgyas kyis bka' stsal pa/ sangs rgyas kyi</text></item>
<item><p>88a5</p><section>mdo sde</section><text>bu sangs rgyas 'das pa'i phyi na ngan pa'i dus la mur 'dug dang / mi ngan pa'o cog dang / rkun po chen pos sangs rgyas dang / byang chub sems dpa' pha ma dang mtshungs pa'i gzugs 'tshong ba mthong ngam/ chos dang tshul khrims</text></item>
<item><p>88a6</p><section>mdo sde</section><text>kyi yi ge 'tshong ba mthong ngam/ dge slong dang / dge slong ma 'tshong ngam/ gcig tu sems bskyed pa'i byang chub sems dpa' 'tshong ba dang / la la zhig snying rje'i las la mngags pa'i 'brang nas bran pho bran mor byas pa zhig</text></item>
<item><p>88a7</p><section>mdo sde</section><text>byang chub sems dpas de lta bu mthong na byams pa'i sems bskyed de/ thabs kyis ra mda' dang / skyabs byas te gnas gnas na 'khod do cog kyang slar slob cing ston cig /sangs rgyas dang / byang chub sems dpa'i gzugs</text></item>
<item><p>88a8</p><section>mdo sde</section><text>dang / dge slong dang / dge slong ma dang / chos dang / tshul khrims kyi yi ge thams cad nor yod na nor gyis slus shig de ltar ma slus na ltung ba'o/ /sangs rgyas kyi bu 'chang du mi gnang ba la mtshon cha dang / mda' gzhu 'chang ba dang /</text></item>
<item><p>88b1</p><section>mdo sde</section><text>tshong spogs byed pa dang / srang dang bre che chung 'chang ba dang / rtsa lag snyems shing mi gzhan la nor len pa dang / sems can la phrag dog byed de/ pha log po bcings drags byas pa dang / ngo so don du yod pa zhig btang byi la dang / sel byi dang /</text></item>
<item><p>88b2</p><section>mdo sde</section><text>khyi dang / phag dang / bya 'chang zhing gsor mi rung ngo / /de lta bu ched kar gsos na ltung ba'o/ /sangs rgyas kyi bu ngan sems bskyed de pho smos la sogs pa 'thab bo cog la lta ba dmag gi g.yul dang dgra chen po byed pa la sogs pa la</text></item>
<item><p>88b3</p><section>mdo sde</section><text>bltar mi rung ngo / /yang gcig tu dung 'bud pa dang / rnga gling dang / gyim shing dang / dzeng dang / gling bu dang / kong hi'u dang / glu len pa dang / rol mo'i sgra la mnyan du mi rung ngo / /cho lo dang / mig mangs dang / par sig gi rtsed mo dang / ra 'bri</text></item>
<item><p>88b4</p><section>mdo sde</section><text>lug gi dmag gi rtsed mo dang / pho long rdob pa dang / rdo 'phen gyis rtse ba dang / bum bu la rde'u 'phen pa dang / khras byed pa dang / me long brud pa byar mi rung ngo / /rtsa tsi tsha'u dang / rgya lcang dang / phor kha rub dang / mi'i thod pa dang / de rnams</text></item>
<item><p>88b5</p><section>mdo sde</section><text>la mo gdab tu mi rung ngo / /rkun po'i than gyi pho nya la sogs pa gcig kyang byar mi rung ngo / /de ltar ched kar byas na ltung ba'o/ /sangs rgyas kyi bu tshul khrims thub par bzung ba'i rim gro byas na 'gro nyal 'dug langs/</text></item>
<item><p>88b6</p><section>mdo sde</section><text>nyin mtshan dus drug tu tshul khrims kha ton klags na rdo rje dang mtshungs so/ /rkyal pa thogs pa mtsho chen po rgal ba dang mtshungs so/ /gcig tu na dge slong rtswas bcings pa dang mtshungs te/ theg pa chen po la dge zhing yid ches</text></item>
<item><p>88b7</p><section>mdo sde</section><text>pa'i sems rtag par bskyed la bdag gis shes par bsam pa nga ni da rung sangs rgyas su ma phyin pa'i sangs rgyas so/ /sangs rgyas kyi rnams ni sangs rgyas su phyin pa'i sangs rgyas so snyam du byang chub tu sems bskyed de bar mi chad</text></item>
<item><p>88b8</p><section>mdo sde</section><text>par sems la bsams la de skad cig gcig theg pa chung ngu gnyis dang / mur 'dug la sems kyis bsams na ltung ba'o/ /sangs rgyas kyi bu rtag par smon lam thams cad gsol la/ pha ma dang / mkhan po dang / dge 'dun</text></item>
<item><p>89a1</p><section>mdo sde</section><text>dang / dkon mchog gsum la sri zhu che zhing yid dang mi 'gal bar smon/ rtag par mkhan po mkhas pa dang / tshangs par spyod du mtshungs pa'i dge ba'i bshes gnyen dang phrad de rtag par bdag theg pa chen po'i yi ge</text></item>
<item><p>89a2</p><section>mdo sde</section><text>dang / khrims dang / g.yo zhing phyogs pa bcu dang / bskyed cing gso gso ba bcu dang / chos rdo rje dang mtshungs pa bcu dang / sa bcu la sogs pa bdag byed cing shes la chos bzhin du las byed par smon to/ /sangs rgyas kyi</text></item>
<item><p>89a3</p><section>mdo sde</section><text>bu tshul khrims bzung la sran thub par bya ba ni lus dang srog kyang bor te sems la sems pa'i bar mi gcad par sems bsam mo/ /de la byang chub sems dpa' thams cad 'di lta bu'i smon lam ma bskyed na ltung ba'o/ /</text></item>
<item><p>89a4</p><section>mdo sde</section><text>sangs rgyas kyi bu smon lam chen po bcu smon pa'i 'og tu sangs rgyas kyi tshul khrims gzungs su bzung ste smon lam 'di bzhin du gdab bo/ /bdag gi lus 'di me chen po'i nang du tshig kyang rung khung zab mo dang / ral gri'i ri</text></item>
<item><p>89a5</p><section>mdo sde</section><text>la song yang rung ste dus gsum gyi sangs rgyas kyi dam pa'i chos kyi yi ge dang / tshul khrims mthar mi zhig pa dang / nam du yang mi zhig pa bud med thams cad sogs pa mi byed par smon to/ /gcig tu smon lam 'di</text></item>
<item><p>89a6</p><section>mdo sde</section><text>ltar smon to/ /lcags bsreg pa'i dra ba dang / de lta bu rgya mo rim pa stong gis bskor te lus dkris kyang mthar yun du tshul khrims dral ba'i lus kyis dad pa'i sbyin bdag gi gos thams cad mi bgo bar smon to/ /yang gcig tu</text></item>
<item><p>89a7</p><section>mdo sde</section><text>smon lam 'di ltar smon to/ /kha 'di'i nang du lcags kyi thu lum bsregs pa dang / me chu bzhin du bab ste 'ong ba la bskal pa brgya stong gi bar du lon kyang tshul khrims bshig pa'i khas dad pa'i sbyin bdag gi zas thams cad mi</text></item>
<item><p>89a8</p><section>mdo sde</section><text>za bar smon to/ /yang gcig tu smon lam 'di ltar smon to/ /lus 'di me chen pos bsregs pa'i lcags kyi dra ba dang / lcags bsregs pa'i tsha ba'i steng du bsnyal kyang tshul khrims dral ba'i lus kyis dad pa'i sbyin bdag</text></item>
<item><p>89b1</p><section>mdo sde</section><text>gi khri'o cog gi steng du mi 'dug par smon to/ /yang gcig tu smon lam 'di ltar smon to/ /lus 'di bskal pa gcig gnyis kyi bar du mdung rtse kha gsum pa sum brgyas gtsags kyang rung ste/ mthar tshul khrims</text></item>
<item><p>89b2</p><section>mdo sde</section><text>bshig pa'i lus kyis dad pa'i sbyin bdag gi rtsi sman thams cad mi za bar smon to/ /yang gcig tu smon lam 'di ltar smon to/ /lus 'dis bskal pa stong gi bar du lcags kyi zangs po che tsha ba'i nang du bcug kyang rung ste/</text></item>
<item><p>89b3</p><section>mdo sde</section><text>mthar tshul khrims dral ba'i lus kyis dad pa'i sbyin bdag gi khang khyim mo cog dang / ldum ra dang / bskyed shing dang / zhing gi steng du mi 'dug par smon to/ /yang gcig tu smon lam 'di ltar smon to/ /lus 'di mgo nas</text></item>
<item><p>89b4</p><section>mdo sde</section><text>rkang pa'i bar du lcags kyi gtun bus brdungs te rdul phra mo bzhin du song yang khrims dral ba'i lus sems yid ches pa'i sbyin bdag gis 'grus shing gus par phyag mi 'tshal bar smon to/ /yang gcig tu smon</text></item>
<item><p>89b5</p><section>mdo sde</section><text>lam 'di ltar smon to/ /stong phrag brgya'i lcags bsregs pa'i ral gri dang / mdung rtses mig gnyis brus shing btsags kyang tshul khrims bshig pa'i sems kyis pha logs kyi kha dog bzang po la mi lta bar smon to/ /</text></item>
<item><p>89b6</p><section>mdo sde</section><text>yang gcig tu smon lam 'di ltar smon to/ /lcags kyi smyung bu stong phrag brgyas bskal pa gcig gnyis kyi bar du lus kyi chu ba dang / rna ba'i rtsa bar btsugs kyang tha mar khrims dral ba'i sems kyis rol mo snyan pa la</text></item>
<item><p>89b7</p><section>mdo sde</section><text>mi mnyan par smon to/ /yang gcig tu smon lam 'di ltar smon to/ /bskal pa stong phrag brgya'i bar du ral gris sna bcad cing gzhogs kyang khrims dral ba'i sems kyis spos so cog la mi snom par smon to/ /yang gcig tu</text></item>
<item><p>89b8</p><section>mdo sde</section><text>smon lam 'di ltar smon to/ /bskal pa brgya stong gi bar du lce ral gris bcad gtubs kyang khrims dral ba'i sems kyis mi'o cog gi kha zas gtsang ma'o cog la mi bza' bar smon to/ /yang gcig tu smon lam 'di</text></item>
<item><p>90a1</p><section>mdo sde</section><text>ltar smon to/ /sta re rnon pos lus bcad gtubs kyang mthar khrims dral ba'i sems kyis reg pa'i bzang po la mi brkam mi chags par smon to/ /yang gcig tu smon lam 'di ltar smon to/ /sems can no cog</text></item>
<item><p>90a2</p><section>mdo sde</section><text>sangs rgyas su yod par smon to/ /byang chub sems dpa' 'di lta bu'i smon lam ma bskyed na ltung ba'o/ /sangs rgyas kyi bu rtag par dus gnyis su sbyangs pa'i yon tan pa dgun dang / dbyar bsam gtan du 'jug pa dang / tshul</text></item>
<item><p>90a3</p><section>mdo sde</section><text>khrims su 'jug pa so shing dang / sran phye dang / chos gos gsum dang / ril ba dang / lhung bzed dang / gding ba dang / gsil byed dang / pog phor dang / chu tshags dang / lag phyis dang / gri dang / gtsub shing dang / gtsub stan dang /</text></item>
<item><p>90a4</p><section>mdo sde</section><text>smang tsher dang / tha gu'i khri dang / dar ma dang / khrims dang / sangs rgyas kyi bu sbyangs pa'i yon tan spyad pa'i cha grong rgyu ba'i tshe 'gro zhing 'ongs na rgyang grags brgya stong du 'gro na yo byad bcwa brgyad rtag par lus dang mi 'bral te/</text></item>
<item><p>90a5</p><section>mdo sde</section><text>sbyangs pa'i yon tan pa ni dpyid zla ra ba tshes bcwa lnga nas dpyid zla tha chungs tshes bcwa lnga'i bar du'o/ /ston zla 'bring po'i tshes bcwa lnga nas dgun zla ra ba nya'i bar du dus gnyis su yo byad bcwa brgyad lus dang mi 'bral/ dper na</text></item>
<item><p>90a6</p><section>mdo sde</section><text>bya'i 'dab ma dang 'dra'o/ /de ste gso sbyin gyi nyi ma la gsar du slob pa'i byang chub sems dpa' rnams zla ba phyed phyed cing kha ton du phas pham pa bcu dang / ltung ba bzhi bcu rtsa brgyad kyi khrims kha ton du lhogs shig /</text></item>
<item><p>90a7</p><section>mdo sde</section><text>de ste khrims klog pa'i tshe sangs rgyas thams cad dang / byang chub sems dpa' thams cad kyi gzugs kyi spyan sngar gzugs dang / gzugs brnyan gyi spyan sngar mi gcig gis kha ton klags la gcig gis 'thol</text></item>
<item><p>90a8</p><section>mdo sde</section><text>tshangs bya ste/ gcig gam gnyis sam gang yang rung ste/ stong brgya de yang mi gcig gis kha ton klog go/ /kha ton klog pa ni sa mthon po la 'dug la nyan pa ni dma' ba la 'dug go/ /so so nas chos gos tshal bu dgu pa</text></item>
<item><p>90b1</p><section>mdo sde</section><text>dang / lnga pa dang / bdun pa bgos te tshul du 'jug pa ni gcig nas gcig tu chos bzhin du'o/ /sbyangs pa'i yon tan spyod pa'i tshe bgegs yod cing mi bde ba'i nang du ma 'gro cig /yul gyi bgegs dang / rgyal po mi srun pa</text></item>
<item><p>90b2</p><section>mdo sde</section><text>dang / sa mtho dma' dang / rtsi shing zab mo dang / dbyar seng ge dang / stag dang / spyang ki dang / chu ste rlung gi bgegs dang / rkun po chom po dang / sbrul gdug pa'i lam la sogs te/ bgegs yod do cog thams cad du sbyangs</text></item>
<item><p>90b3</p><section>mdo sde</section><text>pa'i yon tan pa 'gror mi rung ngo / /de la ched kar song na ni ltung ba'o/ /sangs rgyas kyi bu chos 'di bzhin du rim pas 'khod cig /tshul khrims sngar nos pa ni sngar 'dug shig /tshul khrims phyis nod pa ni phyi nas 'dug</text></item>
<item><p>90b4</p><section>mdo sde</section><text>shig /rgan gzhon mi lta/ dge slong pho dang / dge slong mo dang / ya rabs dang / btsun pa dang / rgyal po rgyal bu dang / nyung rum dang / bran pho smos la sogs pa tshul khrims sngar nos pa ni sngar 'dug shig /phyis</text></item>
<item><p>90b5</p><section>mdo sde</section><text>nos pa ni phyis go rims bzhin du 'dug shig /mur 'dug ngan pa dang / mi glen po bzhin du rgan yang rung / gzhon yang rung / snga med phyi med pa'i go rims med pa ni g.yung po bran gyi chos so/ /nga sangs rgyas kyi chos kyi nang na ni snga ma ni</text></item>
<item><p>90b6</p><section>mdo sde</section><text>steng du 'dug /phyi ma ni 'og tu 'dug go/ /byang chub sems dpa' ni chos bzhin du go rims su ma 'khod na ltung ba'o/ /sangs rgyas kyi bu rtag par sems can no cog bstan cing bcos te/ dge 'dun gyi khang khyim byed cing</text></item>
<item><p>90b7</p><section>mdo sde</section><text>ri dang / tshal dang / ra ba dang / zhing la sangs rgyas kyi rten gyi khang pa byas la dbyar dgun du tshul dang / bsam gtan du 'jug pa'i gnas dang / gtsang ma'i 'chags 'dzugs su gzhug pa'i rigs so/ /de la byang chub sems</text></item>
<item><p>90b8</p><section>mdo sde</section><text>dpa' sems can no cog gi phyir theg pa chen po'i chos dang / tshul khrims kyi yi ge bkrol bshad na nam na tsha byung ba dang / yul gyi bgegs dang / dgra'i bgegs dang / pha ma dang / phu nu bo dang / mkhan po la sogs pa thog</text></item>
<item><p>91a1</p><section>mdo sde</section><text>ma shi ba'i dus dang / bdun gsum gyi nyi ma dang / bdun bzhi'i nyi ma dang / bdun lnga'i nyi ma dang / bdun bdun gyi nyi ma la de'i phyir theg pa chen po'i yi ge dang / tshul khrims bkrol bshad de/ mchod ston byas te/ dge ba'i</text></item>
<item><p>91a2</p><section>mdo sde</section><text>bsod nams thob par gsol cig /'gro 'ongs kyang gson po'i mtsho bsod nams byed pa la me chen pos bsregs/ chu chen pos khyer/ rlung nag po chen pos gru bus pa dang / gtsang po dang mtsho chen po'i dgra'i bgegs</text></item>
<item><p>91a3</p><section>mdo sde</section><text>la sogs te/ sdig go cog bgegs dang lan gyis na mtshams med pa bdun/ bgegs brgyad/ lag sgril/ rkang sgril ltung dang / lcags dang lus bcings drags te/ g.yem zhing khro ba mang po dang / blun zhing</text></item>
<item><p>91a4</p><section>mdo sde</section><text>glen pa mang po dang / na tsha'i mang po'i dgra zus na kun gyis kyang theg pa chen po'i chos kyi yi ge dang / tshul khrims kha ton klags te dgrol bshad do/ /byang chub sems dpa' gsar du slob pa 'di bzhin ma byas na ltung ba'o/ /</text></item>
<item><p>91a5</p><section>mdo sde</section><text>tshul khrims 'di dgu bslabs la gus par rtag par gzungs su zung shig /snyoms pa'i chos kyi le'u las kyang rgya che zhing mngon par bshad do/ /sangs rgyas kyis sangs rgyas kyi bu la bka' stsal pa/ sangs rgyas kyi bu mi</text></item>
<item><p>91a6</p><section>mdo sde</section><text>la tshul khrims shig sbyin na bye brag dbye zhing gdam du mi rung / rgyal po dang / rgyal bu dang / blon po chen po dang / blon po phal dang dge slong dang / dge slong ma dang / dge bsnyen dang dge bsnyen ma dang / pho g.yem mo g.yem dang / gzugs kyi</text></item>
<item><p>91a7</p><section>mdo sde</section><text>gnam bcwa brgyad dang / 'dod pa'i khams kyi gnam drug dang / dbang po med pa dang / dbang po rnam gnyis yod pa dang / nyung rum dang bran pho smos dang lha ma srin la sogs te/ thams cad kun khrims mnod du rung ngo / /</text></item>
<item><p>91a8</p><section>mdo sde</section><text>lus la chos kyi gos bgo ba rnams ni kha dog bsgyur bar ston la chos dang 'thun par gyis shig /kha dog ser po sngon po nag po dmar po/ mal gos yan chad kha dog bsgyur ro/ /lus la gos bgo'o cog tshos te kha dog</text></item>
<item><p>91b1</p><section>mdo sde</section><text>sgyur cig /yul lo cog gi nang na mi'i gos su bgo ba la/ dge slong ngo cog gi gos ni tha mal pa'i gos dang mi mthun no/ /thog ma tshul khrims sbyin pa'i tshe mkhan pos dri ba khyed tshe 'di la log pa bdun gyi sdig byas sam zhes dris shig /</text></item>
<item><p>91b2</p><section>mdo sde</section><text>chos kyi mkhan po byang chub sems dpa' ni log pa bdun byas pa la tshul khrims sbyin du mi rung ngo / /log pa bdun zhes bya ba ni sangs rgyas kyi lus la khrag phyung ba dang / pha ma dang mkhan po dang slob dpon bsad pa dang / lus kyi tshul khrims</text></item>
<item><p>91b3</p><section>mdo sde</section><text>gtsang ma bshig pa dang / chos kyi 'khor lo bskor ba pa'i 'phags pa gsod pa yin te/ 'di rnam bdun tshang bar byas te bsgribs pa'i tshul la tshul khrims sbyin du mi rung ngo / /gzhan ni thams cad kyang tshul khrims sbyin du rung ngo / /rab tu byung</text></item>
<item><p>91b4</p><section>mdo sde</section><text>ba'i chos ni rgyal po la yang phyag mi 'tshal/ pha ma la yang phyag mi 'tshal/ gnyen pa rnam pa drug la yang zhe sa mi bya/ lha ma srin la yang phyag mi 'tshal lo/ /chos kyi mkhan po skad shes pa zhig rgyang grags stong gi lam nas 'ongs te/</text></item>
<item><p>91b5</p><section>mdo sde</section><text>khrims gsol ba zhig yod na byang chub sems dpa' chos kyi mkhan pos ngan sems dang khro ba'i sems bskyed de/ sems can no cog la tshul khrims ma byin na ltung ba'o/ /sangs rgyas kyi bu la bstan bcos te/ yid ches pa'i sems g.yo</text></item>
<item><p>91b6</p><section>mdo sde</section><text>bar bya na byang chub sems dpas gzhan tshul khrims bstan pa'i chos kyi mkhan po byas te/ tshul khrims mnod du 'ong ba'i mi zhig mthong na sngar mkhan po slob dpon gnyer du thong shig /mkhan po gnyis kyis kyang khyed la bdun gyis</text></item>
<item><p>91b7</p><section>mdo sde</section><text>bsgribs pa'i sdig yod dam dris shig /de la yang tshe 'di la bdun gyis bsgribs pa'i sdig yod na mkhan pos tshul khrims sbyin pa mi rigs so/ /bdun gyis bsgribs pa'i sdig med na tshul khrims sbyin du rung ngo / /la la zhig gis tshul khrims bcu</text></item>
<item><p>91b8</p><section>mdo sde</section><text>bshig pa zhig yod na mthol tshangs byed du chug shig /sangs rgyas dang byang chub sems dpa'i zhal sngar nyin mtshan drug tu pham pa bcu dang / ltung ba bzhi bcu rtsa brgyad kyi tshul khrims kha ton du klags la dus gsum gyi sangs rgyas la sems</text></item>
<item><p>92a1</p><section>mdo sde</section><text>thag pa nas phyag 'tshal ba'i tshe ltas bzang por bya dgos so/ /de la nyi ma bdun dang / bdun gnyis dang / bdun gsum dang / lo gcig tshun chad ltas bzang po mthong dgos so/ /ltas bzang po zhes bya ba ni sangs rgyas gshegs te/ spyi bo la</text></item>
<item><p>92a2</p><section>mdo sde</section><text>byugs te/ 'od mthong ba dang / me tog mthong ba dang / ltas ci yang rung ba bzang po mthong na mod la sdig 'byin to/ /de la ltas bzang po med na mthol tshangs su zin kyang mi phan te/ de'i tshe lus kyis ni tshul khrims mi thob bo/ /lo dang nyi mas bstan te</text></item>
<item><p>92a3</p><section>mdo sde</section><text>spogs te byas la/ ltas 'od byung ba dag mthong na tshul khrims mnod du rung ngo / /la la zhig gis ltung ba bzhi bcu rtsa brgyad bshig pa ni mthol tshangs byas pa'i mod la 'byung ste/ bdun gyis bsgribs pa dang mi mtshungs so/ /</text></item>
<item><p>92a4</p><section>mdo sde</section><text>de bas na tshul khrims ston pa'i mkhan pos chos 'di'i nang nas kyang gcig nas gcig nas khrel na mkhan po bya'o/ /theg pa chen po'i yi ge dang / tshul khrims yang ba dang / lci ba dang / yin pa dang ma yin pa'i gzugs dam pa</text></item>
<item><p>92a5</p><section>mdo sde</section><text>mi shes na gzhung gi mchog bden pa dang / snga ma'i rang bzhin gyi sa bon dang / da ltar bskyed cing gso ba'i rang bzhin dang / gtan mi rlag pa'i rang bzhin dang / chos kyi sa bon gyi rang bzhin dang / drang po'i</text></item>
<item><p>92a6</p><section>mdo sde</section><text>rang bzhin dang / de'i nang nas rtogs pa dang / dpyod pa'i rang bzhin dang / phyi nang gi bsam gtan bcu'i yal ga la sogs te chos kyis las bya'o/ /cho ga dang tshul khrims dang / chos kyi yi ge</text></item>
<item><p>92a7</p><section>mdo sde</section><text>'di gcig nas gcig khong du ma chud de/ byang chub sems dpa' g.yo ba'i khe dang / ming snyan pa 'dod pa'i phyir slob ma la khe brkam pas/ ngan pa btsal te mi shes pa la sgyu mar chos dang /</text></item>
<item><p>92a8</p><section>mdo sde</section><text>tshul khrims kyi yi ge kun shes so/ /zhes zer zhing yon len pa'i bdag la yang bslus shing brnyas/ gcig tu na gzhan la yang bslus shing brnyas te/ de lta bus mi</text></item>
<item><p>92b1</p><section>mdo sde</section><text>la tshul khrims byin na ltung ba'o/ /sangs rgyas kyi bu gso ba'i khe 'dod pa'i phyir byang chub sems dpa'i tshul khrims ma mnos pa'i mdun du mur 'dug dang / ma rabs kyi mdun du sangs rgyas stong gi tshul khrims chen</text></item>
<item><p>92b2</p><section>mdo sde</section><text>po 'di bshad du mi rung ngo / /log par lta ba'i mdun du mi rung ngo / /rgyal po ma gtogs pa gzhan su'i mdun du yang bshad du mi rung ngo / /mi ngan pa rnams kyis sangs rgyas kyi tshul khrims ma mnos pa ni ming byol song</text></item>
<item><p>92b3</p><section>mdo sde</section><text>zhes bya'o/ /gar skyes gar skyes kyang dkon mchog gsum mi mthong zhing rdo shing dang mtshungs sems med de ming chos log pa zhes bya'o/ /log pa la lta ba'i rnams ni shing dum dang mtshungs so/ /byang chub</text></item>
<item><p>92b4</p><section>mdo sde</section><text>sems dpa' de lta bu ngan pa'i mdun du sangs rgyas rabs bdun gyi tshul khrims bshad de bstan na ltung ba'o/ /sangs rgyas kyi bu sems yid ches te rab tu byung na/ sangs rgyas kyi tshul khrims dam po mnos la ched kar</text></item>
<item><p>92b5</p><section>mdo sde</section><text>sems bskyed de/ 'phags pa'i tshul khrims bshig na sbyin bdag go cog gi yon blang du mi rung ngo / /gcig tu ni rgyal po'i khab kyis ris la yang 'gror mi rung / rgyal po'i chu la yang 'thung du mi rung ste/ 'dre chen po lnga stong</text></item>
<item><p>92b6</p><section>mdo sde</section><text>gis rtag par de'i mdun bcad nas 'dre na re dgra chen po khyim dang / mkhar dang / yul gyi nang du 'ongs so zhes zer te/ de rnams kyis khor mor mi de'i rjes phyags so/ /'jig rten na re yang sangs rgyas kyi chos kyi</text></item>
<item><p>92b7</p><section>mdo sde</section><text>nang du 'gro'o zhes zer te mig gis mthong du 'ong mi dga'o/ /tshul khrims bshig pa ni byol song dang mtshungs/ shing dum dang mtshungs te/ drang po'i tshul khrims bshig na ltung ba'o/ /</text></item>
<item><p>92b8</p><section>mdo sde</section><text>sangs rgyas kyi bu sems gcig tu brtul te rtag par gzungs su bzung ste kha ton du yang klog go/ /lpags pa</text></item>
<item><p>93a1</p><section>mdo sde</section><text>bshus te ni shog shog byas/ khrag phyung bas ni snag tshar byas/ rus pa bcag ste smyig gur byas la sangs rgyas kyi tshul khrims kyi yi ge bri'o/ /shing gi shun pa dang / thod kar la bris te rtag par rin po che sna</text></item>
<item><p>93a2</p><section>mdo sde</section><text>bdun dang / rin med pa'i spos dang / me tog la sogs pa rin po che sna tshogs kyi gzeb dang snod byas te/ nang du chos kyi yi ge tshul khrims kyi glegs bam gzhug go/ /de la chos kyi bzhin du ri mo ma byas na ltung ba'o/ /sangs</text></item>
<item><p>93a3</p><section>mdo sde</section><text>rgyas kyi bu rtag par sems rgya cher bskyed de/ yul mkhar dang khang khyim mo cog tu phyin te/ sems can no cog ni mthong na khyed la sogs pa sems can no cog thams cad dkon mchog gsum la phyogs shing tshul</text></item>
<item><p>93a4</p><section>mdo sde</section><text>khrims bcu nos shig ces bsgo ba'i rigs so/ /byol song gi khams shig na 'ang sems la bsam khar smras te/ khyod ni byol song na byang chub sems dpa'i sems skyed cig ces bsam zhing bya'o/ /byang chub</text></item>
<item><p>93a5</p><section>mdo sde</section><text>sems dpa' ni ri lung dbye thang ga la gnas kyang rung ste/ sems can no cog kun byang chub sems dpa'i sems skye bar byos shig /byang chub sems dpa' sems can ma bstan ma bcos na ltung ba'o/ /sangs rgyas kyi</text></item>
<item><p>93a6</p><section>mdo sde</section><text>bu rtag par bstan cing bcos pa'i snying rje chen po bskyed nas chos byed pa dang / ya rabs la sogs pa sbyin bdag dang / 'du ba mang po'i nang du 'greng la gos skya bo gyon te chos bshad du mi rung ngo / /gos skya bo gyon pa 'du ba mang</text></item>
<item><p>93a7</p><section>mdo sde</section><text>po'i nang du chos bshad na chos kyi mkhan po ni sa mthon por 'dug la spos dang me tog gis yon gsol te/ mtha' bzhir nyan pa'i rnams dma' ba na 'khod la gus par mnyan to/ /pha ma la sri zhu mi 'gal bar bya ba</text></item>
<item><p>93a8</p><section>mdo sde</section><text>dang / slob mas mkhan po la bya ba bzhin chos la yang de bzhin gus par bya'o/ /bram ze me lha can chos byed pa bzhin gus par bya'o/ /de bzhin ma byas te chos 'chad pa pa chos bzhin du ma bshad na ltung ba'o/ /</text></item>
<item><p>93b1</p><section>mdo sde</section><text>sangs rgyas kyi bu kun kyang the tsom med pa'i yid kyis khrims nos shig /rgyal po dang rgyal bu dang slob ma sde bzhi dang / bdag mtho zhing btsan snyems te/ sangs rgyas kyi chos dang tshul khrims bshig la nan tur gyis chos byas te/ nga'i slob ma rnam bzhi rab tu byung</text></item>
<item><p>93b2</p><section>mdo sde</section><text>zhing chos byed par mi ster te/ bgegs gcig tu na sangs rgyas kyi gzugs dang / mchod rten 'dzugs shing chos dang tshul khrims yi ger 'brir mi ster te/ dkon mchog 'jig cing de lta bur ched kar chos 'jig pa ni ltung ba'o/ /sangs rgyas kyi bu dge ba'i</text></item>
<item><p>93b3</p><section>mdo sde</section><text>sems spyod pa la rab tu phyung shig /legs pa'i ming snyan pa 'dod pa dang / gso ba'i khe'i phyir rgyal po dang / blon po'i mdun du sangs rgyas bdun gyi tshul khrims bshad de/ dge slong dang dge slong ma la byang chub sems dpa'i khrims mi rigs</text></item>
<item><p>93b4</p><section>mdo sde</section><text>par byin te/ slob ma rnams bcings btags na seng ge'i lus la srin bu 'dug pas seng ge bdag gis sha zos pa dang mtshungs te/ phyi'i srin bus sha zos pa ma yin no/ /de lta bas na sangs rgyas kyi bu mur 'dug dang / bdud kyis chos bshig pa ma</text></item>
<item><p>93b5</p><section>mdo sde</section><text>yin no/ /bdag gis chos bshig pa yin no/ /sangs rgyas kyi tshul khrims mnos na sangs rgyas kyi tshul khrims kyi rim gro bya ba ni pha mas pha ma bu gcig pu la bsam pa dang mtshungs so/ /pha ma la sri zhu bya ba dang 'dra'o/ /mur 'dug</text></item>
<item><p>93b6</p><section>mdo sde</section><text>dang / mi ngan pa la ngag ngan pa tshig ngan pas sangs rgyas kyi tshul khrims la skur ba zer na mdung rtse kha gsum pa'i mdung rtse sum brgyas snying la btsugs pa dang / ral gri stong dbyig pa stong khris lus brdegs pa dang mtshungs par bya ste/</text></item>
<item><p>93b7</p><section>mdo sde</section><text>bdag gi lus bskal pa brgya'i bar du sems can dmyal bar song yang sla'i/ sangs rgyas kyi tshul khrims la tshig gcig ngan du zer ba'i skad ni mi thos par smon to/ /bdag nyid kyis tshul khrims bshig pa gzhan la lan lon</text></item>
<item><p>93b8</p><section>mdo sde</section><text>pa dang / zhar gyis zhar gyis tshul khrims bshig par bstan pa lta smos kyang ci dgos te/ sri zhu dang mi 'gal ba'i sems med do/ /de lta bu byas na ltung ba'o/ /tshul khrims 'di dgu bslabs la sems gus par</text></item>
<item><p>94a1</p><section>mdo sde</section><text>gzungs su zung shig /sangs rgyas kyi bu rnams tshul khrims yang ba bzhi bcu rtsa brgyad khyed la sogs pas rtag par gzungs su zung shig /sngar 'das pa'i sangs rgyas dang byang chub sems dpa' rnams ni kha ton zin to/ /</text></item>
<item><p>94a2</p><section>mdo sde</section><text>da ltar gyi sangs rgyas dang byang chub sems dpa' rnams kyis ni da ltar kha ton byas so/ /sangs rgyas dang byang chub sems dpa' phyis 'ong ba'i rnams ni da de'i khar kha ton byed do/ /sangs rgyas kyi bu nyon cig /phas pham pa bcu dang / ltung ba bzhi</text></item>
<item><p>94a3</p><section>mdo sde</section><text>bcu rtsa brgyad cig 'das pa'i sangs rgyas kyis kha ton zin/ da ltar gyi kha ton byas phyis kyang kha ton byed de/ nga'ang de bzhin da ltar kha ton byed do/ /de lta bas na khyed la sogs pas sems can phal mang po rgyal po dang rgyal bu dang /</text></item>
<item><p>94a4</p><section>mdo sde</section><text>blon po dang dge slong dang dge slong ma dang dge bsnyen dang dge bsnyen mas byang chub sems dpa'i tshul khrims nos na 'grus par kha ton klogs la bkrol bshad de/ yi ger bris la sangs rgyas kyi rang bzhin gyis skal ba rtag par 'dug ste/ khrims</text></item>
<item><p>94a5</p><section>mdo sde</section><text>kyi glegs bam dus gsum gyi bar du tshul bzhin 'bab cing thogs pa med par byas te/ sems can thams cad bstan cing bslab pa'i rgyun mi gcod cing sangs rgyas mthong la sangs rgyas gcig gis gcig la gtad de/ tshe tshe rabasu</text></item>
<item><p>94a6</p><section>mdo sde</section><text>yang ngan song dang bgegs brgyad kyi nang du yang mi ltung zhing rtag par mi'i lam dang gnam gyi steng du skye'o/ /ngas da ltar shing 'di'i drung du 'dug ste/ sangs rgyas rabs bdun gyi chos kyi khrims mdo tsam zhig phye ba khyed la sogs pa snying gcig</text></item>
<item><p>94a7</p><section>mdo sde</section><text>tu brtul te so sor thar pa la bslabs la dga' zhing gus par gyis shig /gzugs med pa'i gnam gyi rgyal po'i le'u slob pa'i blon 'debs pa'i nang nas gcig pu gcig pu nas rgya che zhing mngon par bshad do/ /de'i tshe slob ma mkhas</text></item>
<item><p>94a8</p><section>mdo sde</section><text>pa sum stong 'dug cing nyan pas sangs rgyas kyis kha ton klags pa thos nas sems thag pa nas spyi bo la khyer te/ dga' gzha' nas rtag par gzungs su bzung ngo / /de ltar shAkya thub pa sangs rgyas kyi sa yan chad pad mo'i</text></item>
<item><p>94b1</p><section>mdo sde</section><text>me tog gi snod kyi khams kyi rdzogs longs spyod pa'i sku'i sems kyi gnas chos kyi sgo mo le'u yi nang na zag pa med pa'i tshul khrims bcu bshad zin to/ /stong phrag brgya 'bum gyi thub pa yang de bzhin no/ /dbang po chen po'i</text></item>
<item><p>94b2</p><section>mdo sde</section><text>gnam gyi rgyal po'i pho brang nas 'di'i gtsang ma'i shing drung na 'dug pa bcu'i gnas na chos dang tshul khrims kyi le'u yang bshad do/ /byang chub sems dpa' thams cad la bsgo ba bshad kyis mi lang ngo / /mang po phal rtag par</text></item>
<item><p>94b3</p><section>mdo sde</section><text>gzungs su zung la kha ton du lhogs shig /de'i gzhung bkrol bshad pa de yin no/ /stong phrag brgya yang 'bum gyi khams pad mo'i me tog snod kyi khams rdul phra mo snyed kyi khams kyi thams cad kyi sems kyi snod tshul khrims kyi snod</text></item>
<item><p>94b4</p><section>mdo sde</section><text>grangs med pa'i smon lam gyi snod yon tan dang / sangs rgyas kyi rang bzhin 'dug pa'i snod de sangs rgyas thams cad grangs med/ chos kyi sgo mo yang bshad zin to/ /stong phrag brgya'i khams kyi nang na sems can thams</text></item>
<item><p>94b5</p><section>mdo sde</section><text>cad kyis gzungs su bzung ste dga' zhing gus par byed do/ /sems kyi gnas rgya cher phye ba'i gzungs ni sangs rgyas kyi me tog 'od kyi rgyal ba'i le'u yi nang nas bshad do/ /sangs rgyas bdun gyis tshig gi le'u</text></item>
<item><p>94b6</p><section>mdo sde</section><text>bshad pa gcig ste/ sangs rgyas rnam par gzigs kyis bstan pa'i tshul khrims bshad pa/ bzod pa'i dam pas dka' thub zhugs/ /bzod pa'i dam pas mya ngan 'da'/ /gzhan la gnod pa de ni byang chub ma yin</text></item>
<item><p>94b7</p><section>mdo sde</section><text>no/ /gnyis te spyi tor sangs rgyas kyis bstan pa/ mig can mi bde yod las byol te 'gro/ /mkhas pas 'tsho ba'i 'jig rten na/ /sdig pa kun kyang rnam par spongs/ /gsum ste thams cad skyob sangs rgyas</text></item>
<item><p>94b8</p><section>mdo sde</section><text>kyis bstan pa/ gnod la mi smra mi sems te/ /so sor thar pa bzhin du sdom/ /zas kyi tshod kyang rig par bya/ /gnas kyang dben par 'jug par bya/ /rab tu sems dang ldan pa ni/ /de ni sangs rgyas bstan pa'o/</text></item>
<item><p>95a1</p><section>mdo sde</section><text>bzhi ste log par dad sel sangs rgyas kyis bstan pa/ ji ltar bung ba me tog gi/ /kha dog bsung la mi gnod par/ /khu ba blangs te 'phur ba bzhin/ /de bzhin byang chub grong du spyod/ /gzhan gyi rnams la mi blta</text></item>
<item><p>95a2</p><section>mdo sde</section><text>bar/ /gzhan gyis legs pa byas la'o/ /bdag rang nyid la ltos/ legs nyes ci byas pa/ lnga ste gser thub sangs rgyas kyis bstan pa/ bsam gtan las ni ma byol bar/ /thub pa rnams kyis tshul thub slobs/ /</text></item>
<item><p>95a3</p><section>mdo sde</section><text>mi bde bar yang mi 'gyur mgon/ /mngon par zhi bas rtag tu dran pa'i yid/ /drug ste bsod skyabs sangs rgyas kyis bstan pa/ thams cad sdig pa mi bya'o/ /dge'o cog ni rdzogs par bya/ /bdag gi sems kyang shin du</text></item>
<item><p>95a4</p><section>mdo sde</section><text>gdul/ /de ni sangs rgyas bstan pa'o/ /bdun te shAkya thub pa sangs rgyas kyis bstan pa/ lus kyis su ni sdom pa dge/ ngag gi sdom pa yang ni dge/ yid kyi sdom pa yang ni dge/ dge'o thams cad sdom pa ni/ /byang chub kun</text></item>
<item><p>95a5</p><section>mdo sde</section><text>la mgon skyabs byed/ /nyon mongs thams cad kun las skyob/ /byang chub dag bsrung yid kyang sdom/ /lus kyis mi dge mi bya zhing / /'di gsum las las rnam par skyongs/ /'thob po drang srong gsungs pa'i lam/ /mi yis</text></item>
<item><p>95a6</p><section>mdo sde</section><text>brdegs spyos sha mi glan/ /sdig gi mi la sems mi 'khon/ /gshe ba'i mi la'ang rtag tu gtsang / /mi yis ngan byas bdag mi byed/ /sangs rgyas kun gyis rabs btsun byas/ /'jig rten ra mda' pha skyabs nus/ /sangs rgyas</text></item>
<item><p>95a7</p><section>mdo sde</section><text>'dis tshul khrims bshad pa/ /ngas rgya cher bshad du kun rdzogs/ /sangs rgyas kun dang slob ma rnams/ /chos kyi tshul khrims gus par 'dzin/ /gcig la gcig kyang gus par byos/ /chos la drin gzo chog tshang na/ /</text></item>
<item><p>95a8</p><section>mdo sde</section><text>bya ba med pa'i chos thob nus/ /tshul khrims yi ge bshad zin nas/ /sems gcig brtul te byang chub thob/ /chos kyi rgya mo rdzogs s+ho// //</text></item>
<item><p>95b1</p><section>mdo sde</section><text>This is a blank page without image</text></item>
<item><p>96a1</p><section>mdo sde</section><text>@##/ /rgya gar skad du/ Ar+ya sUr+ya gar+b+ha nA ma ma hA bai pu l+ya~M sU tra/ bod skad du/ 'phags pa shin tu rgyas pa chen po'i sde nyi ma'i snying po zhes bya ba'i mdo/ bam po dang po/ sangs rgyas dang byang chub</text></item>
<item><p>96a2</p><section>mdo sde</section><text>sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab 'od ma'i tshal bya ka lan da ka gnas pa na bzhugs te/ gang dag phyogs bcu'i sangs</text></item>
<item><p>96a3</p><section>mdo sde</section><text>rgyas kyi zhing gzhan grangs med dpag tu med pa dag nas der lhags pa'i byang chub sems dpa' sems dpa' chen po grangs med/ dpag tu med/ brjod du med pa dag gis yongs su bskor cing mdun gyis bltas so/ /de bzhin</text></item>
<item><p>96a4</p><section>mdo sde</section><text>du phyogs bcu'i sangs rgyas kyi zhing gzhan dang gzhan dag nas der 'dus te lhags pa'i nyan thos chen po grangs med/ dpag tu med/ brjod du med pa dag gis kyang yongs su bskor cing mdun gyis bltas so/ /de bzhin du</text></item>
<item><p>96a5</p><section>mdo sde</section><text>phyogs bcu'i sangs rgyas kyi zhing gzhan dang gzhan dag nas 'dir lhags pa brgya byin dang / tshangs pa'i dbang po dang / lha'i dbang po dang / klu'i dbang po dang / gnod sbyin gyi dbang po dang / dri za'i dbang po dang / lha ma yin</text></item>
<item><p>96a6</p><section>mdo sde</section><text>gyi dbang po dang / nam mkha' lding gi dbang po dang / mi 'am ci'i dbang po dang / lto 'phye chen po'i dbang po grangs med/ dpag tu med/ brjod du med pa dag gis kyang mi mjed kyi sangs rgyas kyi zhing thams cad sa dang</text></item>
<item><p>96a7</p><section>mdo sde</section><text>nam mkha' la 'gro ba'i lam gang bar gyur to/ /de bzhin du 'dod pa na spyod pa dang / gzugs na spyod pa'i lha gzhan dang gzhan dag dang / klu dang / gnod sbyin dang / srin po dang / lha ma yin dang / nam mkha' lding</text></item>
<item><p>96a8</p><section>mdo sde</section><text>dang / mi 'am ci dang / lto 'phye chen po gzhan dang gzhan grangs med dpag tu med pa dag kyang lhags nas bcom ldan 'das la gyen du lta zhing / bcom ldan 'das ring po mi thogs par mthar phyin pa/ nam</text></item>
<item><p>96b1</p><section>mdo sde</section><text>This is a blank page without image</text></item>
<item><p>97a1</p><section>mdo sde</section><text>mkha' ltar snang ba/ byang chub sems dpa'i spyod pa rab tu 'byed pa/ dbugs rngub pa dang / 'byung ba dran pa 'chi ba med pa'i sgo/ tshangs pa'i gnas pa lung bstan pa ston pa na cang mi smra bar</text></item>
<item><p>97a2</p><section>mdo sde</section><text>'khod de/ thams cad dang ldan pa'i mi mjed kyi sangs rgyas kyi zhing thams cad sa dang nam mkha'i lam gang bar gyur cing / da dung bcom ldan 'das kyi chos kyi char gyi ston pas tshim par ma gyur nas thal mo dag rab tu sbyar te/</text></item>
<item><p>97a3</p><section>mdo sde</section><text>bcom ldan 'das kho na la blta zhing 'khod pa ni dper na nad pa dag sman pa la lta bar byed pa bzhin dang / mun pas khebs pa dag snang ba lta bar byed pa bzhin dang / chu bos khyer ba dag chu 'gram du lta bar byed pa bzhin dang / sdug</text></item>
<item><p>97a4</p><section>mdo sde</section><text>bsngal bar gyur pa dag skyabs la lta bar byed pa bzhin te/ de ltar mi mjed kyi sangs rgyas kyi zhing thams cad sa dang nam mkha'i lam byang chub sems dpa' sems dpa' chen po dag dang / nyan thos dag dang / dbang</text></item>
<item><p>97a5</p><section>mdo sde</section><text>po brgya byin dag nas lto 'phye chen po'i dbang po dag gi bar dang / 'dod pa na spyod pa dang / gzugs na spyod pa'i lha gzhan dang gzhan dag nas mi dang mi ma yin pa rnams gzhan dang gzhan dag gi bar bcom ldan</text></item>
<item><p>97a6</p><section>mdo sde</section><text>'das chos dang ldan pa chos kyi rgyal po la lta zhing thal mo rab tu sbyar te cang mi smra bar 'khod par gyur to/ /de'i tshe tshangs pa chen po pad ma 'bar ba'i dpal zhes bya ba sangs rgyas mang po la lhag par bya ba byas pa dge</text></item>
<item><p>97a7</p><section>mdo sde</section><text>ba'i rtsa ba bskyed pa/ bla na med pa yang dag par rdzogs pa'i byang chub las phyir mi ldog pa/ chos la dmigs pa'i byams pa shin du yongs su sbyang ba byas par gyur to/ /de nas tshangs pa chen po pad ma</text></item>
<item><p>97a8</p><section>mdo sde</section><text>'bar ba stan las langs te bla gos phrag pa gcig tu gzar nas pus mo g.yas pa'i lha nga sa la gtsugs te/ bcom ldan 'das ga la ba de logs su thal mo sbyar</text></item>
<item><p>97b1</p><section>mdo sde</section><text>ba btud nas/ bcom ldan 'das la tshigs su bcad pa brjod pa 'dis chos bshad par gsol ba btab bo/ /ring du gshegs shing myur ba'i rgyun dang ldan/ /zad pa lhur mdzad mi g.yo 'od gsal ba/ /rtogs pa</text></item>
<item><p>97b2</p><section>mdo sde</section><text>thams cad skyed par mdzad pa po/ /khyod gsung rab zhi rgyu skar tshul mkhyen mkhas/ /dbugs rngub pa dang 'byung ba dran pa mkhyen/ /tshangs pa'i gnas pa bzhi po dag dang ldan/ /srid pa gsum po ji ltar dag 'gyur bar/ /</text></item>
<item><p>97b3</p><section>mdo sde</section><text>sems can 'gro ba spong bar mdzad pa po/ /tshul gcig ldan pa nyid kyi mkhyen mnga' ba/ /lha mi rnam pa mang po khri dag kyang / /som nyi rgal mdzad dge brnyes chu bo rgal/ /bde 'gro'i mkhyen pa myur dang ldan pa po/ /</text></item>
<item><p>97b4</p><section>mdo sde</section><text>byang chub spyod dang sangs rgyas chos mngon sum/ /sems g.yo sems can kha cig 'dod klung lhung / /mun pas khebs shing mig dang mi ldan pa'i/ /sdug bsngal thams cad bcom par gyur lags pa/ /ma</text></item>
<item><p>97b5</p><section>mdo sde</section><text>thos dge bral slob dpon mkhas ldan pa'i/ /skye bo bral la mi dbang thugs rje skyed/ /mnyam pa'i chos nyan skye ba'i pha rol mchi/ /srid pa gcod pa bshad par mdzad du gsol/ /skye klung pha rol gshegs thub thugs</text></item>
<item><p>97b6</p><section>mdo sde</section><text>rjes gsungs/ /blo 'chal skye mang sred pa'i dra ba'i lam/ /de dag thams cad nyon mongs rtsa ba can/ /der ni sems can 'khyams 'gyur gcad du gsol/ /gang du sdug bsngal rab zhi dbang drug dang / /yid</text></item>
<item><p>97b7</p><section>mdo sde</section><text>kyang zhi 'gyur sred skyon rgyal ba gsungs/ /sred pa bral ba sred rgyu mi mnga' ba/ /sems can gdung ba dpal kun bral gyur pa/ /de slad thub pa thugs brtse ba yi rgyus/ /sred pa yi ni chu klung skems mdzad pa/ /</text></item>
<item><p>97b8</p><section>mdo sde</section><text>myur du bde zhing 'chi ba ma mchis pa'i/ /chos kyang sred pa gcod pa bshad par gsol/ /de nas bcom ldan 'das kyis tshangs pa pad ma 'bar ba'i dpal la 'di skad ces bka' stsal to/ /gang dag sngon chad pha rol phyin/ /</text></item>
<item><p>98a1</p><section>mdo sde</section><text>spyod pa spyad cing spyod 'gyur ba/ /de dag nyan thos chos rnams la/ /nam yang dga' bar mi bya ste/ /sangs rgyas chos las nyams 'gyur ba'i/ /ltung ba gnyis pa gzhan med de/ /de ni yang dang yang du yang / /</text></item>
<item><p>98a2</p><section>mdo sde</section><text>gnyi gar sems ni 'jug pa yin/ /khro dang nyan thos chos rnams dang / /rkyen gyi byang chub 'jug pa yi/ /chos gsum rnam par spangs pas na/ /sangs rgyas chos rnams rdzogs par 'gyur/ /skye gnas bzhi ldan sems</text></item>
<item><p>98a3</p><section>mdo sde</section><text>can 'di/ /sangs rgyas zhing 'dir lhags pa dag /thams cad 'dod pa rten mi byed/ /thams cad mi sdug thob pa yin/ /'di na sems can mkhas pa gang / /byang chub mchog gi phyir zhugs shing / /gang blo gzungs</text></item>
<item><p>98a4</p><section>mdo sde</section><text>dang bzod pa la/ /brtson zhing legs par goms byas la/ /dbang po drug gi sgo bsdams shing / /skyil mo krung gis dran gzhag nas/ /rang gi spyod yul sa non pa/ /phyi ma'i dus kyi de bzhin gshegs/ /nor bdun</text></item>
<item><p>98a5</p><section>mdo sde</section><text>rab tu rdzogs pa'ang yin/ /'dir ni mi sdug tshul bshad na/ /kun gzhi gang yin sems can gyi/ /'ching ba brtan pa 'dir bshad 'gyur/ /ngas ni chos kyi ser sna spangs/ /sems can srung phyir ma bshad de/ /byang chub</text></item>
<item><p>98a6</p><section>mdo sde</section><text>phyir sems 'dir ma btang / /phyogs bcu'i sangs rgyas de dag gis/ /chos 'di yun ring gnas bya zhes/ /sa 'di yongs su spyad mdzad cing / /sa 'di byin gyis brlabs pa yin/ /de bzhin du ni khyod kyis kyang / /</text></item>
<item><p>98a7</p><section>mdo sde</section><text>zhing 'di la ni rtse bar byos/ /de bzhin bzod pa dag gis rtses/ /bsdams nas yun ring gnas par byos/ /nyan thos theg pa ngas bshad de/ /sems can chags las thar bya zhing / /phung po dag dang khams</text></item>
<item><p>98a8</p><section>mdo sde</section><text>rnams dang / /skye mched stong pa ngas bshad de/ /zhi gnas rnam pa bcu gsum dang / /lhag mthong nga yis bshad bya ste/ /'dod pa'i 'ching bas dam bcings pa'i/ /sems can de yis rnam dag 'gyur/ /</text></item>
<item><p>98b1</p><section>mdo sde</section><text>sems can rnams la snying brtse bas/ /nyan thos rnams kyi bden pa bzhi/ /chos rnams rtag tu yun gnas dang / /zag pa med phyir ngas bshad do/ /nyan thos bden pas 'dul ba ni/ /srid pa'i mtsho las ngas bsgral</text></item>
<item><p>98b2</p><section>mdo sde</section><text>lo/ /byang chub spyod pa thams cad kyang / /phyi nas khyed la bstan par bya'o/ /de nas de'i tshe thams cad dang ldan pa'i mi mjed kyi sangs rgyas kyi zhing du gtogs pa'i sems can rnams 'di snyam du sems te/ kye ma da ltar de</text></item>
<item><p>98b3</p><section>mdo sde</section><text>bzhin gshegs pa 'di ni nyan thos kyi gtam yang dag par rab tu ston par mdzad kyi theg pa chen po'i gtam ni mi mdzad do snyam mo/ /de nas de'i tshe byang chub sems dpa' de dag thams cad 'di snyam du sems te/ kye ma da</text></item>
<item><p>98b4</p><section>mdo sde</section><text>ltar de bzhin gshegs pa 'di ni sangs rgyas kyi zhing 'dir sa yongs su spyad pa'i phyir dang / ma 'ongs pa'i dus na chos kyi tshul ring du gnas par bya ba'i phyir dang / da ltar sangs rgyas kyi zhing 'dir gang dkon mchog gsum gyi</text></item>
<item><p>98b5</p><section>mdo sde</section><text>gdung rgyun mi 'chad par bya ba'i phyir dang / ma 'ongs pa'i dus na lha dang / klu dang / gnod sbyin dang / srin po dang / lha ma yin dang / nam mkha' lding dang / mi 'am ci dang / lto 'phye chen po dang / mi dang / mi ma yin</text></item>
<item><p>98b6</p><section>mdo sde</section><text>pa ma dad pa rnams mngon par dad par bya ba'i phyir dang / dad pa rnams phyir zhing 'phel bar bya ba'i phyir dang / sems can chos la mngon par brtson pa dag dang / chos la gnas pa dag dang / yon tan gyis</text></item>
<item><p>98b7</p><section>mdo sde</section><text>phyug pa dag dang / tshul khrims kyi dri dang yang dag par ldan pa rnams bde ba la reg pa dang / rnam par tho 'tsham pa med par bya ba'i phyir dang / byang grol gyi bde ba yongs su rdzogs par bya ba'i phyir dang / ji nas sangs</text></item>
<item><p>98b8</p><section>mdo sde</section><text>rgyas kyi zhing 'di shin du yon tan dag gis bsgo bar bya ba'i phyir dang / phyogs bcu na gnas pa'i sangs rgyas kyi zhing gzhan thams cad kyang bsgo ba'i 'os su gyur pa dang / bla ma la gus pa dang / phyag bya ba'i 'os su gyur</text></item>
<item><p>99a1</p><section>mdo sde</section><text>par bya ba'i phyir bdag cag nang du yang dag par 'jog par bzhed pas ma la bdag cag gis da de bzhin gshegs pa'i dgongs pa yongs su rdzogs par bya ste/ bdag cag thams cad kyis sa'i steng du skyil mo</text></item>
<item><p>99a2</p><section>mdo sde</section><text>dkrung gis 'khod par bya zhing / rang rang gi rnam pa sna tshogs kyi mchog thams cad dang ldan pa'i bzod pa dang / gzungs dang / ting nge 'dzin dang / rnal 'byor dag gis gnas pa dag tu bya gor ma chag go snyam mo/ /de nas</text></item>
<item><p>99a3</p><section>mdo sde</section><text>de'i tshe byang chub sems dpa' sems dpa' chen po gang dag bskal pa brgyas nges par byung ba dag dang / gang dag sa bcu dag dang / gang dag mi skye ba'i chos kyi bzod pa la gnas pa'i bar dag dang / gang dag sangs rgyas kyi</text></item>
<item><p>99a4</p><section>mdo sde</section><text>chos ma 'dres pa bcwa brgyad la gzhan la rag ma las pa'i ye shes la mkhas pa dag dang / mi 'jigs pa thob pa dag gi bar de dag thams cad sa steng 'dir skyil mo dkrung gis 'khod par gyur to/ /de bzhin du rang rang gi rnam</text></item>
<item><p>99a5</p><section>mdo sde</section><text>pa sna tshogs kyi mchog thams cad kyi bzod pa dang / gzungs dang / ting nge 'dzin dag la mnyam par gzhag pa dag tu gyur to/ /yang de'i tshe bsod nams kyi stobs ji lta ba bzhin du rgyu 'thun pa'i rgyu'i stobs kyis</text></item>
<item><p>99a6</p><section>mdo sde</section><text>byang chub sems dpa' sems dpa' chen po mnyam par gzhog pa de dag dang / byang chub sems dpa' sems dpa' chen po bsam gtan byed pa de dag las kha cig gi lus las 'od 'di lta bu byung ste/ dper na mar me'i</text></item>
<item><p>99a7</p><section>mdo sde</section><text>'od lta bu'o/ /kha cig gi ni skar mda' dang mnyam pa dag go/ /kha cig gi ni brgya byin dang mnyam pa dag go/ /kha cig gi ni mi mjed kyi bdag po tshangs pa dang mnyam pa nas kha cig gi ni zla ba dang mnyam pa'i bar dag go/ /</text></item>
<item><p>99a8</p><section>mdo sde</section><text>kha cig gi ni nyi ma dang mnyam pa dag go/ /kha cig gi ni nyi ma gnyis dang mnyam pa dag go/ /kha cig gi ni nyi ma gsum dang mnyam pa dag go/ /kha cig gi ni nyi ma lnga dang mnyam pa dag go/ /kha cig gi ni nyi ma stong</text></item>
<item><p>99b1</p><section>mdo sde</section><text>dang mnyam pa'i bar dag go/ /kha cig gi ni lus las ni nyi ma bye ba brgya stong dang mnyam pa'i 'od dag byung ste/ mi mjed kyi sangs rgyas kyi zhing 'di thams cad sngon ma mthong ma thos pa'i snang ba chen po rgya che ba de lta bus 'jig rten khyab</text></item>
<item><p>99b2</p><section>mdo sde</section><text>par gyur to/ /de dag gi lus las mchog tu sems can gzhan dag gi lus dang sems kyi bde ba la reg pa dang / dga' ba dang / rab tu tshim par byed pa/ nad thams cad rab tu zhi bar byed pa/ lta ba ngan pa thams cad rab tu zhi</text></item>
<item><p>99b3</p><section>mdo sde</section><text>bar byed pa/ lus kyi gnas ngan len thams cad rab tu zhi bar byed pa/ bkres pa dang skom pa thams cad rab tu zhi bar byed pa/ 'dod pa thams cad rab tu zhi bar byed pa/ khro ba thams cad dang / 'jigs pa thams cad dang / nyon</text></item>
<item><p>99b4</p><section>mdo sde</section><text>mongs pa dang / 'ching ba thams cad rab tu zhi bar byed pa'i 'od byung ste/ sangs rgyas kyi zhing 'di na srid pa gsum gyi btson ra'i sdug bsngal gyi 'jigs pa thams cad kyi bar rab tu zhi bar byed do/ /de'i tshe sangs rgyas kyi zhing</text></item>
<item><p>99b5</p><section>mdo sde</section><text>'di na sems can thams cad sangs rgyas la 'bab pa dag dang / chos la 'bab pa dag dang / dge 'dun gyi yon tan la dga' ba la mkhas pa dag 'khod par gyur to/ /yang de'i tshe sangs rgyas kyi zhing 'di phyogs bcu'i gang gA'i</text></item>
<item><p>99b6</p><section>mdo sde</section><text>klung gi bye ma snyed kyi sangs rgyas kyi zhing stong pa dang / stong pa ma yin pa dag dang / yongs su dag pa dang / yongs su dag pa ma yin pa dag na kun nas lham me/ lhan ne/ lhang nger yang dag par snang ba ni 'di lta ste/ mtshan mo mun</text></item>
<item><p>99b7</p><section>mdo sde</section><text>pa byung ba na zla ba dang / nyi ma brgya stong shar nas lham me/ lhan ne/ lhang nge ba bzhin te/ de ltar de'i tshe mi mjed kyi sangs rgyas kyi zhing yang phyogs bcu'i gang gA'i klung gi bye ma snyed kyi sangs rgyas kyi zhing stong pa dang / stong pa ma</text></item>
<item><p>99b8</p><section>mdo sde</section><text>yin pa dag dang / yongs su dag pa dang / yongs su ma dag pa dag na kun nas mchog tu lham me/ lhan ne/ lhang nger gyur to/ /de nas sangs rgyas kyi zhing de dang de dag na byang chub sems dpa' sems dpa' chen po gang dag yod</text></item>
<item><p>100a1</p><section>mdo sde</section><text>pa dang gang dag bskal pa brgyas nges par byung ba dag dang / gang dag sangs rgyas kyi chos ma 'dres pa bcwa brgyad la gzhan la rag ma las pa'i ye shes la mkhas pa dag dang / mi 'jigs pa thob pa'i bar de dag</text></item>
<item><p>100a2</p><section>mdo sde</section><text>sangs rgyas kyi mthus de nas chas te/ sems kyi skad cig ma gcig dang ldan pas sangs rgyas kyi zhing 'dir zhugs nas gnas ji lta ba bzhin sa steng du skyil mo dkrung gis 'khod par gyur to/ /de bzhin du rang rang gi dge ba'i</text></item>
<item><p>100a3</p><section>mdo sde</section><text>phyogs la nan tan dag tu byed cing ji ltar dge ba'i phyogs kyi stobs bskyed pa thob pa de dag dang / mi 'jigs pa'i rgyu dang rkyen dang ldan pa de dag gi lus las de 'dra ba kho na'i 'od byung bar gyur to/ /de nas bcom ldan</text></item>
<item><p>100a4</p><section>mdo sde</section><text>'das dge slong gi dge 'dun gyis yongs su bskor nas nyan thos chen po rnams la bka' stsal pa/ khyed bsam gtan gyi yul gyi mthu la ltos shig /byin gyi brlabs kyi rgyus bdud thams cad kyi yul dang / klu thams</text></item>
<item><p>100a5</p><section>mdo sde</section><text>cad kyi yul zil gyis mnan nas/ sngon gyi de bzhin gshegs pa thams cad kyis 'dir chos kyi tshul dang / dkon mchog gsum gyi gdung rgyun mi 'chad pa'i phyir dang / gsal bar mdzad pa'i phyir mi mjed kyi sangs</text></item>
<item><p>100a6</p><section>mdo sde</section><text>rgyas kyi zhing 'di thams cad yongs su spyad pa mdzad do/ /de bzhin du da ltar byang chub sems dpa' sems dpa' chen po grangs med pa/ dpag tu med pa gang gA'i klung gi bye ma snyed bsam gtan dang / mngon par shes pa'i yul</text></item>
<item><p>100a7</p><section>mdo sde</section><text>la rnam par rtse ba dang ldan pa dag gis mi mjed kyi sangs rgyas kyi zhing 'di na chos kyi tshul yun ring du gnas par bya ba'i phyir dang / gsal bar bya ba'i phyir dang / klu dang / gnod sbyin dang / lha ma yin dang / nam mkha'</text></item>
<item><p>100a8</p><section>mdo sde</section><text>lding dang / mi'am ci dang / lto 'phye chen po dang / mi dang / mi ma yin pa ma dad pa rnams dad par bya ba'i phyir dang / dad pa rnams phyir zhing 'phel bar bya ba'i phyir dang / sems can chos la mngon par brtson pa dag dang /</text></item>
<item><p>100b1</p><section>mdo sde</section><text>chos kyis gnas pa dag dang / yon tan gyis phyug pa dag dang / sems la dbang dang ldan par gyur pa rnams bde ba la reg pa dang / rnam par tho 'tsham pa med par bya ba'i phyir dang / nga'i bstan pa rab tu mi 'jig par</text></item>
<item><p>100b2</p><section>mdo sde</section><text>bya ba'i phyir dang / byang grol gyi bde ba yongs su rdzogs par bya ba'i phyir sa chen po 'di yongs su spyad par byas pa yin no/ /don de nyid byin gyis brlab par bya ba'i phyir de ltar na byang chub sems dpa' sems dpa'</text></item>
<item><p>100b3</p><section>mdo sde</section><text>chen po rnams bsam gtan gyi yul dag gis rnam par rtse bar byed do/ /sa phyogs gang dang gang na byang chub sems dpa' sems dpa' chen po 'di dag 'khod cing bsam gtan gyi yul dag gis rnam par rtsen</text></item>
<item><p>100b4</p><section>mdo sde</section><text>par byed pa de dang der/ da ltar dang ma 'ongs pa'i dus na yang kha cig tu la lar nga 'das nas sems can 'khor ba'i 'jigs pas skrag par byed cing mya ngan las 'das pa 'dod pa dag sku gdung gi mchod rten dag byed du</text></item>
<item><p>100b5</p><section>mdo sde</section><text>'jug par 'gyur zhing / sangs rgyas kyi bzhugs khang dag gam/ sangs rgyas kyi sku gzugs dag gam/ chos kyi bzhugs khang dag byed par 'gyur ro/ /yang na der glegs bam du bri ba byas nas nga'i chos kyi sku yang</text></item>
<item><p>100b6</p><section>mdo sde</section><text>'chang bar 'gyur ro/ /der yang mchod pa rnam pa sna tshogs dag kyang byed par 'gyur zhing / der rin po che rnam pa sna tshogs dag kyang 'bul bar 'gyur te/ 'di lta ste/ gser dang / dngul dang / bai dUr+ya dang / shel dang /</text></item>
<item><p>100b7</p><section>mdo sde</section><text>mu tig dmar po dang / rdo'i snying po dang / spug dang / nor bu dang / mu tig dang / dbyig dang / dung dang / man shel dang / byi ru la sogs pa dang / dar yug dang / dril bu dang / za bug dang / gso ras bzang po dang /</text></item>
<item><p>100b8</p><section>mdo sde</section><text>yul ka shi'i ras bzang po dang / dbu rten nang tshangs can dang / gding ba dang / gdugs dang / rgyal mtshan dang / ba dan dang / chos gos dang / mgur gyi rgyan dang / spos dang / me tog dang / bdug pa dang / rol mo'i</text></item>
<item><p>101a1</p><section>mdo sde</section><text>sgra dang / lus 'dud pa dang / bla ma dang / gus pa chen po dang / gces par byed pa dag tu 'gyur ro/ /de nas bcom ldan 'das kyis de'i tshe phyag sor bcu'i thal mo sbyar nas 'di skad ces bka' stsal to/ /</text></item>
<item><p>101a2</p><section>mdo sde</section><text>de dag gi mchod pa ni de nas nga nyid kyis bzhes par mdzad de/ sems can de dag thams cad ni bsam pa ji lta ba bzhin du theg pa gsum gyis phyir mi ldog pa dag tu 'gyur ro/ /sa phyogs la lar ni gtsug lag</text></item>
<item><p>101a3</p><section>mdo sde</section><text>khang dang / gnas khang dang / 'chag sa dang / dgon pa'i gnas dang / bskyed mos tshal dang / kun dga'i ra ba dag rab tu shom par byed do/ /yang na nyan thos kyi chos kyi gnas pa rnams la mchod pa dang /</text></item>
<item><p>101a4</p><section>mdo sde</section><text>rim gro rnam pa sna tshogs 'di lta ste/ chos gos dang / bsod snyoms dang / mal cha dang / stan dang / na ba'i gsos sman dang / yo byad dag gis byed par 'gyur ba 'am/ byed du 'jug par 'gyur ro/ /gtsug</text></item>
<item><p>101a5</p><section>mdo sde</section><text>lag khang dang / 'chag sa dang / dgon pa'i gnas de dag tu yang bkur stir byas te chos nyan pa dang / rnam par gtan la dbab pa'i gtam byed pa dag tu 'gyur ba 'am/ glegs bam dag klog par 'gyur ro/ /</text></item>
<item><p>101a6</p><section>mdo sde</section><text>gtsug lag khang dang / 'chag sa la sogs pa de dag tu yang yongs su gtong ba rnam pa sna tshogs dag yongs su gtong bar 'gyur te/ 'di lta ste/ zhing gi gzhi 'am/ khyim gyi gzhi 'am/ kun dga'i ra ba'i gzhi 'am/</text></item>
<item><p>101a7</p><section>mdo sde</section><text>bran dang / bran mo dang / glang po che dang / rta dang / rnga mo dang / ba lang dang / ma he dang / bong bu dang / phyugs gzhan dag dang / snod spyad kyi yo byad rnam pa sna tshogs dag der yongs su gtong bar 'gyur zhing / nga'i nyan</text></item>
<item><p>101a8</p><section>mdo sde</section><text>thos kyis chos kyi gnas pa rnams longs spyod par bya ba'i phyir mal cha dang stan gyi yo byad rnam pa sna tshogs dag sems kyi rgyan gyi don dang / sems kyi yo byad kyi don dang / rnal 'byor gyi tshogs kyi don dang /</text></item>
<item><p>101b1</p><section>mdo sde</section><text>byang grol gyi bde ba don gyi mchog thob par bya ba'i phyir sngo ba dag tu byed do/ /da ltar dang ma 'ongs pa'i dus na nga'i bstan pa la phan gdags pa'i phyir yongs su gtong ba rnam pa sna tshogs dag yongs su gtong bar byed do/ /de bzhin</text></item>
<item><p>101b2</p><section>mdo sde</section><text>du sems can de dag gi sbyin pa las byung ba'i bsod nams bya ba'i dngos po de dag thams cad la ci nas kyang sems can de dag 'bras bu chen por 'gyur bar bya ba'i phyir nga rjes su thugs rangs par mdzad do/ /bzhes par mdzad do/ /</text></item>
<item><p>101b3</p><section>mdo sde</section><text>sems can log par ltung ba'i chos can ma yin pa ngan 'gro gsum rnam par spangs pa de dag thams cad bsam pa ji lta ba bzhin du theg pa gsum gyis phyir mi ldog pa dag tu 'gyur ro/ /sems can de dag yun ji srid du 'khor</text></item>
<item><p>101b4</p><section>mdo sde</section><text>bar 'khor bar 'gyur ba de srid du yang longs spyod gnyis po chos kyi longs spyod dang zang zing gi longs spyod dang mi 'bral bar 'gyur ro/ /ri dang / nags khrod dang / shing ljon pa chen po dang / dgon pa dang / nags 'dab gang du</text></item>
<item><p>101b5</p><section>mdo sde</section><text>yang rung ste/ da ltar dang ma 'ongs pa'i dus na thar pa don du gnyer ba chos kyis gnas pa'i dge slong dang / dge slong ma dang / dge bsnyen dang / dge bsnyen ma sgra bsrungs pa dag dang / gcom bskyungs pa dag dang / nang du yang dag</text></item>
<item><p>101b6</p><section>mdo sde</section><text>mjog gi tshul dang bcas pa dag dang / tshul bzhin du yid la byed pa dang 'tsham pa dag 'byung bar 'gyur zhing / lha dang / klu dang / gnod sbyin dag kyang gnas par 'gyur ro/ /dge slong dag gdul ba'i don du bsam gtan</text></item>
<item><p>101b7</p><section>mdo sde</section><text>gyi yul gyi mthu la ltos shig /bdud thams cad kyi yul dang / klu thams cad kyi yul zil gyis mnan nas/ sngon gyi de bzhin gshegs pa bzhugs te 'tsho zhing gzhes pa rnams kyis chos kyi tshul ring du gnas</text></item>
<item><p>101b8</p><section>mdo sde</section><text>par bya ba'i phyir dang / dkon mchog gsum gyi gdung rgyun mi gcad pa'i phyir sngon yang mi mjed kyi sangs rgyas kyi zhing 'di yongs su spyod pa mdzad do/ /da ltar byang chub sems dpa' sems dpa' chen po grangs med pa dpag</text></item>
<item><p>102a1</p><section>mdo sde</section><text>tu med pa gang dag phyogs bcu'i sangs rgyas kyi zhing gzhan gang gA'i klung gi bye ma snyed nas nga'i sangs rgyas kyi zhing 'dir zhu ba dang / zhal blta ba dang / phyag 'tshal ba dang / mchod pa dang / bsnyen bkur bya ba'i phyir</text></item>
<item><p>102a2</p><section>mdo sde</section><text>dang / nam mkha'i mig dang ldan pa/ so so yang dag par rig pa bzhi dang ldan pa/ chos kyis gnas pa rnams kyi byang chub sems dpa'i spyod pa mnyan pa'i phyir lhags pa'i byang chub sems dpa' sems dpa' chen</text></item>
<item><p>102a3</p><section>mdo sde</section><text>po de dag kyang nga la snying nye ba'i phyir chos kyi tshul ring du gnas par bya ba'i don dang / dkon mchog gsum gyi gdung rgyun mi gcad pa'i don du bsam gtan gyi yul gyis sa steng du 'khod nas/ bdud thams cad</text></item>
<item><p>102a4</p><section>mdo sde</section><text>kyi yul tshar bcad pa'i phyir dang 'khor bas skrag pa sbyin pa la mngon par brtson pa'i sems can de dag la snying brtse ba'i phyir sangs rgyas kyi zhing 'di yongs su spyod pa dag tu byed do/ /da ltar dang ma 'ongs pa'i</text></item>
<item><p>102a5</p><section>mdo sde</section><text>dus na nga'i bstan pa 'di dang / dam pa'i chos sam/ dam pa'i chos kyi gzugs brnyan yun ji srid gnas par chos kyis gnas pa'i dge slong rnams la khyim dang / kun dga'i ra ba dang / zhing dang / bran dang /</text></item>
<item><p>102a6</p><section>mdo sde</section><text>bran mo'i bar gang su dag gis de ltar bsngos pa de la sdig pa spyod pa'i dge slong tshul khrims 'chal pa gang dag tha na 'dab ma gcig dang / 'bras bu gcig dang / me tog gcig cig yongs su spyod pa dag tu byed</text></item>
<item><p>102a7</p><section>mdo sde</section><text>na de ni mi blun po de la don ma yin pa dang / phan pa ma yin par 'gyur te/ de la gnod pa bzhi yang 'byung bar 'gyur ro/ /bzhi gang zhe na/ phyogs thams cad du mi snyan pa chen po 'gro ba yin/ mdza bo dang / nye du dang /</text></item>
<item><p>102a8</p><section>mdo sde</section><text>snag gi gnyen mtshams dang / mkhan po dang / slob dpon dang / rim gro pa sdug cing yid du 'ong ba dag dang myur du 'bral bar 'gyur ba yin/ nad tshabs chen po yun ring ba dag gis thebs par 'gyur ba yin/</text></item>
<item><p>102b1</p><section>mdo sde</section><text>de'i chos gos dang lhung bzed gang yod pa yang 'jigs pa chen po lngas phrogs par 'gyur ba yin no/ /lnga gang dag gis zhe na/ 'di lta ste/ rgyal po dang / chom rkun dang / me dang / chu dang / bgo skal la spyod pa mi mdza'</text></item>
<item><p>102b2</p><section>mdo sde</section><text>ba dang lnga po de dag gis so/ /de'i 'jig rten pha rol gyi 'dod pa ma yin pa'i 'bras bu bzhi myur du 'grub par 'gyur ba yin te/ bzhi gang dag yin zhe na/ lus zhig nas sems can dmyal ba chen po mi bzad par skye</text></item>
<item><p>102b3</p><section>mdo sde</section><text>bar 'gyur ba yin/ de gal te brgya la res 'ga' zhig dus ring zhig 'das nas sems can dmyal ba de nas shi 'phos nas 'brog dgon pa ro skam gyi nang du dud 'gro dang yi dags kyi ris su long ba dang rkang lag med pa</text></item>
<item><p>102b4</p><section>mdo sde</section><text>dag tu skye bar 'gyur zhing / de lo brgya stong mang po dag tu bkres pa dang / skom pas yongs su gdung ba chen po'i sdug bsngal nyams su myong bar 'gyur ba yin/ gal te brgya la res 'ga' zhig dus ring zhig 'das nas</text></item>
<item><p>102b5</p><section>mdo sde</section><text>de dag shi 'phos nas lo brgya stong mang po dag tu sbrul gdug pa long ba rdul za ba dag gi nang du skye bar 'gyur ba yin/ de brgya la res 'ga' zhig de nas shi 'phos nas gal te mi rnams kyi nang du skyes na/ 'on kyang</text></item>
<item><p>102b6</p><section>mdo sde</section><text>sangs rgyas kyi zhing snyigs ma lnga dang ldan pa stong pa dag tu mi nyid 'thob pa rnyed par 'gyur zhing / mong rtul ba dang / tshul du mi shes par 'gyur ba dang / mig ma tshang ba dang / lag pa ma tshang ba dang / rkang pa ma tshang</text></item>
<item><p>102b7</p><section>mdo sde</section><text>ba dang / khyi'i longs spyod kyi kha zas la gdu zhing rkyag khung sa'i kha zas za ba dang / 'dam rdzab dang / phyag dar khrod na nyal ba dang / 'brog dang / dgon pa dang / lam po che rnams na 'tsho bar 'gyur la/</text></item>
<item><p>102b8</p><section>mdo sde</section><text>de de nas shi 'phos nas kyang yang sems can dmyal ba rnams kyi nang du skye bar 'gyur ro/ /de ci'i phyir de'i 'bras bu 'dod pa ma yin pa de ltar lci ba 'byung zhe na/ 'di ltar sdig pa spyod pa'i dge slong de ni 'di ltar chos</text></item>
<item><p>103a1</p><section>mdo sde</section><text>kyis gnas pa rnams la khyim dang / zhing dang / kun dga'i ra ba dang / bran dang / bran mo dang / phyugs dag gi bar bsngos pa dag phrogs nas gang zag rang gi yongs su longs spyod pas longs spyod par byed</text></item>
<item><p>103a2</p><section>mdo sde</section><text>pa'i phyir te/ sdig pa spyod pa'i dge slong de lta bu de ni de ltar ngo mtshar rmad du byung ba'i sangs rgyas bcom ldan 'das 'byung ba thams cad kyi chos kyi tshul med par bya ba dang / rnam par gzhig pa dang / rgyun gcad pa dang / nub par</text></item>
<item><p>103a3</p><section>mdo sde</section><text>bya ba'i phyir brtson pa yin no/ /de bzhin du dkon mchog gsum gyi gdung med par bya ba nas nub par bya ba'i bar du brtson pa yin no/ /de ci'i phyir zhe na/ 'di ltar dge ba'i phyogs ni tshogs dang ldan pa yin la/ chos kyi tshul</text></item>
<item><p>103a4</p><section>mdo sde</section><text>dang dkon mchog gsum gyi gdung yang dge ba'i phyogs kyis rab tu phye ba yin te/ de'i phyir de nyid kyi mi 'dod pa'i 'bras bu rnam par smin pa lci ba mngon par 'grub pa yin no/ /de nas gnas brtan ga ya 'od srung gis mchi ma</text></item>
<item><p>103a5</p><section>mdo sde</section><text>blags nas 'di skad ces gsol to/ /btsun pa bcom ldan 'das mi nyid rnyed pa ni ma thob kyang mi bsngo yi/ rab tu byung nas bza' ba dang btung ba'i slad du log par sgrub pa ni de lta ma lags so/ /bcom ldan 'das</text></item>
<item><p>103a6</p><section>mdo sde</section><text>kyis bka' stsal pa/ ga ya 'od srung chen po de de bzhin no/ /ji skad smras pa de bzhin te/ gang du de'i sngon gyi las rnams zad pa dag tu 'gyur ba'i sems can dmyal bar gnas pa ni sla'i/ 'di na gang gzhan du spyod pa</text></item>
<item><p>103a7</p><section>mdo sde</section><text>ni de lta ma yin no/ /'on kyang skyes bu blun po kha cig mi nyid thob pa rnyed par dka' ba rnyed de legs par gsungs pa'i chos 'dul ba gang la sdug bsngal thams cad zad pa/ zag pa thams cad mthar thug par 'gyur ba ngo</text></item>
<item><p>103a8</p><section>mdo sde</section><text>mtshar rmad du byung ba'i rab tu 'byung ba rnyed par dka' ba dang / bsnyen par rdzogs pa dge slong gi dngos po thob nas 'on kyang skyes bu blun po de dag gang gis mchod par mi 'gyur ba dang / bza' btung dang bral bar 'gyur ba mi</text></item>
<item><p>103b1</p><section>mdo sde</section><text>dge ba'i phyogs rnal 'byor yid la byed pa yongs su bsams nas rgyal rigs dang / bram ze dang / rje'u rigs dang / dmangs rigs dad pa can dag gis khyim dang / zhing dang / kun dga'i ra ba dang / bskyed mos</text></item>
<item><p>103b2</p><section>mdo sde</section><text>tshal dang / bran dang / bran mo nas rkang bzhi pa dag gi bar dge slong chos kyis gnas pa/ yon tan gyis phyugs pa dag longs spyod par bya ba'i phyir dang / dge ba'i phyogs dang 'thun par bya ba'i phyir de ltar bsngos pa la sdig pa</text></item>
<item><p>103b3</p><section>mdo sde</section><text>spyod pa'i dge slong de mang du thos pa'i mthu 'am/ khyim na gnas pa'i mthus de dag la bsngos pa'i longs spyod dang nye bar spyod pa phrogs nas bdag nyid kyis gang zag gi 'du shes kyis yongs su spyod par byed de/ skyes bu blun po</text></item>
<item><p>103b4</p><section>mdo sde</section><text>de'i log par bsgrub pa de ni de lta bur 'gyur ro/ /de nas bcom ldan 'das la rgyal po gzugs can snying pos 'di skad ces gsol to/ /btsun pa bcom ldan 'das gang dge slong chos kyis gnas pa/ yon tan gyis</text></item>
<item><p>103b5</p><section>mdo sde</section><text>phyug pa dag la de ltar bsngos pa'i longs spyod dang nye bar spyod pa phrogs nas bdag nyid kyis yongs su spyod par bgyid pa'i dge slong rab tu byung ba'i mi 'dod pa'i 'bras bu de lta bu 'byung lags na/ dpe tsam du bgyi na gang yang khyim na</text></item>
<item><p>103b6</p><section>mdo sde</section><text>gnas par gyur la/ dge slong chos kyis gnas pa rnams la de ltar bsngos pa'i longs spyod dang nye bar spyod pa phrogs nas bdag nyid kyis yongs su spyod par bgyid na de bsod nams ma lags pa'i phung po ji snyed cig dang ldan par 'gyur</text></item>
<item><p>103b7</p><section>mdo sde</section><text>ba lags/ bcom ldan 'das kyis bka' stsal pa/ rgyal po chen po thong khyod kyis smras pa des ci zhig bya/ gsol pa/ btsun pa bcom ldan 'das dge slong chos kyis gnas pa/ yon tan gyis phyug pa de lta bu dag</text></item>
<item><p>103b8</p><section>mdo sde</section><text>la longs spyod dang nye bar spyod pa dag gis stsol bar ni bgyid kyi/ 'phrog par ni mi bgyid lags so/ /'on kyang slad ma'i dus na rgyal rigs dang / bram ze dang / rje'u rigs dang / dmangs rigs ma dad pa 'jig rten</text></item>
<item><p>104a1</p><section>mdo sde</section><text>pha rol gyis 'jigs par mi lta ba dag 'byung bar 'gyur zhing / dge slong chos kyis gnas pa/ yon tan gyis phyug pa dag la de ltar bsngos pa'i longs spyod dang nye bar spyod pa phrogs nas bdag nyid kyis</text></item>
<item><p>104a2</p><section>mdo sde</section><text>yongs su spyod par bgyid pa gang dag lags pa de dag gi rgud par 'gyur ba gang lags/ bcom ldan 'das kyis bka' stsal pa/ rgyal po chen po gal te ngas lung bong lta bu'i rgyal rigs dag nas/ dmangs rigs</text></item>
<item><p>104a3</p><section>mdo sde</section><text>dag gi bar dag chos kyis gnas pa yon tan gyis phyug pa dag la de ltar bsngos pa'i longs spyod dang nye bar spyod pa phrogs nas bdag nyid kyis longs spyod par byed pa gang dag yin pa de dag gi log par sgrub pa 'byung</text></item>
<item><p>104a4</p><section>mdo sde</section><text>ba de bshad na ni/ de'i tshe de dag kyang nga'i bka' bstan pa'i phrin las kyi skabs thob nas spong ba dag tu byed la yid ches pa dag tu mi byed de/ de dag ni phung bar 'gyur ba'i 'jigs pa chen po'i gnod pa gnyi ga dang</text></item>
<item><p>104a5</p><section>mdo sde</section><text>ldan par 'gyur ro/ /bcom ldan 'das la rgyal po gzugs can snying pos lan gnyis su yang 'di skad ces gsol to/ /bcom ldan 'das bstan du gsol/ bde bar gshegs pa bstan du gsol/ btsun</text></item>
<item><p>104a6</p><section>mdo sde</section><text>pa bcom ldan 'das gang dag 'jig rten pha rol gyis 'jigs par lta zhing / bcom ldan 'das kyis legs par gsungs pa'i chos 'dul ba legs par bstan pa yang dag par 'dzin pa dang gsal bar bgyid</text></item>
<item><p>104a7</p><section>mdo sde</section><text>pa'i rgyal rigs nas dmangs rigs kyi bar dag gi rigs rgyud rigs btsun pa dag 'byung bar 'gyur lags so/ /bcom ldan 'das de dag ni khyod kyi bka'i phrin las bstan pa thos nas stobs dang brtson pa</text></item>
<item><p>104a8</p><section>mdo sde</section><text>mchog tu chen pos rgyal ba'i bstan pa legs par bstan pa gsal bar bgyid pa dang / yongs su skyong ba dag tu 'gyur zhing / gang zag de ltar yang dag par zhugs pa dag dang / chos kyis gnas pa dag dang /</text></item>
<item><p>104b1</p><section>mdo sde</section><text>yon tan gyis phyug pa dag la yang mchod pa bgyid pa dang / srung ba bgyid pa dang / yongs su skyong bar bgyid par 'gyur lags so/ /khyim na gnas pa dang / rab tu byung ba de dag kyang 'phrog par mi bgyid</text></item>
<item><p>104b2</p><section>mdo sde</section><text>lags so/ /btsun pa bcom ldan 'das khyim na gnas pa gang gis gang zag chos kyis gnas pa dag gi longs spyod dang nye bar spyod pa phrogs nas bdag nyid kyis yongs su spyod par bgyid pa de'i rgud par</text></item>
<item><p>104b3</p><section>mdo sde</section><text>'gyur ba gang lags/ bcom ldan 'das kyis bka' stsal pa/ rgyal po chen po gal te ngas ma 'ongs pa'i dus na lung bong lta bu'i rgyal rigs nas dmangs rigs kyi bar dag chos kyis gnas pa/ yon tan gyis</text></item>
<item><p>104b4</p><section>mdo sde</section><text>phyug pa dag la de ltar bsngos pa'i longs spyod dang nye bar spyod pa 'phrog cing bdag nyid kyis longs spyod par byed pa gang dag yin pa de dag gis log par sgrub pa 'byung ba de bshad na ni de dag kyang nga'i bka' bstan pa'i</text></item>
<item><p>104b5</p><section>mdo sde</section><text>phrin las kyi skabs thos nas spong ba dag tu byed la yid ches pa dag tu mi byed de/ de dag ni phung bar 'gyur ba'i gnod pa chen po'i gnod pa gnyis ka dang ldan par 'gyur ro/ /bcom ldan 'das la rgyal po</text></item>
<item><p>104b6</p><section>mdo sde</section><text>gzugs can snying pos lan gsum du yang 'di skad ces gsol to/ /bcom ldan 'das bstan du gsol/ bde bar gshegs pa bstan du gsol/ bcom ldan 'das gang dag 'jig rten pha rol gyis</text></item>
<item><p>104b7</p><section>mdo sde</section><text>'jigs par lta zhing bcom ldan 'das kyi chos 'dul ba legs par bstan pa yang dag par 'dzin pa dang gsal bar bgyid pa'i rgyal rigs nas dmangs rigs kyi bar dag gi rigs rgyud rigs btsun pa dag</text></item>
<item><p>104b8</p><section>mdo sde</section><text>'byung bar 'gyur lags so/ /de dag gi ni bcom ldan 'das kyi bka' phrin las bstan pa thos nas stobs dang brtson pa mchog tu chen pos rgyal ba'i bstan pa legs par bstan pa gsal bar bgyid par</text></item>
<item><p>105a1</p><section>mdo sde</section><text>'gyur zhing / gang zag de ltar yang dag par zhugs pa dag dang / chos kyis gnas pa dag dang / yon tan gyis phyug pa dag la yang mchod pa bgyid pa dang / srung ba bgyid pa dang / yongs su skyong bar bgyid</text></item>
<item><p>105a2</p><section>mdo sde</section><text>par 'gyur lags so/ /khyim na gnas pa dang rab tu byung ba de dag kyang 'phrog par mi bgyid lags so/ /chos kyis gnas pa de dag gi longs spyod dang nye bar spyod pa 'phrog par mi bgyid lags so/ /bcom ldan</text></item>
<item><p>105a3</p><section>mdo sde</section><text>'das kyis bka' stsal pa/ rgyal po chen po legs so legs so/ /khyod kyi spobs pa legs so/ /rgyal po chen po ma 'ongs pa'i dus na gang dag rgyal rigs dang / bram ze dang / rje'u rigs dang / dmangs</text></item>
<item><p>105a4</p><section>mdo sde</section><text>rigs dag gis chos kyis gnas pa rnams la khyim gyi gzhi dang / zhing gi gzhi dang / kun dga'i ra ba'i gzhi dang / bskyed mos tshal dang / bran dang / bran mo dang / mal cha dang / stan dang / na ba'i gso sman dang /</text></item>
<item><p>105a5</p><section>mdo sde</section><text>yo byad dag de ltar bsngos pa dang / rkang pa bzhi pa'i bar bsngos pa yang 'phrog par byed pa 'am rku bar byed pa dag 'byung bar 'gyur te/ rgyal rigs nas dmangs rigs kyi bar de thams cad ni mthong ba'i chos la 'byung</text></item>
<item><p>105a6</p><section>mdo sde</section><text>ba 'dod pa ma yin pa'i chos nyi shu dang myur du ldan par 'gyur ro/ /nyi shu gang dag ce na/ lha rnams kyis yongs su btang ba yin/ phyogs dang phyogs mtshams dag tu yang de'i mi snyan pa grags par 'gyur ba</text></item>
<item><p>105a7</p><section>mdo sde</section><text>yin/ mdza' bshes dang snag gi gnyen 'tshams dag gis kyang de yang yongs su gtong bar 'gyur/ de'i dgra bo dag kyang mang bar 'gyur ba yin/ nor dang nor gyi yo byad dag las kyang yongs su nyams par 'gyur ba yin/ rnam par g.yeng ba yang mang</text></item>
<item><p>105a8</p><section>mdo sde</section><text>ba yin/ yan lag ma tshang bar 'gyur ba yang yin/ de gnyid med pa yin/ rtag tu sred pas gnod par 'gyur ba yang yin/ de'i bza' ba dang btung ba yang dug gi bya ba byed pa yin/ sdug pa dang yid du 'ong ba dag</text></item>
<item><p>105b1</p><section>mdo sde</section><text>dang myur du 'bral ba thob pa yin/ rtag tu gzhan dag dang thab mo 'byung ba yin/ pha dang / ma dang / spun dang / chung ma dang / bu mo dang / bran dang / bran mo dag kyang bsgo ba bzhin mi byed pa yin/ de'i gsang sngags gsang ba dag</text></item>
<item><p>105b2</p><section>mdo sde</section><text>dang / nor gsang ba dang / slas gsang ba dang / de'i dngos po gsang ba rnams kyang thams cad gsang shor ba dag tu 'gyur ba yin/ bgo skal la spyod pa mi mdza' ba la sogs pa lngas kyang longs spyod dag chud za bar</text></item>
<item><p>105b3</p><section>mdo sde</section><text>'gyur ba yin/ nad tshabs chen po dag gis kyang myur du thebs par 'gyur ba yin/ sman dang rim gro pa dang bral zhing sha dang khrags skams nas sdug bsngal nyams su myong bar 'gyur ba yin/ rang gi bshang gci dag gi nang du</text></item>
<item><p>105b4</p><section>mdo sde</section><text>'chi ba'i dus byed par 'gyur ba yin te/ rgyal po chen po 'dod pa ma yin pa'i las nyi shu po de dag dang myur du ldan par 'gyur ro/ /gang dge slong chos kyis gnas pa rnams la bsngos pa'i longs spyod dang nye bar spyod pa dang / nor gyi yo</text></item>
<item><p>105b5</p><section>mdo sde</section><text>byad 'phrog par byed cing / bdag nyid kyis kyang yongs su spyod par byed pa de 'chi ba'i dus byas nas sems can dmyal ba chen po mnar med par skye bar 'gyur ro/ /de der yang tshe bskal par lcags dang zangs</text></item>
<item><p>105b6</p><section>mdo sde</section><text>bzhun 'thung bar 'gyur zhing lcags kyi thu lum za bar 'gyur la/ me'i gos dang / longs spyod dang nye bar spyod pa spyod par byed cing gnod pa mi bzad pa chen po rnam pa sna tshogs nyams su myong bar 'gyur ba yin</text></item>
<item><p>105b7</p><section>mdo sde</section><text>no/ /tshe bskal pa zad nas kyang de nas shi 'phos nas 'brog dgon pa ro skam dag gi nang du lam du skyes pa'i yi dags rnams dang skal pa mnyam par rkang pa dang / lag pa dang / mig ma tshang bar skye bar</text></item>
<item><p>105b8</p><section>mdo sde</section><text>'gyur ro/ /der yang phyogs bzhi nas langs pa'i rlung kun du tsha ba dag gis kun du gdung bar byed cing sa spu gri dang 'dra ba'i steng du dmyal bar byed/ yongs su dmyal bar byed de/ de der lo brgya stong</text></item>
<item><p>106a1</p><section>mdo sde</section><text>mang por sdug bsngal de lta bu nyams su myong bar byed pa yin no/ /de gal te brgya la res 'ga' zhig de nas shi 'phos nas kyang rgya mtsho chen po'i nang du lus dpag tshad brgya pa'i sha nar nar por skye bar</text></item>
<item><p>106a2</p><section>mdo sde</section><text>'gyur ro/ /sngon gyi las kyi rgyus de'i dpag tshad khor yug gi chu zangs bzhun ma ltar dmar po 'byung bar 'gyur ro/ /de der yang lo brgya stong mang por chu'i nang du sems can dmyal ba'i gnod pa myong bar byed pa</text></item>
<item><p>106a3</p><section>mdo sde</section><text>yin no/ /de de nas shi 'phos nas kyang 'brog dgon pa chen por rdzus te skye ba sha nar nar po chen po ri dang mnyam pa 'byung bar 'gyur ro/ /phyogs bzhi kun du yang rlung kun du tsha ba dag gis kun du sreg par byed do/ /</text></item>
<item><p>106a4</p><section>mdo sde</section><text>der yang phyogs bzhi nas ri dgas dang bya dag lhags te yongs su za ba dag tu byed do/ /de brgya la res 'ga' dus ring zhig 'das nas de nas shi 'phos nas yang sems can dmyal ba chen po dag gi nang du skye bar 'gyur</text></item>
<item><p>106a5</p><section>mdo sde</section><text>ro/ /de nas kyang shi 'phos nas yang dang yang du log par sgrub pa chen po de lta bu nyams su myong bar 'gyur te/ yongs su brtag pa nye bar bzung na/ de brgya lam na res 'ga' zhig mi rnams dang skal ba mnyam par</text></item>
<item><p>106a6</p><section>mdo sde</section><text>skyes na yang sangs rgyas kyi zhing snyigs ma lnga dang ldan pa dag tu mig ma tshang ba dang / tshul du mi shis par skye bar 'gyur ro/ /rgyal po chen po gang chos kyis gnas pa dag la bsngos pa'i longs spyod dang nye bar spyod</text></item>
<item><p>106a7</p><section>mdo sde</section><text>pa dang / nor gyi yo byad 'phrog par byed pa de'i log par sgrub pa de ni de lta bu yin no/ /de nas rgyal po gzugs can snying po mchi ma dag phyung nas gsol pa/ btsun pa bcom ldan 'das skyes bu gang zag de lta</text></item>
<item><p>106a8</p><section>mdo sde</section><text>bu ni sems can dmyal ba na gnas par mi bsngo lags kyi/ gang gis mi nyid rnyed pa thob nas bsod nams ma lags pa chen po de lta bu kun du spyod par 'gyur ba'i mi nyid rnyed pa ni de lta ma lags so/ /</text></item>
<item><p>106b1</p><section>mdo sde</section><text>bcom ldan 'das kyis bka' stsal pa/ rgyal po chen po da ltar dang ma 'ongs pa'i dus na rgyal rigs chos kyis gnas pa khyed cag gi lag tu gang zag yongs su gtad kyis gasrungs shig /yongs su srungs shig /</text></item>
<item><p>106b2</p><section>mdo sde</section><text>rab tu byung ba 'am/ khyim na gnas pa gang dge slong chos kyis gnas pa rnams la de ltar bsngos pa'i longs spyod dang / nye bar spyod pa dang / nor gyi yo byad 'phrog par byed pa de la khyed kyis ji nas kyang chos dang</text></item>
<item><p>106b3</p><section>mdo sde</section><text>'thun pas chad pas gcad par bya'o/ /rgyal pos gsol pa/ btsun pa bcom ldan 'das gal te gang dag dge slong chos kyis gnas pa rnams la de ltar bsngos pa'i longs spyod dang / nye bar spyod pa dang / nor</text></item>
<item><p>106b4</p><section>mdo sde</section><text>gyi yo byad 'phrog par byed pa'i khyim na gnas pa dang rab tu byung ba de dag ci nas chos dang 'thun pas chad pas gcod par mi bgyid cing / de la rgyal po btang snyoms par gnas par bgyid lags na rgyal rigs de bsod</text></item>
<item><p>106b5</p><section>mdo sde</section><text>nams ma lags pa'i phung po ji snyed cig skyed par 'gyur lags/ bcom ldan 'das kyis bka' stsal pa/ rgyal po chen po de bzhin gshegs pa ma gtogs par nyan thos dang / rang rgyal ba dag dang</text></item>
<item><p>106b6</p><section>mdo sde</section><text>bcas pa'i sems can thams cad kyi bsod nams ji snyed yod pa'i bsod nams kyi phung po de lta bu dang / sems can gcig cig ldan par gyur na/ sems can de nyan thos dang / rang rgyal ba thams</text></item>
<item><p>106b7</p><section>mdo sde</section><text>cad las ches khyad par du 'phags pa dang / ches bsod nams dang ldan par 'gyur ba yin nam/ rgyal pos gsol pa/ btsun pa bcom ldan 'das de de lta lags so/ /btsun pa bcom ldan</text></item>
<item><p>106b8</p><section>mdo sde</section><text>'das sems can de ches khyad par du 'phags pa lags te/ de gang la sems can 'tsho ba kun gyi nang na nyan thos dang / rang rgyal ba thams cad las ches bsod nams dang ldan pa ni skyes bu 'ga' zhig</text></item>
<item><p>107a1</p><section>mdo sde</section><text>'byung bar bas lags so/ /bcom ldan 'das kyis bka' stsal pa/ rgyal po chen po gal te sems can snga ma de bsod nams kyi phung po ji lta bu dang ldan pa'i bsod nams kyi phung po de lta bu dang</text></item>
<item><p>107a2</p><section>mdo sde</section><text>sems can thams cad ldan pa dag tu gyur la/ de la gang sems can 'tsho ba thams cad kyi yan lag dag rnam par gcod par byed cing / mig 'byin pa dang / rna ba dang / sna dang / lag pa dang / rkang pa dag rnam</text></item>
<item><p>107a3</p><section>mdo sde</section><text>par gcod par byed pa'i skyes bu 'ga' zhig byung bar gyur na rgyal po chen po 'di ji snyam du sems/ skyes bu de bsod nams ma yin pa sdig pa'i las ji snyed cig skyed par 'gyur/ de nas rgyal po gzugs can</text></item>
<item><p>107a4</p><section>mdo sde</section><text>snying po mchi ma dag phyung nas cang mi smra bar 'dug go/ /bcom ldan 'das kyis bka' stsal pa/ rgyal po chen po lan thob shig lan thob shig /de nas rgyal po chen po gzugs can snying po shum zhes ngu bzhin du</text></item>
<item><p>107a5</p><section>mdo sde</section><text>gsol pa/ btsun pa bcom ldan 'das gang sems can bsod nams dang ldan pa de lta bu gcig gi yan lag dag rnam par gcod par bgyid cing mig 'byin pa dang / rna ba dang / sna dang / lag pa dang / rkang pa dag</text></item>
<item><p>107a6</p><section>mdo sde</section><text>rnam par gcod par bgyid pa'i skyes bu de yang bsod nams ma lags pa sdig pa'i las grangs ma mchis/ tshad ma mchis/ dpag tu ma mchis/ dpe ma mchis pa skyed par 'gyur ba lags na/ gang de lta bu'i</text></item>
<item><p>107a7</p><section>mdo sde</section><text>bsod nams dang ldan pa'i sems can thams cad kyi yan lag dag rnam par gcod par bgyid cing / mig 'byin pa dang / rna ba dang / sna dang / lag pa dang / rkang pa dag rnam par gcod pa lta ci smos lags/</text></item>
<item><p>107a8</p><section>mdo sde</section><text>bcom ldan 'das kyis bka' stsal pa/ rgyal po chen po da ltar dang / ma 'ongs pa'i dus na de bzhin gshegs pa 'tsho ba 'am/ yongs su mya ngan las 'das pa yang rung ste/ lnga brgya pa tha ma la dam pa'i chos</text></item>
<item><p>107b1</p><section>mdo sde</section><text>zad par 'gyur ba'i bar du khyim na gnas pa dang rab tu byung ba gang chos kyis gnas pa/ yon tan gyis phyug pa dag la de ltar bsngos pa'i longs spyod dang / nye bar spyod pa dang / nor gyi yo byad dang / zhing gi gzhi</text></item>
<item><p>107b2</p><section>mdo sde</section><text>dang / khyim gyi gzhi dang / kun dga'i ra ba dang / bskyed mos tshal dang / bran dang / bran mo dang / rkang bzhi pa dang / chos gos dang / bsod snyoms dang / mal cha dang / stan dang / na ba'i gsos sman dang / yo byad dag yod pa</text></item>
<item><p>107b3</p><section>mdo sde</section><text>de las 'phrog gam rku ba de la rgyal rigs btang snyoms par byed cing / rab tu byung ba dang khyim na gnas pa rkun ma de dag chad pa ci yod pa bzhin chad pas gcod du mi 'jug na rgyal rigs de bsod nams ma yin pa ches mang</text></item>
<item><p>107b4</p><section>mdo sde</section><text>du skyed do/ /rgyal rigs ji lta ba bzhin grong gi blar bsngos pa dang / grong khyer gyi bla dang / grong rdal gyi bla dang / ljongs kyi blar bskos pa yang de bzhin du btang snyoms par byed cing / de ltar rku ba'i sems can</text></item>
<item><p>107b5</p><section>mdo sde</section><text>de dag zlog par mi byed na de lta bu'i grong gi bla nas ljongs kyi bla'i bar de bsod nams ma yin pa'i phung po ches mang du skyed do/ /de nas rgyal po gzugs can snying pos 'di skad ces gsol to/ /btsun pa</text></item>
<item><p>107b6</p><section>mdo sde</section><text>bcom ldan 'das rgyal po nyid ni shin du lci ba lags so/ /rgyal rigs ni bag ma mchis pa mang po dang ldan par gnas pa lags so/ /btsun pa bcom ldan 'das gang yang rgyal po bag ma mchis</text></item>
<item><p>107b7</p><section>mdo sde</section><text>par gnas shing / gang zag chos kyis gnas pa de lta bu dag srung bar bgyid pa dang / de bzhin du de ltar bsngos pa'i longs spyod dang / nye bar spyod pa 'phrog pa'i sems can rnams sdig pa'i las de las</text></item>
<item><p>107b8</p><section>mdo sde</section><text>slar zlog par bgyid pa dang / grong gi bla nas ljongs kyi bla'i bar yang de bzhin du de ltar bsngos pa'i longs spyod dang / nye bar spyod pa dag rku ba'i sems can rnams sdig pa'i las de las slar zlog par</text></item>
<item><p>108a1</p><section>mdo sde</section><text>bgyid na de bsod nams kyi phung po ji snyed cig skyed par 'gyur lags/ bcom ldan 'das kyis bka' stsal pa/ rgyal po chen po gal te ngas sngar gsungs pa bzhin bsod nams kyi phung po de</text></item>
<item><p>108a2</p><section>mdo sde</section><text>lta bu dang sems can thams cad ldan pa dag tu gyur la/ thams cad kyang btson rar bcug cing bkres pa dang skom pa dag gis gzir bar gyur la/ de la gang sems can thams cad de lta bu'i bsod nams</text></item>
<item><p>108a3</p><section>mdo sde</section><text>dang ldan pa dag btson ra de nas yongs su thar par byed cing / lo brgya tshang bar yang sems can de dag thams cad la chos gos dang / bsod snyoms dang / mal cha dang / stan dang / na ba'i gsos</text></item>
<item><p>108a4</p><section>mdo sde</section><text>sman dang / yo byad dag gis rim gro byed pa'i skyes bu 'ga' zhig byung bar gyur na rgyal po chen po 'di ji snyam du sems/ ci skyes bu de gzhi de las bsod nams mang du skyed par 'gyur ram/ gsol pa btsun</text></item>
<item><p>108a5</p><section>mdo sde</section><text>pa bcom ldan 'das mang lags so/ /btsun pa bde bar gshegs pa skyes bu de ni bsod nams kyi phung po grangs ma mchis/ tshad ma mchis/ dpag tu ma mchis pa skyed lags so/ /bcom ldan</text></item>
<item><p>108a6</p><section>mdo sde</section><text>'das kyis bka' stsal pa/ rgyal po chen po de bas kyang gang da ltar nas ma 'ongs pa'i dus lnga brgya pa tha ma'i bar la chos kyis gnas pa/ yon tan gyis phyug pa dag la de ltar bsngos pa 'phrog pa'i sems</text></item>
<item><p>108a7</p><section>mdo sde</section><text>can rnams sdig pa'i las de las slar zlog par byed pa'i rgyal rigs sam ljongs kyi bla de bsod nams kyi phung po ches mang du skyed par 'gyur ro/ /rgyal pos gsol pa/ btsun pa bcom ldan 'das gal</text></item>
<item><p>108a8</p><section>mdo sde</section><text>te dge slong chos kyis gnas pa gcig cig gi ma bsrungs na de bsod nams ma lags pa de snyed cig skyed par 'gyur lags na/ gang yang gcig gis srung bar bgyid pa de bsod nams de snyed cig skyed par 'gyur</text></item>
<item><p>108b1</p><section>mdo sde</section><text>lags sam/ bcom ldan 'das kyis bka' stsal pa/ rgyal po chen po gang zag gcig gi len pa ngas ma gnang ngo / /gnyis las ma yin/ gsum gyi ma yin/ bzhi'i ma yin gyi/ rgyal po chen</text></item>
<item><p>108b2</p><section>mdo sde</section><text>po phyogs bzhi'i dge 'dun gyi phyir gtsug lag khang gcig dang / dgon pa'i gnas gcig tu ye nyung na yang dge slong chos kyis gnas pa lnga'i len par ngas gnang ste/ gaN+Di brdungs nas phyogs bzhi'i dge slong</text></item>
<item><p>108b3</p><section>mdo sde</section><text>blo bur du lhags pa dag dang lhan cig tu longs spyod pa dang / nye bar spyod pa dang / gnas khang dang / mal cha dang / stan dang / bza' ba dang / btung ba dang / na ba'i gsos sman dang / yo byad dag</text></item>
<item><p>108b4</p><section>mdo sde</section><text>longs spyod par ngas gnang ngo / /gal te gtsug lag khang gcig dang / dgon pa'i gnas gcig tu dge slong brgya stong gi bar gnas par byed na/ der yang gaN+Di brdungs nas phyogs bzhi'i dge slong blo bur du</text></item>
<item><p>108b5</p><section>mdo sde</section><text>lhags pa dag dang lhan cig tu sman gyi yo byad kyi bar dag la longs spyod par ngas gnang ngo / /ma chags pa dag dang / ma bcings pa dag dang / ma chums pa dag dang / nam gyi cha stod dang / nam gyi cha smad dag</text></item>
<item><p>108b6</p><section>mdo sde</section><text>la mi nyal ba'i sbyor ba la rjes su brtson pa dag dang / 'khor ba la rgyab kyis phyogs pa dag dang / mya ngan las 'das pa la nang du phyogs pa dag dang / gzhan la mi smod pa dag dang / bdag la mi stod pa dag dang /</text></item>
<item><p>108b7</p><section>mdo sde</section><text>chog shes pa dang / sbyangs pa'i yon tan spyod pa dang / rab tu dben pa dang / brtson 'grus brtsams pa dag dang / mnyam par bzhag pa dang / dran pa nye bar gzhag pa dag gis longs spyod par ngas</text></item>
<item><p>108b8</p><section>mdo sde</section><text>gnang ngo / /rgyal po chen po dge slong gi dge 'dun gyi nang na sems can de lta bu dag gnas te/ rgyal po chen po dge slong gi dge 'dun gyi nang na sems can de lta bu dag la sems can rnams kyis longs spyod dang /</text></item>
<item><p>109a1</p><section>mdo sde</section><text>nye bar spyod pa yongs su btang bas bsod nams tshad med pa bskyed do/ /rgyal po chen po gtsug lag khang ngam/ dgon pa'i gnas gang na dge slong lnga 'am/ lhag par gnas kyang rung ste/</text></item>
<item><p>109a2</p><section>mdo sde</section><text>tshul khrims dang ldan pa dag dang / tshul khrims dang ldan pa yongs su dag pa dang / kha na ma tho ba phra mo dag la yang 'jigs par lta ba dag gnas par byed cing / de bzhin gshegs pas gsungs pa stong pa nyid</text></item>
<item><p>109a3</p><section>mdo sde</section><text>dang ldan pa'i mdo sde de dag kyang ston par byed/ kha ton du byed la/ gzhan la mi smod cing bdag la mi bstod pa/ phrag dog dang ser sna rnam par spangs pa/ sems can thams cad la snying brtse ba/ thar pa la</text></item>
<item><p>109a4</p><section>mdo sde</section><text>mngon par brtson pa dag gnas la/ gaN Di brdungs nas longs spyod par byed na dge slong gi dge 'dun de lta bu las sems can rnams bsod nams tshad med pa de lta bu 'dzin pa dag tu byed do/ /rgyal po chen</text></item>
<item><p>109a5</p><section>mdo sde</section><text>po ye nyung ste dge slong gi dge 'dun lnga'i tshogs shig yod du zin kyang / gal te yang tshul khrims yongs su dag cing ngo tsha shes pa dang / khrel yod pa phun sum tshogs la 'jig rten pha rol gyi kha na ma</text></item>
<item><p>109a6</p><section>mdo sde</section><text>tho ba la 'jigs par lta zhing sbyangs pa'i yon tan dang 'phags pa'i rigs la mngon par brtson pa yin na/ rgyal po chen po de ni dge slong gi dge 'dun rgya mtsho dang 'dra bar gsungs shing / de ni mi dpag tu</text></item>
<item><p>109a7</p><section>mdo sde</section><text>med pa dag la phan pa byed pa dang / don byed pa dang / sems can thams cad kyi sdug bsngal thams cad las rab tu rnam par thar bar byed pa yin par gsungs na/ dge slong gi dge 'dun bcu'i tshogs</text></item>
<item><p>109a8</p><section>mdo sde</section><text>dang zhes bya ba nas brgya stong gi tshogs shes bya ba'i bar dag lta smos kyang ci dgos/ rgyal po chen po dge slong gi dge 'dun gang la bram ze dang khyim bdag chen po dad pa can dag rim gro bya ba'i phyir gaN</text></item>
<item><p>109b1</p><section>mdo sde</section><text>Di rdung ba dag tu byed cing / der yang gal te dge sbyong ltar bcos pa sdig pa spyod pa'i dge slong nyung yang rung / mang yang rung ba dag kyang 'du la/ der gal te dge slong chos kyis gnas pa/</text></item>
<item><p>109b2</p><section>mdo sde</section><text>tshul khrims yongs su dag pa/ ngo tsha shes pa dang / khrel yod pa phun sum tshogs pa dge slong lnga yang 'du na/ rgyal po chen po dge slong gi dge 'dun de ni chos tshad med pa dang ldan pa yin zhing sbyin gnas chen</text></item>
<item><p>109b3</p><section>mdo sde</section><text>po dang / lha dang mi thams cad kyis mchod par 'os par 'gyur ro/ /rgyal po chen po de lta bas na dge slong chos kyis gnas pa dag dang / chos kyi kun dga' la dga' ba dag khyed kyi lag tu ngas yongs</text></item>
<item><p>109b4</p><section>mdo sde</section><text>su gtad do/ /khyim na gnas pa dang rab tu byung ba la las de dag la rkyen gang yang rung ba dag gis gtses sam/ gnod par byas na mi rung gis khyed kyis srungs shig /'phags pa shin du</text></item>
<item><p>109b5</p><section>mdo sde</section><text>rgyas pa chen po'i sde nyi ma'i snying po zhes bya ba'i mdo/ bam po gnyis pa/ rgyal po gzugs can snying pos 'di skad ces gsol to/ /btsun pa bcom ldan 'das ci dge slong sdig pa spyod</text></item>
<item><p>109b6</p><section>mdo sde</section><text>pa tshul khrims 'chal pa rnams kyis dge 'dun gyi nang du longs spyod par bgyi lags sam/ chos gos dang / bsod snyoms dang / mal cha dang / stan dang / na ba'i gsos sman dang / yo</text></item>
<item><p>109b7</p><section>mdo sde</section><text>byad dam pa dag kyang longs spyod dang nye bar spyod par bgyi lags sam/ bcom ldan 'das kyis bka' stsal pa/ rgyal po chen po gang khyed kyi blon po chen po dang / sna chen po la gtogs pa dang /</text></item>
<item><p>109b8</p><section>mdo sde</section><text>rgyal pos bkrabs pa dang / nyung rum dang / rgyal rigs dang / bram ze dang / khyim bdag gzhung lugs las 'gal ba nyes pa dang bcas pa zhig yod na/ gang na rgyal po chen po'i dga' ston</text></item>
<item><p>110a1</p><section>mdo sde</section><text>nam dus ston nye bar gnas par gyur pa'i 'khor gyi nang der nyes pa dang bcas pa'i skyes bu de 'jug pa dang / longs spyod pa dang / dga' ba dang / rtse ba nyams su myong bar bya ba dang / bde ba dang /</text></item>
<item><p>110a2</p><section>mdo sde</section><text>yid bde ba mang zhing gnas par nus sam/ rgyal pos gsol pa/ btsun pa bcom ldan 'das ma lags so/ /bcom ldan 'das kyis bka' stsal pa/ rgyal po chen po de bzhin du gang tshul khrims</text></item>
<item><p>110a3</p><section>mdo sde</section><text>'chal pa sdig pa'i chos kun tu spyod pa/ shing rul pa lta bur gyur pa/ dge sbyong ma yin par dge sbyong du khas 'che ba/ tshangs par spyod pa ma yin par tshangs par spyod par khas 'che ba'i gang zag de lta bu ni 'das</text></item>
<item><p>110a4</p><section>mdo sde</section><text>pa dang / ma byon pa dang / da ltar gyi sangs rgyas bcom ldan 'das thams cad la gnod pa yin te/ de ni bcom ldan 'das kyi nyan thos ma yin zhing bdud kyi stobs kyi rigs kyis zin pa yin no/ /gang zag</text></item>
<item><p>110a5</p><section>mdo sde</section><text>de ni lam nyam nga ba la gnas pa yin te/ de ni phyis kyang nyan thos kyi dge 'dun gyi nang du bgrang ba ma yin no/ /de bzhin du der 'jug par bya ba ma yin te/ dge slong chos kyis gnas pa rnams la bsngos</text></item>
<item><p>110a6</p><section>mdo sde</section><text>na tha na til gyi phub ma tsam yang longs spyod par 'os pa ma yin na/ dge 'dun gyi nang du nye bar longs spyod par bya ba lta smos kyang ci dgos te/ de ni chos 'dul ba 'dis bor ba yin no/ /rgyal po gzugs</text></item>
<item><p>110a7</p><section>mdo sde</section><text>can snying pos 'di skad ces gsol to/ /btsun pa bcom ldan 'das spyod pa'i mtshan nyid kyi mtshan ma gang dag gis dge slong tshul khrims 'chal pa/ sdig pa'i chos kun du spyod pa/ dge slong chos</text></item>
<item><p>110a8</p><section>mdo sde</section><text>kyis gnas pa rnams kyi nang du slan chad gnas pa dang / longs spyod dang nye bar spyod par bgyid par mi 'os par 'tshal lags/ bcom ldan 'das kyis bka' stsal pa/ rgyal po chen po rnam pa 'di lta</text></item>
<item><p>110b1</p><section>mdo sde</section><text>bus tshul khrims 'chal pa'i mgo 'byung bar 'gyur ro zhes gang gis kyang myur du rnam par shes par mi nus te/ rgyal po chen po 'di ni nang gi dang por sangs rgyas la ma gus pa yin no/ /chos dang dge 'dun dang /</text></item>
<item><p>110b2</p><section>mdo sde</section><text>mkhan po dang / slob dpon dang / bla ma'i gnas lta bu rnams la ma gus pa yin/ 'phags pa'i rigs btang ba yin/ rnal 'byor yid la byed pa la kun dga' ba ma yin/ ngo tsha shes pa dang / khrel yod</text></item>
<item><p>110b3</p><section>mdo sde</section><text>pa rnam par spangs pa yin/ khyim na gnas pa dang 'dris pa yin/ tshig kyal pa smra ba yin/ bdag la bstod pa yin/ gzhan la smod pa yin/ de lta bu dag la kun dga' ba yin/ sdig pa'i snyi la chags</text></item>
<item><p>110b4</p><section>mdo sde</section><text>pa yin/ lam ngan par zhugs pa yin/ khengs pa yin/ kha drag pa yin/ 'phral g.yor can yin/ 'phyar po yin/ kha shing can yin/ g.yo sgyu can yin/ sgyu byed pa yin/ dge sbyong</text></item>
<item><p>110b5</p><section>mdo sde</section><text>yon po yin/ dge sbyong g.yo can yin/ dge slong snye long lta bu yin/ dge slong gi dge 'dun mi mthun par 'dod par smra ba yin/ rnyed pa dang / bkur sti dang / tshigs su bcad pa la mngon par dga' ba yin/</text></item>
<item><p>110b6</p><section>mdo sde</section><text>'du 'dzi'i kun dga' la dga' ba yin te/ sdig pa can gyi dge slong tshul khrims 'chal pa de ni ji srid du de'i tshul khrims 'chal pa'i mgo byung bar ma gyur gyi bar du gang gis kyang mtshan ma de dag gis myur du shes</text></item>
<item><p>110b7</p><section>mdo sde</section><text>par mi nus so/ /sdig pa can gyi dge slong de gang gi tshe khyim gyi gzhi dang / zhing gi gzhi dang / kun dga' ra ba'i gzhi dang / bran dang / bran mo dang / glang po che dang / rta dang / rnga mo dang / bong bu</text></item>
<item><p>110b8</p><section>mdo sde</section><text>dang / lug dag gang zag gir srel bar byed na de ni de'i tshul khrims 'chal ba'i mgo byung ba yin te/ tshul khrims 'chal pa'i mgo des ni sdig pa can gyi dge slong de dge slong gi dge 'dun gyi nang nas dor ba</text></item>
<item><p>111a1</p><section>mdo sde</section><text>yin/ gnas par bya ba ma yin/ longs spyod par bya ba ma yin/ dge slong gi dngos po las lhung ba yin/ pham par gyur pa yin te/ dge slong gi tshul las kyang phyis bslang du med par</text></item>
<item><p>111a2</p><section>mdo sde</section><text>'gyur ba yin no/ /rgyal po chen po mi gdol pa gnas na gnas par byed pa ni sla'i/ dge slong gdol pa yongs su 'dzin pa dang bcas pa/ rgyud tshig pa/ don la mi lta pa/ 'jig rten pha rol btang ba/</text></item>
<item><p>111a3</p><section>mdo sde</section><text>snying rje'i bsam pa med pa/ phyi sa khung chen po dang 'dra ba bdud kyi lam du zhugs pa/ lha dang mi rnams la gnod pa byed pa/ dus gsum thams cad kyi drang srong thub pa rnams la slu bar byed pa/ dkon</text></item>
<item><p>111a4</p><section>mdo sde</section><text>mchog gsum gyi gdung chos kyi mar me med par byed pa/ chos kyi rgya mtsho skems par byed pa/ chos smra ba'i dbyen byed pa/ sbyin pa po dang sbyin bdag 'drid par byed pa/ dge slong chos kyis gnas pa rnams</text></item>
<item><p>111a5</p><section>mdo sde</section><text>la tho 'tsham par byed pa/ dge 'dun 'thun par byed pa'i rgyun gcod par byed pa ni de lta ma yin no/ /sdig pa can gyi dge slong de ni yongs su 'dzin pa'i rkyen gyis mtho ris kyi lam las rgyal po ldog par byed pa yin no/ /</text></item>
<item><p>111a6</p><section>mdo sde</section><text>rgyal rigs dang / bram ze dang / rje'u rigs dang / dmangs rigs dang / skyes pa dang / bud med dang / khye'u dang / bu mo ldog par byed pa yin no/ /ngan song gi lam gsum la rab tu gzhog par byed pa yin no/ /rgyal po</text></item>
<item><p>111a7</p><section>mdo sde</section><text>chen po sdig pa can gyi dge slong de yongs su 'dzin pa'i rgyu mtshan gyis lha dang mi ji snyed cig mi skyid par byed par 'gyur ba la ltos/ rgyal po chen po de lta bas na yongs su 'dzin pa dang bcas pa'i dge slong dang / dge slong</text></item>
<item><p>111a8</p><section>mdo sde</section><text>chos kyis gnas pa/ yon tan gyis phyug pa dag dang lhan cig tu kun dga' ra ba gcig dang / gtsug lag khang gcig tu gnas par mi bya'o/ /gal te sdig pa can gyi dge slong de kha drag cing ngo tsha shes pa dang khrel yod</text></item>
<item><p>111b1</p><section>mdo sde</section><text>pa rnam par spangs te/ dge slong de dag dang lhan cig gnas par byed na/ de'i phyir dge slong chos kyis gnas pa de dag gis byams pa dang ldan zhing chos dang 'thun pas dran par bya ste/ gal te sdig pa can gyi dge slong de gnas</text></item>
<item><p>111b2</p><section>mdo sde</section><text>de nas 'gro ba lta na/ de lta na ni legs/ gal te 'gro bar mi byed na der dge slong chos kyis gnas pa de dag dong la grong khyer dang / grong rdal dang / grong dang / ljongs dang / ri 'or de dag na rgyal rigs sam/ bram ze 'am/</text></item>
<item><p>111b3</p><section>mdo sde</section><text>rje'u rigs sam/ dmangs rigs gang dbang byed du 'jug pa de la sbran par bya'o/ /gal te rgyal rigs dang / bram ze dang / rje'u rigs dang / dmang rigs des sdig pa can gyi dge slong yongs su 'dzin pa dang bcas pa</text></item>
<item><p>111b4</p><section>mdo sde</section><text>gnas de nas zlog par byed na der ni dge slong chos kyis gnas pa de dag gis gnas par bya'o/ /ji ste rgyal rigs dang / bram ze dang / rje'u rigs dang / dmang rigs de bza' ba dang / btung ba dang / rnyed pa'i rgyus sdig</text></item>
<item><p>111b5</p><section>mdo sde</section><text>pa can gyi dge slong yongs su 'dzin pa dang bcas pa'i phyogs byed pa lta na/ de'i phyir dge slong chos kyis gnas pa de dag gis khro ba bstan par mi bya'o/ /chags pa ma yin/ nga rgyal ma yin te/ 'on kyang cang mi smra bar</text></item>
<item><p>111b6</p><section>mdo sde</section><text>gnas de nas 'gro bar bya zhing dgon pa'i gnas sam/ nags khrod dam/ ri'am/ ri bo'i 'or gzhan gang na sgra gcom chung ba dang / nang du yang dag 'jog dang 'tsham pa'am/ tshul bzhin du yid la byed pa dang / 'thun</text></item>
<item><p>111b7</p><section>mdo sde</section><text>pa der gnas par bya'o/ /yang rgyal po gzugs can snying pos mchi ma phyung nas 'di skad ces gsol to/ /btsun pa bcom ldan 'das gang bza' ba dang / btung ba dang / rnyed pa'i slad du sdig pa can gyi</text></item>
<item><p>111b8</p><section>mdo sde</section><text>dge slong yongs su 'dzin pa dang bcas pa'i phyogs bgyid cing / dge slong chos kyis gnas pa/ yon tan gyis phyug po rnams kyang gnas nas mchi bar 'gyur ba'i rgyal rigs dang / bram ze'am/ rje'u rigs</text></item>
<item><p>112a1</p><section>mdo sde</section><text>dang / dmang rigs ni nyams pa lags so/ /btsun pa bde bar gshegs pa mchog tu nyams pa lags so/ /de'i mi nyid rnyed pa ni rnyed par dka' ba lags te/ 'khor ba na 'khor bar bgyid pa de'i mi</text></item>
<item><p>112a2</p><section>mdo sde</section><text>nyid rnyed pa'i tha ma ni de lags so/ /sangs rgyas bcom ldan 'das thugs rje chen po dang ldan pa grangs ma mchis/ dpag tu ma mchis pa gang gA'i klung gi bye ma snyed 'jig rten du 'byung bar 'gyur bas kyang / gang dge slong</text></item>
<item><p>112a3</p><section>mdo sde</section><text>chos kyis gnas pa rnams kyi tshig gus par mi nyan pa'i sems can de ni ngan song rnams las yongs su thar par bgyi ba 'am/ mtho ris su gzhag par mi spyod de/ de ni sdig pa'i las de lta bu dang ldan par 'gyur lags</text></item>
<item><p>112a4</p><section>mdo sde</section><text>so/ /bcom ldan 'das kyis bka' stsal pa/ rgyal po chen po ma 'ongs pa'i dus na la lar gang dge slong chos kyis gnas pa rnams la shin tu dad pa'i rgyal rigs dang / bram ze dang / rje'u rigs dang / dmangs rigs dag</text></item>
<item><p>112a5</p><section>mdo sde</section><text>'byung bar 'gyur te/ de dag gi don du dgon pa'i gnas dag byed par 'gyur ro/ /gtsug lag khang dang / dgon pa'i gnas der yang khyim gyi gzhi nas zhing gi gzhi dang / bran dang / bran mo dang / kun dga' ra ba'i bar de dag gi</text></item>
<item><p>112a6</p><section>mdo sde</section><text>longs spyod dang / nye bar spyod pa'i phyir yongs su gtong ba byed par 'gyur ro/ /de dag 'chi ba'i dus byas nas kyang rgyal rigs shing sA la chen po lta bu dag tu skye bar 'gyur ba nas 'du shes med 'du shes med min skye mched kyi lha rnams kyi</text></item>
<item><p>112a7</p><section>mdo sde</section><text>nang du skye ba'i bar du 'gyur ro/ /sangs rgyas kyi zhing yongs su dag pa dag tu yang skye bar 'gyur ro/ /sangs rgyas bcom ldan 'das rnams dang yang phrad par 'gyur ba nas ring po mi thogs par sbyin pa po dang / sbyin bdag de</text></item>
<item><p>112a8</p><section>mdo sde</section><text>dag bla na med pa yang dag par rdzogs pa'i byang chub mngon par rdzogs par 'tshang rgya ba'i bar du 'gyur te/ de dag ni nga'i bstan pa la dge slong chos kyis gnas pa rnams yang dag par 'dzin par byed par 'gyur ba yin no/ /</text></item>
<item><p>112b1</p><section>mdo sde</section><text>rgyal po chen po 'di lta ste/ gang khyod kyi bu 'am/ spun nam/ bkrabs pa 'am/ sna chen po la gtogs pa gang yang rung ba zhig nyes pa dang bcas pa yin na/ gang dang gang du rgyal po chen po'i dus ston nam dga' ston byung ba</text></item>
<item><p>112b2</p><section>mdo sde</section><text>der rgyal po chen pos dga' ba dang bde ba rnam pa sna tshogs nyams su myong bar byed na/ rgyal po chen po 'di ji snyam du sems/ skyes bu de khyod kyi mdun du 'dug cing skyid pa dang rtse ba myong bar byed pa 'am/ dga' ba dang bde ba rnam pa</text></item>
<item><p>112b3</p><section>mdo sde</section><text>sna tshogs kyis gnas par byed nus sam/ rgyal po chen pos gsol pa/ btsun pa bcom ldan 'das ma lags te/ skyes bu des bdag gi mdun na mchis par yang rngo mi thog lags na skyid pa dang rtse ba myong bar bgyid pa lta smos</text></item>
<item><p>112b4</p><section>mdo sde</section><text>kyang ci 'tshal/ bcom ldan 'das kyis bka' stsal pa/ rgyal po chen po de bzhin du gang zag gang zhig gang zag gir bran dang bran mo srel bar byed cing khyim gyi gzhi nas zhing gi gzhi dang lug dag gi bar srel bar byed nang yang</text></item>
<item><p>112b5</p><section>mdo sde</section><text>de'i ston pa ma yin la/ de yang nga'i nyan thos ma yin no/ /dus gsum du gshegs pa'i yang dag par rdzogs pa'i sangs rgyas thams cad la yang gnod par byed pa dang bcas pa yin no/ /de ni chos kyi gnas pa rnams kyi gnas de</text></item>
<item><p>112b6</p><section>mdo sde</section><text>ltar bsngos pa dag tu chos dang 'thun pas gnas par 'os pa ma yin no/ /rgyal rigs dang / bram ze dang / rje'u rigs dang / dmangs rigs gang yang sdig pa can gyi dge slong yongs su 'dzin pa dang bcas pa de'i don byed</text></item>
<item><p>112b7</p><section>mdo sde</section><text>pa dang / de nas 'gror mi ster ba'i rgyal rigs nas dmangs rigs kyi bar de ni dus gsum du gshegs pa'i sangs rgyas bcom ldan 'das thams cad la yang gnod pa byed pa dang bcas pa chen po yin no/ /sbyin pa mang po sbyin par</text></item>
<item><p>112b8</p><section>mdo sde</section><text>byed du zin kyang 'on kyang de 'chi ba'i dus byas nas mnar med pa'i sems can dmyal ba chen po rnams kyi nang du skye bar 'gyur ro/ /rgyal po chen po de lta bas na bdag la phan par yang dag par rjes su lta bas sdig pa can</text></item>
<item><p>113a1</p><section>mdo sde</section><text>gyi dge slong yongs su 'dzin pa dang bcas pa'i phyogs su gnas par mi bya'o/ /de ci'i phyir zhe na/ 'di ltar de ni lha dang mi thams cad la yang gnod pa dang / phan pa ma yin pa dang / log par ltung bar bya ba'i</text></item>
<item><p>113a2</p><section>mdo sde</section><text>phyir zhugs pa dang / dkon mchog gsum gyi gdung med par bya ba'i phyir zhugs pa yin pa'i phyir ro/ /rgyal po chen po rgyal rigs sam/ bram ze 'am/ rje'u rigs sam/ dmang rigs gang zhig dge slong chos kyis</text></item>
<item><p>113a3</p><section>mdo sde</section><text>gnas pa rnams kyi chos kyi phyogs la yang dag par gnas par byed cing sdig pa can gyi dge slong rnams kyi phyogs la ma yin na/ de sbyin pa mi sbyin du zin kyang 'on kyang de ni chos kyi rgyu'i phyir dus gsum du gshegs pa'i sangs rgyas</text></item>
<item><p>113a4</p><section>mdo sde</section><text>bcom ldan 'das thams cad kyi sbyin bdag dam pa yin no/ /de ni dam pa'i chos rjes su srung ba'i phyir dam pa'i chos 'dzin pa dam pa yin par lta bar bya'o/ /'chi ba'i dus byas nas kyang sangs rgyas kyi zhing yongs su dag</text></item>
<item><p>113a5</p><section>mdo sde</section><text>pa rnams su skye bar 'gyur ba nas ring po mi thogs par bla na med pa yang dag par rdzogs pa'i byang chub mngon par rdzogs par 'tshang rgya ba'i bar du 'gyur ro/ /rgyal po chen po de lta bas na rgyal rigs 'tsham pa khyod kyi</text></item>
<item><p>113a6</p><section>mdo sde</section><text>lag tu chos kyis gnas pa dang bstan pa ngas yongs su gtad kyis lnga brgya pa tha ma la gnas pa'i bar du khyed kyis nga'i chos kyis gnas pa yang dag par zung shig dang / de'i rkyen gyis nga'i chos kyi tshul 'di dang / dkon mchog</text></item>
<item><p>113a7</p><section>mdo sde</section><text>gsum gyi gdung yun ring du gnas par 'gyur zhing lha dang mi rnams la phan pa dang bde bar 'gyur ro/ /de nas bcom ldan 'das la rgyal po gzugs can snying pos 'di skad ces gsol to/ /btsun pa bcom</text></item>
<item><p>113a8</p><section>mdo sde</section><text>ldan 'das zhal ta pa zhes bgyi lags na bcom ldan 'das ji tsam gyis na zhal ta par gdags pas gdags par mdzad pa lags/ bcom ldan 'das kyis bka' stsal pa/ rgyal po chen po dge slong gnyis</text></item>
<item><p>113b1</p><section>mdo sde</section><text>zhal ta par ngas gnang ngo / /gnyis gang yin zhe na/ gang yang rnam par thar pa brgyad la sgom pa'i dgra bcom pa dang gang yang dge slong slob pa rgyun du zhugs pa yin te/ rgyal po chen po dge slong 'di gnyis zhal ta pa'i las</text></item>
<item><p>113b2</p><section>mdo sde</section><text>byed par ngas gnang ngo / /'dus pa chen po theg pa chen po'i mdo las le'u bcu gcig pa ste/ nyi ma'i snying po'i le'u las dam pa'i chos bsrung ba'i 'dus pa dang po rdzogs s+ho// // gang gi tshe bcom ldan</text></item>
<item><p>113b3</p><section>mdo sde</section><text>'das rgyal po gzugs can snying po dang thabs gcig tu dge slong chos kyis gnas pa rnams kun tu bsrung ba'i gtam yang yang dag par rtsom pa mdzad pa de'i tshe de'i dus na shar phyogs su sangs rgyas kyi zhing tshad med pa gang ga'i</text></item>
<item><p>113b4</p><section>mdo sde</section><text>klung gi bye ma snyed 'das pa de na 'jig rten gyi khams yongs su gdung ba med pa zhes bya ba yod do/ /de na de bzhin gshegs pa dgra bcom pa yang dag par rdzogs pa'i sangs rgyas tsam pa ka'i mdog ces bya ba bzhugs te 'tsho zhing</text></item>
<item><p>113b5</p><section>mdo sde</section><text>gzhes la chos kyang ston to/ /sangs rgyas kyi zhing de na bcom ldan 'das de bzhin gshegs pa tsam pa ka'i mdog de'i 'khor du byang chub sems dpa' sems dpa' chen po nyi ma'i shugs kyi snying po zhes bya ba chos nyan pa'i phyir</text></item>
<item><p>113b6</p><section>mdo sde</section><text>'dug par gyur to/ /de nas byang chub sems dpa' sems dpa' chen po nyi ma'i shugs kyi snying pos gyen du rnam par bltas pa dang / byang chub sems dpa' sems dpa' chen po nyi ma'i shugs kyi snying pos steng gi nam mkha' la</text></item>
<item><p>113b7</p><section>mdo sde</section><text>byang chub sems dpa' sems dpa' chen po grangs med dpag tu med pa shar phyogs nas chas shing nub phyogs su 'dong ba dag mthong bar gyur to/ /de nas gang du byang chub sems dpa' sems dpa' chen po dag 'dong ba nub</text></item>
<item><p>113b8</p><section>mdo sde</section><text>phyogs su bltas nas kyang / de nas snang ba chen po mthong nas de'i tshe sangs rgyas tsam pa ka'i mdog ga la ba de logs su thal mo sbyar ba rab tu btud nas 'di skad ces gsol to/ /btsun pa bcom ldan 'das</text></item>
<item><p>114a1</p><section>mdo sde</section><text>steng gi nam mkha' la byang chub sems dpa' sems dpa' chen po grangs ma mchis/ dpag tu ma mchis pa shar phyogs nas chas shing nub phyogs su mchi ba dag bdag gis mthong lags so/ /nub phyogs su</text></item>
<item><p>114a2</p><section>mdo sde</section><text>snang ba chen po yang bdag gis mthong lags na 'di la rgyu gang lags/ de nas de bzhin gshegs pa tsam pa ka'i mdog gis byang chub sems dpa' sems dpa' chen po nyi ma'i shugs kyi snying po la 'di skad ces bka' stsal to/ /</text></item>
<item><p>114a3</p><section>mdo sde</section><text>rigs kyi bu nub phyogs su sangs rgyas kyi zhing tshad med pa gang gA'i klung gi bye ma snyed 'das nas snyigs ma lnga dang ldan par gnas pa na sangs rgyas kyi zhing mi mjed ces bya ba yod de/ de na de bzhin gshegs pa dgra bcom pa yang</text></item>
<item><p>114a4</p><section>mdo sde</section><text>dag par rdzogs pa'i sangs rgyas shAkya thub pa zhes bya ba bzhugs te 'tsho zhing gzhes la/ chos kyi tshul dang dkon mchog gsum gyi gdung yun ring du gnas par mdzad pa'i phyir dang / chos kyis gnas pa nyid rgyun mi</text></item>
<item><p>114a5</p><section>mdo sde</section><text>gcad pa'i phyir 'dus pa chen po la theg pa gsum rnam par gtan la dbab pa bstan pa'i sgo'i chos kyi rnam grangs rab tu ston par mdzad do/ /sangs rgyas kyi zhing mi mjed der bdud kyi yul rnam par gzhig pa'i phyir dang /</text></item>
<item><p>114a6</p><section>mdo sde</section><text>stobs dang mi ldan par mdzad pa'i phyir dang / chos kyi rgyal mtshan bsgreng bar mdzad pa'i phyir dang / chos kyi tshul yun ring du gnas par mdzad pa'i phyir 'du ba mdzad de/ der yang de bzhin gshegs pa thams cad</text></item>
<item><p>114a7</p><section>mdo sde</section><text>kyis rin po che'i tog ces bya ba'i gzungs sngags bshad cing sangs rgyas kyi zhing yang longs spyad par mdzad nas slar gshegs so/ /yang de bzhin gshegs pa shAkya thub pa des byang chub sems dpa' sems dpa' chen po rnams</text></item>
<item><p>114a8</p><section>mdo sde</section><text>dang / nyan thos chen po rnams kyi 'dus pa chen po yang dag par 'dus par mdzad de/ so so yang dag par rig pa bzhi dang ldan pa'i spyan gsum dang / tshangs pa'i gnas pa dag bstan kyang da dung 'khor sangs</text></item>
<item><p>114b1</p><section>mdo sde</section><text>rgyas kyi zhing mi mjed kyi sa dang nam mkha' ma 'dres par gang ba zhig de bzhin gshegs pa chos dam pa gsung ba shAkya thub pa'i chos bstan pa la ngoms pa med do/ /de nas de bzhin gshegs pa mchog tu snyan par gsung ba shAkya</text></item>
<item><p>114b2</p><section>mdo sde</section><text>thub pa sdu ba'i dngos po bzhi dang / nyi ma'i snying po'i chos kyis gnas pa nyid dang / bdud kyi yul rnam par 'jig par mdzad pa'i 'od zer gyi le'u dang / sems can gyi las zad par 'gyur ba'i gzungs sngags bshad par</text></item>
<item><p>114b3</p><section>mdo sde</section><text>bzhed nas de 'di snyam du dgongs te/ phyogs bcu'i sangs rgyas kyi zhing thams cad na pha rol du phyin pa drug la byang chub sems dpa' sems dpa' chen po gang dag bskal pa brgyas nges par byung ba nas sangs rgyas kyi chos ma</text></item>
<item><p>114b4</p><section>mdo sde</section><text>'dres pa bcwa brgyad la gzhan gyi dring mi 'jog pa'i phyir mi ldog pa sgrib pa med pa'i ye shes la mkhas pa'i bar 'khod pa de dag thams cad sangs rgyas kyi zhing mi mjed 'dir zhugs par gyur cing / 'dir 'khod nas rang rang gi</text></item>
<item><p>114b5</p><section>mdo sde</section><text>dge ba'i phyogs dang bsam gtan dag gis rnam par spyod par gyur la/ des na sangs rgyas kyi zhing 'dir sa chen po shin du skal ba dang ldan pa dang bcud dang ldan pa dang / yon tan dang ldan pa dang / dran pa dang ldan</text></item>
<item><p>114b6</p><section>mdo sde</section><text>pa dang / brtson 'grus dang ldan pa dang / gtong ba dang ldan par sangs rgyas kyi zhing gzhan bzhin gyur cig snyam dgongs so/ /de lta bas na da ltar byang chub sems dpa' sems dpa' chen po gang su dag sangs rgyas kyi</text></item>
<item><p>114b7</p><section>mdo sde</section><text>zhing mi mjed der zhugs pa de dag der 'khod nas rang rang gi ji ltar 'tsham pa'i dge ba'i phyogs kyis bsam gtan dag byed de/ sgom pa de dag las kha cig gis lus las ni 'od 'di lta bu byung ste/ dper na 'bru mar</text></item>
<item><p>114b8</p><section>mdo sde</section><text>gyi mar me bzhin no/ /kha cig gi lus las ni 'od 'di lta bu'i bar dag byung ste/ gang na zla ba dang nyi ma bye ba brgya stong phrag mang po'i 'od bzhin no/ /der byang chub sems dpa' sems dpa' chen po mang du</text></item>
<item><p>115a1</p><section>mdo sde</section><text>'dus pa da ltar snang ba chen pos sangs rgyas kyi zhing mi mjed khyab par gyur to/ /phyogs bcu'i sangs rgyas kyi zhing thams cad nas byang chub sems dpa' sems dpa' chen po gang dag lhags par gyur pa'i</text></item>
<item><p>115a2</p><section>mdo sde</section><text>byang chub sems dpa' sems dpa' chen po de dag thams cad kyang sngon der ma phyin pa sha stag de'i tshe ting nge 'dzin las langs nas sangs rgyas kyi zhing mi mjed der chas te/ der dong nas kyang skyil mo dkrung gis 'khod cing rang</text></item>
<item><p>115a3</p><section>mdo sde</section><text>rang gi bsam gtan rnam pa sna tshogs dag gis rtse bar byed do/ /der yang de bzhin gshegs pa shAkya thub pa la de dag phyag 'tshal bar byed do/ /bsnyen bkur byed do/ /'dus pa chen po de la yang lta bar byed do/ /</text></item>
<item><p>115a4</p><section>mdo sde</section><text>der de dag nyi ma'i snying po'i chos kyis gnas pa dang / klu rnam par 'jig par mdzad pa'i 'od zer gyi le'u dang / sems can rnams kyi las zad par 'gyur ba'i gzungs sngags nyan par yang byed do/ /rigs</text></item>
<item><p>115a5</p><section>mdo sde</section><text>kyi bu khyod kyang da ltar ting nge 'dzin las langs pas rigs kyi bu khyod da mi mjed kyi 'jig rten gyi khams su 'gro bar bya'o/ /rigs kyi bu sangs rgyas kyi zhing mi mjed de na ni sems can rnams shin du sred pa'i kun du</text></item>
<item><p>115a6</p><section>mdo sde</section><text>sbyor ba dang ldan zhing srid pa'i ltung la gtags pa dag yin te/ sangs rgyas kyi zhing de na nang na yang bud med gzugs mi sdug pa dang / tshul du mi shis pa dang / mchog tu gzugs kyi rgyags pas dregs pa dang /</text></item>
<item><p>115a7</p><section>mdo sde</section><text>dri nga ba dang / mi gtsang ba dang / gtsang sbrar spyod pa'i rgyags pas dregs pa dang / ngo gnyis byed pa dang / bden pa ma yin pa'i tshig smra ba dang / tshangs par spyod par nga rgyal byed pa dang / blun pa dang /</text></item>
<item><p>115a8</p><section>mdo sde</section><text>mkhas par nga rgyal can dang / ser sna can dang / gtong bar nga rgyal can dang / ma dad pa dang / dad par nga rgyal can dang / g.yo sgyu can dang / sgyu byed pa dang / drang po'o snyam pa'i nga rgyal can dang /</text></item>
<item><p>115b1</p><section>mdo sde</section><text>phrag dog can dang / phrag dog med pa'o snyam pa'i nga rgyal can dang / gnod sems dang ldan pa'i sems dang / byams par nga rgyal can dang / rnam par dbyen byed pa dang / 'thun par nga rgyal can dang / log</text></item>
<item><p>115b2</p><section>mdo sde</section><text>par lta ba pa dang / yang dag par lta bar nga rgyal can dang / skyes bu dam pa mkhas pa chen po rdzu 'phrul dang ldan pa mngon par shes pas rnam par rtse ba dag bsam gtan yongs su sbyong ba byas su zin kyang yud tsam gyis bud</text></item>
<item><p>115b3</p><section>mdo sde</section><text>med kyi dbang du 'gyur ba yin no/ /bud med kyi nyes pas dge ba'i rtsa ba thams cad las yongs su nyams pa dag dang / ngan song ba dag dang / sems can dmyal ba pa dag tu 'gyur ba yin no/ /rigs kyi bu</text></item>
<item><p>115b4</p><section>mdo sde</section><text>khyed de bzhin gshegs pa shAkya thub pa de la nga'i bkas zhu ba'i phyir nga'i bkas mi mjed kyi 'jig rten gyi khams su 'gro bar spro na der nyi ma'i snying po'i chos kyis gnas pa klu'i yul rnam par 'jig par mdzad pa'i 'od</text></item>
<item><p>115b5</p><section>mdo sde</section><text>zer gyi le'u sems can rnams kyi las zad par 'gyur ba'i gzungs sngags la nga dad pa sbyin par mdzad do/ /der bden pa dang rjes su 'thun pa'i gzungs sngags mthu che ba/ phan yon che ba/ 'dod pa'i</text></item>
<item><p>115b6</p><section>mdo sde</section><text>'dod chags thams cad kun tu zad par byed pa/ gzugs kyi 'dod chags thams cad kun tu zad par byed pa/ gzugs med pa'i 'dod chags thams cad kun tu zad par byed pa/ nga rgyal dang / lhag pa'i</text></item>
<item><p>115b7</p><section>mdo sde</section><text>nga rgyal dang / nga'o snyam pa'i nga rgyal thams cad kun tu zad par byed pa/ tshol ba thams cad kun du zad par byed pa/ brnab sems thams cad dang / rgod pa thams cad dang / ma rig pa thams cad kun du</text></item>
<item><p>115b8</p><section>mdo sde</section><text>zad par byed pa/ 'jig tshogs la lta ba thams cad dang / mthar 'dzin pa'i lta ba thams cad dang / the tsom thams cad dang / tshul khrims dang brtul zhugs mchog tu 'dzin pa thams cad kun du zad par</text></item>
<item><p>116a1</p><section>mdo sde</section><text>byed pa/ rtag par lta ba thams cad dang / chad par lta ba thams cad kun du zad par byed pa/ sems can du lta ba thams cad dang / sgrib par lta ba thams cad dang / gso bar lta ba thams cad dang /</text></item>
<item><p>116a2</p><section>mdo sde</section><text>gang zag du lta ba thams cad dang / byed pa por lta ba thams cad dang / tshor ba por lta ba thams cad kun du zad par byed pa/ gzugs su lta ba thams cad dang / sgrar lta ba thams cad dang / drir lta ba</text></item>
<item><p>116a3</p><section>mdo sde</section><text>thams cad dang / ror lta ba thams cad dang / reg byar lta ba thams cad kun du zad par byed pa/ rmad du byung ba chen por lta ba thams cad dang / skye bar lta ba thams cad dang / gnas par lta ba thams cad kun du</text></item>
<item><p>116a4</p><section>mdo sde</section><text>zad par byed pa 'di dang / bden pa dang rjes su 'thun pa'i bzod pa gzugs kyi phung po thams cad yang dag pa ji lta ba bzhin du yongs su shes par byed pa nas rnam par shes pa'i phung po thams cad kyi bar yang dag pa ji lta</text></item>
<item><p>116a5</p><section>mdo sde</section><text>ba bzhin du yongs su shes par byed pa/ mig gi dbang po thams cad yang dag pa ji lta ba bzhin du yongs su shes par byed pa nas yid kyi dbang po thams cad kyi bar yang dag pa ji lta ba bzhin du yongs su shes par byed pa</text></item>
<item><p>116a6</p><section>mdo sde</section><text>phung po dang / khams dang / skye mched thams cad kyi bar yang dag pa ji lta ba bzhin du yongs su shes par byed pa/ spong bar byed pa/ chos thams cad 'dod chags dang bral bar byed pa/ byang grol</text></item>
<item><p>116a7</p><section>mdo sde</section><text>gyi bde ba thams cad ston par byed pa 'di bskur bar mdzad do/ /de ci'i phyir zhe na/ de dang de na sems can rnams 'byung po dmus long 'dra ba dag dang / mchog tu glen pa dag dang / 'byung po lug dang 'dra</text></item>
<item><p>116a8</p><section>mdo sde</section><text>ba dag dang / 'dod pa'i 'dod chags kyis myos pa dag yod de/ bden pa dang rjes su 'thun pa'i bzod pa 'di ni sems can de dag gi lta ba thams cad spong ba dang / longs spyod mi zad pa nyid byed pa yin/ bden pa</text></item>
<item><p>116b1</p><section>mdo sde</section><text>dang rjes su 'thun pa'i bzod pa 'di ni chos thams cad kyi gter brtan pa yin/ bsam gyis mi khyab pa'i chos la bdud dang phas kyi rgol ba thams cad tshar gcod par byed pa/ bdud thams cad kyi yul rnam par 'jig par</text></item>
<item><p>116b2</p><section>mdo sde</section><text>byed pa yin no/ /rigs kyi bu gzhan yang bden pa dang rjes su 'thun pa'i bzod pa 'di ni bdud rnams tshar gcod par byed pa yin/ klu rnams pham par byed pa yin/ lha rnams dga' bar byed pa yin/ gnod sbyin rnams</text></item>
<item><p>116b3</p><section>mdo sde</section><text>snying dga' bar byed pa yin/ lha ma yin rnams 'bros par byed pa yin/ nam mkha' lding rnams dngang bar byed pa yin/ mi 'am ci rnams dad par byed pa yin/ lto 'phye chen po rnams skrag par byed pa yin/ phas kyi</text></item>
<item><p>116b4</p><section>mdo sde</section><text>rgol ba rnams 'dul bar byed pa yin/ rgyal rigs rnams mngon par dad par byed pa yin/ bram ze rnams 'jug par byed pa yin/ rje'u rigs rnams dga' bar byed pa yin/ dmangs rigs rnams dga' bar byed pa</text></item>
<item><p>116b5</p><section>mdo sde</section><text>yin/ bud med 'dod chags dang bral bar byed pa yin/ mang du thos pa rnams skyo bar byed pa yin/ rnal 'byor spyod pa rnams mngon par dga' bar byed pa yin/ nad thams cad rab tu zhi bar byed pa yin/</text></item>
<item><p>116b6</p><section>mdo sde</section><text>thab mo dang / mu ge dang / dus ma yin par 'chi ba dang / pha rol gyi dmag tshogs dang / dus ma yin pa'i rlung dang / dus ma yin pa'i char dang / shwa dang / dus ma yin pa'i lhags pa dang / dus ma yin pa'i tsha ba dang / dngos po kha</text></item>
<item><p>116b7</p><section>mdo sde</section><text>ba dang / tsha ba dang / rtsub po dang / hrud hrud po dang / reg par dka' ba rnams rnam par zhi bar byed pa/ sprug par byed pa/ mngon sum du gyur pa rnam par 'phel bar byed pa/ dam pa'i chos kyi tshul gsal bar byed pa yin/</text></item>
<item><p>116b8</p><section>mdo sde</section><text>dkon mchog gsum gyi gdung rgyun mi gcod par byed pa yin/ sangs rgyas kyi bstan pa rton par byed pa yin/ 'khor bas skrag pa rnams dbugs 'byin par byed pa yin pa nas zad pa shes pa'i bar skyed par byed pa yin/ mi skye ba shes pa</text></item>
<item><p>117a1</p><section>mdo sde</section><text>rtogs par byed pa yin/ ma rig pa'i mun pa'i phung po thams cad rab tu 'joms par byed pa yin/ sdug bsngal gyi khur 'dor bar byed pa yin no/ /s+yad ya the dan/ ba ye ba ya pa ri bA re/ bA he bA ha</text></item>
<item><p>117a2</p><section>mdo sde</section><text>pa ri bA re/ pr-i tha be/ pr-i tha bA pa ri bA re/ A be A ba pa ri bA re/ te dze te dza pa ri bA re/ mA le mA la pa ri bA re/ kha ge kha ga pa ri pA re/ A lo ke A lo ka pa ri bA re/ s+thA me s+thA ma pa ri bA re/ ri dze ri dza pa ri bA re/ si le</text></item>
<item><p>117a3</p><section>mdo sde</section><text>si la pa ri bA re/ ga me ga ma pa ri bA re/ A bo pa a bo pa pa ri bA re/ mA la ma la ma/ la ma la ma/ rA la rA la ma/ bI dz+nyA na b+hU ta grA he/ b+hU ta gra hA pa ri bA re/ tsak+Shu gra ha pa ri bA re/ sho tra gra he/ sho tra gra hA pa ri bA re/ g+h+rA Na</text></item>
<item><p>117a4</p><section>mdo sde</section><text>gra he/ g+h+rA Na gra hA pa ri bA re/ dzi hwA gra he/ dzi hwA gra hA pa ri bA re/ kA ya gra he/ kA ya gra hA pa ri bA re/ man gra he/ man gra hA pa ri bA re/ spaR+sha gra he/ spaR+sha gra hA pa ri bA re/ be da nA gra he/ be da nA gra hA pa ri bA re/</text></item>
<item><p>117a5</p><section>mdo sde</section><text>tr-iSh+NA gra he/ tr-iSh+NA gra hA pa ri bA re/ u pA dA na gra he/ u pA dA na gra hA pa ri bA re/ b+hA ba gra he/ b+hA ba gra hA pa ri bA re/ dzA ti gra he/ dzA ti gra hA pa ri bA re/ dza ra ma ra Na gra he/ dza ra ma ra Na gra hA pa ri bA re/ duHkha</text></item>
<item><p>117a6</p><section>mdo sde</section><text>san ta pA na gra he/ duHkha san ta pA na gra hA pa ri bA re/ A ra pA ra dwi dza gra he/ A ra pA ra dwi dza gra hA pa ri bA re/ a brta bi brta s+ya/ a ba ra mu pa ma sa s+ya/ be ga bi ni/ brti Ar+ya rasmi sa~M be ga shAn ti swA hA/</text></item>
<item><p>117a7</p><section>mdo sde</section><text>rigs kyi bu nyi ma'i snying po'i chos kyis gnas pa klu rnam par 'jig par mdzad pa'i 'od zer gyi le'u dang / sems can rnams kyi las zad par 'gyur ba'i gzungs 'di la ngas dad pa sbyin par mdzad cing bden pa dang rjes su</text></item>
<item><p>117a8</p><section>mdo sde</section><text>'thun pa'i bzod pa bskur bar mdzad kyis long la sangs rgyas kyi zhing mi mjed du song shig /nga'i bkas de bzhin gshegs pa shAkya thub pa de la gnod pa chung ngam/ bskyod pa yang ngam/ stobs dang bde bar reg pa la</text></item>
<item><p>117b1</p><section>mdo sde</section><text>gnas sam zhes kyang zhus la/ de la 'di skad du/ shar phyogs su sangs rgyas kyi zhing tshad ma mchis pa gang ga'i klung gi bye ma snyed 'das pa de na 'jig rten gyi khams yongs su gdung ba med pa zhes bgyi ba mchis so/ /sangs</text></item>
<item><p>117b2</p><section>mdo sde</section><text>rgyas kyi zhing de na de bzhin gshegs pa tsam pa ka'i mdog ces bgyi ba bzhugs te 'tsho zhing gzhes la chos kyang ston to/ /de bzhin gshegs pa des kyang bdag de nas 'dir bcom ldan 'das la yongs su zhu ba'i slad du btang</text></item>
<item><p>117b3</p><section>mdo sde</section><text>lags na/ btsun pa bcom ldan 'das ci snyung ba mi mnga' lags sam/ gnod pa chung ngam/ khyod kyi 'khor bro 'tshal ba ma mchis lags sam/ gnod pa chung ngam/ dam pa'i chos nyan par 'tshal ba dag</text></item>
<item><p>117b4</p><section>mdo sde</section><text>lags sam/ ji ltar thos pa bzhin du chos dang ldan pa lags sam/ chos de la nan tan snying por bgyid pa lags sam/ chos kyis gnas pa dang ldan par gnas lags sam/ khyod kyi sangs rgyas kyi</text></item>
<item><p>117b5</p><section>mdo sde</section><text>zhing 'dir bdud kyi yul dang / klu'i yul bcom lags sam/ sangs rgyas gcig gi yul lags sam/ 'dir khyod kyis chos kyi 'khor lo thogs pa ma mchis par bskor bar mdzad lags sam/ gang la la</text></item>
<item><p>117b6</p><section>mdo sde</section><text>sangs rgyas kyi yul 'dir chos ma lags pa'i 'khor lo skor ba de la yang de bzhin gshegs pa tsam pa ka'i mdog des nyi ma'i snying po'i chos kyis gnas pa klu rnam par 'jig par mdzad pa'i 'od zer gyi le'u dang / sems</text></item>
<item><p>117b7</p><section>mdo sde</section><text>can rnams kyi las zad par 'gyur ba'i gzungs sngags 'di la dad pa gnang ste/ de nas kyang bden pa dang rjes su 'thun pa'i gzungs sngags mthu che ba/ phan yon che ba/ 'dod pa'i 'dod chags thams cad kun du</text></item>
<item><p>117b8</p><section>mdo sde</section><text>zad par bgyid pa/ gzugs kyi 'dod chags thams cad kun du zad par bgyid pa/ gzugs med pa'i 'dod chags kun du zad par bgyid pa nas ma rig pa'i mun pa'i phung po thams cad rab tu 'jom pa'i bar</text></item>
<item><p>118a1</p><section>mdo sde</section><text>bgyid pa dang / sdug bsngal gyi phung po'i khur 'dor bar bgyid pa 'di bskur lags so zhes gsol cig /de nas byang chub sems dpa' sems dpa' chen po nyi ma'i shugs kyi snying po des 'di skad ces gsol</text></item>
<item><p>118a2</p><section>mdo sde</section><text>to/ /btsun pa bcom ldan 'das bden pa dang rjes su 'thun pa'i bzod pa yon tan dang phan yon dang bcas pa bdag gis bzung lags na/ btsun pa bcom ldan 'das sangs rgyas kyi zhing mi mjed du mchi ba la 'jigs pa</text></item>
<item><p>118a3</p><section>mdo sde</section><text>'ba' zhig mchis lags so/ /de ci'i slad du zhe na/ da ltar bcom ldan 'das las bdag gis mngon du thos shing mngon du bzung lag ste/ 'di ltar sangs rgyas kyi zhing mi mjed de na sems can rnams 'dod chags</text></item>
<item><p>118a4</p><section>mdo sde</section><text>kyi shas che ba dmus long dang 'dra ba dag lags te/ de na bud med kyang gzugs mi sdug pa dang / tshul du mi shis pa dang / mchog du gzugs kyi rgyags pas dregs pa nas sems can rnams bsam gtan la rab tu spyod</text></item>
<item><p>118a5</p><section>mdo sde</section><text>pa bgyis pa/ mngon par shes pas rnam par rtse ba/ skyes bu dam pa mkhas pa chen po dag kyang lhag par bud med kyi dbang du 'gyur ba lags so/ /bud med kyi nyes pas dge ba'i rtsa ba thams cad las yongs su</text></item>
<item><p>118a6</p><section>mdo sde</section><text>nyams pa dag dang / ngan song ba dag dang / sems can dmyal ba'i bar 'byung zhing 'byung bar 'gyur ba'i slad du'o/ /de nas bcom ldan 'das de bzhin gshegs pa tsam pa ka'i mdog des byang chub sems dpa' sems</text></item>
<item><p>118a7</p><section>mdo sde</section><text>dpa' chen po nyi ma'i shugs kyi snying po la 'di skad ces bka' stsal to/ /rigs kyi bu khyod ni bdag gi don du smra ba ma yin zhing bdag la phan pa'i phyir zhugs pa ma yin no/ /rigs kyi bu khyod ni sems can thams</text></item>
<item><p>118a8</p><section>mdo sde</section><text>cad kyi don du smra ba yin zhing khyod ni sems can thams cad la phan pa'i phyir zhugs pa yin no/ /rigs kyi bu sangs rgyas kyi zhing mi mjed na de bzhin gshegs pa shAkya thub pa'i 'khor na dge bsnyen dri ma med par grags</text></item>
<item><p>118b1</p><section>mdo sde</section><text>pa zhes bya ba snang ba gang yin pa de yang su yin/ de ni khyod nyid ma yin nam/ de cang mi smra bar gyur to/ /de bzhin gshegs pa tsam pa ka'i mdog nga yang sangs rgyas kyi zhing de dang / sangs rgyas kyi zhing bye ba phrag brgya</text></item>
<item><p>118b2</p><section>mdo sde</section><text>stong grangs med pa 'di'i bar du sems can yongs su smin par bya ba'i phyir la lar kha cig tu ni tshangs pa'i lus byad du kun du snang ngo / /sems can yongs su smin par bya ba'i phyir kha cig tu ni dbang phyug gi lus byad du</text></item>
<item><p>118b3</p><section>mdo sde</section><text>kun du snang ngo / /la lar ni dge sbyong gi lus byad dang / la lar ni brgya byin gyi lus byad dang / la lar ni lha'i lus byad dang / la lar ni klu'i dbang po'i lus byad dang / la lar ni lha ma yin gyi dbang po'i</text></item>
<item><p>118b4</p><section>mdo sde</section><text>lus byad dang / la lar ni nam mkha' lding gi dbang po'i lus byad dang / la lar ni mi 'am ci'i dbang po'i lus byad dang / la lar ni shed las skyes kyi dbang po'i lus byad dang / la lar ni rang sangs rgyas kyi</text></item>
<item><p>118b5</p><section>mdo sde</section><text>lus byad dang / la lar ni nyan thos kyi lus byad dang / la lar ni rgyal rigs kyi lus byad dang / la lar ni bram ze'i lus byad dang / la lar ni khyim bdag gi lus byad dang / la lar ni bud med kyi lus byad</text></item>
<item><p>118b6</p><section>mdo sde</section><text>dang / la lar ni khye'u'i lus byad dang / la lar ni bu mo'i lus byad dang / la lar ni dud 'gro'i skye gnas kyi lus byad dang / la lar ni yi dags kyi lus byad dang / la lar ni sems can dmyal ba'i</text></item>
<item><p>118b7</p><section>mdo sde</section><text>lus byad du kun du snang ngo / /de lta mod kyi 'khor 'di na gang dag nga dang thabs gcig lhan cig tu snyoms par 'jug par mdzad cing bzhengs par yang mdzad pa'i byang chub sems dpa' sems dpa' chen po brgyad khri yod do/ /</text></item>
<item><p>118b8</p><section>mdo sde</section><text>'khor 'di na byang chub sems dpa' kha cig blo g.yo ba dag dang / blo rgyud rnam par mi gnas pa dag kyang yod de/ de bzhin gshegs pa shAkya thub pa la blta ba dang / phyag 'tshal ba dang / bsnyen bkur bya ba dang /</text></item>
<item><p>119a1</p><section>mdo sde</section><text>'dus pa chen po de la yang blta ba dang / de bzhin gshegs pa shAkya thub pa de las kyang 'dus pa chen po mnyan par mchog tu 'dod par gyur to/ /byang chub sems dpa' de dag kyang nga kho na dang thabs gcig</text></item>
<item><p>119a2</p><section>mdo sde</section><text>tu de nyid du 'dong bar 'dod de/ der de dag 'dod pa'i 'dod chags kyi rgyus slu bar gyur na mi rung zhing der nga'i skyes bu dam pa ma yin pa'i byed pa 'gro bar gyur na mi rung bas de dag gi don du ngas bshad do/ /yang de bzhin</text></item>
<item><p>119a3</p><section>mdo sde</section><text>gshegs pa tsam pa ka'i mdog gis byang chub sems dpa' nyi ma'i shugs kyi snying po la 'di skad ces bka' stsal to/ /rigs kyi bu ma 'jigs shig ma 'jigs shig /skyes bu dam pa khyed la 'di lta ste/</text></item>
<item><p>119a4</p><section>mdo sde</section><text>gzungs sngags gang gis srid pa gsum gyi btson rar thams cad du mngon par mi dga' ba'i 'du shes can dang / mtshan ma med pa'i ting nge 'dzin rnam par thar pa'i sgo la reg nas rdzogs par byas te gnas pa dang / mi g.yo</text></item>
<item><p>119a5</p><section>mdo sde</section><text>ba'i ting nge 'dzin la 'jug pa dang / mgo mnyam du yongs su mya ngan las 'das par 'gyur ba'i gzungs sngags nyi ma snang ba'i pad ma zhes bya ba lus kyi tshor ba thams cad sgrub par byed pa/ lus kyi 'du shes</text></item>
<item><p>119a6</p><section>mdo sde</section><text>thams cad sgrub par byed pa/ dul ba'i sa sgrub par byed pa/ rnam par grol ba sgrub par byed pa/ srid pa'i rgya mtsho yongs su gcod pa sgrub par byed pa/ dkon mchog gsum gyi gdung gi gags ldog pa</text></item>
<item><p>119a7</p><section>mdo sde</section><text>sgrub par byed pa/ byams pa chen po sgrub par byed pa/ snying rje chen po sgrub par byed pa/ shes rab rnam par grol ba thams cad sgrub par byed pa/ bdud bzhi dang phas kyi rgol ba thams cad 'dul ba sgrub</text></item>
<item><p>119a8</p><section>mdo sde</section><text>par byed pa/ zad pa shes pa dang mi skye ba shes pa sgrub par byed pa/ longs spyod dang / tshe'i 'du byed thams cad dang / zhi ba dang / gtan du yongs su mya ngan las 'das pa sgrub par byed pa/ ngas sbyin par mdzad do/ /</text></item>
<item><p>119b1</p><section>mdo sde</section><text>rigs kyi bu gang la la nyi ma snang ba'i gzungs sngags 'di sems rtse gcig pas nyan par byed na 'dod chags la sogs pa'i nyon mongs pa thams cad srab mor byed do/ /'chi ba'i dus byas nas kyang lha rnams kyi nang du</text></item>
<item><p>119b2</p><section>mdo sde</section><text>tshe rabs bdun 'khor bar byed cing tshe rabs dran par yang 'gyur la der 'dod pa rnams kyis kyang gos par mi 'gyur ro/ /de rnams kyi nang du lha'i drang srong du 'gyur zhing lha rnams kyis mchod pa'i 'os su 'gyur ro/ /de de</text></item>
<item><p>119b3</p><section>mdo sde</section><text>nas shi 'phos nas mi rnams kyi nang du tshe rabs bdun 'khor bar byed cing 'dir 'dod pa rnams kyis rjes su gos par yang mi 'gyur ro/ /'dir mi rnams kyi nang du mi'i drang srong du 'gyur zhing lha dang mi thams cad kyis</text></item>
<item><p>119b4</p><section>mdo sde</section><text>phyag bya ba'i 'os su gyur pa dang / mchod pa'i 'os su 'gyur ro/ /gang la la nyi ma snang ba'i gzungs sngags sems rtse gcig pas lan bdun gyi bar du nyan par byed na de 'chi ba'i dus byas nas lha rnams kyi</text></item>
<item><p>119b5</p><section>mdo sde</section><text>nang du lan bdun gyi bar du drang srong mngon par shes pa lnga dang ldan par 'gyur zhing lha thams cad kyis phyag bya ba'i 'os dang mchod pa'i 'os su 'gyur ro/ /de 'dir mi rnams kyi nang du lan bdun du drang srong mngon par shes pa</text></item>
<item><p>119b6</p><section>mdo sde</section><text>lnga dang ldan par 'gyur zhing lha dang / klu dang / gnod sbyin dang / lha ma yin dang / mi dang / mi ma yin pa rnams kyis phyag bya ba'i 'os dang / mchod pa'i 'os su 'gyur ro/ /rigs kyi bu gang la la lha rnams kyi nang</text></item>
<item><p>119b7</p><section>mdo sde</section><text>du yang lha'i 'dus pa rnams la gzungs sngags nyi ma snang ba'i pad ma zhes bya ba 'di lan bdun du rjod par byed la/ de dag kyang sems rtse gcig pas nyan par byed na lha dang lha mo de dag thams cad kyang 'dod pa'i yon tan lnga po thams</text></item>
<item><p>119b8</p><section>mdo sde</section><text>cad la mi lta ba'i sems dang ldan par 'gyur zhing bsam gtan la mngon par dga' bar 'gyur ro/ /gal te la la 'dir rgyal po rnams sam/ rgyal rigs rnams sam/ bram ze rnams sam/ rje'u rigs rnams</text></item>
<item><p>120a1</p><section>mdo sde</section><text>sam/ dmangs rigs rnams kyi rna gung du lan bdun du rjod par byed la/ gal te de dag kyang sems rtse gcig pas nyan par byed na de dag thams cad 'dod pa'i yon tan lnga po thams cad la mi lta ba'i sems</text></item>
<item><p>120a2</p><section>mdo sde</section><text>dang ldan pa dang bsam gtan la mngon par dga' bar 'gyur ro/ /rigs kyi bu bud med gang la la gzungs sngags nyi ma snang ba'i pad ma zhes bya ba 'di nyan par byed cing nyin zhag bdun du las gzhan mi byed par rnam par sems</text></item>
<item><p>120a3</p><section>mdo sde</section><text>par byed dam/ lces kha ton du byed na de'i ris 'thun pa la 'dod chags la sogs pa'i nyon mongs pa thams cad bsrabs par 'gyur ro/ /'di ni de'i bud med 'thob pa'i tha ma yin no/ /bla na med pa yang dag par rdzogs</text></item>
<item><p>120a4</p><section>mdo sde</section><text>pa'i byang chub las phyir mi ldog par 'gyur ro/ /de phyis kyang bla na med pa'i yongs su mya ngan las 'das kyi bar du rang gi smon lam ma gtogs par 'khor ba na 'khor ba'i tshe bud med 'thob pa rnyed par mi 'gyur ro/ /rigs kyi bu</text></item>
<item><p>120a5</p><section>mdo sde</section><text>gang la la gzungs sngags nyi ma snang ba'i pad ma zhes bya ba 'dis lan bdun du rtsi grang mo las bya bas nas rnga bo che 'am dung la byugs nas/ rnga bo che de rdung bar byed dam/ dung 'bud par byed na gang dang gang du de dag gi sgra 'gro ba de dang der</text></item>
<item><p>120a6</p><section>mdo sde</section><text>mi rnams la byad stems thams cad kyi rgyu med par 'gyur ro/ /der sman gyi sbyor ba 'gro ba dang / pho nya dang / yig 'bru dang / yid la byed pa dang / lus 'gyur ba dang / tshul 'chos pa dang / 'ching ba dang / lus dang /</text></item>
<item><p>120a7</p><section>mdo sde</section><text>snying gi kun du gdung ba mthong bar mi 'gyur ro/ /las sgrub pa med par 'bras bu 'grub par 'gyur te/ rigs kyi bu gzungs sngags nyi ma snang ba'i pad ma zhes bya ba 'di ni de ltar rdzu 'phrul che ba yin no/ /tad ya thA/</text></item>
<item><p>120a8</p><section>mdo sde</section><text>sid d+ha ma te/ bi lo ka ma te/ e le ke te re She/ rU tsi su rU tsi/ bud d+he bi bud d+he/ ma hA bud d+he/ u na ma da de u na ma da ta/ pra ti She d+ha ne/ ra ga d+hu ra ga d+hu ba pra ti She d+ha ne bin du/ bin du ma te/ tsi Ta tsi Ta</text></item>
<item><p>120b1</p><section>mdo sde</section><text>pra ti She d+ha ni/ arka tsan dra a d+he/ ha ta tsi da ti ha ta nirmi/ ha ta kA ma be ge/ ha ta pau na b+ha bi ra dze/ ha ta tsak+Shu sa ma te/ ha ta bi ta ma bud d+he/ ha ta yA gre/ ha ta bi sa mA gre/ ha ta su mu dra tsa be/ ha ta bi ta mA rA dze/</text></item>
<item><p>120b2</p><section>mdo sde</section><text>ha ta ti ta/ ha ta d+harma tsa tsa te/ ha ta d+harma rA dze/ ha ta ba hu rA dze/ ha ta pa brdza ma ti/ ha tau g+ha rash+mi ha ta d+harma sid d+hi/ ha ta sarba u pa d+ha na dz+nyA dz+nyA dz+nyA/ bi dz+nyA dz+nyA dz+nyA/ ri bi dz+nyA dz+nyA dz+nya/ sarba mArga dz+nya dz+nyA/ e Sha an+ta sang sa ra</text></item>
<item><p>120b3</p><section>mdo sde</section><text>duHkhe swA hA/ rigs kyi bu 'dod pa'i chu bo thams cad kun du skems par byed pa nges par 'byung ba'i pha rol tu 'gro ba'i gzungs sngags 'di bzung nas mi mjed kyi 'jig rten gyi khams su song shig /khyod kyis</text></item>
<item><p>120b4</p><section>mdo sde</section><text>'dod pa'i bdud kyi mchil pa thams cad dang / pha rol gnon pa dang / yul la brtson pa'i pha rol gnon pas pha rol gnon pa byed du zin kyang / sus kyang khyod kyi lus sam sems la 'dod pa'i kun du sbyor ba dag gis gos</text></item>
<item><p>120b5</p><section>mdo sde</section><text>par byed mi nus na gzungs sngags 'di ji ltar thos pa bzhin du sangs rgyas kyi zhing mi mjed du song nas kyang sbyor ba byos shig /der gal te bdud bye ba phrag brgya gsang sngags kyi sbyor ba thams cad dang / sman gyi sbyor ba thams cad dang /</text></item>
<item><p>120b6</p><section>mdo sde</section><text>chos kyi sbyor ba thams cad dang / lha dang / mi gzhan dag gis 'dod pa'i dri nga ba dag gis gos par bya ba lta ci smos/ de nas de'i tshe byang chub sems dpa' sems dpa' chen po nyi ma'i shugs kyi snying po la sogs pa byang chub sems dpa' bye ba khrag khrig brgya</text></item>
<item><p>120b7</p><section>mdo sde</section><text>stong mang po dang / lha bye ba khrag khrig brgya stong mang po dang / lha dang / mi rnams ngo mtshar rnyed cing rmad du byung ba rnyed par gyur nas 'di skad ces gsol to/ /sangs rgyas bcom ldan 'das rnams kyi ye shes gzigs pa</text></item>
<item><p>120b8</p><section>mdo sde</section><text>dang / mnga' brnyes pa ni ngo mtshar lags so/ /mchog tu ngo mtshar lags te/ 'dod pas kun du gdung ba rnam par 'jig par bgyid pa'i gzungs sngags 'di ni bdag cag gis sngon ma thos lags so/ /de nas 'khor der</text></item>
<item><p>121a1</p><section>mdo sde</section><text>lha'i bu mo dang / mi'i bu mo brgyad khri bzhi stong gis bsnyen bkur byas nas gzungs sngags 'di thos par gyur to/ /thos ma thag tu de dag gi mo mtshan nub par gyur cing / pho mtshan byung bar gyur te/ thams cad</text></item>
<item><p>121a2</p><section>mdo sde</section><text>kyang bla na med pa yang dag par rdzogs pa'i byang chub las phyir mi ldog par gyur to/ /de nas de bzhin gshegs pa tsam pa ka'i mdog gis me tog tsam pa ka'i phreng ba bzhes te byang chub sems dpa' sems dpa' chen po nyi ma'i shugs</text></item>
<item><p>121a3</p><section>mdo sde</section><text>kyi snying po la 'di skad ces bka' stsal to/ /kye rigs kyi bu me tog tsam pa ka'i phreng ba 'di dang / gzungs sngags nyi ma snang ba'i pad ma zhes bya ba 'di dang / bden pa dang rjes su mthun pa'i bzod pa de zung</text></item>
<item><p>121a4</p><section>mdo sde</section><text>shig /'dod pa glog gi 'od lta bu sel bar byed pa 'di gnyis dang / chos kyi sgo mo der khyer la nga'i bkas de bzhin gshegs pa shAkya thub pa la gnod pa chung ngam/ skyod pa yang ngam/ stobs dang bde</text></item>
<item><p>121a5</p><section>mdo sde</section><text>bar reg pa la gnas sam zhes kyang zhus la/ de la 'di skad du khyod la de bzhin gshegs pa tsam pa ka'i mdog zhu bar mdzad lags te/ btsun pa bcom ldan 'das ci bsnyung ba mi mnga' lags sam/</text></item>
<item><p>121a6</p><section>mdo sde</section><text>gnod pa chung ngam/ khyod kyi 'khor gus par nyan lags sam/ chos 'tshal ba lags sam/ chos kyis gnas pa lags sam/ chos la brtson pa lags sam/ sangs rgyas kyi yul</text></item>
<item><p>121a7</p><section>mdo sde</section><text>thams cad na nyon mongs pa sel bar bgyid pa de dag dang / chos kyi sgo la de bzhin gshegs pa des dad pa stsal te/ de nas 'dod pa glog gi 'od lta bu sel bar bgyid pa/ chos kyi sgo'i gzungs</text></item>
<item><p>121a8</p><section>mdo sde</section><text>sngags mthu stobs che ba/ phan yon che ba/ 'dod pa'i 'dod chags thams cad kun du zad par bgyid pa/ gzugs kyi 'dod chags thams cad zad par bgyid pa nas/ ma rig pa'i mun pa'i</text></item>
<item><p>121b1</p><section>mdo sde</section><text>phung po thams cad rab tu 'joms pa'i bar bgyid pa/ sdug bsngal gyi khur 'dor bar bgyid pa bskur lags so zhes gsol cig /'phags pa shin du rgyas pa chen po'i sde nyi ma'i snying po zhes bya ba'i mdo/ bam po gsum pa/</text></item>
<item><p>121b2</p><section>mdo sde</section><text>des 'di skad ces gsol to/ /btsun pa bcom ldan 'das de bzhin 'tshal lags so/ /yang de'i tshe byang chub sems dpa' brgyad khris tshig 'thun par 'di skad ces gsol to/ /btsun pa bcom ldan 'das</text></item>
<item><p>121b3</p><section>mdo sde</section><text>de bzhin gshegs pa shAkya thub pa de la blta ba dang / phyag bgyi ba dang / mchod pa dang bsnyen bkur bgyi ba dang / 'dus pa chen po de la yang blta ba'i slad du bdag cag kyang mchi bar mtshal te/ de bzhin gshegs pa</text></item>
<item><p>121b4</p><section>mdo sde</section><text>de las 'dus pa chen po sangs rgyas kyi yul thams cad na nyon mongs pa sel bar bgyid pa'i chos kyi sgo bdag cag gis mnyan par bgyid lags so/ /de nas de bzhin gshegs pa tsam pa ka'i mdog des de dag la</text></item>
<item><p>121b5</p><section>mdo sde</section><text>'di skad ces bka' stsal to/ /rigs kyi bu dag thams cad lhan cig 'thun par thams cad tshangs pa chen po'i lus byad dang / rtags dang / mdog dang / dbyibs dang / spyod lam gyis deng shig /de nas</text></item>
<item><p>121b6</p><section>mdo sde</section><text>de'i tshe byang chub sems dpa' nyi ma'i shugs kyi snying po la sogs pa byang chub sems dpa' bye ba khrag khrig brgya stong phrag mang po thams cad tshangs pa chen po'i lus byad dang / mdog dang / rtags dang / dbyibs</text></item>
<item><p>121b7</p><section>mdo sde</section><text>dang / spyod lam du lus dag mngon par sprul nas de bzhin gshegs pa tsam pa ka'i mdog gi zhabs gnyis la mgo bos phyag 'tshal te/ lan gsum du bskor ba byas nas de nas chas te yud tsam gyis sangs rgyas</text></item>
<item><p>121b8</p><section>mdo sde</section><text>kyi zhing mi mjed 'dir phyin to/ /skyes bu dam pa de dag phyin pa tsam gyi mod la sangs rgyas kyi zhing mi mjed 'di thams cad du bcom ldan 'das la mchod pa bya ba'i phyir me tog tsam pa ka'i char mngon par 'bebs par</text></item>
<item><p>122a1</p><section>mdo sde</section><text>gyur to/ /de dag yul ma ga d+ha'i zhing ga la ba dang / bcom ldan 'das de bzhin gshegs pa shAkya thub pa ga la ba der nye bar dong ngo / /dong nas kyang bcom ldan 'das kyi zhabs gnyis</text></item>
<item><p>122a2</p><section>mdo sde</section><text>la phyag 'tshal te phyogs gcig tu 'khod do/ /bcom ldan 'das ni de'i bar du yang rgyal po gzugs can snying po dang thabs gcig chos kyis gnas pa'i gtam kun du spyod par mdzad do/ /de'i tshe lho</text></item>
<item><p>122a3</p><section>mdo sde</section><text>phyogs na grong khyer chu dang rgyar dpag tshad gcig yod pa bye ma dag gis yongs su gang ba/ de snyed kyi sangs rgyas kyi zhing 'das pa de na 'jig rten gyi khams snyigs ma lngas snyigs ma'i rgyal mtshan zhes bya ba</text></item>
<item><p>122a4</p><section>mdo sde</section><text>yod de/ sangs rgyas kyi zhing de na de bzhin gshegs pa dgra bcom pa yang dag par rdzogs pa'i sangs rgyas ri dbang gi rgyal po zhes bya ba bzhugs te 'tsho zhing gzhes la chos kyang ston to/ /'khor der yang</text></item>
<item><p>122a5</p><section>mdo sde</section><text>byang chub sems dpa' sems dpa' chen po spos kyi glang po che zhes bya ba 'dus te 'dug par gyur to/ /des steng gi nam mkha' la byang chub sems dpa' grangs med dpag tu med pa lho phyogs kyi phyogs cha nas</text></item>
<item><p>122a6</p><section>mdo sde</section><text>byang phyogs su 'gro ba dag mthong ngo / /de nas gong du byang chub sems dpa' sems dpa' chen po de dag 'dong ba'i phyogs de la ltas te/ des der snang ba chen po mthong nas de bzhin gshegs pa ri dbang rgyal</text></item>
<item><p>122a7</p><section>mdo sde</section><text>po la yongs su zhus so zhes bya ba nas de bzhin gshegs pa ri dbang rgyal po des byang chub sems dpa' sems dpa' chen po spos kyi glang po che la 'di skad ces bka' stsal to zhes bya ba'i bar snga ma bzhin no/ /rigs</text></item>
<item><p>122a8</p><section>mdo sde</section><text>kyi bu 'di lta ste/ grong khyer chu dang rgyar dpag tshad gcig yod pa bye ma dag gis yongs su gang bar gyur pa'i bye ma'i 'bru de dag ji snyed yod pa'i sangs rgyas kyi zhing ji snyed 'das pa de na 'jig rten gyi khams mi mjed ces bya ba yod do/ /</text></item>
<item><p>122b1</p><section>mdo sde</section><text>de na de bzhin gshegs pa shAkya thub pa zhes bya ba bzhugs te 'tsho zhing gzhes la chos kyang ston to/ /de na da ltar 'dus pa chen po yod de/ de na de bzhin gshegs pa de chos kyi tshul yun ring du gnas par mdzad pa'i</text></item>
<item><p>122b2</p><section>mdo sde</section><text>phyir dang / dkon mchog gsum gyi gdung rgyun mi gcad pa'i phyir dang / chos kyis gnas pa nyid rgyun mi gcad pa'i phyir dang / bdud kyi yul rnam par 'jig par mdzad pa'i phyir dang / chos kyi rgyal mtshan</text></item>
<item><p>122b3</p><section>mdo sde</section><text>bsgreng bar mdzad pa'i phyir theg pa gsum rnam par gtan la dbab pa bstan pa'i sgo'i chos kyi rnam grangs rab tu ston to/ /de bzhin gshegs pa de dag thams cad kyang rin po che'i tog ces bya ba'i gzungs sngags bshad nas</text></item>
<item><p>122b4</p><section>mdo sde</section><text>gshegs so zhes bya ba nas de bzhin gshegs pa shAkya thub pa des byang chub sems dpa' sems dpa' chen po rnams dang / nyan thos chen po rnams kyi 'dus pa chen po yang dag par 'dus par mdzad nas so so yang</text></item>
<item><p>122b5</p><section>mdo sde</section><text>dag par rig pa bzhi dang ldan pa'i spyan gsum dang tshangs pa'i gnas dag bstan kyang da dung 'khor sangs rgyas kyi zhing mi mjed sa dang steng gi nam mkha' ma 'dres par gang zhig de bzhin gshegs pa mchog tu snyan pa gsung ba shAkya</text></item>
<item><p>122b6</p><section>mdo sde</section><text>thub pa'i chos bstan pa la ngoms pa med do zhes bya ba'i bar ji skad sngar gsungs pa bzhin no/ /rigs kyi bu khyod nga'i bkas de bzhin gshegs pa shAkya thub pa la zhu ba'i phyir mi mjed kyi 'jig rten gyi khams su</text></item>
<item><p>122b7</p><section>mdo sde</section><text>'gro bar spro na der nyi ma'i shugs kyi snying po'i chos kyis gnas pa klu rnam par 'jig par mdzad pa'i 'od zer gyi le'u sems can rnams kyi las zad par 'gyur ba'i gzungs sngags la ngas dad pa sbyin par mdzad do/ /</text></item>
<item><p>122b8</p><section>mdo sde</section><text>der stong pa nyid dang rjes su 'thun pa'i gzungs sngags mthu stobs che ba/ phan yon che ba/ 'dod pa'i 'dod chags thams cad kun du zad par byed pa/</text></item>
<item><p>123a1</p><section>mdo sde</section><text>gzugs kyi 'dod chags thams cad kun du zad par byed pa/ gzugs med pa'i 'dod chags thams cad kun du zad par byed pa/ nga rgyal dang / lhag pa'i nga rgyal dang / nga'o snyam pa'i nga rgyal</text></item>
<item><p>123a2</p><section>mdo sde</section><text>thams cad kun du zad par byed pa zhes bya ba nas zad pa shes pa skyed pa'i bar byed pa/ mi skye ba shes pa rtog par byed pa/ ma rig pa'i mun pa'i phung po thams cad rab tu 'joms par byed pa/ sdug bsngal gyi khur thams cad</text></item>
<item><p>123a3</p><section>mdo sde</section><text>'dor bar byed pa 'di bskur bar mdzad do/ /tad ya thA/ d+hu ma te/ d+hu ma te/ ak+Shi d+hu ma te/ pra b+hA sa d+hu ma te/ sarbA kA sha d+hu ma te/ a b+he+e k+Sha kha g+ha/ bi me na kha g+ha/ a ba mo ha kha g+ha/ a na n+ya kha g+ha/</text></item>
<item><p>123a4</p><section>mdo sde</section><text>byA bA brid ti kha g+ha/ sa ro tsa na kha g+ha/ a ni ma kha g+ha/ lo ka kha g+ha/ shi khi kha g+ha/ bi ti mi ra kha g+ha/ na mo kha g+ha/ ak+Shi kha g+ha/ shro tra kha g+ha/ g+h+rA Na kha g+ha/ dzi hwA kha g+ha/ kA ya kha g+ha/</text></item>
<item><p>123a5</p><section>mdo sde</section><text>ma na kha g+ha/ rU pa kha g+ha/ shap+ta kha g+ha/ gan+d+ha kha g+ha/ ra sa kha g+ha/ spaR+sha kha g+ha/ d+harma kha g+ha/ tsak+Shu d+hA tu kha g+ha/ rU pa d+hA tu kha g+ha/ tsak+Shu bi dz+nyA na d+hA tu kha g+ha/ yA pa da ma na d+hA tu kha g+ha/ d+harma d+hA tu kha g+ha/</text></item>
<item><p>123a6</p><section>mdo sde</section><text>man bi dz+nyA na d+hA tu kha g+ha/ pri tha bi d+hA tu kha g+ha/ a pa d+hA tu kha g+ha/ te dzo d+hA tu kha g+ha/ bA yu d+hA tu kha g+ha/ tsa tu ra a nu smr-i t+yu pi tha na kha g+ha/ yA ba d+ha be Ni ka kha g+ha/ yA ba da mArga kha g+ha/ a b+hi k+Shi pa/ a na na na/</text></item>
<item><p>123a7</p><section>mdo sde</section><text>ba na na/ sa mu dra na na/ sarba ka ra na na/ sarba saM ska ra bi sho Sha na na/ a ki na tsa na na na/ k+Sha ta k+Sha ta/ i li mi li/ i i i i li mi le swA hA/ rigs kyi bu stong pa nyid dang rjes su 'thun pa'i gzungs</text></item>
<item><p>123a8</p><section>mdo sde</section><text>sngags de ni 'di yin te/ mthu stobs che ba/ phan yon che ba 'dod pa'i 'dod chags thams cad kun du zad par byed pa/ gzugs kyi 'dod chags thams cad kun du zad par byed pa zhes bya ba nas sdug bsngal gyi khur po</text></item>
<item><p>123b1</p><section>mdo sde</section><text>'dor bar byed pa'i bar yin no/ /long la sangs rgyas kyi zhing mi mjed du song shig /nga'i bkas de bzhin gshegs pa shAkya thub pa de la gnod pa chung ngam zhes bya ba nas gang la la sangs rgyas kyi yul 'dir chos ma lags</text></item>
<item><p>123b2</p><section>mdo sde</section><text>pa'i 'khor lo bskor ba de la yang de bzhin gshegs pa ri dbang rgyal po des nyi ma'i snying po'i chos kyis gnas pa klu'i yul rnam par 'jig par mdzad pa'i 'od zer gyi le'u dang / sems can rnams kyi las zad par 'gyur</text></item>
<item><p>123b3</p><section>mdo sde</section><text>ba'i gzungs sngags 'di la dad pa stsol bar mdzad cing zhes bya ba'i bar dang / de nas kyang stong pa nyid dang rjes su 'thun pa'i gzungs sngags mthu stobs che ba/ phan yon che ba/ gzugs kyi 'dod chags thams cad</text></item>
<item><p>123b4</p><section>mdo sde</section><text>kun du zad par byed pa zhes bya ba nas sdug bsngal gyi khur thams cad 'dor bar byed pa 'di bskur lags so zhes bya ba'i bar snga ma bzhin no/ /de nas byang chub sems dpa' sems dpa' chen po spos kyi glang po ches 'di skad ces</text></item>
<item><p>123b5</p><section>mdo sde</section><text>gsol to/ /btsun pa bcom ldan 'das stong pa nyid dang rjes su mthun pa'i gzungs sngags kyi yon tan gyi phan yon dang / stong pa nyid kyi phan yon bdag gis bzung lags na btsun pa bcom ldan 'das sangs rgyas</text></item>
<item><p>123b6</p><section>mdo sde</section><text>kyi zhing mi mjed der mchi ba la bdag 'jigs lags so/ /btsun pa bcom ldan 'das de ci'i slad du zhe na/ da ltar bcom ldan 'das las bdag gis mngon du thos shing mngon du bzung lags te/ 'di ltar sangs</text></item>
<item><p>123b7</p><section>mdo sde</section><text>rgyas kyi zhing mi mjed de na sems can rnams mchog tu 'dod chags kyi shas che ba zhes bgyi ba nas bud med kyi nyes pas dge ba'i rtsa ba thams cad las yongs su nyams pa dag dang / ngan song ba dag dang / sems can dmyal ba pa'i</text></item>
<item><p>123b8</p><section>mdo sde</section><text>bar 'byung zhing 'byung bar 'gyur ba'i bar gyi slad du'o/ /de nas de bzhin gshegs pa ri dbang rgyal po des byang chub sems dpa' sems dpa' chen po spos kyi glang po che la 'di skad ces bka' stsal to/ /nam mkha' la rkyen</text></item>
<item><p>124a1</p><section>mdo sde</section><text>gsum yod de/ gsum gyis khyab pas rnam par mdzes so/ /gangs ni gdung bar mi byed do/ /chu klung dag la chu skam par mi 'gyur ro/ /rkyen gsum pa dag la mkhas pa dang / bzod pa dang /</text></item>
<item><p>124a2</p><section>mdo sde</section><text>bsdams pas lus khyab pa ni lung gis ma rig pa'i chu bos kyang dbang po drug gdung bar mi byed do/ /byis pas smras pa/ rkyen gsum gyis chu bo dag las thar bar byed cing sems can med pa dang / phung po'i</text></item>
<item><p>124a3</p><section>mdo sde</section><text>khur 'dor ba'i chos ston par byed do/ /khyod kyis mi skye ba'i chos la bzod pa rnam pa bcu gsum rab tu bsgoms pa yin zhing 'jigs pa thams cad spangs pa yin na/ ci'i phyir khyod 'jigs so zhes smra bar byed/</text></item>
<item><p>124a4</p><section>mdo sde</section><text>kha cig tu ni khyod tshangs pa'i lus byad kyis sangs rgyas kyi zhing dag na sems can rnams thar bar byed do/ /kha cig tu ni dbang phyug chen po dang / kha cig tu ni brgya byin dang / kha cig tu ni sred med kyi bu dang /</text></item>
<item><p>124a5</p><section>mdo sde</section><text>kha cig tu ni lha'i lus byad dang / kha cig tu ni gnod sbyin dang / klu'i dbang po dang / lha ma yin dang / kha cig tu ni 'khor los sgyur ba'i lus byad dang / kha cig tu ni sman pa'i lus byad dang / rgyal rigs kyi</text></item>
<item><p>124a6</p><section>mdo sde</section><text>lus byad dang / de bzhin du kha cig tu ni bram ze'i lus byad dang / kha cig tu ni nyan thos kyi lus byad dang zhes bya ba nas kha cig tu ni sangs rgyas kyi zhing mang por blon po'i bar gyi lus byad du kun tu snang bar byed de/</text></item>
<item><p>124a7</p><section>mdo sde</section><text>sangs rgyas kyi zhing nyon mongs pa can dag tu dus rtag tu sangs rgyas kyi zhing yongs su dag par byed pa yin na ci ste sems can rnams yongs su smin par byed pa'i don du 'jigs pa'i tshig smra bar byed/ rigs kyi bu khyod la</text></item>
<item><p>124a8</p><section>mdo sde</section><text>mi zad pa'i sbubs lung bstan pa zhes bya ba sems kyi tshor ba sgrub pa/ thams cad mkhyen pa'i ye shes yang dag par 'du ba/ bdud bzhi 'dul bar byed pa sgrub pa/ dkon mchog gsum gyi gdung gi gags med par</text></item>
<item><p>124b1</p><section>mdo sde</section><text>sgrub pa/ klu'i yul thams cad rnam par 'jig par byed pa'i 'od zer sgrub pa/ sems can rnams kyi las thams cad zad par 'gyur ba sgrub pa/ byams pa chen po dang sems can yongs su smin par byed pa sgrub pa/</text></item>
<item><p>124b2</p><section>mdo sde</section><text>snying rje chen po dang / bsams bzhin du ngan 'gror skye ba dang / sems can yongs su skyob pa sgrub pa/ sems can thams cad kyi sems yang dag par dga' bar byed pa sgrub pa/ sems can thams cad kyi lam ngan pa dang /</text></item>
<item><p>124b3</p><section>mdo sde</section><text>lta ba ngan pa dang / 'dod pa ngan pa dang / smon lam ngan pa dang / theg pa ngan pa phyir ldog par byed pa sgrub pa/ sems can thams cad ngan 'gro las nges par rnam par thar bar byed pa sgrub pa/ bud med thams cad</text></item>
<item><p>124b4</p><section>mdo sde</section><text>yongs su thar bar byed cing sems can skyes bu 'thob pa sgrub pa/ chos kyi phung po thams cad zad mi shes pa sgrub pa/ ser sna thams cad sel bar byed pa sgrub pa/ ting nge 'dzin gyi phung po dang mngon par shes pa</text></item>
<item><p>124b5</p><section>mdo sde</section><text>thams cad mi zad pa sgrub pa/ sems can thams cad dad par byed pa dang / byang chub sems dpa'i lam la gzhog par byed pa sgrub pa/ nyan thos dang rkyen gyi theg pa sgyur ba sgrub pa zhes bya ba nas bla na med pa'i</text></item>
<item><p>124b6</p><section>mdo sde</section><text>yongs su mya ngan las 'das pa'i bar sgrub pa 'di ni mi zad pa'i sbubs lung bstan pa zhes bya ba yin te/ sems can rnams thos pa tsam gyi mod la las kyi sgrib pa dang / sems can gyi sgrib pa dge ba'i rtsa ba thams cad</text></item>
<item><p>124b7</p><section>mdo sde</section><text>kyi bgegs byed pa/ 'phangs pa/ yongs su ma spyad pa/ ma zad pa/ ma sbyangs pa gang gA'i klung gi bye ma'i tshad snyed kyang ma lus par zad par 'gyur te/ 'bras bu 'grub par mi 'gyur ro/ /mtshams</text></item>
<item><p>124b8</p><section>mdo sde</section><text>med pa'i las rnams dang / dam pa'i chos spong ba'i las rnams dang / 'phags pa la skur pa 'debs pa'i las rnams ni ma gtogs so/ /rigs kyi bu gang la la mi zad pa'i sbubs lung bstan pa zhes bya ba</text></item>
<item><p>125a1</p><section>mdo sde</section><text>'di lan gcig tsam sems rtse gcig pas nyan par byed na de la dga' ba dang / dad pa dang / nye bar rtog pa kun du skyed par byed do/ /de'i las kyi sgrib pa dang / sems can gyi sgrib pa dge ba'i rtsa ba thams</text></item>
<item><p>125a2</p><section>mdo sde</section><text>cad kyi bgegs byed pa/ 'phangs pa/ yongs su ma spyad pa/ ma zad pa/ ma sbyangs pa gang gA'i klung gi bye ma snyed kyang ma lus par zad par 'gyur ro zhes bya ba nas 'bras bu 'grub par mi 'gyur ba'i bar du 'gyur ro/ /</text></item>
<item><p>125a3</p><section>mdo sde</section><text>de dge ba'i rtsa ba ji lta bu kun du spyod kyang rung / gal te sbyin pa'i pha rol tu phyin pa kun du rtsom par byed na yang de sangs rgyas thams cad kyis byin gyis brlabs par 'gyur ro/ /byang chub sems dpa' dang / rkyen gyi rgyal</text></item>
<item><p>125a4</p><section>mdo sde</section><text>ba dang / dgra bcom pa thams cad kyis kyang byin gyis brlabs par 'gyur ro/ /de'i khyim longs spyod zad mi shes par yang 'gyur ro/ /lus dang / ngag dang / yid ser sna'i dri ma dang bral bas snod yin zhing</text></item>
<item><p>125a5</p><section>mdo sde</section><text>snod du gyur pa'i sbyin gnas la brnyas pa med pa'i sems kyis mi dmigs pa'i tshul gyis sbyin pa byin par byed na/ tha na yan lag gi dam pa mgo yongs su gtong bar byed na yang de la lha dang lha ma yin du bcas pa'i</text></item>
<item><p>125a6</p><section>mdo sde</section><text>'jig rten sus kyang bar chad bya bar mi nus te/ mtshams med pa dang / 'phags pa la skur pa 'debs pa dang / dam pa'i chos spong bar byed pa ni ma gtogs so/ /gal te yang de tshul khrims kyi pha rol tu phyin</text></item>
<item><p>125a7</p><section>mdo sde</section><text>pa la brtson par byed pa na de 'di lta bu rtsom par byed de/ 'phags pa dgyes pa dang / 'phags pas byin gyis brlabs pa dang / rnam par dag pa'i tshul khrims dang / bzod pa dang / nges pa la gnas par byed na</text></item>
<item><p>125a8</p><section>mdo sde</section><text>brgya byin dang / tshangs pa dang / 'jig rten skyong ba thams cad kyis dad par bya ba'i 'os su gyur pa dang / phyag bya ba'i 'os su gyur pa dang / rgyal rigs dang / bram ze dang / rje'u rigs dang / dmang rigs</text></item>
<item><p>125b1</p><section>mdo sde</section><text>thams cad kyis phyag bya ba'i 'os su gyur pa yin/ gzhan la mi smod pa yin/ bdag la mi stod pa yin zhing rnyed pa dang bkur sti la lhag par chags pa med pas nyin mtshan 'das par byed do/ /bde bar gnyid kyis</text></item>
<item><p>125b2</p><section>mdo sde</section><text>log pa dang / bde bar sad par 'gyur ro/ /gnod pa chung ba dang / bza' ba dang / btung ba mod cing mang ba dang / snying rje la gnas pa dang / sems can thams cad la phan par 'dod pa dang / rtsol ba don</text></item>
<item><p>125b3</p><section>mdo sde</section><text>yod par 'gyur ro/ /phyi ma'i dus na 'chi ba'i tshe/ phyogs bcu nas sangs rgyas bcom ldan 'das dag mthong bar 'gyur zhing de dag kyang de la skyes bu dam pa legs so legs so/ /khyod tshul khrims skyon med pa</text></item>
<item><p>125b4</p><section>mdo sde</section><text>yin gyis nged kyi zhing yongs su dag pa dag tu tshur shog /der nged kyis khyod sa bcu la rnam par gzhag par bya'o zhes lung ston par 'gyur ro/ /de sangs rgyas mthong ba'i rgyus 'phags pa'i dga' ba dang / dad pa skye bar</text></item>
<item><p>125b5</p><section>mdo sde</section><text>'gyur ro/ /de 'chi ba'i dus byas nas kyang sangs rgyas kyi zhing yongs su dag pa stong pa ma yin pa dag tu skye bar 'gyur ro/ /de der yang myur du sa bcu 'thob par 'gyur ro/ /de sa bcu la gnas nas myur du bla na med pa</text></item>
<item><p>125b6</p><section>mdo sde</section><text>yang dag par rdzogs pa'i byang chub mngon par rdzogs par 'tshang rgya'o/ /skyes bu de mi zad pa'i sbubs lung bstan pa 'di thos pa tsam gyi mod la de gal te brtson 'grus kyi pha rol tu phyin pa la goms par byed na de 'di lta ste/ sbyin</text></item>
<item><p>125b7</p><section>mdo sde</section><text>pa dang / snyan par smra ba dang / don byed pa dang / don 'thun pas brtson 'grus dang / stobs dang / spro ba dang / blo dang / pha rol gnon pa dam pa de lta bu dang ldan par 'gyur ro/ /lha'i dbang po dang / klu'i dbang po dang /</text></item>
<item><p>125b8</p><section>mdo sde</section><text>gnod sbyin gyi dbang po dang / lha ma yin gyi dbang po dang / nam mkha' lding gi dbang po dang / mi'am ci'i dbang po dang / lto 'phye chen po'i dbang po dang / mi'i dbang po thams cad kyis dad par bya ba'i 'os su gyur pa yin/</text></item>
<item><p>126a1</p><section>mdo sde</section><text>mchod pa'i 'os su gyur pa dang / phyag bya ba'i 'os su gyur pa yin/ dran par bya ba'i 'os su gyur pa yin/ mngon par dga' bar bya ba'i 'os su gyur pa dang / rab tu srung ba'i 'os su gyur pa yin pa nas</text></item>
<item><p>126a2</p><section>mdo sde</section><text>myur du bla na med pa yang dag par rdzogs pa'i byang chub mngon par rdzogs par 'tshang rgya ba'i bar du 'gyur ro/ /skyes bu de mi zad pa'i sbubs lung bstan pa 'di thos pa tsam gyi mod la gal te bzod pa'i pha rol du phyin pa la</text></item>
<item><p>126a3</p><section>mdo sde</section><text>goms par byed na de sems can thams cad dang bral ba dang / mi dmigs pa dang ldan pa dang / 'phags pas byin gyis brlabs pa dang / chos la dmigs pa'i bzod pa de lta bu 'thob par 'gyur te/ des kyang de'i</text></item>
<item><p>126a4</p><section>mdo sde</section><text>yan lag dang nying lag dag phyung zhing bcad na yang sems kyi skad cig gcig kyang khro ba skyed par mi 'gyur zhing khro ba thams cad spangs par 'gyur ro/ /lha'i dbang po thams cad nas mi'i dbang po thams cad kyi bar gyis</text></item>
<item><p>126a5</p><section>mdo sde</section><text>dad par bya ba'i 'os su gyur pa nas myur du bla na med pa yang dag par rdzogs pa'i byang chub mngon par rdzogs par 'tshang rgya ba'i bar du 'gyur ro/ /de bzhin du skyes bu de mi zad pa'i sbubs lung bstan pa 'di thos pa tsam gyi mod</text></item>
<item><p>126a6</p><section>mdo sde</section><text>la gal te bsam gtan gyi pha rol du phyin pa la goms par byed na myur du 'phags pas byin gyis brlabs pa dang / chos la dmigs pa'i bsam gtan dang / rnam par thar pa dang / gzugs med pa'i snyoms</text></item>
<item><p>126a7</p><section>mdo sde</section><text>par 'jug pa dang / ting nge 'dzin gyi sgo dang / gzungs kyi sgo dang / bzod pa'i sgo de lta bu bye ba phrag brgya stong thob par 'gyur ro/ /dus thams cad du sangs rgyas thams cad kyis dgongs par 'gyur ro/ /de lha'i</text></item>
<item><p>126a8</p><section>mdo sde</section><text>dbang po thams cad nas mi'i dbang po thams cad kyi bar gyis bsams par 'gyur zhing dad par bya ba'i 'os su gyur pa nas myur du bla na med pa yang dag par rdzogs pa'i byang chub mngon par rdzogs par 'tshang rgya ba'i bar du 'gyur ro/ /</text></item>
<item><p>126b1</p><section>mdo sde</section><text>rigs kyi bu gang la la mi zad pa'i sbubs lung bstan pa zhes bya ba 'di lan gcig tsam sems rtse gcig pas nyan par byed na de la lhag par yang dga' ba dang / dad pa dang / nye bar rtog pa kun du skyed par byed do/ /de las kyi sgrib</text></item>
<item><p>126b2</p><section>mdo sde</section><text>pa dang / sems kyi sgrib pa dang / chos kyi sgrib pa dang / nyon mongs pa'i sgrib pa dge ba'i rtsa ba thams cad kyi bgegs byed pa/ 'phangs pa/ so sor ma rten pa/ ma zad pa/ ma sbyangs pa gang gA'i klung gi bye ma snyed kyang</text></item>
<item><p>126b3</p><section>mdo sde</section><text>ma lus par zad par 'gyur te/ de la 'bras bu 'grub par mi 'gyur ro/ /'tshams med pa byed pa dang / dam pa'i chos spong bar byed pa dang / 'phags pa la skur pa 'debs par byed pa'i las rnams ni ma gtogs so/ /</text></item>
<item><p>126b4</p><section>mdo sde</section><text>de gang gi tshe 'phags pa rnams kyi shes rab kyi pha rol du phyin pa la goms par byed na de sangs rgyas thams cad kyis byin gyis brlabs par 'gyur ro/ /byang chub sems dpa' dang / rang rgyal ba dang / dgra bcom pa thams</text></item>
<item><p>126b5</p><section>mdo sde</section><text>cad kyis byin gyis brlabs par 'gyur ro/ /dben pa la mngon par dga' bar 'gyur ro/ /gang dag gis de la 'phags pa'i shes rab kyi dbang po legs par sbyang bar byas pa dang / shin du mthar phyin par 'gyur ba'i chos</text></item>
<item><p>126b6</p><section>mdo sde</section><text>de lta bu dag de'i sems dang sems las byung ba dag gi nang du skye bar 'gyur ro/ /de chos thams cad la zhugs par 'gyur zhing the tsom med pa dang the tsom las rgal bar 'gyur ro/ /lha dang lha ma yin du bcas pa'i</text></item>
<item><p>126b7</p><section>mdo sde</section><text>'jig rten gyis mi rdzi bar 'gyur ro/ /de lha'i dbang po thams cad dang / gnod sbyin gyi dbang po dang / lha ma yin gyi dbang po dang / nam mkha' lding gi dbang po dang / mi 'am ci'i dbang po dang / mi'i dbang po thams</text></item>
<item><p>126b8</p><section>mdo sde</section><text>thams cad kyis dad par bya ba'i 'os su gyur pa dang / dran par bya ba'i 'os su gyur pa dang / mngon par dga' bar bya ba'i 'os su gyur pa dang / mchod pa bya ba'i 'os su gyur pa dang / phyag bya ba'i 'os su gyur pa dang /</text></item>
<item><p>127a1</p><section>mdo sde</section><text>rab tu bsrung ba'i 'os su gyur pa yin no/ /de phyi ma'i dus na 'chi ba'i tshe phyogs bcu kun du goms pa'i sangs rgyas bcom ldan 'das dag mthong bar 'gyur ro/ /sangs rgyas bcom ldan 'das de dag</text></item>
<item><p>127a2</p><section>mdo sde</section><text>kyang de la phyag rkyong bar mdzad cing de la 'di skad du skyes bu dam pa nged kyi sangs rgyas kyi zhing yongs su dag par tshur shog /der gnas par byos shig /der nged kyis rigs pas sa bcu la gzhag par mdzad do zhes kyang</text></item>
<item><p>127a3</p><section>mdo sde</section><text>gsung bar 'gyur ro/ /de sangs rgyas mthong ba dang / 'phags pa'i dga' ba dang / dad pa des 'chi ba'i dus byas nas sangs rgyas kyi zhing yongs su dag pa stong pa ma yin pa de dag tu skye bar 'gyur ro/ /de der</text></item>
<item><p>127a4</p><section>mdo sde</section><text>yang sa bcu 'thob cing ring po mi thogs par bla na med pa yang dag par rdzogs pa'i byang chub mngon par rdzogs par 'tshang rgya'o/ /rigs kyi bu mi zad pa'i sbubs lung bstan pa chen po 'di ni de ltar phan yon che ba yin no/ /</text></item>
<item><p>127a5</p><section>mdo sde</section><text>sangs rgyas kyi zhing yongs su dag pa thams cad nas smad cing bor ba mtshams med pa byed pa dang / dam pa'i chos spong ba dang / 'phags pa la skur pa 'debs pa dang / ltung ba'i rtsa ba byung ba'i sems can gang</text></item>
<item><p>127a6</p><section>mdo sde</section><text>mi zad pa'i sbubs lung bstan pa chen po 'di thos nas byams pa'i sems dang ldan pa dang / sems can thams cad la snying brtse ba'i sems dang ldan pa dang / mnyam pa'i sems dang ldan pa dang / phra ma mi byed pa'i</text></item>
<item><p>127a7</p><section>mdo sde</section><text>sems dang ldan pa dang / tshig kyal pa mi smra ba'i sems dang ldan pas lo bdun du gnas par byed cing rtag tu sangs rgyas rjes su dran pa sgom par byed la/ nyin lan gsum mtshan lan gsum du chos gos phrag</text></item>
<item><p>127a8</p><section>mdo sde</section><text>pa gcig tu bgos nas pus mo'i lha nga gnyi ga sa la btsugs te/ thal mo sbyar nas mngon du sangs rgyas yid la byed pas mi zad pa'i sbubs lung bstan pa 'di dran par byed na lo bdun 'das nas de'i las drag po</text></item>
<item><p>127b1</p><section>mdo sde</section><text>thams cad ma lus par zad par 'gyur zhing sbyangs par 'gyur te/ rigs kyi bu mi zad pa'i sbubs lung bstan pa chen po 'di ni de ltar rdzu 'phrul che ba yin no/ /'dir dbang phyug la mngon par 'dod pa'i bud med gang zhig</text></item>
<item><p>127b2</p><section>mdo sde</section><text>mi zad pa'i sbubs lung bstan pa 'di thos nas zla ba bdun du nyin lan gsum mtshan lan gsum pus mo'i lha nga gnyi ga sa la btsugs te/ thal mo sbyar nas mdun du mngon du sangs rgyas yid la byed pas mi zad pa'i</text></item>
<item><p>127b3</p><section>mdo sde</section><text>sbubs lung bstan pa 'di dran par byed na bud med de ris 'thun par dbang phyug chen po thob par 'gyur ro/ /phyis kyang bla na med pa yang dag par rdzogs pa'i byang chub kyi bar du rang gi smon lam ma gtogs par 'khor</text></item>
<item><p>127b4</p><section>mdo sde</section><text>bar bud med kyi dngos po 'thob par mi 'gyur ro/ /khyod mngon par 'dod pa'i bud med gang zhes bya ba nas rigs mngon par 'dod pa'i bud med gang zhes bya ba'i bar dang / nor mngon par 'dod pa'i bud med gang</text></item>
<item><p>127b5</p><section>mdo sde</section><text>zhes bya ba'i bar dang / mngal na bu yod pa'i khur gyis skyo ba'i bud med gang zhes bya ba'i bar dang / bu mngon par 'dod pa'i bud med gang zhes bya ba'i bar de khrus byas nas byi 'chor pa srung bar byed cing nyin lan gsum dben</text></item>
<item><p>127b6</p><section>mdo sde</section><text>par/ mtshan lan gsum dben par pus mo'i lha nga gnyi ga sa la btsugs te thal mo sbyar ba rab tu btud nas mdun du mngon du sangs rgyas yid la byed pas mi zad pa'i sbubs lung bstan pa chen po 'di dran par byed na bud</text></item>
<item><p>127b7</p><section>mdo sde</section><text>med de bu ji lta bu 'dod pa de lta bu 'byung bar 'gyur ro/ /bla na med pa'i yongs su mya ngan las 'das pa'i bar du yang rang gi smon lam ma gtogs par de'i bud med 'thob pa'i tha ma yin no/ /mi zad pa'i sbubs lung bstan pa chen</text></item>
<item><p>127b8</p><section>mdo sde</section><text>po 'di ni de ltar don che ba de ltar phan yon che ba ste/ khyed kyis sngon ma thos pa yin no/ /tad ya thA/ sha ra Na bya ya/ shi k+Sha bya ya/ smr-i ti bya ya/ brah+ma ni bya ya/ r-id+d+hi bya ya/ in+d+ri bya ya/ ba la bya ya/ bo</text></item>
<item><p>128a1</p><section>mdo sde</section><text>d+h+yA da ga bya ba ya/ sa mA d+hi bya ya/ d+hA ra NI bya ya/ k+ShAn ti bya ya/ d+h+yA na bya ya/ a rU pa bya ya/ a ni na dza bya ya/ mArga bya ya/ a bi dz+nyA bya ya/ pra ti sa ma bid bya ya/ b+hU mi bya ya/</text></item>
<item><p>128a2</p><section>mdo sde</section><text>bid+yA bya ya/ ma hA mai tri bya ya/ ma hA kA ru Na bya ya/ pri tha bi bya ya/ sa twa bya ya/ d+harma bya ya/ ta ma bya ya/ A lo ka bya ya/ pra ti b+ha sa bya ya/ pra ti shru da ka bya ya/ ga ga na bya ya/ ma ru ta</text></item>
<item><p>128a3</p><section>mdo sde</section><text>bya ya/ shU n+ya tA bya ya/ pra Ni hi ta bya ya/ a ni mita bya ya/ ru ta bya ya/ g+ho Sha bya ya/ kin tsa nA bya ya/ a b+hi sa ma ya a nu na/ a pa ha/ tsa tsa tsa tsa/ tsA rA tsa/ tsa ra bi mu/ tsa bi tsak+Sha tsa/</text></item>
<item><p>128a4</p><section>mdo sde</section><text>ku tsa tsA ra bi mu/ bya ya bi mu/ bya ya bi mu/ k+Sha ya bi mu/ a sa mu dra/ tsa ra bi mu/ ts+tsha da bi mu/ A kA sha bi mu/ byung pa sha ma bi mu/ a nA b+ha sa bi mu/ a ha ha bi mu/ A ra pA ra bi mu/ a ra</text></item>
<item><p>128a5</p><section>mdo sde</section><text>pa ra bi mu/ u pa sha ma sa li la bi mu swA hA/ rigs kyi bu mi zad pa'i sbubs lung bstan pa chen po de ni 'di yin te/ yon tan che ba/ don che ba/ phan yon che ba/ sems can thams cad dbang du byed pa/</text></item>
<item><p>128a6</p><section>mdo sde</section><text>sems can thams cad la phan par byed pa/ sems can thams cad 'khru bar byed pa/ snang bar byed pa/ nye bar zhi bar byed pa yin no/ /long la nga'i bkas de bzhin gshegs pa shAkya thub pa la zhu ba'i phyir</text></item>
<item><p>128a7</p><section>mdo sde</section><text>mi mjed kyi 'jig rten gyi khams su song shig /de nas thams cad dang ldan pa'i 'khor de ngo mtshar thob cing shin du dga' ba thob nas 'di skad ces gsol to/ /sangs rgyas bcom ldan 'das rnams kyi sgrib</text></item>
<item><p>128a8</p><section>mdo sde</section><text>pa mi mnga' ba'i ye shes gzigs pa dang / lung bstan pa gang gis sems can rnams kyi las kyi sgrib pa dge ba'i rtsa ba thams cad la bgegs bgyid pa chung ngu dang / 'bring dang / chen po sra ba dag ma lus</text></item>
<item><p>128b1</p><section>mdo sde</section><text>par bas par 'gyur zhing myur du byang grol gyi bde ba yang rjes su 'thob par 'gyur ba'i lung bstan pa chen po de lta bu de bzhin gshegs pas bstan pa ni ngo mtshar lags so/ /de'i tshe byang chub sems dpa' spos kyi</text></item>
<item><p>128b2</p><section>mdo sde</section><text>glang po ches ched du brjod pa 'di ched du brjod do/ /'jig rten thams cad sgrol bgyid pa/ /mi zad sbubs bshad ji lta bar/ /sems can dag gi las rnams kun/ /zad bgyid gnyis pa ma mchis so/ /'khor</text></item>
<item><p>128b3</p><section>mdo sde</section><text>ba rang gis las dag gang / /bgyis pa rnams ni ring du spong / /sdug bsngal kun las grol 'gyur zhing / /bsod nams gzi brjid ldan par 'gyur/ /srid pa'i rgya mtsho skems bgyid cing / /sdig pa thams cad</text></item>
<item><p>128b4</p><section>mdo sde</section><text>'joms par bgyid/ /gang na 'dren pa bzhugs 'gyur ba'i/ /zhing dag tu ni myur 'gro bgyid/ /sdug bsngal snod kyi 'khor ba na/ /nyes dmigs mang po mthong nas kyang / /nyon mongs thams cad sel bgyid</text></item>
<item><p>128b5</p><section>mdo sde</section><text>cing / /byang chub dam pa thob par 'gyur/ /sems can gang tshul 'di nyan na/ /thub par dka' bar 'gyur ba lags/ /de bas bkur sti bgyis nas mnyan/ /dpal kun thob par bgyis pa lags/ /</text></item>
<item><p>128b6</p><section>mdo sde</section><text>btsun pa bcom ldan 'das mi zad pa'i sbubs lung bstan pa chen po 'di bdag gis bzung lags te/ mi mjed kyi 'jig rten gyi khams su bdag mchis lags so/ /yang de'i tshe 'khor de na byang chub sems dpa' sems</text></item>
<item><p>128b7</p><section>mdo sde</section><text>dpa' chen po ting nge 'dzin dag las langs nas ring po ma lon pa grangs med dpag tu med pa dag gis tshig 'thun par 'di skad ces gsol to/ /btsun pa bcom ldan 'das bdag cag kyang de bzhin gshegs pa shAkya thub pa la</text></item>
<item><p>128b8</p><section>mdo sde</section><text>blta ba dang / phyag bgyi ba dang / mchod pa dang / bsnyen bkur bgyi ba dang / 'dus pa chen po blta ba dang / nyi ma'i snying po'i chos kyi rnam grangs sngon chad ma thos pa nyan par 'tshal lags na bcom ldan 'das</text></item>
<item><p>129a1</p><section>mdo sde</section><text>der bdag cag mchi bar gnang bar mdzad du gsol/ de nas de bzhin gshegs pa ri dbang rgyal po des 'di skad ces bka' stsal to/ /rigs kyi bu dag thams cad lhan cig 'thun par brgya byin gyi cha byad dang /</text></item>
<item><p>129a2</p><section>mdo sde</section><text>spyod lam dang / rtags dang / dbyibs dag dang / dbang phyug la dbang bas deng shig /de nas byang chub sems dpa' sems dpa' chen po spos kyi glang po che byang chub sems dpa' sems dpa' chen po grangs med dpag</text></item>
<item><p>129a3</p><section>mdo sde</section><text>tu med pa thams cad dang / lhan cig tu thams cad 'grogs shing 'thun par brgya byin gyi cha byad dang / spyod lam dang / rtags dang / dbyibs dag dang / dbang phyug la dbang bar bdag nyid mngon par sprul nas</text></item>
<item><p>129a4</p><section>mdo sde</section><text>bcom ldan 'das de bzhin gshegs pa ri dbang rgyal po'i zhabs gnyis la mgo bos phyag 'tshal te/ lan gsum bskor ba byas te de nas chas so/ /de dag yud tsam gyis mi mjed kyi 'jig rten gyi khams</text></item>
<item><p>129a5</p><section>mdo sde</section><text>'dir phyin te/ de dag phyin pa'i mod la sangs rgyas kyi zhing mi mjed 'dir bcom ldan 'das shAkya thub pa de la mchod pa'i las bya ba'i phyir spos kyi char chen po mngon par rab tu phab ste/ 'di lta ste/ tsan dan</text></item>
<item><p>129a6</p><section>mdo sde</section><text>gor shir Sha dang / tsan dan sbrul gyi snying po dang / ta ma la'i 'dab ma dang / a ga ru dang / rgya spos dang / dus kyi rjes su 'brang ba'i tsan dan gyi phye ma'i char mngon par rab tu phab bo/ /de dag de bzhin</text></item>
<item><p>129a7</p><section>mdo sde</section><text>gshegs pa shAkya thub pa ga la ba der dong ste phyin nas kyang thams cad brgya byin gyi cha byad kyis bcom ldan 'das kyi zhabs gnyis la mgo bos phyag 'tshal te/ lan gsum bskor ba byas nas phyogs gcig tu</text></item>
<item><p>129a8</p><section>mdo sde</section><text>'khod do/ /bcom ldan 'das ni de'i bar du yang / rgyal po gzugs can snying po dang thabs gcig chos kyis gnas pa'i gtam kun du spyod par mdzad do/ /yang de'i tshe nub phyogs logs kyi phyogs cha sangs rgyas kyi</text></item>
<item><p>129b1</p><section>mdo sde</section><text>zhing 'di nas sangs rgyas kyi zhing gang gA'i klung bzhi bcu rtsa gnyis kyi bye ma snyed 'das pa de na/ sangs rgyas kyi zhing snyigs ma lnga dang ldan par gnas pa snying po'i rgyal mtshan zhes bya ba yod do/ /sangs rgyas kyi zhing snying po'i rgyal mtshan</text></item>
<item><p>129b2</p><section>mdo sde</section><text>de na de bzhin gshegs pa dgra bcom pa yang dag par rdzogs pa'i sangs rgyas ye shes dpal brtsegs rgyal po zhes bya ba bzhugs te/ 'tsho zhing gzhes la 'khor bzhi po rnams kyi bsam pa ji lta ba bzhin du sems can rnams la</text></item>
<item><p>129b3</p><section>mdo sde</section><text>chos kyang ston to/ /'khor de na yang byang chub sems dpa' sems dpa' chen po snang ba'i snying po dpal zhes bya ba chos mnyan pa'i phyir 'dus te 'dug par gyur to/ /des kyang gyen du rnam par bltas so/ /des steng gi nam mkha'</text></item>
<item><p>129b4</p><section>mdo sde</section><text>la byang chub sems dpa' sems dpa' chen po grangs med dpag tu med pa nub phyogs kyi phyogs cha nas shar phyogs su 'gro ba dag mthong ngo / /des gang du byang chub sems dpa' sems dpa' chen po de dag 'dong ba'i shar phyogs la</text></item>
<item><p>129b5</p><section>mdo sde</section><text>rnam par bltas te/ des der snang ba chen po mthong nas de bzhin gshegs pa ye shes dpal brtsegs rgyal po la yongs su zhus so zhes bya ba nas de bzhin gshegs pa ye shes dpal brtsegs rgyal po des byang chub sems dpa'</text></item>
<item><p>129b6</p><section>mdo sde</section><text>sems dpa' chen po snang ba'i snying po dpal la 'di skad ces bka' stsal to/ zhes bya ba'i bar dang / rigs kyi bu shar phyogs kyi phyogs cha sangs rgyas kyi zhing 'di nas sangs rgyas kyi zhing gang gA'i klung bzhi bcu rtsa gnyis kyi bye ma snyed</text></item>
<item><p>129b7</p><section>mdo sde</section><text>'das nas snyigs ma lnga dang ldan par gnas pa de na 'jig rten gyi khams mi mjed ces bya ba yod de/ de na sangs rgyas bcom ldan 'das de bzhin gshegs pa shAkya thub pa zhes bya ba bzhugs te/ 'tsho zhing gzhes la chos kyang</text></item>
<item><p>129b8</p><section>mdo sde</section><text>ston to zhes bya ba'i bar dang / de'i tshe de na 'dus pa chen po yod de/ de na de bzhin gshegs pa de chos kyi tshul dang dkon mchog gsum gyi gdung ring du gnas par mdzad pa'i phyir dang / chos kyis gnas pa nyid rgyun mi gcad pa'i phyir dang / bdud</text></item>
<item><p>130a1</p><section>mdo sde</section><text>kyi yul rnam par 'jig par mdzad pa'i phyir dang / chos kyi rgyal mtshan bsgreng bar mdzad pa'i phyir theg pa gsum rnam par gtan la dbab pa bstan pa'i sgo'i chos kyi rnam grangs rab tu ston to/ /der de bzhin</text></item>
<item><p>130a2</p><section>mdo sde</section><text>gshegs pa thams cad gshegs nas rin po che'i tog ces bya ba'i gzungs sngags bshad nas kyang de dag gshegs par mdzad do/ /yang de bzhin gshegs pa shAkya thub pa des byang chub sems dpa' sems dpa' chen po</text></item>
<item><p>130a3</p><section>mdo sde</section><text>rnams dang / nyan thos chen po rnams kyi 'dus pa chen po yang dag par 'dus par mdzad de/ der so so yang dag par rig pa bzhi dang ldan pa'i spyan gsum dang / tshangs pa'i gnas pa dag bstan kyang da dung 'khor sangs rgyas kyi</text></item>
<item><p>130a4</p><section>mdo sde</section><text>zhing mi mjed sa dang nam mkha'i lam thams cad ma 'dres par gang ba zhig de bzhin gshegs pa mchog tu snyan par gsung ba shAkya thub pa'i chos bstan pas ngoms pa med do zhes bya ba'i bar ji ltar sngar gsungs pa bzhin te/</text></item>
<item><p>130a5</p><section>mdo sde</section><text>rigs kyi bu khyod nga'i bkas de bzhin gshegs pa shAkya thub pa la zhu ba'i phyir mi mjed kyi 'jig rten gyi khams su 'gro bar spro na der nyi ma'i snying po'i chos kyis gnas pa klu'i yul rnam par 'jig par mdzad pa'i 'od zer gyi</text></item>
<item><p>130a6</p><section>mdo sde</section><text>le'u sems can rnams kyi las zad par 'gyur ba'i gzungs sngags la ngas dad pa sbyin par mdzad do/ /der smon pa med pa dang rjes su 'thun pa'i bzod pa mthu stobs che ba/ phan yon che ba 'dod pa'i 'dod chags</text></item>
<item><p>130a7</p><section>mdo sde</section><text>thams cad kun tu zad par byed pa/ gzugs kyi 'dod chags thams cad kun tu zad par byed pa/ gzugs med pa'i 'dod chags thams cad kun tu zad par byed pa/ nga rgyal dang / lhag pa'i nga rgyal dang / nga'o snyam pa'i</text></item>
<item><p>130a8</p><section>mdo sde</section><text>nga rgyal thams cad kun du zad par byed pa zhes bya ba nas zad pa shes pa skyed pa'i bar byed pa/ mi skye ba shes pa rtogs par byed pa/ ma rig pa'i mun pa'i phung po thams cad rab tu 'joms par byed pa/ sdug bsngal gyi khur</text></item>
<item><p>130b1</p><section>mdo sde</section><text>'dor bar byed pa 'di bskur bar mdzad do/ /tad ya thA/ sha na sha ba/ ma sha na sha ba/ a bak+Sha sha ba/ k+Shu k+Shu ta sha ba/ tsak+Shu sha ba/ shro tra sha ba/ g+h+rA Na sha ba/ dzi hwa sha ba/ kA ya sha ba/ ma na sha ba/ k+Shu b+ha bi d+ha/ tsak+Shu pra ti bi sha</text></item>
<item><p>130b2</p><section>mdo sde</section><text>ba/ shro tra a b+ha k+Sha b+ha/ g+h+rA Na te dza k+Sha b+ha/ dzi hwa bA yu k+Sha b+ha/ kA ya kra ma k+Sha b+ha/ ma na o dza/ a lo ka dz+nyA yak+Sha b+ha/ bi dza sang kra ma k+Sha b+ha/ ang ga ra kha ga k+Sha b+ha/ sa mA ro pa bya yak+Sha b+ha/ sha ma ka na k+Sha b+ha/ k+Sha ya</text></item>
<item><p>130b3</p><section>mdo sde</section><text>ka ra sa k+Sha b+ha/ shA na ta bya t+ya s+tha k+Sha b+ha/ na to tai ta to na/ a tsa nai na na to na/ e sha e bAn to du kha s+ya swA hA/ rigs kyi bu smon pa med pa dang rjes su mthun pa'i gzungs sngags de ni 'di yin te/ mthu stobs che ba/</text></item>
<item><p>130b4</p><section>mdo sde</section><text>phan yon che ba/ 'dod pa'i 'dod chags thams cad kun du zad par byed pa/ gzugs kyi 'dod chags thams cad kun du zad par byed pa zhes bya ba nas sdug bsngal gyi khur thams cad 'dor bar byed pa'i bar yin no/ /long la</text></item>
<item><p>130b5</p><section>mdo sde</section><text>mi mjed kyi 'jig rten gyi khams su song shig /nga'i bkas de bzhin gshegs pa shAkya thub pa de la gnod pa chung ngam/ bskyod pa yang ngam/ stobs dang / bde bar reg pa la gnas sam zhes kyang zhus la/ de la 'di</text></item>
<item><p>130b6</p><section>mdo sde</section><text>skad du nub phyogs kyi phyogs cha na sangs rgyas kyi zhing 'di nas sangs rgyas kyi zhing gang gA'i klung bzhi bcu rtsa gnyis kyi bye ma snyed 'das pa de na sangs rgyas kyi zhing snyigs ma lnga dang ldan par gnas pa snying po'i rgyal mtshan zhes</text></item>
<item><p>130b7</p><section>mdo sde</section><text>bya ba mchis so/ /sangs rgyas kyi zhing snying po'i rgyal mtshan de na de bzhin gshegs pa dgra bcom pa yang dag par rdzogs pa'i sangs rgyas ye shes dpal brtsegs rgyal po zhes bgyi ba bzhugs te/ 'tsho zhing gzhes la</text></item>
<item><p>130b8</p><section>mdo sde</section><text>'khor bzhi po rnams kyi bsam pa ji lta ba bzhin du sems can rnams la chos kyang ston to/ /de bzhin gshegs pa des kyang bdag de nas 'dir bcom ldan 'das la yongs su zhu ba'i slad du btang ba lags na/ btsun pa bcom</text></item>
<item><p>131a1</p><section>mdo sde</section><text>ldan 'das ci snyung ba mi mnga' lags sam/ gnod pa chung ngam/ khyod kyi 'khor bro 'tshal ba ma mchis lags sam/ dam pa'i chos nyan par 'tshal ba dag lags sam/ ji ltar thos pa bzhin du chos</text></item>
<item><p>131a2</p><section>mdo sde</section><text>dang ldan pa lags sam/ chos de la nan tan snying por bgyid pa lags sam/ chos kyis gnas pa dang ldan par gnas lags sam/ khyod kyi sangs rgyas kyi zhing 'dir bdud kyi yul dang / klu'i yul bcom lags/</text></item>
<item><p>131a3</p><section>mdo sde</section><text>sangs rgyas gcig gi yul lags sam/ 'dir khyod kyi chos kyi 'khor lo thogs pa ma mchis par bskor bar mdzad lags sam/ gang la la sangs rgyas kyi yul 'dir chos ma lags pa'i 'khor lo skor ba de'i slad du</text></item>
<item><p>131a4</p><section>mdo sde</section><text>yang de bzhin gshegs pa dgra bcom pa yang dag par rdzogs pa'i sangs rgyas ye shes dpal brtsegs rgyal po des nyi ma'i snying po'i chos kyis gnas pa klu'i yul rnam par 'jig par mdzad pa'i 'od zer gyi le'u dang / sems can</text></item>
<item><p>131a5</p><section>mdo sde</section><text>rnams kyi las zad par 'gyur ba'i gzungs sngags 'di la dad par stsol bar mdzad cing / de nas kyang smon pa med pa dang rjes su 'thun pa'i gzungs sngags mthu stobs che ba/ phan yon che ba/ 'dod pa'i 'dod chags thams</text></item>
<item><p>131a6</p><section>mdo sde</section><text>cad kun du zad par byed pa/ gzugs kyi 'dod chags thams cad kun du zad par byed pa zhes bya ba nas sdug bsngal gyi khur thams cad 'dor bar byed pa 'di des bskur lags so zhes bya ba'i bar gsol cig ces bya ba snga</text></item>
<item><p>131a7</p><section>mdo sde</section><text>ma bzhin no/ /de nas byang chub sems dpa' sems dpa' chen po snang ba'i snying po dpal des 'di skad ces gsol to/ /btsun pa bcom ldan 'das smon pa med pa dang rjes su 'thun pa'i gzungs sngags kyi phan yon bdag</text></item>
<item><p>131a8</p><section>mdo sde</section><text>gis bzung lags na btsun pa bcom ldan 'das sangs rgyas kyi zhing mi mjed der mchi ba la 'jigs pa 'ba' zhig mchis lags so/ /de ci'i slad du zhe na/ da ltar bcom ldan 'das la bdag gis mngon du thos shing mngon du</text></item>
<item><p>131b1</p><section>mdo sde</section><text>yongs su bzung lags te/ 'di ltar sangs rgyas kyi zhing mi mjed de na sems can rnams mchog tu lta ba mi zad pas sdug bsngal thob par gyur pa mchog tu 'dod chags kyi shas che ba/ dmus long dang 'dra ba dag lags te/</text></item>
<item><p>131b2</p><section>mdo sde</section><text>zhes bya ba nas bud med kyi nyes pas dge ba'i rtsa ba thams cad las yongs su nyams pa dag dang / yud tsam kho nas mnar med par 'chi bar 'gyur ba'i slad du'o zhes bya ba'i bar snga ma bzhin no/ /de nas de bzhin gshegs pa ye shes</text></item>
<item><p>131b3</p><section>mdo sde</section><text>dpal brtsegs rgyal po des byang chub sems dpa' sems dpa' chen po snang ba'i snying po dpal la 'di skad ces bka' stsal to/ /rigs kyi bu lan thob shig lan thob shig /'o na khyod kyis zhag dgu la gling bzhi pa bar ma'i sangs</text></item>
<item><p>131b4</p><section>mdo sde</section><text>rgyas kyi zhing mi mjed der bya'i rgyal po nam mkha' lding gi cha byad kyis rgya mtsho chen por klu bye ba phrag drug cu rtsa bzhi 'jigs par kun du bstan pa'i rkyen gyis skyabs gsum du 'gro ba la rnam par ma bkod dam/ bla na med pa yang dag</text></item>
<item><p>131b5</p><section>mdo sde</section><text>par rdzogs pa'i byang chub tu sems skyed du ma bcug gam/ des 'di skad ces gsol to/ /btsun pa bcom ldan 'das de de lta lags so/ /ji skad gsungs pa de lta lags te/ bdag gis klu bye ba phrag drug cu rtsa bzhi po de dag</text></item>
<item><p>131b6</p><section>mdo sde</section><text>'jigs par kun du bstan pa'i rkyen gyis byang chub kyi bar la rab tu bkod lags so/ /rigs kyi bu 'o na khyod kyis gling bzhi pa bar ma de na gang na char pa med pa der gang bstan pa las de na gnas pa'i klu thams cad 'khrug par 'gyur zhing /</text></item>
<item><p>131b7</p><section>mdo sde</section><text>de dag 'khrugs nas kyang zhag bdun du char pa mngon par rab tu 'bebs par byed pa'i glang po che'i klu chen po dag dang / rta'i klu chen po dang / sbrul gyi klu chen po dag ma bstan tam/ des 'di skad ces gsol to/ /btsun pa bcom ldan</text></item>
<item><p>131b8</p><section>mdo sde</section><text>'das de de lta lags te/ sngon gyi smon lam gyi bye brag gis lags so/ /bcom ldan 'das des bka' stsal pa/ ngas khyod der mngags na de ji ltar khyod dngang bar byed/ byang chub sems dpa' des 'di skad ces gsol to/ /btsun pa</text></item>
<item><p>132a1</p><section>mdo sde</section><text>bcom ldan 'das 'di lta ste rin po che'i gter chen po zhig mchis par gyur la/ de nas skyes bu mkhas pa'i rang bzhin can la la der mchis nas sen mo dag gis rko bar bgyid na de ji lta ji ltar sen mo dag gis rko bar</text></item>
<item><p>132a2</p><section>mdo sde</section><text>bgyid pa de lta de ltar rin po che'i phung po chen po ches mang du rnyed par 'gyur ro/ /btsun pa bcom ldan 'das de de bzhin du mkhas pas de bzhin gshegs pa'i gter yang tshig de lta bu dag gis ji lta ji ltar phyung ba de lta de ltar de nas chos rin po che rin</text></item>
<item><p>132a3</p><section>mdo sde</section><text>thang ma mchis pa ches phal cher 'thob par 'gyur lags pas der sems can yongs su smin par bgyi ba'i slad du chos kyi phyag rgya gang gis de bzhin gshegs pa'i stobs skyed pas der bdag gis sems can ches mang po yongs su smin</text></item>
<item><p>132a4</p><section>mdo sde</section><text>par bgyid pa'i chos kyi phyag rgya ches mang du de bzhin gshegs pa las bdag yongs su tshol bar bgyid lags so/ /de nas de bzhin gshegs pa ye shes dpal brtsegs rgyal po des byang chub sems dpa' sems dpa' chen po snang ba'i</text></item>
<item><p>132a5</p><section>mdo sde</section><text>snying po dpal la 'di skad ces bka' stsal to/ /rigs kyi bu ngas lung bstan pa chen po rig sngags kyi rten ces bya ba khyod la sbyin par mdzad do/ /</text></item>
<item><p>132a6</p><section>mdo sde</section><text>'phags pa shin du rgyas pa chen po'i sde nyi ma'i snying po zhes bya ba'i mdo/ bam po bzhi pa/ tad ya thA/ sa tri ra Na sha ma/ sa mu da thA nA sha ma/ a brdza nA sha ma/ swa ra~M ga sha sa ma/ sa~M yo ga sha ma/ ban d+ha</text></item>
<item><p>132a7</p><section>mdo sde</section><text>na sha ma/ sa ma bi sa ra sha ma/ b+ha dra ni sha ma/ sa mA kra ma sha ma/ a bid+yA sha ma/ sa~M ka ra sha ma/ nA ma rU pa sha ma/ Sha Ta ya ta na sha ma/ spaR+sha sha ma/ be da na sha ma/ triSh+NA sha ma/ u pA da na sha ma/ b+ha ba sha ma/ dzA ti sha ma/ dza rA</text></item>
<item><p>132a8</p><section>mdo sde</section><text>ma ra Na sha ma/ yA bad sarba ma nu Sh+ya sha ma/ yA bad sarba trai d+hA tu ka sa~M skr-i ta sha ma/ a ra pA ra sha ma/ 'di ni rig sngags kyi rten lung ston pa chen po yin te/ lung bstan pa des na der sems can rnams kyis thos pa tsam gyis</text></item>
<item><p>132b1</p><section>mdo sde</section><text>sred pa chung ngu dang / 'bring dang / rab dang / srid pa'i rgyu nyon mongs pa rnams rab tu zhi bar 'gyur zhing gzugs dang / gzugs med pa'i srid pa'i rgyu byed pa'i nyon mongs pa rnams rab tu zhi bar 'gyur ba yin no/ /nyon mongs pa'i</text></item>
<item><p>132b2</p><section>mdo sde</section><text>gang gA'i klung gi bye ma snyed kyang bsnyil bar 'gyur ro/ /'gro ba lnga lus dang / ngag dang / yid kyi nyes par spyod pa sngon chad byas pa 'bras bu mthar ma phyin pa dang ma sbyangs pa thams cad kyang ldog par 'gyur ro/ /rig sngags kyi rten</text></item>
<item><p>132b3</p><section>mdo sde</section><text>lung ston pa 'di gang gis ris 'thun par sems rtse gcig pas mnyan nas nyin zhag bdun du las gzhan mi byed par chos 'di rnam par sgom par byed na dge ba'i phyogs thams cad las yongs su nyams par byed pa dang / bgegs</text></item>
<item><p>132b4</p><section>mdo sde</section><text>byed pa dang / nor yongs su nyams par byed pa dang / sdug pa'i dngos po dang bral bar byed pa dang / lus la kun du gnod par byed pa dang / sems kun du 'khrug par byed pa dang / dge ba thams cad la mngon par mi dga' bar byed pa dang / mi dge</text></item>
<item><p>132b5</p><section>mdo sde</section><text>ba thams cad la mngon par dga' bar byed pa'i sdig pa'i las de dag thams cad ma lus par 'bras bu mi sgrub par zad par 'gyur te/ mtshams med pa byed pa dang / dam pa'i chos spong ba dang / 'phags pa la skur pa 'debs pa dang / ltung ba'i</text></item>
<item><p>132b6</p><section>mdo sde</section><text>rtsa ba byung ba ni ma gtogs so/ /de dge ba'i rtsa ba de lta bu kun du spyod par byed de/ gal te sbyin pa'i pha rol tu phyin pa kun du rtsom par byed na de sangs rgyas thams cad kyis byin gyis brlabs par 'gyur ro/ /byang chub sems dpa'</text></item>
<item><p>132b7</p><section>mdo sde</section><text>dang / rkyen gyi rgyal ba dang / dgra bcom pa thams cad kyis kyang byin gyis brlabs par 'gyur ro/ /de'i khyim longs spyod zad mi shes par yang 'gyur ro zhes bya ba nas sngar gsungs pa bzhin tshul khrims dang bzod pa dang brtson 'grus</text></item>
<item><p>132b8</p><section>mdo sde</section><text>dang / bsam gtan dang / shes rab kyi pha rol du phyin pa la goms par byed na lha dang / lha ma yin du bcas pa'i 'jig rten gyis mi rdzi bar 'gyur ro zhes bya ba'i bar dang / de lha'i dbang po thams cad dang zhes bya ba nas/ mi'i dbang po</text></item>
<item><p>133a1</p><section>mdo sde</section><text>thams cad kyi bar gyis dad par bya ba'i 'os su gyur pa yin/ dran par bya ba'i 'os su gyur pa dang / mngon par dga' bar bya ba'i 'os su gyur pa dang / mchod pa'i 'os su gyur pa dang / phyag bya ba'i 'os su gyur pa dang / rab tu</text></item>
<item><p>133a2</p><section>mdo sde</section><text>bsrung ba'i bar gyi 'os su gyur pa yin no/ /de phyi ma'i dus na 'chi ba'i tshe phyogs bcu kun du sangs rgyas bcom ldan 'das dag 'thong bar 'gyur ro/ /sangs rgyas bcom ldan 'das de dag kyang de la phyag rkyong bar mdzad cing de la 'di skad du/</text></item>
<item><p>133a3</p><section>mdo sde</section><text>skyes bu dam pa dag 'ongs pa legs so/ /tshur nged kyi sangs rgyas kyi zhing yongs su dag par gnas par byos shig /der nged kyis khyod sa bcu dag la gzhag par mdzad do zhes kyang gsung bar 'gyur ro/ /de sangs rgyas mthong ba</text></item>
<item><p>133a4</p><section>mdo sde</section><text>dang / 'phags pa'i dga' ba dang / dad pa des 'chi ba'i dus byas na sangs rgyas kyi zhing stong pa ma yin pa de dag tu skye bar 'gyur te/ de der yang sa bcu thob par byed cing ring po mi thogs par bla na med pa yang dag par rdzogs pa'i byang chub</text></item>
<item><p>133a5</p><section>mdo sde</section><text>mngon par rdzogs par 'tshang rgya'o/ /rigs kyi bu rig sngags kyi rten lung ston pa chen po 'di ni de ltar don che ba yin no/ /rigs kyi bu sangs rgyas kyi zhing mi mjed de na sems can rnams ni nges par 'byed pa'i cha dang 'thun pa'i</text></item>
<item><p>133a6</p><section>mdo sde</section><text>dge ba'i rtsa ba thams cad las yongs su nyams pa dag yin no/ /de ci'i phyir zhe na/ 'di ltar de dag ni phyogs bcu'i sangs rgyas kyi zhing thams cad nas bor ba dag yin zhing mtshams med pa byed pa dag dang / dam pa'i chos</text></item>
<item><p>133a7</p><section>mdo sde</section><text>spong ba dag dang / 'phags pa la skur pa 'debs pa dag dang / ltung ba'i rtsa ba byung ba dag yin pa'i phyir ro/ /de dag thams cad kyis ngan song gsum du yun ring por sdug bsngal rnam pa sna tshogs rab tu drag po rab tu rtsub po</text></item>
<item><p>133a8</p><section>mdo sde</section><text>nyams su myong ngo / /de dag ngan song gsum las yongs su thar ba dang / yongs su dag pas dge ba bcu'i las kyi lam yang dag par blangs pa'i rgyu dang / de bzhin gshegs pa shAkya thub pa'i sngon gyi smon lam gyis</text></item>
<item><p>133b1</p><section>mdo sde</section><text>rgyus de dag gis sangs rgyas kyi zhing der mi nyid rnyed pa thob po/ /gang de dag gi sngon gyi dad pa'i dbang po nas shes rab kyi dbang po'i bar dang / sbyin pa dang ldan pa la goms pa nas shes rab dang ldan pa la goms pa'i bar dang / smon lam la</text></item>
<item><p>133b2</p><section>mdo sde</section><text>goms pa dang / 'khor ba la yongs su skyo ba la goms pa dang / byang grol gyi bde ba la goms pa dang / tshangs pa'i gnas pa sgom pa la goms pa/ sngon chad byas par gyur pa de dag thams cad ni ngan song gi sdug bsngal nyams su</text></item>
<item><p>133b3</p><section>mdo sde</section><text>myong ba la goms pas ma lus par brjed de/ ma lus par brjed nas kyang sangs rgyas kyi zhing der skyes te/ da dung yang nyes par spyod pa thams cad kyi rgyus de dag gzugs mi sdug pa dag dang / tshul du mi shis pa dag dang /</text></item>
<item><p>133b4</p><section>mdo sde</section><text>yan lag dang bral ba dag dang / bza' ba dang btung ba dang / gos dang / mal cha dang / rgyan dang bral ba dag tu gyur to/ /de dag der yang tshe thung ba dag dang / yid gzhungs pa chung ba dag dang / blo chung ba dag dang / longs spyod dang nye bar</text></item>
<item><p>133b5</p><section>mdo sde</section><text>spyod pa chung ba dag dang / dge ba'i rtsa ba chung ba dag dang / bsod nams chung ba dag dang / grub pa chung ba dag dang / bya ba chung ba dag dang / bya ba ngan pa la zhugs pa dag dang / lta ba ngan pas zin pa dag dang / bstan bcos ngan pa</text></item>
<item><p>133b6</p><section>mdo sde</section><text>la dad pa dag dang / smon lam ngan pa dang ldan pa dag dang / nad mang ba dag yin/ rnam par g.yeng ba mang ba dag yin/ 'jug pa la sbyor ba mang ba dag dang / nyes par spyod pa gsum mang ba dag dang / ltad mo dag dang / ltas</text></item>
<item><p>133b7</p><section>mdo sde</section><text>ngan pa dag dang / gzu lums can dag dang / rtsub pa dag dang / zhe sdang dang ldan pa dag dang / mi dge ba bcu'i las kyi lam dang ldan pa dag dang / dkon mchog gsum 'gog par byed pa dag yin te/ sangs rgyas kyi zhing de na sems</text></item>
<item><p>133b8</p><section>mdo sde</section><text>can ni phal cher ngan song gsum du 'gro ba dag yin no/ /rigs kyi bu dag der rig sngags kyi rten lung ston pa chen po 'di de dag gis thos pa tsam gyi mod la de dag nges par 'byed pa'i cha dang 'thun pa'i dge ba dag gi kun du sbyor bas ngan song gi</text></item>
<item><p>134a1</p><section>mdo sde</section><text>lam dag las sgrol bar byed do/ /de dag sngon byas pa'i dad pa'i dbang po la goms pas dga' bar 'gyur ba nas/ shes rab kyi dbang po'i bar la goms pas dga' bar 'gyur ba'i bar dang / smon lam dang / 'khor</text></item>
<item><p>134a2</p><section>mdo sde</section><text>ba'i skyon dang / tshangs pa'i gnas pa bsgom pa goms pa la dga' bar 'gyur ba yin no/ /thos pa tsam gyis de dag gi tshe 'phel bar 'gyur ro/ /nad med pa 'phel ba dang / longs spyod dang nye bar spyod pa 'phel ba dang / dge ba'i</text></item>
<item><p>134a3</p><section>mdo sde</section><text>bya ba 'phel ba dang / dge ba'i rtsa ba yang dag par sgrub pa 'phel ba dang / shes rab 'phel ba dang / byams pa 'phel ba nas/ btang snyoms kyi bar 'phel ba dang / legs par byas pa'i las 'phel ba mchog tu 'gyur ro/ /thos pa</text></item>
<item><p>134a4</p><section>mdo sde</section><text>tsam gyis de dag thams cad yang dag pa'i lta ba dang ldan par 'gyur ro/ /gang dag rig sngags kyi rten lung bstan pa chen po 'di bkur sti byas te nyan par byed cing nyin zhag bdun du las gzhan mi byed par sems rtse gcig pas chos 'di dag</text></item>
<item><p>134a5</p><section>mdo sde</section><text>rnam par sgom par byed pa'i sems can de dag ni dge ba bcu'i las kyi lam dang ldan pa dag dang / legs par spyod pa gsum dang ldan pa dag dang / dkon mchog gsum la skyabs dang smon lam gyi shugs la mngon par dga' ba dag dang /</text></item>
<item><p>134a6</p><section>mdo sde</section><text>chos kyis gnas pa dag dang / dkon mchog gsum gyi gdung gsal bar byed pa dag tu 'gyur te/ sems can gang dag der sngon gyi skye gnas myong bar 'gyur ba mtshams med pa byed pa nas ltung ba'i rtsa ba byung ba'i bar dag ni ma gtogs</text></item>
<item><p>134a7</p><section>mdo sde</section><text>so/ /de nas shi 'phos nas kyang sangs rgyas kyi zhing mi mjed 'dir skyes shing skye bar 'gyur ba dag yin te/ gang dag gi sdig pa'i las rab tu chen po'i 'bras bu rnam par smin par sngon chad yongs su ma spyad pa'i sems can de dag gis</text></item>
<item><p>134a8</p><section>mdo sde</section><text>rig sngags kyi rten lung ston pa chen po 'di thos na yang yon tan de lta bu de dag thob par 'gyur ro/ /thos pa tsam gyis mod la yang de dag gi las kyi sgrib pa dpag tu med pa ma lus par yongs su zad par 'gyur ro/ /sems can</text></item>
<item><p>134b1</p><section>mdo sde</section><text>de dag gis kyang der chos kyi rnam grangs 'di mtha' dag bri bar bya'o/ /yang dag par rdzogs pa'i sangs rgyas bdun po dag gi sangs rgyas kyi sku gzugs bdun yang bya'o/ /de bzhin gshegs pa shAkya thub pa'i nyan thos kyi dge 'dun chos</text></item>
<item><p>134b2</p><section>mdo sde</section><text>kyis gnas pa rnams kyi kun dga'i ra ba yang bya'o/ /der sbyin bdag kyang rab tu gzhag par bya'o/ /dus dus su gso sbyong gi sdom pa la yang mngon par brtson par bya'o/ /chos mnyan par bya'o/ /der sems can</text></item>
<item><p>134b3</p><section>mdo sde</section><text>gang dag dkon mchog gsum la dga' ba dang / mchog tu dga' ba chen po de lta bu 'thob pa'i gnas de yod de/ de dag gis gang bskal pa bye ba khrag khrig brgya stong mang por ngan song gsum du sdug bsngal drag po rnam pa sna</text></item>
<item><p>134b4</p><section>mdo sde</section><text>tshogs myong bar 'gyur ba de yang ris 'thun pa 'di nyid la mi 'dod pa'i 'bras bu mngon par 'grub par 'gyur ro/ /kha cig la ni yun ring du nad 'byung ste/ des de'i sngon gyi mi dge ba'i las 'phangs pa dag kyang yongs su zad par</text></item>
<item><p>134b5</p><section>mdo sde</section><text>'gyur ro/ /kha cig gi ni yan lag bcad pas yongs su zad par 'gyur ro/ /kha cig gi ni nor zad pas yongs su zad par 'gyur ro/ /kha cig gi ni 'khor zhig pas yongs su zad par 'gyur ro/ /kha cig gi ni</text></item>
<item><p>134b6</p><section>mdo sde</section><text>longs spyod dang nye bar spyod pa dang bral bas yongs su zad par 'gyur ro/ /kha cig gi ni 'khor dang / bran dang / lus la gnod pa byed pa dang / btson rar gzhag pas yongs su zad par 'gyur ro/ /kha cig gi ni mi</text></item>
<item><p>134b7</p><section>mdo sde</section><text>snyan pa dang / nyes par smras pa'i tshig thos pas yongs su zad par 'gyur te/ ris 'thun pa la de dag gis mi dge ba'i las sngon byas pa rnams yongs su zad par 'gyur ro/ /rigs kyi bu rig sngags kyi</text></item>
<item><p>134b8</p><section>mdo sde</section><text>gzhi lung ston pa chen po 'di ni de ltar don che ba yin no/ /tad ya thA/ kha ga pa ri ts+tshe da/ gar+b+ha k+Sha se/ gar+b+ha re bid+yA/ pra b+ha ga k+She/ k+Sha ba yo ge/ pra ti ha ra/ sha ma na si ka the/ sa ma me g+ha dz+huSh+Te/</text></item>
<item><p>135a1</p><section>mdo sde</section><text>a k+Sha ya ta te/ k+Sha b+ha ba dze/ ni na da na dz+hu She sa mA grA dz+hu She/ ad d+h+ya sha ya dz+hu She/ bi pra b+ha dz+hu She/ shai k+Sha dz+hu She/ sat+ya dza ba dz+hu She/ sai n+ya dza ba dz+hu She/ sa li la gu h+ya dz+hu She/ sa la gu h+ya byA k+She/</text></item>
<item><p>135a2</p><section>mdo sde</section><text>pa na g+ho She/ sa dA na ko ne/ sarba d+ha nan th+ye/ bi ta pra bid te/ u pa kra ma na the/ a na ts+tsha d+ya pra khre/ pra ti kra ma na/ sa kha th+ye she/ sa lo tsa na ba me/ kro d+ha d+ha re kA sha sa she A ka sha kha ge/ na ya kuny+dze/ bid+ya ba ne/</text></item>
<item><p>135a3</p><section>mdo sde</section><text>klA na ba ne/ u pa ba ni/ sa me ma kA re/ shwa ri ya ba ne/ me g+ha dz+hu She/ ha ri kro na ba na ya mu ge/ sa ra k+Sha ko le/ na rA ya na dz+hu She/ in dra ba sa ne/ o a/ a ba a/ a ra ba a/ dza rA a ba rA ba/ sa me g+ha duH</text></item>
<item><p>135a4</p><section>mdo sde</section><text>khe nasti ra Ni nirba he swA hA/ rigs kyi bu rig sngags kyi rten lung ston pa chen po 'di ni yon tan che ba/ phan yon che ba/ sems can thams cad la phan pa byed pa dang / khrus byed pa/ snang bar byed pa/ dran par byed pa/</text></item>
<item><p>135a5</p><section>mdo sde</section><text>nye bar zhi bar byed pa yin te/ de la gang dag sems rtse gcig pas nyan par byed cing ji ltar bstan pa bzhin du sgrub par byed pa'i sems can de dag ni de bzhin gshegs pa thams cad kyis byin gyis brlabs par 'gyur ro/ /byang chub</text></item>
<item><p>135a6</p><section>mdo sde</section><text>sems dpa' sems dpa' chen po thams cad dang / rkyen gyi rgyal ba thams cad dang / dgra bcom pa thams cad kyis byin gyis brlabs par 'gyur ro/ /de dag thams cad ni lha'i dbang po nas/ mi'i dbang po'i bar gyis</text></item>
<item><p>135a7</p><section>mdo sde</section><text>bsams pa dang / dad par bya ba'i 'os su gyur pa dang / phyag bya ba'i 'os su gyur pa dang / mchod pa'i 'os su gyur pa yin no/ /shin du bsrung bar bya ba'i 'os su gyur pa yin no/ /sems can de dag ni phyi ma'i dus na 'chi</text></item>
<item><p>135a8</p><section>mdo sde</section><text>ba'i dus kyi tshe rnam par shes pa tha ma la phyogs bcu kun nas mdun na sangs rgyas bcom ldan 'das rnams mthong bar 'gyur te/ sangs rgyas bcom ldan 'das de dag kyang de la phyag rkyong bar mdzad cing 'di skad du/ kye yon tan gyis phyug pa</text></item>
<item><p>135b1</p><section>mdo sde</section><text>dag tshur shog /nged kyi sangs rgyas kyi zhing yongs su dag par gnas par gyis shig /deng nged kyis khyod sa bcu dag la gzhag par bya'o/ zhes kyang gsung bar mdzad do/ /de sangs rgyas mthong ba'i dga' ba dang / mchog tu dga' ba</text></item>
<item><p>135b2</p><section>mdo sde</section><text>dang / dad pa 'phags pa des 'chi ba'i dus byas nas kyang sangs rgyas kyi zhing stong pa ma yin pa dag tu skye bar 'gyur zhing de der yang sa bcu dag thob par 'gyur zhing myur du bla na med pa yang dag par rdzogs pa'i byang chub mngon par rdzogs par 'tshang</text></item>
<item><p>135b3</p><section>mdo sde</section><text>rgya ste/ rig sngags kyi rten lung ston pa chen po 'di ni sems can rnams kyi las zad par bya ba dang / rnam par dag pa thob par bya ba dang / byang grol gyi bde ba thob par bya ba'i phyir de ltar don che ba dang / phan yon che ba yin gyis long</text></item>
<item><p>135b4</p><section>mdo sde</section><text>la mi mjed kyi 'jig rten gyi khams su song shig /nga'i bkas de bzhin gshegs pa shAkya thub pa la zhus shig /de nas byang chub sems dpa' sems dpa' chen po snang ba'i snying po dpal des 'di skad ces gsol to/ /btsun pa</text></item>
<item><p>135b5</p><section>mdo sde</section><text>bcom ldan 'das de ltar 'tshal lags so/ /yang de'i tshe 'khor der byang chub sems dpa' sems dpa' chen po grangs med dpag tu med pas kyang tshig 'thun par 'di skad ces gsol to/ /btsun pa bcom ldan 'das bdag cag</text></item>
<item><p>135b6</p><section>mdo sde</section><text>kyang de bzhin gshegs pa shAkya thub pa la lta ba dang / phyag bgyi ba dang / bsnyen bkur bgyi ba dang / 'dus pa chen po de yang blta ba dang / nyi ma'i snying po'i chos kyis gnas pa klu'i yul rnam par 'jig par bgyid pa'i 'od zer gyi</text></item>
<item><p>135b7</p><section>mdo sde</section><text>le'u sems can rnams kyi las bas par 'gyur ba'i gzungs sngags thos par 'tshal te/ bdag cag kyang ting nge 'dzin gyi rnal 'byor las langs nas ring po ma lags/ snga ma yang kun phyin lags na btsun pa bcom ldan 'das 'jig</text></item>
<item><p>135b8</p><section>mdo sde</section><text>rten gyi khams mi mjed der bdag cag kyang mchi bar gnang bar mdzad par gsol/ de nas de bzhin gshegs pa ye shes dpal brtsegs rgyal po des 'di skad ces bka' stsal to/ /rigs kyi bu dag khyed cag thams cad lhan</text></item>
<item><p>136a1</p><section>mdo sde</section><text>cig 'thun par sred med kyi bu'i mdog dang / rtags dang / gzugs dang / dbyibs dang / spyod lam dang / cha byad kyis khyed deng shig /btsun pa bcom ldan 'das de ltar 'tshal lags so zhes kyang gsol te/</text></item>
<item><p>136a2</p><section>mdo sde</section><text>byang chub sems dpa' sems dpa' chen po snang ba'i snying po dpal byang chub sems dpa' sems dpa' chen po de dag thams cad dang lhan cig tu sred med kyi bu'i mdog dang / rtags dang / gzugs dang / dbyibs dang / spyod lam dang / cha</text></item>
<item><p>136a3</p><section>mdo sde</section><text>byad du bdag nyid mngon par sprul nas bcom ldan 'das de bzhin gshegs pa ye shes dpal brtsegs rgyal po'i zhabs gnyis la mgo bos phyag 'tshal te/ lan gsum du bskor ba byas nas de nas chas te yud tsam gcig gis</text></item>
<item><p>136a4</p><section>mdo sde</section><text>sangs rgyas kyi zhing mi mjed 'dir phyin to/ /sangs rgyas kyi zhing mi mjed 'dir de dag phyin pa tsam gyi mod la sangs rgyas kyi zhing mi mjed thams cad du bcom ldan 'das la mchod pa'i las bya ba'i phyir 'dzam bu'i chu bo'i gser gyi char pa</text></item>
<item><p>136a5</p><section>mdo sde</section><text>mngon par rab tu phab bo/ /de dag gling bzhi pa bar ma 'di ga la ba dang / yul ma ga d+ha'i zhing ga la ba de logs su dong ste/ dong nas kyang bcom ldan 'das shAkya thub pa'i zhabs gnyis la mgo bos phyag 'tshal te phyogs</text></item>
<item><p>136a6</p><section>mdo sde</section><text>gcig tu 'khod to/ /bcom ldan 'das ni da dung yang rgyal po gzugs can snying po dang thabs gcig chos kyis gnas pa'i gtam rab tu mdzad do/ /yang de'i tshe byang phyogs na sangs rgyas kyi zhing gang gA'i klung brgyad bcu'i bye ma snyed 'das pa</text></item>
<item><p>136a7</p><section>mdo sde</section><text>de na sangs rgyas kyi zhing spos thams cad yang dag par 'phags pa zhes bya ba yod de/ sangs rgyas kyi zhing snyigs ma lnga dang ldan par gnas pa de na de bzhin gshegs pa dgra bcom pa yang dag par rdzogs pa'i sangs rgyas dpal me tog gi snying po zhes</text></item>
<item><p>136a8</p><section>mdo sde</section><text>bya ba bzhugs te 'tsho zhing gzhes la chos kyang ston to/ /'khor der byang chub sems dpa' sems dpa' chen po nam mkha'i snying po zhes bya ba chos mnyan pa'i phyir 'dus par gyur te 'dug go/ /de nas byang chub sems dpa' sems dpa' chen</text></item>
<item><p>136b1</p><section>mdo sde</section><text>po nam mkha'i snying pos steng gi nam mkha' la ltas so/ /des kyang der nam mkha' la byang chub sems dpa' sems dpa' chen po grangs med dpag tu med pa byang phyogs kyi phyogs cha nas lho phyogs su 'dong ba dag mthong bar gyur to/ /des lho</text></item>
<item><p>136b2</p><section>mdo sde</section><text>phyogs su rnam par bltas te snang ba chen po mthong nas des de bzhin gshegs pa dpal me tog gi snying po ga la ba de logs su thal mo sbyar ba rab tu btud nas 'di skad ces gsol to/ /btsun pa bcom ldan 'das bdag ting nge 'dzin gyi rnal 'byor</text></item>
<item><p>136b3</p><section>mdo sde</section><text>las langs nas ring por ma lags te/ bdag gis ni steng gi nam mkha' la byang chub sems dpa' sems dpa' chen po grangs ma mchis/ dpag tu ma mchis pa byang phyogs kyi phyogs cha nas lho phyogs su mchi ba dag mthong lags so/ /</text></item>
<item><p>136b4</p><section>mdo sde</section><text>btsun pa bcom ldan 'das lho phyogs su rnam par bltas te snang ba chen po mthong nas bdag 'di snyam du sems te/ 'di la rgyu ni gang lags snyam lags so/ /de nas de bzhin gshegs pa dpal me tog gi snying po des byang chub sems dpa'</text></item>
<item><p>136b5</p><section>mdo sde</section><text>sems dpa' chen po nam mkha'i snying po la 'di skad ces bka' stsal to/ /rigs kyi bu sangs rgyas kyi zhing 'di nas lho phyogs kyi phyogs cha na sangs rgyas kyi zhing gang gA'i klung brgyad bcu'i bye ma snyed 'das nas sangs rgyas kyi zhing mi mjed</text></item>
<item><p>136b6</p><section>mdo sde</section><text>ces bya ba yod do/ /'di ltar snyigs ma lnga dang ldan par gnas pa de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba bzhugs te/ 'tsho zhing gzhes la 'dus pa chen po la chos kyi tshul yun ring du</text></item>
<item><p>136b7</p><section>mdo sde</section><text>gnas par bya ba'i phyir dang / dkon mchog gsum gyi gdung gi chos kyis gnas pa rgyun mi bcad par bya ba'i phyir da ltar theg pa gsum gyi rnam par gtan la dbab pa bstan pa'i sgo'i chos kyi rnam grangs rab tu ston to/ /sangs rgyas kyi zhing</text></item>
<item><p>136b8</p><section>mdo sde</section><text>mi mjed der bdud kyi yul rnam par gzhig pa dang / dri ma med par mdzad pa'i phyir dang / chos kyi rgyal mtshan bsgreng bar mdzad pa'i phyir dang / chos kyi tshul yun ring du gzhag pa'i phyir sangs rgyas kyi 'dus pa chen po byung bar gyur to/ /der yang</text></item>
<item><p>137a1</p><section>mdo sde</section><text>de bzhin gshegs pa thams cad kyis rin po che'i tog gi gzungs sngags gsungs te/ sangs rgyas kyi zhing yang yongs su spyad nas gshegs so/ /de bzhin gshegs pa shAkya thub pa de yang byang chub sems dpa' sems dpa' chen</text></item>
<item><p>137a2</p><section>mdo sde</section><text>po rnams dang / nyan thos chen po rnams kyi 'dus pa chen po yang dag par sgrub par mdzad de/ so so yang dag par rig pa bzhi dang yang dag par ldan pa mig gsum pa'i tshangs pa'i gnas pa bstan kyang de na da dung sangs rgyas kyi zhing mi mjed sa dang nam</text></item>
<item><p>137a3</p><section>mdo sde</section><text>mkha' gang ba zhig de bzhin gshegs pa shAkya thub pa mchog tu snyan par gsung ba'i chos bstan pas tshim par ma gyur to/ /mchog tu snyan pa gsung ba shAkya thub pa de yang bsdu ba'i dngos po bzhi dang / nyi ma'i snying po'i chos kyis gnas pa klu'i</text></item>
<item><p>137a4</p><section>mdo sde</section><text>yul rnam par 'jig par mdzad pa'i 'od zer gyi le'u sems can rnams kyi las zad par byed pa'i gzungs sngags bshad par bzhed do/ /de bzhin gshegs pa de 'di snyam du dgongs te/ phyogs bcu dang / sangs rgyas kyi zhing thams cad</text></item>
<item><p>137a5</p><section>mdo sde</section><text>na byang chub sems dpa' sems dpa' chen po gang su dag bskal pa brgyas nges par 'byung ba zhes bya ba nas gang dag srid pa tha ma pa sangs rgyas kyi chos ma 'dres pa bcwa brgyad la gzhan gyi dring mi 'jog pa sgrib pa med pa'i ye shes la mkhas pa dag de'i</text></item>
<item><p>137a6</p><section>mdo sde</section><text>tshe sangs rgyas kyi zhing mi mjed du 'jug par gyur cig /'dir 'khod nas kyang rang rang gi dge ba'i phyogs kyi bsam gtan dag gis gnas par gyur cig /'di ltar sangs rgyas kyi zhing 'dir sa chen po lhag par mthu dang ldan pa dang /</text></item>
<item><p>137a7</p><section>mdo sde</section><text>bcud dang ldan pa dang / yon tan dang ldan pa dag tu gyur cig /'di ltar 'dir sangs rgyas kyi zhing gzhan bzhin du thams cad dran pa dang ldan pa dag dang / brtson 'grus dang ldan pa dag dang / gtong ba dang ldan pa dag dang / shes rab dang</text></item>
<item><p>137a8</p><section>mdo sde</section><text>ldan pa dag tu gyur cig /de'i tshe byang chub sems dpa' sems dpa' chen po gang su dag phyogs bcu'i sangs rgyas kyi zhing dag nas yang dag par zhugs pa de dag kyang sangs rgyas kyi zhing mi mjed 'di'i nang du chud par gyur cig /de nyid du</text></item>
<item><p>137b1</p><section>mdo sde</section><text>'khod nas kyang rang rang gi dge ba'i phyogs la stobs ji lta ba dang / ji ltar 'tsham pa bzhin du 'khod nas bsam gtan byed par gyur cig snyam dgongs so/ /bsam gtan byed pa de dag kha cig gi lus las 'od 'di lta bu/ dper na</text></item>
<item><p>137b2</p><section>mdo sde</section><text>'bru mar gyi mar me lta bu byung ngo zhes bya ba nas kha cig gi lus las 'od 'di lta bu/ dper na zla ba dang nyi ma bye ba phrag brgya stong mang po'i 'od lta bu byung ngo zhes bya ba'i bar du sbyar ro/ /de na da ltar byang chub sems dpa' sems dpa' chen po</text></item>
<item><p>137b3</p><section>mdo sde</section><text>rnams 'dus pas sangs rgyas kyi zhing mi mjed de snang ba chen pos khyab par gyur to/ /da ltar gang dag phyogs bcu'i sangs rgyas kyi zhing thams cad na snyoms par zhugs par gyur la/ sngon chad der phyin pa ni ma yin pa'i byang chub sems</text></item>
<item><p>137b4</p><section>mdo sde</section><text>dpa' sems dpa' chen po de dag ni de ltar ting nge 'dzin las langs nas sangs rgyas kyi zhing mi mjed der chas so/ /der phyin nas kyang de bzhin gshegs pa de mthong bar 'gyur ro/ /'dus pa chen po de yang mthong bar 'gyur ro/ /gzungs</text></item>
<item><p>137b5</p><section>mdo sde</section><text>sngags chen po de yang thos par 'gyur ro/ /skyil mo dkrung du 'dug nas rang rang gi dge ba'i phyogs kyi bsam gtan rnam pa sna tshogs kyis rtse bar 'gyur ro/ /rigs kyi bu khyod kyang da ltar ting nge 'dzin las langs kyis rigs kyi bu khyod</text></item>
<item><p>137b6</p><section>mdo sde</section><text>kyis kyang sangs rgyas kyi zhing mi mjed der 'gro bar bya'o/ /rigs kyi bu sangs rgyas kyi zhing mi mjed de na yang sems can dag mchog tu tshe thung ba dag yin/ nad mang ba yin/ blo chung ba dag yin/ dge ba'i rtsa ba kun du spyod pa chung ba</text></item>
<item><p>137b7</p><section>mdo sde</section><text>dag yin/ bsod nams chung ba dag yin/ dge ba'i rtsa ba'i bya ba tshol ba chung ba dag yin/ 'jig rten pha rol la 'jigs par mi lta ba dag yin/ longs spyod dang nye bar spyod pa chung ba dag yin/ 'dod pa la chums pa dag</text></item>
<item><p>137b8</p><section>mdo sde</section><text>yin/ mi dge ba spyod pa dag yin/ phrag dog dang ldan pa dag yin/ ngo tsha shes pa dang khrel yod pa dag spangs pa yin te/ de dag phal cher mi dge ba bcu'i las kyi lam yang dag par blangs pas ngan song du 'gro ba dag yin no/ /</text></item>
<item><p>138a1</p><section>mdo sde</section><text>de ci'i phyir zhe na/ de na gang dag 'dren mar spyod pa'i sems can de dag 'chi ba'i dus byas nas de nyid du sdig pa byed pa'i gnod sbyin zhes bya ba nas/ sdig pa byed pa'i lus srul po zhes bya ba'i bar dag tu skye bar</text></item>
<item><p>138a2</p><section>mdo sde</section><text>'gyur te/ sdig pa byed pa'i gnod sbyin zhes bya ba nas/ lus srul po zhes bya ba'i bar de dag kyang der sa'i bcud kyi mdangs phrogs nas yongs su spyod par byed do/ /'bru dang / sman dang / me tog dang / 'bras bu dang /</text></item>
<item><p>138a3</p><section>mdo sde</section><text>'dab ma dang / ro rnams kyi mdangs phrogs nas kyang yongs su spyod par byed do/ /des na stobs dang ldan pa dag yin no/ /der de dag mngal na gnas pa'i mi rnams kyi mdangs dag 'phrog par byed do/ /mi rnams skyes pa</text></item>
<item><p>138a4</p><section>mdo sde</section><text>tsam gyi mod dag la myur du mdangs 'phrog par byed do/ /bza' ba dang btung ba'i mdangs dag kyang 'phrog par byed do/ /der de dag gis mi mngal du zhugs pa'i mdangs phrogs shing skyes pa tsam gyis mod la mdangs phrogs</text></item>
<item><p>138a5</p><section>mdo sde</section><text>pas de dag kyang mdangs la mi reg cing bza' ba dang / btung ba nyams pa yongs su spyad zin pa la yongs su spyod par byed de/ rgyu des des na mi rnams mchog tu na ba dag dang / tshe thung ba dag dang / dran pa nyams pa dag dang /</text></item>
<item><p>138a6</p><section>mdo sde</section><text>dge ba'i rtsa ba thams cad las yongs su nyams pa dag dang / bsod nams dang bral ba dag dang / 'jig rten pha rol la 'jigs par mi lta ba dag dang / longs spyod dang nye bar spyod pa dang bral ba dag dang 'dod pa la chums pa</text></item>
<item><p>138a7</p><section>mdo sde</section><text>dag dang / kun spyod pa mi gtsang ba dag yin zhes bya ba nas mi dge ba bcu'i las kyi lam yang dag par blangs pas ngan song du 'gro ba dag yin no zhes bya ba'i bar yin no/ /rigs kyi bu sngon nga byang chub sems dpar gyur pa'i smon</text></item>
<item><p>138a8</p><section>mdo sde</section><text>lam 'di lta bur gyur te/ 'di ltar nga bya ba la brtson pa dang / spro ba dang / brtul ba brten par gyur to/ /sngon gyi yang dag par rdzogs pa'i sangs rgyas gang dag bzhugs par ngas bsnyen bkur byas so/ /ngas thabs gang gis</text></item>
<item><p>138b1</p><section>mdo sde</section><text>bud med sbrum pa bsrung bar nus pa yang yongs su zhus so/ /nga'i brtson 'grus gang gis ma bde legs su 'gyur ba dang / mngal na yod pa bde legs su 'gyur ba yongs su zhus so/ /lha'am/ klu'am/ gnod sbyin nam/ srin po</text></item>
<item><p>138b2</p><section>mdo sde</section><text>'am/ nam mkha' lding ngam/ mi'am ci'am/ lto 'phye chen po'am/ grul bum 'am/ yi dags sam/ sha za'am/ srul po'am/ lus srul po'am/ mdangs 'phrog pa'am/ brjed byed dam/ rims nyin gcig pa</text></item>
<item><p>138b3</p><section>mdo sde</section><text>'am/ nyin gnyis pa'am/ nyin gsum pa'am/ nyin bzhi pa'am/ ro langs gang yang dug gam/ sngags kyi sbyor ba'am/ sman gyi sbyor bas lus dang sems la gnod pa bya bar mi nus pa yongs su zhus so/ /gang gis kyang</text></item>
<item><p>138b4</p><section>mdo sde</section><text>ma'am/ mngal na yod pa dang / skyes ma thag pa dang / 'o ma 'thung ba dang / bza' ba dang / btung ba yongs su spyod pa la gnod par bya bar mi nus par yongs su zhus so/ /gang gis kyang mdangs 'phrog pa'am/ lus dkrug pa'am/</text></item>
<item><p>138b5</p><section>mdo sde</section><text>khams dkrug pa'am/ sems dkrug par bya bar mi nus par yongs su zhus so/ /gang gi phyir sems can de dag tha mal par mngal na gnas par yongs su zhus so/ /lus dang sems la rnam par tho ma btsams pas bde</text></item>
<item><p>138b6</p><section>mdo sde</section><text>bar ma'i mngal nas gnod pa med par 'byung ba yongs su zhus so/ /bde bar 'o ma 'thung ba yongs su zhus so/ /bde bar bza' ba dang btung ba yongs su spyad pa yongs su zhus so/ /gnod pa chung ba dang / tshe ring ba dang / blo dang</text></item>
<item><p>138b7</p><section>mdo sde</section><text>ldan pa zhes bya ba nas dge ba bcu'i las kyi lam yang dag par blangs pa'i bar dang / sbyin pa dang / dul ba dang / yang dag par sdom pa la mngon par dga' ba dang / 'jig rten pha rol la 'jigs par lta ba yin pa dag kyang yongs su zhus</text></item>
<item><p>138b8</p><section>mdo sde</section><text>so/ /ngas gsang sngags gang dag dang / sman gang dag gis sems can de lta bu dag yongs su smin par mdzad par spyod pa'i gsang sngags de dag ni gang yin/ sman de dag ni gang yin zhe na/ gzungs sngags gang gis ngas sems can</text></item>
<item><p>139a1</p><section>mdo sde</section><text>bye ba khrag khrig brgya stong dpag tu med pa yongs su smin par mdzad pa dang / pha rol du phyin pa drug la bkod pa rig pa yod pa'i sbubs zhi ba gsang sngags kyi gzhi'i gzungs sngags lung bstan pa chen po 'di sngon gyi yang dag par</text></item>
<item><p>139a2</p><section>mdo sde</section><text>rdzogs pa'i sangs rgyas de dag gis kyang nga la bstan par gyur to/ /rtag tu brtson 'grus dang / brtul ba brtan pa ngas rtag par rgyun du tshe rabs de dang de dag tu mngal na bu yod pa'i bud med la rig pa yod pa'i sbubs zhi ba gzungs sngags gsang</text></item>
<item><p>139a3</p><section>mdo sde</section><text>sngags kyi gzhi rig sngags 'dis bsrung ba byas so/ /bud med de mngal na bu yod pa dang bcas te skyabs gsum la rnam par gzhag go/ /phyin chad kyang lha'am zhes bya ba nas/ bdud dam/ brjed byed dam/ mi dang / mi ma yin pa</text></item>
<item><p>139a4</p><section>mdo sde</section><text>zhes bya ba'i bar gyis ma'i mngal na bu yod pa dang bcas te/ rnam par tho brtsam pa'am/ rnam par gtse ba'am/ lus dkrug pa'am/ khams dkrug pa'am/ sems dkrug par bya bar mi nus so/ /lha dang lha ma yin du bcas</text></item>
<item><p>139a5</p><section>mdo sde</section><text>pa'i 'jig rten gyi bar gyis kyang mdangs 'phrog pa'am/ sman dang sngags kyi sbyor ba bya bar mi nus so/ /de dag gis mngal na bu yod pa'i ma rnam par tho brtsams pa dang / mngal na bu gnas pa yang sngon gyi tshe rabs dran par 'gyur ro/ /</text></item>
<item><p>139a6</p><section>mdo sde</section><text>nying mtshams sbyor ba'i lus kyi dbang po thams cad yongs su rdzogs pa dang / gzugs bzang ba/ blta na sdug pa/ kha dog bzang po rgyas pa mchog dang ldan pa dag dang / shin du blo dang ldan pa dag bde legs su ma'i lto nas byung zhing</text></item>
<item><p>139a7</p><section>mdo sde</section><text>brjed ngas pa med pa'i sems dang ldan pa dag tu gyur to/ /de dag skyes pa tsam gyi mod la yang lha stobs dang ldan pa dbang che bar grags pa re re la yang 'khor brgya stong yod pa dag bsrung ba dang / rjes su sba bar byed par kun du gnas so/ /de dag</text></item>
<item><p>139a8</p><section>mdo sde</section><text>mi dang mi ma yin pa zhes bya ba'i bar gang gis kyang rnam par tho btsam pa'am/ rnam par gtse ba'am/ lus dkrug pa'am/ khams dkrug pa'am/ sems dkrug par bya bar mi nus so/ /mdangs blang bar yang mi nus so/ /</text></item>
<item><p>139b1</p><section>mdo sde</section><text>gsang sngags dang / sman gyis kyang rnam par tho btsam par mi nus so/ /gang gi phyir sems can de dag mchog tu gzugs dang ldan pa dang / tshe rabs dran pa dang / 'jig rten pha rol la 'jigs par lta ba dang / byams pa'i sems dang</text></item>
<item><p>139b2</p><section>mdo sde</section><text>ldan pa dang / snying rje chen po dang ldan pa dang / gtong ba dang ldan pa dang / tshul khrims la rjes su dga' ba dang / bzod pa dang / yon tan dang ldan pa dang / brtson 'grus dang ldan pa dang / dben pa la dga' zhing bsam gtan la mngon par</text></item>
<item><p>139b3</p><section>mdo sde</section><text>brtson pa dang / dge ba'i bshes gnyen la mngon par dga' ba dag dang / de thob par byed pa'i sdug bsngal yang dag par zad par 'gro ba 'phags pa'i nges par 'byin pa'i shes pa dang ldan pa dag tu gyur to/ /sems can nye bar zhi ba la gnas</text></item>
<item><p>139b4</p><section>mdo sde</section><text>pa nyon mongs pa chung ba de lta bu de dag la lha dang / klu dang / gnod sbyin rnams kyis rim gro bya bar brtson pa dag yin te/ mi de dag kyang mchog tu 'khor ba la skyon du blta ba dang / byang grol gyi bde ba 'dod pa dag tu gyur te/ de dag gis</text></item>
<item><p>139b5</p><section>mdo sde</section><text>gal te bla na med pa yang dag par rdzogs pa'i byang chub tu sems bskyed na de dag ris 'thun pa de nyid kyis myur du byang chub kyi sems ma brjed par byang chub sems dpa'i ting nge 'dzin thob par gyur to/ /ci ste rang sangs rgyas kyi theg pa la</text></item>
<item><p>139b6</p><section>mdo sde</section><text>sems bskyed na de dag myur du skye ba dang / 'jig pa dang rjes su 'thun pa'i bzod pa thob par gyur to/ /ci ste sems can de dag kyang nyan thos kyi theg pa la sems skyed par byed na sems can de dag ris 'thun pa nyid kyis bden pa dang rjes</text></item>
<item><p>139b7</p><section>mdo sde</section><text>su 'thun pa'i bzod pa thob par byed do/ /sems can de dag thams cad kyang ngan song gsum dang bral ba dang / mtho ris su 'gro ba dag tu gyur to/ /rigs kyi bu ngas thabs la 'jug pa'i sbyor ba la brtul ba des sems can dag</text></item>
<item><p>139b8</p><section>mdo sde</section><text>yongs su smin par byas shing bla na med pa yang dag par rdzogs pa'i byang chub kyang yang dag par bsgrubs so/ /rigs kyi bu rig pa yod pa'i sbubs zhi ba lung bstan pa chen po 'di ni de ltar don che ba yin no/ /rigs kyi bu ngas sems</text></item>
<item><p>140a1</p><section>mdo sde</section><text>can nad pa gang dag mthong ba de dag la rig pa yod pa'i sbubs zhi ba lung bstan pa chen po 'dis sman sing ha k+Shir la brams nas nad pa la byin na nad thams cad rab tu zhi bar gyur to/ /gang na sman sing ha k+Shir med par yang ngas</text></item>
<item><p>140a2</p><section>mdo sde</section><text>de'i mdun du bza' ba dang / btung ba gang yin pa la rig pa yod pa'i sbubs zhi ba lung bstan pas brams nas nad pa la byin na nad thams cad rab tu zhi bar gyur to/ /gal te de yang med par gyur na ngas sman bkrus te bor ba la rig pa yod pa'i</text></item>
<item><p>140a3</p><section>mdo sde</section><text>sbubs zhi ba'i gsang sngags kyi gzhi dag gis brams nas nad pa la byin na nad thams cad rab tu zhi bar gyur to/ /rigs kyi bu ngas thabs la 'jug pa'i sbyor ba la brtul ba des sems can rnams yongs su smin par byas shing bla na med pa</text></item>
<item><p>140a4</p><section>mdo sde</section><text>yang dag par rdzogs pa'i byang chub kyang yang dag par bsgrubs so/ /gang na shing ljon pa dag me tog dang 'bras bu mi skye ba der yang ngas rig pa yod pa'i sbubs zhi ba gsang sngags kyi gzhi chen po dag gis char pa'i chu la brams nas shing dag</text></item>
<item><p>140a5</p><section>mdo sde</section><text>la btab na shing de dag lo mang por chu med kyang me tog dang 'bras bu dag dang ldan par gyur to/ /de bzhin du bu ram shing dang / rgun 'bru dag dang / 'bru dang / sman dag gi bar dag la yang byas so/ /gang na char mi 'bab cing chu med pa</text></item>
<item><p>140a6</p><section>mdo sde</section><text>der yang ngas ru sbal gyi snying la rig pa yod pa'i sbubs zhi ba gsang sngags kyi gzhi 'dis brams nas shing tsam pa ka'i mdab mas dkris te/ klu mtsho'i 'gram du bzhag na char chen po dang / chu chen po'i tshogs byung bar gyur to/ /</text></item>
<item><p>140a7</p><section>mdo sde</section><text>der chu chen po byung bas sems can rnams kyi khyim dang / zhing dang / kun dga' ra ba'i bar chud za bar gyur na der yang ngas sbrul gyi rgyal po'i nor bu la rig pa yod pa'i sbubs zhi ba'i gsang sngags kyi gzhi 'dis brams nas klu'i</text></item>
<item><p>140a8</p><section>mdo sde</section><text>gnas su bzhag na char chu rab tu zhi bar gyur to/ /gang na dus ma yin par rlung dang / nyi ma dang / dus ma yin pa'i sprin dang / mun pa dang / rdul gyi char pa dang / grang ba dang / dro ba dang / dus phyin ci log tu 'byung</text></item>
<item><p>140b1</p><section>mdo sde</section><text>ba'i bar dang / dmag tshogs dang / zla ba dang / nyi ma dang / gza' dang / rgyu skar dang / zla ba dang / zla ba phyed pa dang / dus tshigs dang / lo rnams yang dag par 'byung ba ma yin pa'i bar la ngas snying rjes sems can rnams kyi ched</text></item>
<item><p>140b2</p><section>mdo sde</section><text>du zhag bdun pa gcig gi nyin mtshan du khrus byas nas 'o ma dang 'bras chan gyi kha zas za zhing tshangs pa'i gnas pa bsgom pa la mngon par dga' bas rig pa yod pa'i sbubs zhi ba lung bstan pa 'di las gzhan mi byed par brjod de/</text></item>
<item><p>140b3</p><section>mdo sde</section><text>nyin bdun pa la gal te yul yongs su ma bskyangs na der nga'i mdun du rang gi dam bcas pas mi gnas pa yin no/ /der yang ngas rtsi lcam pa sbrul gyi snying dang bcas pa la rig pa yod pa'i sbubs zhi ba lung bstan pa chen po</text></item>
<item><p>140b4</p><section>mdo sde</section><text>'dis brams shing skyugs sman ma da na'i 'bras bu dag dang bsres te/ lha rten sar bzhag pas des dus ma yin pa'i rlung dang / nyi ma dang / sprin dang / mun pa dang / rdul gyi char pa dag dang / grang ba dang / dro ba thams cad</text></item>
<item><p>140b5</p><section>mdo sde</section><text>zhi bar gyur to/ /yang dag pa'i dus tshigs dang / zla ba dang / nyi ma dang / bza' dang / rgyu skar dang / zla ba dang / zla ba phyed dang / lo yang dag par byung bar gyur to/ /rigs kyi bu des na gang na sems can dge mtshan dang /</text></item>
<item><p>140b6</p><section>mdo sde</section><text>bkra shis dang / so sor ldan pa dag dang / lta ba phyin ci log tu gyur pa'i bar gyi sems can de dag la ngas rig pa yod pa'i sbubs zhi ba lung bstan pa chen po 'di'i chos bstan to/ /gang dang gang du sems can rnams kyis thos pa de</text></item>
<item><p>140b7</p><section>mdo sde</section><text>dang der yang nyon mongs pa chung ngu dag tu gyur to/ /dge mtshan dang / bkra shis dang / lta ba ngan pa thams cad spangs te/ de phyin chad dge ba'i las dang yang dag par ldan pa legs par byas pa'i las kyi mtha' dang / smon lam</text></item>
<item><p>140b8</p><section>mdo sde</section><text>dag mang ba nges pa'i phung po dag tu gyur to/ /rigs kyi bu de bzhin du ngas thabs la 'jug pa'i sbyor ba la brtul ba des sems can rnams yongs su smin par byas shing pha rol du phyin pa drug gi bar yongs su rdzogs par byas te/</text></item>
<item><p>141a1</p><section>mdo sde</section><text>bla na med pa yang dag par rdzogs pa'i byang chub kyang mngon par rdzogs par sangs rgyas so/ /rig pa yod pa'i sbubs zhi ba lung bstan pa chen po 'di ni de ltar sems can rnams la gces spras byed pa yin no/ /de</text></item>
<item><p>141a2</p><section>mdo sde</section><text>ltar phan yon mang po yin te/ sems can thams cad la phan par byed pa/ nad thams cad rab tu zhi bar byed pa/ bud med sbrum ma thams cad srung bar byed pa/ rab tu thar bar byed pa/ nyon mongs pa thams cad rab tu zhi</text></item>
<item><p>141a3</p><section>mdo sde</section><text>bar byed pa/ phung po dang / khams thams cad yongs su shes par byed pa/ chos thams cad rnam par 'byed par byed pa/ thabs thams cad yang dag par ston par byed pa/ byang grol gyi bde ba thams cad yongs su rtogs</text></item>
<item><p>141a4</p><section>mdo sde</section><text>par byed pa/ sems can thams cad rab tu dad par byed pa/ chos thams cad kyi bde ba la 'jug par byed pa/ bdud dang phas kyi rgol ba thams cad chos dang 'thun pas tshar gcod par byed pa/ bdud kyi yul thams cad nges par</text></item>
<item><p>141a5</p><section>mdo sde</section><text>'dul bar byed pa yin no/ /rigs kyi bu rig pa yod pa'i sbubs zhi ba lung bstan pa chen po 'di ni bdud rnams tshar gcod par byed cing nyon mongs pa rnams pham par byed pa yin te/ lha rnams dga' bar byed pa/ gnod sbyin</text></item>
<item><p>141a6</p><section>mdo sde</section><text>rnams yang dag par mgu bar byed pa/ lha ma yin rnams rnam par 'joms par byed pa/ nam mkha' lding rnams dngang bar byed pa/ mi'am ci rnams dad par byed pa/ lto 'phye chen po rnams rgyab kyis phyogs par byed pa/ 'thab pa</text></item>
<item><p>141a7</p><section>mdo sde</section><text>dang / thab mo dang / mu ge dang / 'chi ba dang / nad dang / pha rol gyi dmag tshogs dang / dus ma yin pa'i rlung dang / char pa dang / nad thams cad rnam par zhi bar byed pa/ grang ba dang / dro ba dang / kha ba dang / tsha ba dang / rtsub pa</text></item>
<item><p>141a8</p><section>mdo sde</section><text>dang / hrud hrud po dang / reg par dka' ba'i dngos po rnams rab tu zhi bar byed pa/ chos kyi tshul 'bar bar byed pa/ sangs rgyas kyi bstan pa rton par byed pa/ dkon mchog gsum gyi gdung rgyun mi 'chad par byed pa/</text></item>
<item><p>141b1</p><section>mdo sde</section><text>'khor bas skrag pa rnams dbugs 'byin par byed pa/ zad pa shes pa skyed par byed pa/ mi skye ba shes pa rang gi mngon sum du byed pa/ ma rig pa'i mun pa'i phung po thams cad rab tu 'jig par byed pa/ sdug bsngal</text></item>
<item><p>141b2</p><section>mdo sde</section><text>gyi khur 'dor bar byed pa yin no/ /rig pa yod pa'i sbubs zhi ba lung bstan pa chen po 'di yin te/ tad ya thA/ ma nA kA/ a bu kA/ g+ha sa kA/ dza ne k+Sha/ marma na k+Sha/ k+Sha ba k+Sha/ ma Na Da k+Sha/</text></item>
<item><p>141b3</p><section>mdo sde</section><text>na TA kA/ na da ra hu/ bi sa nA da/ kha ga nA da/ a ta na Ta/ ku na Ta/ pa ri ku na Ta/ nA Ta nA Ta/ pa ri ka nA Ta/ ud ta ra nA Ta/ bi nA Ta/ kuny+dza nA Ta/ tsa baM ba ra nA Ta/ kha g+ha ma b+ha</text></item>
<item><p>141b4</p><section>mdo sde</section><text>nA Ta/ puk+Sha ra nA Ta/ sing ha ru dra nA Ta/ sa ma la nA Ta/ shi ri ku sa klau nA Ta/ ta la ma ru ta kha ba/ he hu k+Sha ba ti rak+Sha dA ma ra dzu ba ha/ na pu ti sa na ti ra na dza ba/ a mo ho ra ga dza la/ a mo</text></item>
<item><p>141b5</p><section>mdo sde</section><text>ra ga dza la/ a tri na/ a tri nA/ ra ba/ a tri nA k+Sha/ a ba hA/ mArga tri nA k+Sha/ e Sha e bar to duHkha s+ya swA hA/ bcom ldan 'das kyis bstan pa 'di bstan pa na 'khor der srog</text></item>
<item><p>141b6</p><section>mdo sde</section><text>chags bye ba phrag drug bcu ni rjes su 'thun pa'i bzod pa thob par gyur to/ /dkrigs pa phrag drug bcu dag kyang skyon med pa la zhugs par gyur to/ /rigs kyi bu rig pa yod pa'i sbubs zhi ba lung bstan pa</text></item>
<item><p>141b7</p><section>mdo sde</section><text>chen po 'di de bzhin gshegs pa shAkya thub pa la ngas khyod kyi lag nas bskur ro/ /der yang nyi ma'i snying po'i chos kyis gnas pa klu'i yul rnam par 'jig par mdzad pa'i 'od zer gyi le'u sems can rnams kyi</text></item>
<item><p>141b8</p><section>mdo sde</section><text>las zad par 'gyur ba'i gzungs sngags la nga dad pa sbyin par mdzad do/ /rig pa yod pa'i sbubs zhi ba 'di long la sangs rgyas kyi zhing mi mjed der song shig /nga'i bkas de bzhin gshegs pa shAkya thub</text></item>
<item><p>142a1</p><section>mdo sde</section><text>pa la gnod pa chung ngam/ bskyod pa yang ngam/ bde ba la reg par gnas sam zhes kyang zhus shig /'di skad du byang phyogs na sangs rgyas kyi zhing 'di nas sangs rgyas kyi zhing gang gA'i klung brgyad bcu'i bye ma snyed 'das</text></item>
<item><p>142a2</p><section>mdo sde</section><text>pa de na sangs rgyas kyi zhing snyigs ma lnga dang ldan pa sgra thams cad yang dag par 'phags pa zhes bya ba yod de/ sangs rgyas kyi zhing de na de bzhin gshegs pa dgra bcom pa yang dag par rdzogs pa'i sangs rgyas dpal me tog gi snying po</text></item>
<item><p>142a3</p><section>mdo sde</section><text>zhes bya ba bzhugs te 'tsho zhing gzhes la chos kyang ston to/ /de bzhin gshegs pa des sangs rgyas kyi zhing de nas bcom ldan 'das la yongs su zhu ba'i slad du bdag mngags pas lags na btsun pa bcom ldan 'das ci snyung</text></item>
<item><p>142a4</p><section>mdo sde</section><text>ba mi mnga' lags sam/ gnod pa chung lags sam/ khyod kyi 'khor bro 'tshal ba dag ma mchis lags sam/ gnod pa dag chung lags sam/ dam pa'i chos nyan par 'tshal ba dag lags sam/ ji ltar chos</text></item>
<item><p>142a5</p><section>mdo sde</section><text>thos pa bzhin du chos de la nan tan snying por bgyid pa dag lags sam/ chos kyis gnas pa dag gis gnas par bgyid pa lags sam/ khyod kyi sangs rgyas kyi zhing 'di na bdud kyi yul dang / klu'i yul bcom lags sam/</text></item>
<item><p>142a6</p><section>mdo sde</section><text>khyod kyi sangs rgyas kyi yul gcig pu lags sam/ 'di na thogs pa ma mchis par chos kyi 'khor lo rab tu bskor lags sam/ gang su dag sangs rgyas kyi zhing 'dir 'khor lo bskor bar mdzad pa de dag gi ched du de bzhin</text></item>
<item><p>142a7</p><section>mdo sde</section><text>gshegs pa dpal me tog gi snying po des 'dir nyi ma'i snying po'i chos kyis gnas pa klu'i yul rnam par 'jig par mdzad pa'i 'od zer gyi le'u sems can rnams kyi las 'byang ba'i gzungs sngags la dad pa stsol bar mdzad cing de nas rig pa</text></item>
<item><p>142a8</p><section>mdo sde</section><text>pa chen po yod pa'i sbubs zhi ba lung bstan pa chen po mthu che ba/ phan yon che ba 'di bskur lags te/ sems can thams cad la phan par bgyid pa/ nad thams cad rab tu zhi bar bgyid pa/ nyon mongs pa thams</text></item>
<item><p>142b1</p><section>mdo sde</section><text>cad rab tu zhi bar bgyid pa zhes bya ba nas sdug bsngal gyi khur 'dor bar bgyid pa zhes bya ba'i bar rig pa yod pa'i sbubs zhi ba lung bstan pa chen po 'di bskur lags so/ /zhes kyang gsol cig /de na thams cad dang ldan pa'i 'khor</text></item>
<item><p>142b2</p><section>mdo sde</section><text>de ngo mtshar thob cing rmad du byung ba thob nas 'di skad ces gsol to/ /sangs rgyas bcom ldan 'das rnams kyi chos thams cad la ma thogs pa'i ye shes dang gzigs pa ni ngo mtshar to/ /mchog tu ngo mtshar to/ /de lta</text></item>
<item><p>142b3</p><section>mdo sde</section><text>lags pas da ltar de bzhin gshegs pas bdag cag la mngon ma thos pa 'di ltar zab pa'i rig pa yod pa'i sbubs zhi ba lung bstan pa chen po sems can thams cad la phan par byed pa 'di kho na bstan to/ /gang la yon tan 'di lta</text></item>
<item><p>142b4</p><section>mdo sde</section><text>bu grangs med dpag tu med pa de dag mchis pa 'di la mkhas pa byang chub tshol bar byed pa su zhig mngon par brtson par mi bgyid/ de nas byang chub sems dpa' nam mkha'i snying pos 'di skad ces gsol to/ /sems can</text></item>
<item><p>142b5</p><section>mdo sde</section><text>gang su dag 'khor bas skrag cing byang grol gyi bde ba mngon par 'tshal ba ni bcom ldan 'das kyi mtshan yongs su bsgrags pa dang rig pa mchis pa'i sbubs zhi ba'i gzungs sngags kyi ming bsgrags pa na dga' ba dang / mchog tu dga'</text></item>
<item><p>142b6</p><section>mdo sde</section><text>ba dang / gus par sems can rnams kyi rnyed pa chen po dang / dge ba'i phyogs rnam par 'phel bar 'gyur lags so/ /de nas de bzhin gshegs pa dpal me tog gi snying pos 'di skad ces bka' stsal to/ /</text></item>
<item><p>142b7</p><section>mdo sde</section><text>rigs kyi bu de de bzhin no/ /khyod kyis ji skad smras pa de bzhin te/ rigs kyi bu nga byang chub sems dpa' gyur te brtson pa 'dis spyad pa spyod pa na smon lam 'di lta bu btab bo/ /bdag byang chub thob nas sems can gang</text></item>
<item><p>142b8</p><section>mdo sde</section><text>su dag phyogs bcu'i sangs rgyas kyi zhing thams cad na sbyin pa la brtson pa'i bsam pa can zhes bya ba nas/ shes rab la brtson pa'i bsam pa can zhes bya ba'i bar dag gis bdag gi ming sgrogs par byed cing sems can</text></item>
<item><p>143a1</p><section>mdo sde</section><text>thams cad kyis sems par byed na gal te de dag la lha dang lha ma yin du bcas pa'i 'jig rten na sems can la la pha rol tu phyin pa de dang de dag gi bar chad byed par nus pa zhig yod na sems can de dag gi dge ba'i phyogs 'phel</text></item>
<item><p>143a2</p><section>mdo sde</section><text>ba brgya stong du mar gyur cig /sngon gyi las kyi 'bras bu'i rgyu ni ma gtogs so/ /bdag kyang re shig bla na med pa yang dag par rdzogs pa'i byang chub mngon par rdzogs par 'tshang rgya bar ma gyur cig /gang yang bud med bu la</text></item>
<item><p>143a3</p><section>mdo sde</section><text>mngon par dga' ba zhes bya ba nas/ bu'i khur gyis skyo ba zhes bya ba'i bar dang / gang bud med sbrum pa zhes bya ba'i bar bdag la phyag 'tshal bar byed cing sems can thams cad kyis dga' ba dang / gus pa dang / dad pas bdag</text></item>
<item><p>143a4</p><section>mdo sde</section><text>gis ming yongs su sgrogs par byed la/ gal te ma 'am mngal na yod pa de la mi'am mi ma yin pa sdang ba'i sems kyis rnam par tho 'tsham par byed dam/ sman dang gsang sngags kyi sbyor bas kyang rung ste/ lus kun du 'khrug</text></item>
<item><p>143a5</p><section>mdo sde</section><text>par byed dam/ sems kun du 'khrug par byed dam zhes bya ba nas btsas pa tsam gyi bar la yang tha na yud tsam gcig tsam yang rnam par tho 'tsham par byed na/ bdag re shig bla na med pa yang dag par rdzogs pa'i byang chub mngon par</text></item>
<item><p>143a6</p><section>mdo sde</section><text>rdzogs par 'tshang rgya bar ma gyur cig ces sngon nga byang chub sems dpar gyur pa'i smon lam de lta bu btab bo/ /de bzhin du da ltar yang sems can gang dag sangs rgyas kyi zhing thams cad na sdug bsngal de lta bus gzir ba dag kyang zhes bya ba</text></item>
<item><p>143a7</p><section>mdo sde</section><text>nas ji ltar sngar bstan pa bzhin sems can thams cad kyis dga' ba dang / gus pa dang / dang bas bdag gi ming yongs su sgrogs par byed pa thams cad sdug bsngal de dag las yongs su grol bar 'gyur te gzhan du ma yin</text></item>
<item><p>143a8</p><section>mdo sde</section><text>no/ /sbyangs pa ma yin na sngon gyi las kyi 'bras bu'i rgyu ni ma gtogs so/ /'phags pa shin du rgyas pa chen po'i sde nyi ma'i snying po zhes bya ba'i mdo/ bam po lnga pa/</text></item>
<item><p>143b1</p><section>mdo sde</section><text>des 'di skad ces gsol to/ /btsun pa bcom ldan 'das sangs rgyas kyi zhing mi mjed ni ngo mtshar lags te/ de na sems can rnams mchog tu sdang ba/ gzu lums can/ rtsub pa/ phrag dog dang ldan pa/ snying brtse ba ma</text></item>
<item><p>143b2</p><section>mdo sde</section><text>mchis pa/ bgyis pa mi gzo ba/ tshig rtsub par smra ba/ log par lta ba dag lags pas der kha cig gis bdag la rnam par tho btsams na mi rung ste/ bdag mchis pas ci la yang mi sman lags so/ /bcom ldan</text></item>
<item><p>143b3</p><section>mdo sde</section><text>'das kyis bka' stsal pa/ rigs kyi bu 'di ni gnas ma yin zhing go skabs med do/ /sus dmigs pa med pa'i tshangs pa'i gnas pa legs par bsgoms shing legs par yid la byas par gyur pa de la ni bdud bye bas kyang rnam par</text></item>
<item><p>143b4</p><section>mdo sde</section><text>tho 'tsham pa 'am/ bar chad byed par nus pa 'di ni gnas med do/ /rigs kyi bu khyod kyis yun ring po nas dmigs pa med pa'i tshangs pa'i gnas pa shin du bsgoms shing legs par yid la byas zin gyis ma 'jigs shig /</text></item>
<item><p>143b5</p><section>mdo sde</section><text>rigs kyi bu khyod la gsang sngags gang dag gis sdang ba thams cad dad par 'gyur/ rmongs par 'gyur ba dang / gang gis bzod pa dang / dran pa dang / rab tu dang ba thob par byed pa'i gzungs sngags dmigs pa med</text></item>
<item><p>143b6</p><section>mdo sde</section><text>pa'i tshangs pa'i gnas pa'i rgyu 'thun pa byams pa chen po sbyin par mdzad do/ /tad ya thA/ bo bri ha/ bu bu la/ i la ba ra/ i la sa ha/ ha T+ya T+ya ga ga nA k+Sha/ sha ma sha ma/ mi tra mi tra/ tsakra</text></item>
<item><p>143b7</p><section>mdo sde</section><text>brti ti le/ sA ga ra ti le/ dur+b+ha li/ hi hi le/ ha ba he na rA dza te/ ya ba na mi tre/ k+ShA na ti mi tre/ mi tra rla me/ mi tra kha g+ha/ sarba sa twa dza mi tre/ ma na brta mi tre/ bi ti sha ra mi tre swA hA/</text></item>
<item><p>143b8</p><section>mdo sde</section><text>rigs kyi bu sdang ba zhi bar byed pa dang / rmongs par byed pa'i gsang sngags kyi gzungs sngags 'dis tsam pa ka'i 'bru mar la lan bdun bzlas brjod byas pas lag pa gnyis bskus na sdang ba thams cad dad par byed pa/ rmongs</text></item>
<item><p>144a1</p><section>mdo sde</section><text>par byed cing sdang ba'i sbrul dag dang / sdang ba'i gnod sbyin dang / grul bum dang / srul po dang / bdud bye ba brgya stong yang rung ste/ sdang ba'i sems dang ldan pa'i sems can de dag gis ci yang byed par</text></item>
<item><p>144a2</p><section>mdo sde</section><text>mi nus so/ /gal te sdang ba'i sems dang ldan pa thams cad kyis gling bzhi pa gang bar gyur kyang skyor chu gcig gis thams cad de'i mod kho na la med par 'gyur ro/ /gal te chu rnyog pa can gyis rgya mtsho bzhi yongs su gang bar</text></item>
<item><p>144a3</p><section>mdo sde</section><text>gyur kyang rung / skyor chu gcig kho nas rab tu dang bar byed de/ 'di la the tsom med kyis long la 'jig rten gyi khams mi mjed du song shig /yang de'i tshe byang chub sems dpa' sems dpa' chen po grangs med dpag tu med pas tshig</text></item>
<item><p>144a4</p><section>mdo sde</section><text>'thun par 'di skad ces gsol to/ /btsun pa bcom ldan 'das bdag cag kyang de bzhin gshegs pa shAkya thub pa la blta ba dang / phyag bgyi ba dang / bsnyen bkur bgyi ba dang / 'dus pa chen po blta ba dang / nyi ma'i snying</text></item>
<item><p>144a5</p><section>mdo sde</section><text>po'i chos kyis gnas pa klu'i yul rnam par 'jig par mdzad pa'i 'od zer gyi le'u sems can rnams kyi las 'byang ba'i gzungs sngags de yang mnyan par 'tshal lags na/ btsun pa bcom ldan 'das gal te der bdag kyang</text></item>
<item><p>144a6</p><section>mdo sde</section><text>mchir gnang ba lta na sangs rgyas kyi zhing mi mjed du bdag cag mchi lags so/ /de nas de dag la bcom ldan 'das de bzhin gshegs pa dpal me tog gi snying po des 'di skad ces bka' stsal to/ /rigs kyi bu dag khyed</text></item>
<item><p>144a7</p><section>mdo sde</section><text>thams cad so so nas gling bzhi pa'i 'khor los sgyur ba'i cha byad dang / rtags dang / dbyibs dang / yo byad dang / spyod lam gyis lhan cig mthun par deng shig /de nas byang chub sems dpa' bye ba phrag brgyad</text></item>
<item><p>144a8</p><section>mdo sde</section><text>bcu de dag thams cad gling bzhi pa'i 'khor los sgyur ba'i cha byad dang / rtags dang / dbyibs dang / yo byad dang / spyod lam mngon par sprul nas byang chub sems dpa' nam mkha'i snying po la sogs pa thams cad de bzhin</text></item>
<item><p>144b1</p><section>mdo sde</section><text>gshegs pa dpal me tog gi snying po'i zhabs gnyis la mgo bos phyag 'tshal te/ lan gsum bskor ba byas nas nam mkha' la 'khod do/ /byang chub sems dpa' sems dpa' chen po re res kyang rin po che las</text></item>
<item><p>144b2</p><section>mdo sde</section><text>byas pa'i pad ma 'dab ma stong pa bdun bdun dang / dpung gi tshogs yan lag bzhi pa yang mngon par sprul to/ /spyod lam de lta bus de nas chas te/ de dag thams cad skad cig thang cig gcig gis sangs rgyas kyi</text></item>
<item><p>144b3</p><section>mdo sde</section><text>zhing mi mjed 'dir 'khod de/ bcom ldan 'das de bzhin gshegs pa shAkya thub pa dang / byang chub sems dpa' rnams la mchod pa'i las bya ba'i phyir sangs rgyas kyi zhing mi mjed thams cad du kha cig gis ni gser gyi</text></item>
<item><p>144b4</p><section>mdo sde</section><text>phye ma'i char mngon par rab tu phab bo/ /bcom ldan 'das de bzhin gshegs pa shAkya thub pa dang / byang chub sems dpa' rnams la mchod pa'i las bya ba'i phyir kha cig gis ni dngul gyi phye ma'i char mngon par rab tu</text></item>
<item><p>144b5</p><section>mdo sde</section><text>phab bo/ /kha cig gis ni spos kyi phye ma'i char mngon par rab tu phab bo/ /kha cig gis ni mu tig gi char mngon par rab tu phab bo/ /kha cig gis ni gser skud dag mngon par rab tu phab bo/ /kha cig</text></item>
<item><p>144b6</p><section>mdo sde</section><text>gis ni mu tig gi do shal dag mngon par rab tu phab bo/ /kha cig gis ni dpung rgyan gyi rgyan dag mngon par rab tu phab bo/ /kha cig gis ni ras dang / ras bcos bu dang / gdugs dang / rgyal mtshan dang / ba dan gyi</text></item>
<item><p>144b7</p><section>mdo sde</section><text>char mngon par rab tu phab ste/ de dag thams cad kyis sangs rgyas kyi zhing mi mjed 'di lan gsum bskor ba byas nas phyogs gcig tu 'khod par gyur to/ /theg pa chen po 'dus pa chen po'i mdo nyi ma'i snying po'i le'u</text></item>
<item><p>144b8</p><section>mdo sde</section><text>las pho nya'i le'u ste gnyis pa rdzogs s+ho// // rgyal po gzugs can snying pos sngon ma mthong ba tshangs pa chen po dang / brgya byin dang / sred med kyi bu dang / gling bzhi pa'i 'khor los sgyur ba grangs</text></item>
<item><p>145a1</p><section>mdo sde</section><text>med dpag tu med pa mthong nas mchog tu ngo mtshar du gyur te/ stan las langs nas ha cang yang thag mi ring bar 'dug go/ /de nas byang chub sems dpa' sems dpa' chen po sangs rgyas kyi pho nya bzhi po de dag 'khor dang</text></item>
<item><p>145a2</p><section>mdo sde</section><text>bcas te/ de bzhin gshegs pa shAkya thub pa ga la ba de logs su thal mo sbyar ba rab tu btud nas 'khod do/ /de nas byang chub sems dpa' sems dpa' chen po nyi ma'i shugs kyi snying pos kyang de bzhin gshegs pa shAkya thub pa ga</text></item>
<item><p>145a3</p><section>mdo sde</section><text>la ba de logs su me tog tsam pa ka'i phreng ba dag gtor te/ de'i tshe tshigs su bcad pa 'di dag kyang gsol to/ /rkang gnyis dam pa 'gro ba'i snang ba 'dzin/ /lta ba nyams pa'i 'gro ba'i lam stsol ba/ /mnyam</text></item>
<item><p>145a4</p><section>mdo sde</section><text>nyid ldan pa 'gro la phan mdzad khyod/ /bdud dang klu rnams myur du 'dul mdzad khyod/ /gdul dka' 'gro ba nyon mongs thar mdzad khyod/ /chos 'dir snang ba yun ring 'bar mdzad khyod/ /bsam gtan</text></item>
<item><p>145a5</p><section>mdo sde</section><text>sgo 'di dag gis skyes mchog ldan/ /zhing mang thams cad shin du mdzes par mdzad/ /rgyal ba skyes mchog skye bo mkhas dgu la/ /rgyang ring nas ni zhing 'di brjod par mdzad/ /'gro ba'i chos kyi dus</text></item>
<item><p>145a6</p><section>mdo sde</section><text>'di dka' ba ste/ /de mthong bdag 'dir chos ched tshogs su mchis/ /'gro ba mir skye ba ni rnyed par dka'/ /shin du ring nas mir skye rnyed nas kyang / /nyon mongs chen pos zin gyur thub khyod ni/ /rab myur</text></item>
<item><p>145a7</p><section>mdo sde</section><text>nyon mongs dra ba gcod mdzad lags/ /sdug bsngal mtsho dang nyon mongs klung lhung ba/ /khyod kyis glang chen lta bur 'gro ba bsgral/ /rgyal bas phan tshun bdag cag pho nyar mngags/ /khyod kyis chos kyi</text></item>
<item><p>145a8</p><section>mdo sde</section><text>gter la yi rang mdzad/ /btsun pa bcom ldan 'das shar phyogs na sangs rgyas kyi zhing 'di nas sangs rgyas kyi zhing gang gA'i klung dpag tu ma mchis pa'i bye ma snyed 'das pa de na 'jig rten gyi khams ma dros pa zhes bgyi ba mchis</text></item>
<item><p>145b1</p><section>mdo sde</section><text>so/ /sangs rgyas kyi zhing de na de bzhin gshegs pa dgra bcom pa yang dag par rdzogs pa'i sangs rgyas tsam pa ka'i mdog ces bgyi ba bzhugs te 'tsho zhing gzhes la chos kyang ston to/ /de bzhin gshegs pa des bdag 'dir</text></item>
<item><p>145b2</p><section>mdo sde</section><text>mngags lags te/ de bzhin gshegs pa de khyod nyi ma'i snying po'i chos kyis gnas pa klu'i yul rnam par 'jig par mdzad pa'i 'od zer gyi le'u sems can rnams kyi las 'byang ba'i gzungs sngags 'di 'chad pa la dad</text></item>
<item><p>145b3</p><section>mdo sde</section><text>pa sbyin par mdzad cing gnod pa chung ngam/ skyod pa yang ngam/ stobs dang bde ba la reg pa la gnas sam zhes kyang zhu bar mdzad lags na bcom ldan 'das ci bsnyung ba mi mnga' lags sam/ gnod pa chung lags sam/</text></item>
<item><p>145b4</p><section>mdo sde</section><text>khyod kyi 'khor bro 'tshal ba ma mchis lags sam/ gnod pa chung lags sam/ chos nyan par 'tshal ba dag lags sam/ ji ltar chos thos pa bzhin du chos de la nan tan snying por bgyid pa dag lags sam/</text></item>
<item><p>145b5</p><section>mdo sde</section><text>chos kyis gnas pas gnas par bgyid pa lags sam/ khyod kyi sangs rgyas kyi zhing 'di na bdud kyi yul dang klu'i yul bcom lags sam/ khyod kyi sangs rgyas kyi yul gcig pu lags sam/ 'di na thogs pa</text></item>
<item><p>145b6</p><section>mdo sde</section><text>ma mchis par 'khor lo skor lags sam/ sangs rgyas kyi yul 'di na gang su dag 'khor lo skor bar 'gyur ba de dag gi don du de bzhin gshegs pa tsam pa ka'i mdog de khyod dang nyi ma'i snying po'i chos kyis gnas pa klu'i yul</text></item>
<item><p>145b7</p><section>mdo sde</section><text>'jig pa'i 'od zer gyi le'u gzungs sngags 'di la dad pa sbyin par mdzad lags so/ /de nas bden pa dang rjes su mthun pa'i gzungs sngags mthu che ba/ phan yon che ba/ 'dod pa'i 'dod chags thams cad zad par bgyid</text></item>
<item><p>145b8</p><section>mdo sde</section><text>pa/ gzugs kyi 'dod chags thams cad zad par bgyid pa/ gzugs med pa'i 'dod chags thams cad zad par bgyid pa/ nga rgyal dang / lhag pa'i nga rgyal dang / nga'o snyam pa'i nga rgyal thams cad</text></item>
<item><p>146a1</p><section>mdo sde</section><text>zad par bgyid pa 'di yang bskur lags so zhes bya ba ji ltar sngar bshad pa bzhin te/ bden pa dang rjes su 'thun pa'i bzod pa 'di ni bdud rnams tshar gcod pa/ klu rnams pham par bgyid pa/ lha rnams dga'</text></item>
<item><p>146a2</p><section>mdo sde</section><text>bar bgyid pa/ gnod sbyin rnams tshim par bgyid pa/ lha ma yin rnams rnam par 'jom par bgyid pa/ rje'u rigs rnams dga' bar bgyid pa/ dmangs rigs rnams mchog tu dga' bar bgyid pa/ bud med</text></item>
<item><p>146a3</p><section>mdo sde</section><text>'dod chags dang bral bar bgyid pa/ mang du thos pa rnams skyo bar bgyid pa/ rnal 'byor spyod pa rnams mngon par dga' bar bgyid pa/ nad thams cad rab tu zhi bar bgyid pa/ 'thab pa dang / thab mo dang /</text></item>
<item><p>146a4</p><section>mdo sde</section><text>mu ge dang / dus ma yin pa'i nad dang / pha rol gyi dmag tshogs dang / rlung dang / char pa dang / chu bo dang / grang ba dang / dro ba thams cad rnam par zhi bar bgyid pa/ kha ba dang / tsha ba dang / ro mi bro ba dang / rtsub pa dang /</text></item>
<item><p>146a5</p><section>mdo sde</section><text>hrud hrud po dang / reg par dka' ba'i dngos po rnams rab tu zhi bar bgyid pa/ chos kyi tshul 'bar bar bgyid pa/ chos kyi tshul rgyun mi 'chad par bgyid pa/ sangs rgyas kyi bstan pa ston par bgyid pa/ 'khor bas skrag pa</text></item>
<item><p>146a6</p><section>mdo sde</section><text>rnams dbugs 'byin par bgyid pa/ zad pa shes pa skye bar bgyid pa/ mi skye ba shes pa rtogs par bgyid pa/ ma rig pa'i mun pa'i phung po thams cad rab tu 'joms par bgyid pa/ sdug bsngal gyi khur 'dor bar bgyid pa/</text></item>
<item><p>146a7</p><section>mdo sde</section><text>sred pa'i klung skems par bgyid pa 'di yang bskur lags te/ tad ya thA/ bA ye ba ya pa ri bA re/ ba he ba ha pa ri bA re/ pr-i tha bi pa ri bA re/ a be a ba pa ri bA re/ te dze te dza pa ri bA re/ ma le ma la pa ri bA re/</text></item>
<item><p>146a8</p><section>mdo sde</section><text>kha g+he kha g+ha pa ri bA re/ A lo ke A lo ka pa ri bA re/ s+tha me s+tha ma pa ri bA re/ rA dze rA dza pa ri bA re/ si li si la pa ri bA re/ ga me ga ma pa ri bA re/ a bo tsa a bo tsa pa ri bA re/ ma la ma la la ma</text></item>
<item><p>146b1</p><section>mdo sde</section><text>la me la ma/ rA la rA la la ma/ bid+yA dz+nyA na ma b+hu haM ga me/ b+hu hang ga ma pa ri bA re/ tsak+Shu gra he/ tsak+Shu gra ha pa ri bA re/ sho tra gra he/ sho tra gra ha pa ri bA re/ g+h+rA Na gra he/ g+h+rA Na gra ha pa ri bA re/ dzi hwa</text></item>
<item><p>146b2</p><section>mdo sde</section><text>gra he/ dzi hwa gra hA pa ri bA re/ kA ya gra he/ kA ya gra ha pa ri bA re/ ma na gra he/ ma na gra ha pa ri bA re/ spar sha gra he/ spar sha gra ha pa ri bA re/ be da na gra he/ be da na gra ha pa ri bA re/</text></item>
<item><p>146b3</p><section>mdo sde</section><text>triSh+NA gra he/ triSh+NA gra ha pa ri bA re/ u pA dA na gra he/ u pA dA na gra ha pa ri bA re/ b+hA ba gra he/ b+hA ba gra hA pa ri bA re/ dzA ti gra he/ dzA ti gra ha pa ri bA re/ dza ra ma ra Na gra he/</text></item>
<item><p>146b4</p><section>mdo sde</section><text>dza ra ma ra Na gra hA pa ri bA re/ duHkha san ta pA gra he/ duHkha sa na ta pA gra ha pa ri bA re/ A rA pA rA d+h+wa dze gra he/ A rA pA rA d+h+wa dza gra ha pa ri bA re/ A rA pA rA dwi dza gra he/ A rA bA rA</text></item>
<item><p>146b5</p><section>mdo sde</section><text>dwi dzi gra hA pa ri bA re/ a brta bi brta s+ya a ba ra mu pa ma swa s+ya big bi ni brta/ Ar+ya rasmi sa ma be ga shA na ti swA hA/ btsun pa bcom ldan 'das de bzhin gshegs pa tsam pa ka'i mdog des bden pa</text></item>
<item><p>146b6</p><section>mdo sde</section><text>dang rjes su 'thun pa'i bzod pa bskur ba ni 'di lags so/ /bcom ldan 'das kyis kyang legs so zhes bya ba gnang ngo / /sangs rgyas kyi zhing mi mjed du thams cad dang ldan pa'i 'khor lhags pas kyang</text></item>
<item><p>146b7</p><section>mdo sde</section><text>legs so zhes bya ba byin te/ bsam gtan la snyoms par zhugs pa dag ni ma gtogs so/ /de nas bcom ldan 'das kyis byang chub sems dpa' nyi ma'i shugs kyi snying po la 'di skad ces bka' stsal to/ /</text></item>
<item><p>146b8</p><section>mdo sde</section><text>rigs kyi bu 'dir nga stan 'di nyid la bzhugs bzhin sems can rnams la don dang bcas pa/ tshig 'bru dang bcas pa/ lhag chad med pa'i bden pa dang / rjes su 'thun pa'i bzod pa rgya cher ston par</text></item>
<item><p>147a1</p><section>mdo sde</section><text>mdzad do/ /rigs kyi bu de bzhin gshegs pa tsam pa ka'i mdog gis gang khyod 'dir 'ong ba'i tshe bsrung ba'i phyir byin pa lus kyi khyad par thams cad sgrub pa zhes bya ba nas shin du yongs su mya ngan las 'das pa</text></item>
<item><p>147a2</p><section>mdo sde</section><text>sgrub pa zhes bya ba'i bar nyi ma'i spyan pad ma'i sbu gu'i gzungs sngags de khyod kyis kyang ston cig /de nas byang chub sems dpa' sems dpa' chen po nyi ma'i shugs kyi snying pos 'di skad ces gsol to/ /s+yAd ya the dan/</text></item>
<item><p>147a3</p><section>mdo sde</section><text>sid d+ha ma te/ bi lo ka ma te/ e le ge ta ri she/ ru tse su ru tse/ bud d+he/ bi bud d+he/ ma hA bud d+he/ un mad d+he/ un mad d+ha pra ti She d+ha ne/ ra ga d+hu ba pra ti She d+ha ne/ bin du bin</text></item>
<item><p>147a4</p><section>mdo sde</section><text>du ma te/ tsi ta tsi ta ba ti She d+ha ne/ arke tsan dra ad+he/ ha ha tsi ti/ ha ta ni rmi/ ha ta kA ma be ge/ ha ta pau na b+ha bi ra dze/ ha ta tsak+Shu sa ma te/ ha ta bi ma ta mu tre/ ha ta yA g+he/</text></item>
<item><p>147a5</p><section>mdo sde</section><text>ha ta yA g+he/ ha ta sa mu dra dza be/ ha ta bi ma na rA dze/ ha ta hi te/ ha ta tsi ta Te/ ha ta d+harma rA dze/ ha ta ba hu rA dze/ ha ta brdza ma ti/ ha ta u pa ga ma te/ ha ta ro pa rasmi/ ha ta d+harma</text></item>
<item><p>147a6</p><section>mdo sde</section><text>sid d+hi/ ha ta sarbo na ma da/ dz+nyA dz+nyA dz+nyA/ bi dz+nyA dz+nyA dz+nyA/ sarba mArga dz+nyA dz+nyA e Sho na da sa~M sa ra duHkhe swA hA/ btsun pa bcom ldan 'das de bzhin gshegs pa tsam pa ka'i mdog des bdag chas pa'i dus kyi tshe</text></item>
<item><p>147a7</p><section>mdo sde</section><text>bsrung ba'i slad du nyi ma'i spyan pad ma'i gzungs sngags stsal ba ni 'di lags so/ /de nas bcom ldan 'das shAkya thub pas tshe dang ldan pa snyan pa la bka' stsal pa/ snyan pa khyod kyis nyi ma'i snying po'i spyan pad ma'i</text></item>
<item><p>147a8</p><section>mdo sde</section><text>gzungs sngags 'di zung shig /snyan pa de bzhin gshegs pa dgra bcom pa yang dag par rdzogs pa'i sangs rgyas rnams 'jig rten du 'byung ba rnyed par dka'o/ /de bas kyang nyi ma'i spyan pad ma'i gzungs</text></item>
<item><p>147b1</p><section>mdo sde</section><text>sngags 'di ches rnyed par dka'o/ /rigs kyi bu de bzhin gshegs pa'am de bzhin gshegs pa'i nyan thos kyis kyang rung / gang gis kyang ri'i rgyal po ri rab bam/ rgya mtsho chen po'i yon tan dang / phan yon ni brjod par nus so/ /nyi ma'i spyan pad ma'i gzungs sngags 'di'i yon tan dang phan yon ni</text></item>
<item><p>147b2</p><section>mdo sde</section><text>bskal 'am bskal pa las lhag par yang rung ste brjod par mi nus so/ /nyi ma'i spyan pad ma'i gzungs sngags 'di ni de ltar zab pa yin no/ /rigs kyi bu khyod kyis nyi ma'i spyan pad ma'i gzungs sngags 'di zung shig /kun chub par gyis shig /'khor bzhi</text></item>
<item><p>147b3</p><section>mdo sde</section><text>po de dag la yang rgyas par yang dag par rab tu ston cig dang / der sems can rnams 'dod pa'i 'dod chags thams cad spong bar 'gyur ro zhes bya ba nas zag pa thams cad zad pa dang / byang grol gyi bde ba dang ldan</text></item>
<item><p>147b4</p><section>mdo sde</section><text>pa'i bar du yang 'gyur ro/ /de nas de'i tshe byang chub sems dpa' spos kyi glang po ches 'di skad ces gsol to/ /shing gi rgyal po'i drung du bdud ni gcig pu khyod kyis bcom/ /byang chub rab mchog dam pa</text></item>
<item><p>147b5</p><section>mdo sde</section><text>yang ni gcig pus brnyes pa lags/ /lha dang mi dang gnod sbyin gcig pu khyod kyis dbang du mdzad/ /rgyal ba nyi ma rab grol ye shes mchog gi 'od zer lags/ /'di na mu stegs gzhan ni gcig pus</text></item>
<item><p>147b6</p><section>mdo sde</section><text>'od dang bral mdzad pa/ /'jig rten kun na srin bu me khyer dag la nyi ltar mdzes/ /thub pa 'dus na sems can bsgral ba'i don kyang mdzad lags te/ /dkon mchog gsum gyi gdung dang chos tshul yun</text></item>
<item><p>147b7</p><section>mdo sde</section><text>ring gnas par mdzad/ /khyod gcig pu la mchod phyir byang chub sems dpa' rnams lhags pa/ /dge dang byang chub yongs su btsal phyir chos don gnyer ba lags/ /rgyal ba khyod ni sdug bsngal</text></item>
<item><p>147b8</p><section>mdo sde</section><text>thams cad gcod pa'i chos ston pa/ /khyod ni ye shes byang chub spyod pa rab mchog ston par mdzad/ /gcig pus zhi 'gyur bdud rtsis sems can rnams kyang zhi mdzad pa/ /yang sred ma mchis mdzad</text></item>
<item><p>148a1</p><section>mdo sde</section><text>slad srog chags khrag khrig sgrol ba khyod/ /zag pa zad cing lta dang bral ba nyon mongs spangs gyur pa/ /gang na mya ngan byed med zhi ba'i grong khyer gshegs pa khyod/ /'di ni 'jig rten kun du khyod gcig sman</text></item>
<item><p>148a2</p><section>mdo sde</section><text>dang mtshungs lags te/ /rgyal ba rnams kyis khyod la zhu ba'i slad du pho nyar mngags/ /rig pa'i rgya mtsho thugs rje mnyam pas gnas par mdzad pa po/ /thub pa zla ba'i chos dang gsan nas gzungs kyang bskur ba</text></item>
<item><p>148a3</p><section>mdo sde</section><text>lags/ /btsun pa bcom ldan 'das lho phyogs na sangs rgyas kyi zhing 'di nas dper bgyi na grong khyer rgyar dpag tshad tsam mchis pa bye mas gtams pa de snyed kyi sangs rgyas kyi zhing dag 'das nas snyigs ma lnga dang ldan pa de na</text></item>
<item><p>148a4</p><section>mdo sde</section><text>'jig rten gyi khams snyigs ma'i rgyal mtshan zhes bgyi ba mchis te/ de na de bzhin gshegs pa ri dbang rgyal po zhes bya ba bzhugs te 'tsho zhing gzhes la chos kyang ston to/ /de bzhin gshegs pa des bdag 'dir mngags lags te/</text></item>
<item><p>148a5</p><section>mdo sde</section><text>de bzhin gshegs pa de khyod nyi ma'i snying po'i chos kyis gnas pa klu'i yul rnam par 'jig par mdzad pa'i 'od zer gyi le'u sems can rnams kyi las 'byang ba'i gzungs sngags 'di 'chad pa la dad pa sbyin par mdzad cing gnod pa chung ngam/ bskyod pa</text></item>
<item><p>148a6</p><section>mdo sde</section><text>yang ngam/ stobs dang bde ba la reg par gnas sam zhes kyang zhu bar mdzad lags na/ btsun pa bcom ldan 'das ci bsnyung ba mi mnga' lags sam/ gnod pa chung lags sam/ khyod kyi 'khor bro 'tshal</text></item>
<item><p>148a7</p><section>mdo sde</section><text>ba ma mchis lags sam/ gnod pa chung lags sam/ dam pa'i chos nyan par 'tshal ba dag lags sam/ ji ltar chos thos pa bzhin du chos de la nan tan snying por bgyid pa dag lags sam/ chos kyis</text></item>
<item><p>148a8</p><section>mdo sde</section><text>gnas pas gnas par bgyid pa dag lags sam/ khyod kyi sangs rgyas kyi zhing 'di na bdud kyi yul dang / klu'i yul bcom lags sam/ khyod kyi sangs rgyas kyi yul gcig pu lags sam/</text></item>
<item><p>148b1</p><section>mdo sde</section><text>'di na thogs pa ma mchis par chos kyi 'khor lo bskor lags sam/ sangs rgyas kyi yul 'di na gang su dag 'khor lo skor bar 'gyur ba de dag gi don du de bzhin gshegs pa ri dbang rgyal po de khyod dang nyi ma'i snying po'i chos kyis gnas</text></item>
<item><p>148b2</p><section>mdo sde</section><text>pa klu'i yul rnam par 'jig par mdzad pa'i 'od zer gyi le'u sems can rnams kyi las 'byang ba'i gzungs sngags 'di la dad pa sbyin par mdzad lags so/ /de nas stong pa nyid dang rjes su 'thun pa'i gzungs sngags mthu che ba/</text></item>
<item><p>148b3</p><section>mdo sde</section><text>phan yon che ba/ 'dod pa'i 'dod chags thams cad zad par bgyid pa/ gzugs kyi 'dod chags thams cad dang / gzugs med pa'i 'dod chags thams cad zad par bgyid pa/ nga rgyal dang / lhag</text></item>
<item><p>148b4</p><section>mdo sde</section><text>pa'i nga rgyal dang / nga'o snyam pa'i nga rgyal thams cad zad par bgyid pa zhes bgyi ba nas ji ltar sngar bshad pa'i bar dang / sdug bsngal gyi khur 'dor bar bgyid pa'i bar 'di yang bskur lags te/ tad ya thA/</text></item>
<item><p>148b5</p><section>mdo sde</section><text>d+hu ma te/ d+hu ma te/ ak+Shi d+hu ma te/ pra b+hA sa d+hu ma te/ sarbA kA sha d+hu ma te/ a bai kha g+ha/ bai me ta kha g+ha/ a bai k+Sha kha g+ha/ a mo ha kha g+ha/ a na n+ya kha g+ha/ byA bi ti kha g+ha/ sa~M ru</text></item>
<item><p>148b6</p><section>mdo sde</section><text>tsa kha g+ha/ a nai ma kha g+ha/ lo tsa na kha g+ha/ shi khi kha g+ha/ bi d+hi mi da kha g+ha/ u k+Sho ma kha g+ha/ u ro kha g+ha/ ak+Shi kha g+ha/ a pa da ma no kha g+ha/ rU pa kha g+ha/</text></item>
<item><p>148b7</p><section>mdo sde</section><text>yA ba da bi dz+nyA na kha g+ha/ tsak+Shu d+hA tu kha g+ha/ yA ba da ma no bi dz+nyA na d+hA tu kha g+ha/ pr-i tha bI d+hA tu kha g+ha/ yA ba da bi dz+nyA na d+hA tu kha g+ha/ tsa tu smr-i t+yu pa s+tha na kha g+ha/ yA ba da A bo na ka kha g+ha/</text></item>
<item><p>148b8</p><section>mdo sde</section><text>duHkha g+ha/ yA ba da mArga kha g+ha/ bi pa ba na/ bi k+Sha pa/ a nan sa mu dra nan/ sarba k+Sha ra nan/ sarba sang s+tha nan/ ba shU pa nan/ a kin tsa na nan/ k+Sha b+ha k+Sha/ i le i i</text></item>
<item><p>149a1</p><section>mdo sde</section><text>le/ i i le mi le swA hA/ bcom ldan 'das de bzhin gshegs pa ri dbang rgyal pos khyod la stong pa nyid dang rjes su 'thun pa'i gzungs sngags bskur ba ni 'di lags so/ /de nas bcom ldan 'das shAkya</text></item>
<item><p>149a2</p><section>mdo sde</section><text>thub pas legs so zhes bya ba gnang ngo / /sangs rgyas kyi zhing mi mjed du thams cad dang ldan pa'i 'khor lhags pas kyang legs so zhes bya ba byin te/ bsam gtan dang ldan pa dag ni ma gtogs so/ /de nas bcom ldan</text></item>
<item><p>149a3</p><section>mdo sde</section><text>'das kyis byang chub sems dpa' sems dpa' chen po spos kyi glang po che la 'di skad ces bka' stsal to/ /rigs kyi bu 'dir nga stan 'di nyid la bzhugs bzhin du sems can rnams la don dang bcas pa/ tshig 'bru dang bcas pa/</text></item>
<item><p>149a4</p><section>mdo sde</section><text>lhag chad med pa'i stong pa nyid dang rjes su 'thun pa'i gzungs sngags rgya cher ston par mdzad do/ /rigs kyi bu de bzhin gshegs pa ri dbang rgyal pos gang khyod 'dir 'ong ba'i tshe bsrung ba'i phyir byin pa mi zad pa'i sbubs kyi lung bstan pa</text></item>
<item><p>149a5</p><section>mdo sde</section><text>sems can rnams kyi sems dang / tshor ba sgrub pa yang dag par 'du ba/ thams cad mkhyen pa'i ye shes thob pa dang / bdud bzhi 'dul ba/ sgrub pa'i gnas dang / chos kyi tshul dang / dkon mchog gsum</text></item>
<item><p>149a6</p><section>mdo sde</section><text>gyi gdung sgrub pa/ mi zad pa'i sbubs kyi lung bstan pa'i bar de khyod kyis kyang ston cig /de nas byang chub sems dpa' sems dpa' chen po spos kyi glang po ches 'di skad ces gsol to/ /tad+ya ya thA/ sha ra Na byA ya/</text></item>
<item><p>149a7</p><section>mdo sde</section><text>shi k+Sha byA ya/ smr-i ti byA ya/ pra ha Na byA ya/ rid+d+hi byA ya/ in dra ya byA ya/ ba la byA ya/ bo d+h+yA da ga byA ya/ sa mA d+hi byA ya/ d+hA ra NI byA ya/ k+ShA na ti byA ya/ d+h+yA na byA ya/</text></item>
<item><p>149a8</p><section>mdo sde</section><text>a rU pa byA ya/ a ni na dza byA ya/ mArga byA ya/ a b+hi dz+nyA byA ya/ pra ti sa~M bid byA ya/ b+hU mi byA ya/ bid+yA byA ya/ ma hA mai tre byA ya/ ma hA ka ru Na byA ya/ pr-i thi bI byA</text></item>
<item><p>149b1</p><section>mdo sde</section><text>ya/ sa twa byA ya/ d+harma byA ya/ ta ma byA ya/ A lo ka byA ya/ pra ti b+hA sa byA ya/ pra ti shru ru da ka byA ya/ ga ga na byA ya/ ma ra byA ya/ shUn+ya tA byA ya/ pra tI t+ya byA ya/ a pra Ni hi</text></item>
<item><p>149b2</p><section>mdo sde</section><text>ta byA ya/ a ni mi da ta byA ya/ ru ta byA ya/ g+ho Sha byA ya/ a ki na tsa na byA ya/ a b+hi sa ma ya a nu nu/ a no na/ a ba ha/ tsa tsA ra/ tsa tsa tsa ra bi mu/ tsa tsa tsa k+Sha/ tsa tsa</text></item>
<item><p>149b3</p><section>mdo sde</section><text>tsa ra bi mu byA ya/ bi mu A pa byA ya/ bi mu a sa mu dra tsa ra bi mu/ ts+tshe da bi mu/ A kA sha bi mu/ byung pa sha ma bi mu/ a ha ha bi mu/ a pA ra bi mu/ u pa sha ma/ sa li la</text></item>
<item><p>149b4</p><section>mdo sde</section><text>bi mu swA hA/ btsun pa bcom ldan 'das de bzhin gshegs pa ri dbang rgyal po des bdag chas pa'i dus kyi tshe/ bdag bsrung ba'i slad du mi zad pa'i sbubs kyi gzungs sngags stsal ba ni 'di lags so/ /de nas bcom</text></item>
<item><p>149b5</p><section>mdo sde</section><text>ldan 'das shAkya thub pas tshe dang ldan pa kun shes kau Di n+ya la bka' stsal pa/ kau Di n+ya khyod kyis mi zad pa'i sbubs kyi gzungs sngags 'di zung shig /kau Di n+ya de bzhin gshegs pa dgra bcom pa rnams 'jig rten du 'byung</text></item>
<item><p>149b6</p><section>mdo sde</section><text>ba rnyed par dka'o/ /de bas kyang mi zad pa'i sbubs kyi lung bstan pa 'di ches rnyed par dka'o/ /rigs kyi bu de bzhin gshegs pa 'am de bzhin gshegs pa'i nyan thos kyis kyang rung bskal pa brgya stong gis sems</text></item>
<item><p>149b7</p><section>mdo sde</section><text>can thams cad kyi sems kyi skad cig bgrang bar nus so/ /gang dag mi zad pa'i sbubs kyi gzungs sngags 'dir mun pa med par 'jug pas zhugs pa'i sangs rgyas kyi chos ma 'dres pa bcwa brgyad po de dag ni gang gis</text></item>
<item><p>149b8</p><section>mdo sde</section><text>kyang bgrang bar mi nus so/ /kau Di n+ya de lta bas na mi zad pa'i sbubs kyi lung bstan pa'i chos 'di ji ltar thos pa 'khor bzhi po dag la yang rgyas par yang dag par rab tu ston cig dang / de dag chos de thos pas</text></item>
<item><p>150a1</p><section>mdo sde</section><text>las thams cad zad pa thob par 'gyur ba nas spobs pa thogs pa med pa dag dang / spobs pa gcad du med pa dag dang / spobs pa rgyun mi 'chad pa'i bar dag thob par 'gyur zhing khams gsum las khyad</text></item>
<item><p>150a2</p><section>mdo sde</section><text>par du 'phags pa'i de bzhin gshegs pa dag tu yang 'gyur ro/ /yang de'i tshe byang chub sems dpa' sems dpa' chen po snang ba'i snying po'i dpal de bzhin gshegs pa shAkya thub pa ga la ba de logs su thal mo sbyar ba rab tu</text></item>
<item><p>150a3</p><section>mdo sde</section><text>btud nas de'i tshe tshigs su bcad pa 'di dag gsol to/ /'gro drug sdug bsngal gyis khrid cing / /nyon mongs nad kyis kun tu g.yengs/ /khyod ni mkhas pa mgon gyur khyod/ /rgal nas 'gro</text></item>
<item><p>150a4</p><section>mdo sde</section><text>ba sgrol mdzad khyod/ /dbang po drug la rmongs gyur cing / /bdud kyi zhags pas nyer zin la/ /yang dag lam ni ston pa khyod/ /'jig rten na ni rab rnyed dka'/ /yan lag drug ldan khyim</text></item>
<item><p>150a5</p><section>mdo sde</section><text>gyi gzhi/ /mkhas pa'i mi rnams kyis spangs la/ /khyod ni 'jig rten kun gyi gnyen/ /chos kyi mu ge 'jig mdzad pa/ /mngon shes drug ldan sgom byed la/ /bden pa gsung ba drang srong</text></item>
<item><p>150a6</p><section>mdo sde</section><text>che/ /sems can 'khor bar zhugs pa rnams/ /'ching ba dam las grol mdzad khyod/ /khyod kyi sngags la dad nas su/ /zhing 'dir yang ni lhags pa lags/ /'dir ni 'jig rten mgon</text></item>
<item><p>150a7</p><section>mdo sde</section><text>po yis/ /bdag cag pho nyar mngags kyis gson/ /btsun pa bcom ldan 'das nub phyogs na sangs rgyas kyi zhing 'di nas sangs rgyas kyi zhing gang gA'i klung bzhi bcu rtsa gnyis kyi bye ma snyed 'das nas/ de na</text></item>
<item><p>150a8</p><section>mdo sde</section><text>'jig rten gyi khams snying po'i rgyal mtshan zhes bgyi ba mchis so/ /sangs rgyas kyi zhing de na de bzhin gshegs pa ye shes dpal brtsegs rgyal po zhes bgyi ba bzhugs te 'tsho zhing gzhes la chos kyang ston to/ /</text></item>
<item><p>150b1</p><section>mdo sde</section><text>de bzhin gshegs pa des bdag sangs rgyas kyi zhing 'dir mngags lags te/ de bzhin gshegs pa de khyod nyi ma'i snying po'i chos kyis gnas pa klu'i yul rnam par 'jig par mdzad pa'i 'od zer gyi le'u sems can rnams</text></item>
<item><p>150b2</p><section>mdo sde</section><text>kyi las 'byang ba'i gzungs sngags 'di 'chad pa la dad pa sbyin par mdzad cing gnod pa chung ngam/ bskyod pa yang ngam/ stobs dang bde ba la reg par gnas sam zhes kyang 'dri bar mdzad lags na btsun pa</text></item>
<item><p>150b3</p><section>mdo sde</section><text>bcom ldan 'das ci bsnyung ba mi mnga' lags sam/ gnod pa chung lags sam/ khyod kyi 'khor bro 'tshal ba ma mchis lags sam/ gnod pa chung lags sam/ dam pa'i chos nyan par 'tshal</text></item>
<item><p>150b4</p><section>mdo sde</section><text>lags sam/ ji ltar chos rjes su thos pa bzhin du yang chos de la yang nan tan snying por bgyid pa dag lags sam/ chos kyis gnas pas gnas par bgyid lags sam/ khyod kyi sangs rgyas kyi zhing 'di na</text></item>
<item><p>150b5</p><section>mdo sde</section><text>bdud kyi yul dang klu'i yul bcom lags sam/ khyod kyi sangs rgyas kyi yul cig pu lags sam/ 'di na thogs pa ma mchis par 'khor lo skor lags sam/ sangs rgyas kyi zhing 'di na gang su dag</text></item>
<item><p>150b6</p><section>mdo sde</section><text>'khor lo skor bar 'gyur ba de dag gi don du de bzhin gshegs pa ye shes dpal brtsegs rgyal po de khyod dang nyi ma'i snying po'i chos kyis gnas pa klu'i yul rnam par 'jig par mdzad pa'i 'od zer gyi le'u sems can rnams kyi las 'byang ba'i</text></item>
<item><p>150b7</p><section>mdo sde</section><text>gzungs sngags 'di la dad pa sbyin par mdzad lags so/ /de nas smon pa med pa'i rjes su 'thun pa'i gzungs sngags mthu che ba/ phan yon che ba/ 'dod pa'i 'dod chags thams cad yang dag par zad par</text></item>
<item><p>150b8</p><section>mdo sde</section><text>bgyid pa/ gzugs kyi 'dod chags thams cad dang / gzugs med pa'i 'dod chags yang dag par zad par bgyid pa/ nga rgyal dang / lhag pa'i nga rgyal dang / nga'o snyam pa'i nga rgyal</text></item>
<item><p>151a1</p><section>mdo sde</section><text>thams cad yang dag par zad par bgyid pa 'di yang bskur lags te zhes bgyi ba nas ma rig pa'i mun pa'i phung po thams cad rab tu 'joms par bgyid pa/ sdug bsngal gyi khur 'dor bar bgyid pa zhes bgyi</text></item>
<item><p>151a2</p><section>mdo sde</section><text>ba'i bar du ji ltar sngar bshad pa bzhin no/ /tad ya thA/ sha na sha ra/ sha ma na sha ba/ a pak+Sha ba sha /tsak+Shu b+ha ba sha ba/ sho tra sha ba/ g+h+rA Na sha ba/ dzi hwa sha ba/ kA ya sha ba/</text></item>
<item><p>151a3</p><section>mdo sde</section><text>ma nA sha ba/ k+Sha ti bid+ya tsak+Shu pr-i tha bI k+Sha b+ha/ shro tra a ba k+Sha b+ha/ dzi hwa bA yu k+Sha b+ha/ ma na o dza k+Sha b+ha/ A lo ka dz+nyA na k+Sha b+ha/ bA tsa sang gra ma k+Sha b+ha/ ang ku ra kha g+ha k+Sha b+ha/ sha ma ka ru</text></item>
<item><p>151a4</p><section>mdo sde</section><text>k+Sha b+ha/ k+Sha rA sa k+Sha b+ha/ shAn ti bya sra k+Sha b+ha/ na to na tai na to na a ba n+ye ra to na/ na yA ba na yi na to na e Sha an ta duHkha s+ya swA hA/ btsun pa bcom ldan 'das de bzhin gshegs pa ye shes</text></item>
<item><p>151a5</p><section>mdo sde</section><text>dpal brtsegs rgyal po des smon pa med pa'i rjes su 'thun pa'i gzugs sngags bskur ba ni 'di lags so/ /bcom ldan 'das kyis kyang legs so zhes bya ba gnang ngo / /bsam gtan dang ldan pa rnams ma</text></item>
<item><p>151a6</p><section>mdo sde</section><text>gtogs pa sangs rgyas kyi zhing mi mjed kyi nang du gtogs pa'i sems can thams cad dang ldan pa rnams kyis kyang legs so zhes bya ba byin no/ /de nas bcom ldan 'das kyis byang chub sems dpa' sems dpa' chen</text></item>
<item><p>151a7</p><section>mdo sde</section><text>po snang ba'i snying po'i dpal la 'di skad ces bka' stsal to/ /rigs kyi bu nga stan 'di nyid la bzhugs bzhin sems can rnams la don bzang po/ /tshig 'bru bzang po lhag chad med pa/ smon pa med pa</text></item>
<item><p>151a8</p><section>mdo sde</section><text>dang rjes su 'thun pa'i gzungs sngags 'di rgya cher ston par mdzad do/ /rigs kyi bu de bzhin gshegs pa ye shes dpal brtsegs rgyal pos gang khyod la 'dir 'ong ba'i tshe byin la rig sngags kyi rten gyi lung bstan pa</text></item>
<item><p>151b1</p><section>mdo sde</section><text>de khyod kyis kyang ston cig /lung bstan pa des ni 'dir sems can rnams kyi sred pa chung ngu dang / 'bring dang / chen po'i nyon mongs pa srid pa'i rgyu rnams rab tu zhi bar 'gyur ro/ /de bzhin du gzugs dang gzugs med</text></item>
<item><p>151b2</p><section>mdo sde</section><text>pa'i nyon mongs pa srid pa'i rgyu rnams zhi bar 'gyur ro/ /bskal pa gang gA'i klung gi bye ma snyed kyang bsnyil bar 'gyur ro/ /las 'byang ba dang / dge ba'i phyogs thams cad yongs su rdzogs pa'i bar du yang 'gyur ro/ /</text></item>
<item><p>151b3</p><section>mdo sde</section><text>btsun pa bcom ldan 'das de bzhin te bstan par bgyi lags so/ /tad ya thA/ ga pi ri ts+tshe da/ gar+b+ha sa k+Sha se/ gar+b+ha re bid+ya pra b+ha ga k+She k+Sha ya/ yo ge pra ti ha ra sha man na si ka the/ sa ma me g+ha</text></item>
<item><p>151b4</p><section>mdo sde</section><text>dza She/ a k+Sha ya/ na te k+Sha b+ha ba dze/ nid d+ha dz+ha She/ sa ma na dz+ha She/ a d+ha sha ya dz+ha She/ bi pra b+ha dz+ha She/ shai k+Sha dz+nya She/ sa le la gu h+ya dz+ha She/ sa li gu ha b+hai k+Shi pa na ko she/</text></item>
<item><p>151b5</p><section>mdo sde</section><text>sA d+ha na ko no si ba d+ha na na th+ye/ bi ta pra bid te/ u pa kra ma pa the/ a na ts+tsha d+ya pra khre/ pra ti kra me na/ sa kang th+ya shai sa lo tsa na ba me/ kro d+ha d+ha re/ kA ma sa she/ A kA sha kha ge nA</text></item>
<item><p>151b6</p><section>mdo sde</section><text>ga kun dze/ bid+ya ba ne/ kla na ba ne/ u tsa ba ne/ sa me ma ke re/ sha ri ya ba ne/ me g+ha dza be ha ri ko no ba/ na ya na mu khe/ sA ra k+Sha ko le/ na rA ya Na tsa re/ in dra</text></item>
<item><p>151b7</p><section>mdo sde</section><text>bA sa ne/ o a/ a ba a/ a rA ba A/ sA ra me g+ha/ duHkha nasti ra ni nirba he swA hA/ btsun pa bcom ldan 'das de bzhin gshegs pa ye shes dpal brtsegs rgyal po des bdag chas</text></item>
<item><p>151b8</p><section>mdo sde</section><text>pa'i dus kyi tshe bsrung ba'i slad du rig sngags kyi rten gyi lung bstan pa stsal ba ni 'di lags so/ /de nas bcom ldan 'das de bzhin gshegs pa shAkya thub pas tshe dang ldan pa shA ri'i bu la bka' stsal pa/ sha ra dwa ti'i bu</text></item>
<item><p>152a1</p><section>mdo sde</section><text>khyod kyis rig sngags kyi rten gyi gzungs sngags 'di zung shig / shA ra dwa ti'i bu de bzhin gshegs pa dgra bcom pa yang dag par rdzogs pa'i sangs rgyas rnams 'jig rten du 'byung ba rnyed par dka'o/ /de bas</text></item>
<item><p>152a2</p><section>mdo sde</section><text>kyang rig sngags kyi rten gyi gzungs sngags 'di ches rnyed par dka'o/ /shA ra dwa ti'i bu de bzhin gshegs pa'am de bzhin gshegs pa'i nyan thos kyis kyang rung bskal pa brgyas gling bzhi pa'i 'jig rten gyi khams kyi sa'i</text></item>
<item><p>152a3</p><section>mdo sde</section><text>khams thams cad kyi rdul phra rab rnams bgrang ba'am mtha' rtogs par nus so/ /rig sngags kyi rten gyi gzungs sngags 'di'i mtha' ni bskal pa brgya stong gis kyang brjod par mi nus so/ /rig sngags kyi rten gyi</text></item>
<item><p>152a4</p><section>mdo sde</section><text>lung bstan pa 'di ni de ltar zab pa yin no/ /shA ra dwa ti'i bu khyod kyis rig sngags kyi rten gyi gzungs sngags 'di yang zung shig /kun chub par byos shig /'khor bzhi po dag la yang rgyas par</text></item>
<item><p>152a5</p><section>mdo sde</section><text>ston cig /yang dag par rab tu ston cig dang / de thos pas kyang sems can de dag gi sred pa chung ngu dang / 'bring dang / chen po srid pa'i rgyu rnams dang / gzugs dang gzugs med pa na spyod pa'i</text></item>
<item><p>152a6</p><section>mdo sde</section><text>nyon mongs pa srid pa'i rgyu rnams rab tu zhi bar 'gyur ro/ /bskal pa gang gA'i klung gi bye ma snyed kyang rgyab kyis phyogs par 'gyur ro/ /bud med mtshams med pa byed pa'i las kyi sgrib pa srid pa'i rgyu rnams</text></item>
<item><p>152a7</p><section>mdo sde</section><text>zad par 'gyur zhing lhag ma med pa'i bar du yang 'gyur ro/ /zag pa thams cad zad pa dang / byang grol gyi bde ba dang ldan pa'i bar du yang 'gyur ro/ /yang de'i tshe byang chub sems dpa' sems dpa' chen</text></item>
<item><p>152a8</p><section>mdo sde</section><text>po nam mkha'i snying po bcom ldan 'das ga la ba de logs su thal mo sbyar ba rab tu btud nas de'i tshe tshigs su bcad pa 'di dag gsol to/ /khyod ni ded dpon gcig pu lags/ /chos rnams kun la nges pa ste/ /</text></item>
<item><p>152b1</p><section>mdo sde</section><text>mthong ba'i gus pa skyes pa yis/ /bshes gnyen dpal yang nye bar 'dzin/ /me tog gcig dang bdug pa yis/ /de bzhin gshegs la mchod bgyis na/ /yan lag kun gyi mchog ldan pa'i/ /</text></item>
<item><p>152b2</p><section>mdo sde</section><text>bshes gnyen sdug pa nye bar 'dzin/ /tshogs ni chen po bsdus pa yang / /dus gcig tu ni 'dir mdzad pas/ /lha rnams thams cad bsngags bgyid cing / /bshes gnyen dpal yang nye bar 'dzin/ /</text></item>
<item><p>152b3</p><section>mdo sde</section><text>der ni 'jig rten mgon po yis/ /'di ni lan cig kho na bstan/ /rtag tu lha min shes rab ldan/ /bshes gnyen dpal yang nye bar 'dzin/ /dpal gyi me tog snying po ni/ /dpal rnams</text></item>
<item><p>152b4</p><section>mdo sde</section><text>kun gyis kun du brgyan/ /de yis shAkya'i dpal zhu bar/ /bdag cag pho nyar mngags pa lags/ /btsun pa bcom ldan 'das byang phyogs kyi phyogs cha na sangs rgyas kyi zhing 'di nas sangs</text></item>
<item><p>152b5</p><section>mdo sde</section><text>rgyas kyi zhing gang gA'i klung brgyad bcu'i bye ma snyed 'das nas snyigs ma lnga dang ldan pa de na 'jig rten gyi khams spos thams cad yang dag par 'phags pa zhes bgyi ba mchis so/ /sangs rgyas kyi zhing de na de bzhin</text></item>
<item><p>152b6</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas dpal me tog gi snying po zhes bgyi ba bzhugs te 'tsho zhing gzhes la chos kyang ston to/ /de bzhin gshegs pa des bdag 'dir mngags lags te/</text></item>
<item><p>152b7</p><section>mdo sde</section><text>de bzhin gshegs pa de khyod nyi ma'i snying po'i chos kyis gnas pa klu'i yul rnam par 'jig par mdzad pa'i 'od zer gyi le'u sems can rnams kyi las 'byang ba'i gzungs sngags 'di 'chad pa la dad pa sbyin par mdzad cing gnod</text></item>
<item><p>152b8</p><section>mdo sde</section><text>pa chung ngam/ bskyod pa yang ngam/ stobs dang ldan nam/ bde ba la rig par gnas sam zhes kyang zhu bar mdzad lags na/ btsun pa bcom ldan 'das ci bsnyung ba mi mnga' lags sam/</text></item>
<item><p>153a1</p><section>mdo sde</section><text>gnod pa chung lags sam/ khyod kyi 'khor bro 'tshal ba ma mchis sam/ gnod pa chung lags sam/ dam pa'i chos nyan par 'tshal ba dag lags sam/ ji ltar chos rjes su thos pa</text></item>
<item><p>153a2</p><section>mdo sde</section><text>bzhin du chos de la nan tan snying por bgyid pa dag lags sam/ chos kyis gnas pas gnas par bgyid pa dag lags sam/ khyod kyi sangs rgyas kyi zhing 'di na bdud kyi yul dang / klu'i yul bcom</text></item>
<item><p>153a3</p><section>mdo sde</section><text>lags sam/ khyod kyi sangs rgyas kyi yul gcig pu lags sam/ 'di na thogs pa ma mchis par chos kyi 'khor lo skor lags sam/ sangs rgyas kyi zhing 'di na gang su dag 'khor lo skor bar</text></item>
<item><p>153a4</p><section>mdo sde</section><text>'gyur ba de dag gi don du de bzhin gshegs pa dpal me tog gi snying po khyod dang nyi ma'i snying po'i chos kyis gnas pa klu'i yul rnam par 'jig par mdzad pa'i 'od zer gyi le'u sems can rnams kyi las 'byang ba'i</text></item>
<item><p>153a5</p><section>mdo sde</section><text>gzungs sngags 'di la dad pa sbyin par mdzad lags so/ /de nas zhi ba rig pa mchis pa'i sbu gu'i gzungs sngags mthu che ba/ phan yon che ba/ sems can thams cad la phan par bgyid pa/ nad</text></item>
<item><p>153a6</p><section>mdo sde</section><text>thams cad rab tu zhi bar bgyid pa/ nyon mongs pa thams cad 'dul bar bgyid pa/ phung po dang skye mched thams cad yongs su shes par bgyid pa/ chos thams cad rnam par 'byed par bgyid pa/ thabs</text></item>
<item><p>153a7</p><section>mdo sde</section><text>thams cad yang dag par ston par bgyid pa/ byang grol gyi bde ba thams cad yongs su myong bar bgyid pa/ sems can thams cad rab tu dad par bgyid pa/ chos thams cad kyi bde ba la 'jug par bgyid</text></item>
<item><p>153a8</p><section>mdo sde</section><text>pa/ bdud dang phas kyi rgol ba thams cad chos dang 'thun pas tshar gcod pa/ bdud kyi yul thams cad rnam par 'jig par bgyid pa 'di yang bskur lags te/ rig pa mchis pa'i sbubs zhi ba</text></item>
<item><p>153b1</p><section>mdo sde</section><text>lung bstan pa chen po 'di ni bdud rnams tshar gcod par bgyid pa/ phas kyi rgol ba rnams pham par bgyid pa/ gnod sbyin rnams yang dag par mgu bar bgyid pa/ lha ma yin rnams rnam par 'jom par</text></item>
<item><p>153b2</p><section>mdo sde</section><text>bgyid pa/ nam mkha' lding rnams yang dag par mgu bar bgyid pa/ mi'am ci rnams dad par bgyid pa/ lto 'phye chen po rnams rgyab kyis phyogs par bgyid pa/ phas kyi rgol ba rnams 'dul bar</text></item>
<item><p>153b3</p><section>mdo sde</section><text>bgyid pa/ rgyal rigs rnams mngon par dga' bar bgyid pa/ bram ze rnams 'jug par bgyid pa/ rje'u rigs rnams rab tu 'joms par bgyid pa/ dmangs rigs rnams mchog tu dga' bar bgyid</text></item>
<item><p>153b4</p><section>mdo sde</section><text>pa/ bud med 'dod chags dang bral bar bgyid pa/ bud med sbrum pa bde legs su yongs su thar bar bgyid pa/ mang du thos pa rnams dran par bgyid pa/ rnal 'byor spyod pa rnams mngon par dga'</text></item>
<item><p>153b5</p><section>mdo sde</section><text>bar bgyid pa/ nad thams cad rab tu zhi bar bgyid pa/ 'thab pa dang / thab mo dang / mu ge dang / mi ngas dang / nad dang / pha rol gyi dmag tshogs dang / dus ma yin pa'i rlung dang / char pa dang / chu bo</text></item>
<item><p>153b6</p><section>mdo sde</section><text>dang / grang ba dang / dro ba dang / kha ba dang / tsha ba dang / rtsub pa dang / hrud hrud po dang / 'dus te reg par dka' ba rnams rnam par zhi bar bgyid pa/ chos kyi tshul 'bar bar bgyid pa/</text></item>
<item><p>153b7</p><section>mdo sde</section><text>sangs rgyas kyi bstan pa ston par bgyid pa/ dkon mchog gsum gyi gdung rgyun mi 'chad par bgyid pa/ 'khor bas skrag pa rnams dbugs 'byin par bgyid pa/ zad pa shes pa bskyed par bgyid pa/ mi skye</text></item>
<item><p>153b8</p><section>mdo sde</section><text>ba shis pa rang gi mngon sum du bgyid pa/ mun pa'i phung po rnam par 'jig par bgyid pa/ sdug bsngal gyi khur 'dor bar bgyid pa/ mthu che ba lags so/ /tad ya thA/ ma nA k+Sha a nA k+Sha/ g+ha sA k+Sha/</text></item>
<item><p>154a1</p><section>mdo sde</section><text>dzA la k+Sha/ mA nA k+Sha/ k+Sha ba k+Sha/ man d+hA k+Sha/ na Da ra ra hu bi sa nA ta/ kha g+ha nA ta/ A Ta nA Ta ku nA Ta/ pa ri ku sa nA Ta/ nA Ta nA Ta/ pu ri k+Sha nA Ta/ u Ta ra nA Ta/ ka bi nA Ta/ kun</text></item>
<item><p>154a2</p><section>mdo sde</section><text>dza nA Ta/ a ma kha nA Ta/ tsa ba ma b+ha nA Ta/ kha ga ma b+ha nA Ta/ pu k+Sha ra nA Ta/ hi sa du drA nA Ta/ sa ma la ya nA Ta/ shi ra ku mang kau ta Ta ma tu gu ra ba/ twe he k+Sha/ ba ni ra dzU/ ba na ma ra dzU/</text></item>
<item><p>154a3</p><section>mdo sde</section><text>ba g+ha na pu te/ sa na ti ra ba dza ba/ ma ho ra ga dza la/ a tri nA/ a tri nA/ a tri nA na ba/ a tri nA k+Sha/ a ba ha mArga tri nA k+Sha / e Sho na tau kha b+ha ra s+ya swA hA/ btsun pa bcom ldan 'das de</text></item>
<item><p>154a4</p><section>mdo sde</section><text>bzhin gshegs pa dpal me tog gi snying pos rig pa mchis pa'i sbubs zhi ba lung bstan pa chen po mthu che ba phan yon che ba 'di 'dir bskur ba lags so/ /de nas bcom ldan 'das shAkya thub pas legs so zhes bya ba</text></item>
<item><p>154a5</p><section>mdo sde</section><text>gnang ngo / /bsam gtan la brtson pa rnams ma gtogs pa sangs rgyas kyi zhing mi mjed du lhags pa'i sems can thams cad dang ldan pa rnams kyis kyang legs so zhes bya ba byin no/ /de nas bcom ldan 'das</text></item>
<item><p>154a6</p><section>mdo sde</section><text>kyis byang chub sems dpa' sems dpa' chen po nam mkha'i snying po la 'di skad ces bka' stsal to/ /rigs kyi bu nga stan 'di nyid la bzhugs bzhin du sems can rnams la rig pa yod pa'i sbubs zhi ba'i gzungs</text></item>
<item><p>154a7</p><section>mdo sde</section><text>sngags don dang bcas pa/ tshig 'bru dang bcas pa/ lhag chad med pa 'di rgya cher ston par mdzad do/ /rigs kyi bu de bzhin gshegs pa dpal me tog gi snying po des gang khyod chas pa'i dus kyi tshe gsang sngags gang</text></item>
<item><p>154a8</p><section>mdo sde</section><text>dag gis sdang ba thams cad dad par 'gyur ba'i gzungs sngags sdang ba zhi bar byed pa dang / gnyid kyis log par byed pa dang / dmigs pa med pa'i tshangs pa'i gnas pa'i rgyu 'thun pa byin pa de khyod kyis kyang ston cig /</text></item>
<item><p>154b1</p><section>mdo sde</section><text>btsun pa bcom ldan 'das de bzhin du bstan par bgyi lags so/ /tad ya thA/ bo br-i ha bu bu ra/ ta la ra ba i la sa ha/ ha Du ha Du/ ga ga nA k+Sha sha ma mi tra/ tsakra brti ti le sA ga ra/ ti le dU na hi</text></item>
<item><p>154b2</p><section>mdo sde</section><text>le/ hi le ha ba he/ na ra dza Te/ ya ba na mi tre/ k+Shi tre mi tre/ par mi tre/ shi khi mi tre/ ma ru tra mi tre/ kha ga mi tre/ sarba u dza mi tre/ sarba kA ma mi tre/ ma na pa ru mi tre/ d+ha nya shwa ra</text></item>
<item><p>154b3</p><section>mdo sde</section><text>mi tre swA hA/ kye byang chub sems dpa' sems dpa' chen po nam mkha'i snying pos sdang ba zhi bar byed pa/ gnyid kyis log par byed pa'i bstan pa 'di bshad pa na sdang ba'i sbrul thams cad rang gi gnas su dong nas</text></item>
<item><p>154b4</p><section>mdo sde</section><text>gnyid kyis log par gyur te/ gang dag bzod pa thob pa rnams dang / bla na med pa yang dag par rdzogs pa'i byang chub las phyir mi ldog pa rnams ni ma gtogs so/ /srid pa na gang dag sdang ba'i gnod sbyin rnams dang /</text></item>
<item><p>154b5</p><section>mdo sde</section><text>gang dag sdang ba'i lha ma yin rnams dang zhes bya ba nas sdang ba'i nam mkha' lding rnams shes bya ba'i bar dang / sdang ba'i mi'am ci rnams shes bya ba'i bar dang / yi dags rnams shes bya ba'i bar dang / sha za rnams shes bya ba'i bar dang /</text></item>
<item><p>154b6</p><section>mdo sde</section><text>srul po rnams shes bya ba'i bar dang / gang dag sdang ba'i lus srul po rnams shes bya ba'i bar de dag rang rang gi gnas su dong nas gnyid kyis log par gyur te/ byang chub sems dpa' bzod pa thob pa rnams dang / phyir mi</text></item>
<item><p>154b7</p><section>mdo sde</section><text>ldog pa rnams ni ma gtogs so/ /gang dag sdang ba'i mi gzu lums can dang / rtsub pa dang / snying brtse ba med pa dang / phan tshun mi mthun pa dang / rtag tu khro ba spyod pa dang / 'jig rten pha rol gyis 'jigs</text></item>
<item><p>154b8</p><section>mdo sde</section><text>par mi lta ba dang / mtshams med pa byed pa dang / dam pa'i chos spong bar byed pa dang / 'phags pa la skur pa 'debs pa dang / mi dge ba'i rtsa ba dang ldan pa de dag kyang sdang ba zhi bar byed pa/ gnyid kyis log par byed</text></item>
<item><p>155a1</p><section>mdo sde</section><text>pa'i bstan pa 'di thos pas thams cad mchog tu byams pa'i sems dang ldan pa dag dang / snying rje'i sems dang ldan pa dag dang / snying brtse ba'i sems dang ldan pa dag dang / 'khon med pa'i sems dang ldan</text></item>
<item><p>155a2</p><section>mdo sde</section><text>pa dag dang / mi 'khrugs pa'i sems dang ldan pa dag dang / chos la dmigs pa'i sems dang ldan pa dag dang / 'jig rten pha rol gyis 'jigs pa'i sems dang ldan pa dag dang / dkon mchog gsum la lhag par gus pa</text></item>
<item><p>155a3</p><section>mdo sde</section><text>pa'i sems dang ldan pa dag dang / chos la dmigs pa'i sems dang ldan pa dag dang / zhi ba'i sems dang ldan pa dag tu gnas par gyur to/ /gsol pa/ btsun pa bcom ldan 'das de bzhin gshegs pa dpal me tog gi</text></item>
<item><p>155a4</p><section>mdo sde</section><text>snying po des bdag chas pa'i dus kyi tshe bsrung ba'i slad du gang sdang ba zhi bar bgyid pa'i gzungs sngags stsal ba ni 'di lags so/ /de nas de bzhin gshegs pa shAkya thub pas tshe dang ldan pa maud gal gyi bu la bka' stsal pa/</text></item>
<item><p>155a5</p><section>mdo sde</section><text>maud gal gyi bu khyod kyis sdang ba zhi bar byed pa gnyid kyis log par byed pa'i gzungs sngags dmigs pa med pa'i tshangs pa'i gnas pa'i rgyu 'thun pa 'di zung shig /maud gal gyi bu de bzhin gshegs pa dgra bcom pa yang dag par rdzogs</text></item>
<item><p>155a6</p><section>mdo sde</section><text>pa'i sangs rgyas rnams 'jig rten du 'byung ba rnyed par dka'o/ /de bas kyang sdang ba zhi bar byed pa/ gnyid kyis log par byed pa'i gzungs sngags dmigs pa med pa'i tshangs pa'i gnas pa'i rgyu 'thun pa 'di ches rnyed par</text></item>
<item><p>155a7</p><section>mdo sde</section><text>dka'o/ /maud gal gyi bu sdang ba zhi bar byed pa gnyid kyis log par byed pa 'di ni bskal pa brgya stong du las gzhan mi byed par bstan kyang lha dang bcas pa'i 'jig rten dang / tha na byang chub sems dpa' sems dpa' chen po</text></item>
<item><p>155a8</p><section>mdo sde</section><text>sa la gnas pa rnams kyis kyang rung gang gis kyang don gzung bar mi nus so/ /de bzhin gshegs pa nyid ni ma gtogs te/ de ltar zab cing de ltar don che ba yin la de ltar phan yon che ba yin no/ /bla na med pa</text></item>
<item><p>155b1</p><section>mdo sde</section><text>yang dag par rdzogs pa'i byang chub kyi lam dang / bsam pa yongs su rdzogs par byed pa yin zhing sems can yongs su smin par byed pa'i snying rje chen po yang thob par byed pa'o/ /maud gal gyi bu de lta bas na sdang ba zhi bar</text></item>
<item><p>155b2</p><section>mdo sde</section><text>byed pa gnyid kyis log par byed pa'i gzungs sngags 'di zung shig /dus dus su sems can rnams la rgya cher yang dag par ston cig /sems can gang dag nyan par byed pa de dag kyang thos pa tsam gyis yon tan dang phan yon mang po</text></item>
<item><p>155b3</p><section>mdo sde</section><text>thob par 'gyur ro/ /khro ba mang po mi 'dod pa myong bar 'gyur ba las kyi rnam par smin pa'i 'bras bu rnams med par 'gyur ro/ /mi snang bar 'gyur ro/ /'khor ba'i skyon mang po rnam par shes par 'gyur ro/ /</text></item>
<item><p>155b4</p><section>mdo sde</section><text>dge ba'i rtsa ba mang po skyed par 'gyur ro/ /bsod nams mang po so sor 'dzin par byed do/ /dge ba'i bshes gnyen mang po la sten par byed do/ /snyen par byed do/ /bsnyen bkur byed do/ /des na de dag bla na med pa</text></item>
<item><p>155b5</p><section>mdo sde</section><text>yang dag par rdzogs pa'i byang chub las phyir mi ldog par 'gyur ro/ /maud gal gyi bu gzungs sngags 'di ni chos kyi mar me 'bar bar byed pa/ dkon mchog gsum gyi gdung mi chad par byed pa yin no/ /</text></item>
<item><p>155b6</p><section>mdo sde</section><text>'dus pa chen po theg pa chen po'i mdo nyi ma'i snying po'i le'u las gzungs sngags kyi le'u ste gsum pa'o// // de nas bcom ldan 'das kyis pho nya bzhi po de dag dang / byang chub sems dpa' sems dpa' chen po</text></item>
<item><p>155b7</p><section>mdo sde</section><text>gzhan dag la yang bka' stsal pa/ rigs kyi bu dag sangs rgyas kyi zhing 'dir rang rang gi dge ba'i phyogs kyis gnas par byos shig /de nas byang chub sems dpa' sems dpa' chen po de dag 'khor dang bcas te/ gnas ji lta ba</text></item>
<item><p>155b8</p><section>mdo sde</section><text>bzhin du dkyil mo dkrung gis 'khod nas ji ltar 'tsham pa bzhin du bzod pa'i gzungs la snyoms par 'jug pa shin du bsgoms pa dag gis snyoms par zhugs so/ /snyoms par zhugs pa de dag kha cig gi lus las 'od 'di lta bu byung ste/</text></item>
<item><p>156a1</p><section>mdo sde</section><text>dper na 'bru mar gyi mar me bzhin no/ /kha cig gi ni dper na zla ba dang nyi ma bye ba brgya stong gi 'od bzhin pa'i bar du'o/ /yang de'i tshe tshe dang ldan pa kun shes kau Di n+yas 'di snyam du sems te/ sangs rgyas kyi mthus</text></item>
<item><p>156a2</p><section>mdo sde</section><text>de bzhin gshegs pa dgra bcom pa yang dag par rdzogs pa'i sangs rgyas la bdag gis zhu ba ji lta bus de bzhin gshegs pa gzungs sngags bzhi po thams cad rgya cher yang dag par rab tu ston par mdzad pa dang / sangs rgyas kyi zhing mi</text></item>
<item><p>156a3</p><section>mdo sde</section><text>mjed du ji ltar lhags pa'i sems can nyan par byed pa dang / the tsom thams cad spong bar 'gyur ba dang / chos thams cad la snang ba thob pa dang / ltad mo dang bral ba dang / som nyi las rgal cing the tsom las rgal</text></item>
<item><p>156a4</p><section>mdo sde</section><text>bar 'gyur ba dang / myur du skyon med par 'jug pa dang / log par mi ltung ba'i chos can dang / mtho ris la gzhol bar 'gyur ba de lta bur zhu bar bya'o snyam mo/ /de nas tshe dang ldan pa kun shes kau Di n+yas bcom ldan</text></item>
<item><p>156a5</p><section>mdo sde</section><text>'das ga la ba de logs su thal mo sbyar ba rab tu btud nas cang mi smra bar 'dug go/ /de nas bcom ldan 'das kyis tshe dang ldan pa kun shes kau Di n+ya la bka' stsal pa/ kau Di n+ya ci de bzhin gshegs pa la khyod zhu ba zhu bar</text></item>
<item><p>156a6</p><section>mdo sde</section><text>'dod dam/ gsol pa/ btsun pa bcom ldan 'das de bzhin no/ /btsun pa bde bar gshegs pa de bzhin te/ btsun pa bcom ldan 'das gal te zhu ba zhus pa lung bstan pa'i slad du bdag la skabs phye na btsun pa de bzhin</text></item>
<item><p>156a7</p><section>mdo sde</section><text>gshegs pa la bdag zhu ba 'ga' zhig zhu lags so/ /bcom ldan 'das kyis bka' stsal pa/ kau Di n+ya de bzhin gshegs pa dgra bcom pa yang dag par rdzogs pa'i sangs rgyas la khyod gang dang gang 'dod pa zhus shig dang /</text></item>
<item><p>156a8</p><section>mdo sde</section><text>ngas zhu ba zhus pa de dang de lung bstan pas ji ltar lha dang bcas pa'i 'jig rten gyis mngon sum du 'gyur ba ltar khyod kyi sems rangs par bya'o/ /de nas bcom ldan 'das la tshe dang ldan pa kun shes kau Di n+yas 'di skad ces gsol to/ /</text></item>
<item><p>156b1</p><section>mdo sde</section><text>btsun pa bcom ldan 'das kyis gang zag gi zla ni sred pa'o zla ni sred pa'o zhes gsungs lags na/ ji tsam gyis de bzhin gshegs pa gang zag gi zla sred pa lags par 'dogs pas 'dogs par mdzad lags/ ji skad du de</text></item>
<item><p>156b2</p><section>mdo sde</section><text>bzhin gshegs pas skyes bu'i zla sred pa ni yun ring por yang dang yang 'khor zhing yang dang yang mngal len par byed do zhes gsungs lags so/ /bcom ldan 'das kyis bka' stsal pa/ kau Di n+yas gang khyod skye bo mang po la</text></item>
<item><p>156b3</p><section>mdo sde</section><text>phan pa dang / skye bo mang po la bde ba'i phyir zhugs shing dus dang 'tsham par zhu ba zhus pa legs so legs so/ /kau Di n+ya de'i phyir legs par rab tu nyon la yid la zung shig dang ngas bshad do/ /btsun pa bcom ldan 'das</text></item>
<item><p>156b4</p><section>mdo sde</section><text>de bzhin no zhes gsol nas tshe dang ldan pa kun shes kau Di n+yas bcom ldan 'das kyi ltar nyan pa dang / bcom ldan 'das kyis de la 'di skad ces bka' stsal to/ /kau Di n+ya sred pa zhes bya ba ni sred pa gsum mo/ /gsum</text></item>
<item><p>156b5</p><section>mdo sde</section><text>gang zhe na/ 'dod pa'i sred pa dang / gzugs kyi sred pa dang / gzugs med pa'i sred pa'o/ /'phags pa shin du rgyas pa chen po'i sde nyi ma'i snying po zhes bya ba'i mdo/</text></item>
<item><p>156b6</p><section>mdo sde</section><text>bam po drug pa/ gzhan yang sred pa ni gsum ste/ 'byung ba'i sred pa dang / 'jig pa'i sred pa dang / chos kyi sred pa'o/ /kau Di n+ya de la 'dod pa'i sred pa rnams gang zhe na/ 'dod pa rnams shes bya</text></item>
<item><p>156b7</p><section>mdo sde</section><text>ba ni 'khrig pa dang ldan pa'i sprod pa ste/ gang la bag med pa rnams 'dod pa'i bde ba'i sbyor ba la brtson zhing dman pa'i rang bzhin can gyi mi dag dga' bar byed cing / sems can rnams 'dod chags kyi gdung bas gdungs nas</text></item>
<item><p>156b8</p><section>mdo sde</section><text>'dod chags kun 'byung bas mi dge ba bcu'i las kyi lam yang dag par blangs te gnas par byed pa'o/ /rgyu de dang rkyen des sems can dmyal ba rnams snang ngo / /dud 'gro'i skye gnas dang / gshin rje'i 'jig rten dang / gnod</text></item>
<item><p>157a1</p><section>mdo sde</section><text>sbyin dbul po nyid snang ngo / /'dod chags kyi rgyus sems can rnams 'gro ba lnga dang ldan pa'i 'khor bar sdug bsngal gyi tshor ba mi bzad pa rtsub pa rnam pa sna tshogs nyams su myong bar 'gyur ro/ /skrag par</text></item>
<item><p>157a2</p><section>mdo sde</section><text>mi 'gyur ro/ /de dag ngo tsha shes pa dang / khrel yod pa spangs shing dge ba'i rtsa ba dang bral bas brgya lam na res 'ga' mi nyid rnyed par 'gyur ro/ /de dag 'dod chags kyi rgyus yang dang yang du lus dang ngag dang / yid kyi</text></item>
<item><p>157a3</p><section>mdo sde</section><text>nyes par spyod pa'i las rnam pa sna tshogs shes bya ba nas mtshams med pa'i las rnams shes bya ba'i bar kun nas slong bar byed do/ /de dag yang dang yang du dus yun ring por ngan song rnams su tshor ba rtsub pa mi zad pa</text></item>
<item><p>157a4</p><section>mdo sde</section><text>nyams su myong bar 'gyur ro/ /thams cad kyang 'dod chags kyi rgyu dang 'dod chags kyi gzhis 'dod chags kyi bag la nyal gyi ltung ba brtags pa dag yin te/ de'i phyir de bzhin gshegs pa 'dod chags spangs pa'i phyir</text></item>
<item><p>157a5</p><section>mdo sde</section><text>chos ston to/ /'dod pa rnams kyi nyes dmigs yang dag pa ji lta ba bzhin du mthong bar mdzad do/ /sems can de dag 'dod pa rnams kyi nyes dmigs shes nas yang dag pa ji lta ba bzhin du so sor rtogs</text></item>
<item><p>157a6</p><section>mdo sde</section><text>par byed de/ dper na 'dod pa rnams ni mi sdug pa dag go/ /kim pa ka'i 'bras bu lta bu dag go/ /'dod pa rnams ni me mdag gi phung po lta bu dag go/ /dug gi bum pa lta bu dag go/ /'dod pa</text></item>
<item><p>157a7</p><section>mdo sde</section><text>rnams ni mnam phyi sa dang 'dra ba dag go/ /'dod pa rnams ni spu gri'i so lta bu dag go/ /chom rkun lta bu dag go/ /gdol pa'i khyim lta bu dag go/ /lcags kyi thu lum 'bar ba lta bu dag go/ /ser ba</text></item>
<item><p>157a8</p><section>mdo sde</section><text>'bab pa lta bu dag go/ /sbrul gdug pa lta bu dag go/ /dgra dang 'dra ba dag go/ /dgon pa'i lam lta bu dag go/ /srin mo'i gling lta bu dag go/ /gshed ma lta bu dag go/ /phyag dar lta bu dag go/ /</text></item>
<item><p>157b1</p><section>mdo sde</section><text>'dod pa rnams ni dur khrod lta bu dag tu shes shing 'dod pa la chags pa dang / 'dod pa la zhen pa dang / 'dod pa'i yongs su gdung ba dang / 'dod pa'i kun 'byung ba dang / 'dod pa rnams kyi nyes dmigs te/ de la</text></item>
<item><p>157b2</p><section>mdo sde</section><text>'dod pa rnams la nyes dmigs su shes pas skyo zhing chos kyi bsam pa bsgom pa dang / bslab pa 'dzin pa la mngon par dga' bas gnas par byed do/ /chos yongs su tshol ba dang / chos kyi kun dga' la dga'</text></item>
<item><p>157b3</p><section>mdo sde</section><text>bas dga' ba dang / chos kyi nor bsags pa dang / chos kyi sems rnam par dag pa dang / chos kyi lam dang yang dag par ldan pa dang / chos la gzhol ba dag tu 'gyur ro/ /de dag 'chi ba'i dus kyi tshe chos rjes su</text></item>
<item><p>157b4</p><section>mdo sde</section><text>dran zhing chos kyi ro'i rnam par smin pa chos kyis brlan pa'i sems kyis gnas pa de dag gang dang gang du rnam par lta bar byed pa de dang der phyogs thams cad na sangs rgyas bcom ldan 'das bzhugs te/ 'tsho zhing gzhes</text></item>
<item><p>157b5</p><section>mdo sde</section><text>la chos kyang ston pa tshogs chen po'i 'khor dang bcas pa mthong bar 'gyur ro/ /chos thos par 'gyur ro/ /de dag chos de thos pas kyang yid mchog tu rangs te/ de bzhin gshegs pa la lta bar byed do/ /de dag</text></item>
<item><p>157b6</p><section>mdo sde</section><text>'chi ba'i dus byas nas ngan song spangs shing sangs rgyas kyi zhing stong pa ma yin pa rnams su skye ba dag tu 'gyur ro/ /der de dag yon tan gyis phyug pa dang / dul ba dang / yang dag par sdom pa la mngon par dga' zhing bsam gtan</text></item>
<item><p>157b7</p><section>mdo sde</section><text>dang mngon par shes pas rnam par rol pa byang grol gyi bde ba phun sum tshogs pa/ byams pa chen po dang / snying rje chen pos brgyan pa/ sems can thams cad yongs su smin par mdzad pa/ sangs rgyas kyi yon</text></item>
<item><p>157b8</p><section>mdo sde</section><text>tan gyis rnam par brgyan pa rnams dang lhan cig 'phrad par 'gyur ro/ /der de dag dang lhan cig phrad pas de dag gi bag chags kyi nying mtshams sbyor ba'i nyon mongs pa rnams yongs su zad par 'gyur ro/ /der de dag yon tan</text></item>
<item><p>158a1</p><section>mdo sde</section><text>de lta bu dag gis kyang shin du brgyan par 'gyur te/ dper na za ma tog la lar spos kyi rnam pa sna tshogs dag bcug par gyur cing / za ma tog der yang rgyan rnam pa sna tshogs dag gzhag par gyur na ring po mi</text></item>
<item><p>158a2</p><section>mdo sde</section><text>thogs par de dag gi dri ci 'dra bar gos dang rgyan de dag kyang de 'dra ba'i dri rab tu 'byin par byed do/ /ring po mi thogs par spos kyi rnam pa de dag gis gos par yang 'gyur la kha dog tu nye bar 'gro bar yang mi 'gyur ro/ /kau Di n+ya de</text></item>
<item><p>158a3</p><section>mdo sde</section><text>bzhin du sems can gang dag 'dod pa rnams la nyes dmigs su shes pas zhes bya ba nas de dag 'chi ba'i dus kyi tshe zhes bya ba'i bar dang / sangs rgyas bcom ldan 'das mthong zhing de dag 'chi ba'i dus byas nas ngan song gsum</text></item>
<item><p>158a4</p><section>mdo sde</section><text>spangs shing sangs rgyas kyi zhing stong pa ma yin pa rnams su skye ba dag tu 'gyur ro/ /zhes bya ba'i bar dang / der de dag yon tan de lta bu dag gis kyang yang dag par brgyan par 'gyur te zhes bya ba'i bar dang / de dag ring po mi</text></item>
<item><p>158a5</p><section>mdo sde</section><text>thogs par bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/ /kau Di n+ya de lta bas na bdag gi don dang / gzhan gyi don dang / gnyi ga'i don yang dag par mthong ba'i rigs kyi bu</text></item>
<item><p>158a6</p><section>mdo sde</section><text>'am rigs kyi bu mos skyes bu dam pa dag la bsten par bya'o/ /bsnyen par bya'o/ /de dag la yang gang 'dod pa rnams kyi ro myang ba dang / nyes dmigs dang / nges par 'byung ba yongs su dri bar bya'o/ /der de dag chos</text></item>
<item><p>158a7</p><section>mdo sde</section><text>thos nas gang gi phyir myur du bla na med pa yang dag par rdzogs pa'i byang chub mngon par rdzogs par 'tshang rgya ba'i bar du 'gyur ro/ /skyes bu dam pa rnams shes bya ba ni sangs rgyas dang / byang chub sems dpa' rnams dang /</text></item>
<item><p>158a8</p><section>mdo sde</section><text>rkyen gyi rgyal ba rnams dang / dgra bcom pa rnams dang / da ltar 'jig rten du ston pa nga byung ngo zhes bya ba nas sangs rgyas bcom ldan 'das so zhes bya ba'i bar yin te/ nga ni sems can thams cad la phan par bzhed pa/</text></item>
<item><p>158b1</p><section>mdo sde</section><text>sdug bsngal thams cad las rab tu thar bar bzhed pa/ 'dod pa'i skyon thams cad rab tu ston par bzhed pa yin no/ /de bas na 'dir khyed ji snyed lhags pa thams cad nga gzhan ma yin par gsung ba/ mi mnyam pa med par</text></item>
<item><p>158b2</p><section>mdo sde</section><text>gsung ba/ byams par gsung ba/ snying rje bar gsung ba/ sems can thams cad la phan par mdzad pa las 'dod pa rnams kyi nyes dmigs yang dag pa ji lta ba bzhin nyon cig /mnyan nas kyang tshul bzhin du yid la byos shig</text></item>
<item><p>158b3</p><section>mdo sde</section><text>dang / phyis ngan song gsum po thams cad las yongs su thar bar 'gyur zhing myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /yang de'i tshe sangs rgyas kyi zhing mi mjed thams cad</text></item>
<item><p>158b4</p><section>mdo sde</section><text>du gtogs pa'i sems can de dag thams cad kyis mgrin gcig tu 'di skad ces gsol to/ /bcom ldan 'das kyis 'dod pa rnams kyi nyes dmigs gang bdag cag gis sems rtse gcig pas thos par 'gyur ba bshad du gsol/</text></item>
<item><p>158b5</p><section>mdo sde</section><text>thos nas kyang stobs ji lta ba bzhin du bsgrub par bgyi lags so/ /bcom ldan 'das kyis bka' stsal pa/ rkyen bzhis sems can dag gi 'dod pa rnams 'byung ste/ bzhi gang zhe na/ gzugs kyi 'dod chags dang /</text></item>
<item><p>158b6</p><section>mdo sde</section><text>dbyibs kyi 'dod chags dang / reg pa'i 'dod chags dang / rnam par grol ba ma yin pa'i rtse ba'i 'dod chags kyis so/ /de la gzugs kyi 'dod chags gang zhe na/ gzugs kyi 'dod chags shes bya ba ni mkhas pa</text></item>
<item><p>158b7</p><section>mdo sde</section><text>dus su 'byung ba chen po bzhi dag la mkhas pa ni zad pa'i tshul dang / bdag med pa'i tshul dang / sems can med pa'i tshul gyis so sor rtogs par byed na/ 'on kyang byis pa phyin ci log la yang dag par rten pa rnams ni rnam</text></item>
<item><p>158b8</p><section>mdo sde</section><text>par brtag pa dag la 'di ni bud med kyi gzugs so/ /'di ni skyes pa'i gzugs so/ /'di ni ngan pa'o/ /'di ni bzang po'o/ /'di ni dga' bar byed pa'o/ /'di ni mi 'dod pa'o zhes nye bar rtog par byed do/ /de la</text></item>
<item><p>159a1</p><section>mdo sde</section><text>'dod pa'i skyes bu smyon pa rnams ni bud med kyi gzugs dag mthong nas de la mtshan mar 'dzin pa dag yin/ mngon rtags su 'dzin pa dag yin no/ /de la de dag 'dod pa'i gzhi dang / 'dod pa la 'dun pa dang /</text></item>
<item><p>159a2</p><section>mdo sde</section><text>'dod pa la lhag par chags pa ma byung ba skyed par byed pas de dag dge ba'i rtsa ba thams cad las yongs su nyams par 'gyur ro/ /mkhas pa thams cad kyis rnam par spong bar byed par 'gyur ro/ /lus dang /</text></item>
<item><p>159a3</p><section>mdo sde</section><text>ngag dang / yid ma bsrungs pas nyes par spyod pa thams cad dang phrad par 'gyur ro/ /de dag 'dod pa rnams las nges par 'byung bar mi lta zhing ngan song gsum dang yang dag par ldan pa yin te/ 'chi ba'i dus byas</text></item>
<item><p>159a4</p><section>mdo sde</section><text>nas sems can dmyal ba rnams sam/ dud 'gro rnams sam/ yi dags rnams su skye bar 'gyur ro/ /der 'dod pa'i rgyu dang / 'dod pa'i rkyen dang / 'dod pa'i gzhis dus yun ring por sdug bsngal gyi tshor ba rtsub</text></item>
<item><p>159a5</p><section>mdo sde</section><text>pa tsha ba mi zad pa myong bar 'gyur ro/ /der mkhas pa rnams ni bud med dang skyes par shes nas mi sdug pa'i 'du shes skyed par byed do/ /skra med pa dang / lpags shun dang / rgyus pa dang / sha dang / khrag med pa</text></item>
<item><p>159a6</p><section>mdo sde</section><text>dang / rus pa dang / mi'i thod pa dkar po yid la byed/ kun du sten par byed cing de sgom par byed/ lan mang du byed do/ /bud med kyi gzugs la ji lta bar skyes pa'i gzugs la 'ang de bzhin no/ /</text></item>
<item><p>159a7</p><section>mdo sde</section><text>mdun du ji lta bar thag ring du 'ang de bzhin no/ /thag ring du ji lta bur mdun du 'ang de bzhin no/ /gzhan ji lta bar bdag gi yang de bzhin du rus pa'i phung po dkar po dang / skra med pa dang / lpags shun dang /</text></item>
<item><p>159a8</p><section>mdo sde</section><text>rgyus pa dang / sha dang / khrag med par yid la byas shing rig par byas la/ lan mang du byas pas der sems shin du gnas pa yin/ shin du bsgoms pa dang / shin du yid la byas pa yin te/</text></item>
<item><p>159b1</p><section>mdo sde</section><text>'di ni sems kyi nyon mongs pa'i klong yang dag par gcod pa dang po'o/ /yang rus gong gi phung po de nyid la sems yang dag par gtod par byed de/ smin mtshams su rgya shug tsam de la dran pa gzhog par byed cing</text></item>
<item><p>159b2</p><section>mdo sde</section><text>sems sgom par byed/ lan mang du byed do zhes bya ba nas de'i sems shin du gnas pa yin te shin du bsgoms pa dang / shin du yid la byas pa'i bar yin no/ /de la de'i sems shin du sbyangs pa yin/</text></item>
<item><p>159b3</p><section>mdo sde</section><text>lus shin du sbyangs pa yin te/ ji ltar sems shin du sbyangs pa yin zhe na/ thams cad kyi thams cad du rnam par zhi bar byed do/ /de cung zad yid la byed pa yin/ de cung zad yang dag par shes pa yin/</text></item>
<item><p>159b4</p><section>mdo sde</section><text>de cung zad dmigs par byed pa yin te/ 'di ni zhi gnas dang rjes su 'thun pa nyon mongs pa'i glong rnam par gcod pa dang / 'dod chags rnam par gcod pa'i chos kyi sgo gnyis pa'o/ /ji ltar lus shin du sbyangs</text></item>
<item><p>159b5</p><section>mdo sde</section><text>pa yin zhe na/ de bzhin du sgom pa'i dbugs brngubs pa dang dbugs phyung ba rnam par zhi bar byed cing 'jug par yang mi byed/ 'byung bar mi byed do/ /de lus dang sems shin du sbyangs shing zhi gnas la rjes su</text></item>
<item><p>159b6</p><section>mdo sde</section><text>brtson pa 'gog pa la dmigs pa yin te/ 'di ni 'gog pa la dmigs pa'i nyon mongs pa'i klong rnam par gcod pa'i chos kyi sgo gsum pa yin no/ /yang gang gi sems rgod pa myur du zhi gnas dang 'thun par</text></item>
<item><p>159b7</p><section>mdo sde</section><text>byung ba de mgo thod kyi mtshogs mar rgya shug gi 'bras bu tsam la gnas gcig tu sems nye bar gtod par byed cing sgom par byed/ lan mang du byed do/ /der bu ga'i bar du mthong bar byed cing sgom par byed/</text></item>
<item><p>159b8</p><section>mdo sde</section><text>lan mang du byed do/ /der yang bye ma'i 'bru tsam gyi rus gong gi phye mar byed/ mthong bar byed cing rim pa de gnyis pa dang / gsum pa zhes bya ba nas mgo'i thod pa thams cad rus gong gi phye ma'i bar du</text></item>
<item><p>160a1</p><section>mdo sde</section><text>yang dag par rjes su mthong bar byed do/ /de dag kyang rlung gis khyer bar yang dag par rjes su mthong bar byed pa nas thams cad nam mkha' stong pa nyid du mthong ba'i bar du byed do/ /de la lus shin du</text></item>
<item><p>160a2</p><section>mdo sde</section><text>sbyangs pa dang / sems shin du sbyangs pa 'di ni zhi gnas la rab tu brtson pa dang / 'gog pa la dmigs pa dang / nyon mongs pa'i klong rnam par gcod pa'i chos kyi sgo bzhi pa'o/ /de nas tshe dang ldan pa kau Di n+yas</text></item>
<item><p>160a3</p><section>mdo sde</section><text>'di skad ces gsol to/ /btsun pa bcom ldan 'das ci lags/ 'dus byas kyi dbyings kyi ye shes ma tshang ba ma mchis pa rnam par dben pa'i rten nam mkha'i dbyings kyi yang dag pa'i mtha' can lags</text></item>
<item><p>160a4</p><section>mdo sde</section><text>sam/ rigs kyi bu de bzhin no/ /'dus byas kyi dbyings kyi yang dag pa'i mtha' ni nam mkha' dang 'dra ste/ 'di ni yang dag par rang gis mthong bar bya ba la 'jug pa'o/ /kun shes kau Di n+yas zhus</text></item>
<item><p>160a5</p><section>mdo sde</section><text>pa/ btsun pa bcom ldan 'das ci lags nam mkha' rang gi shes pa lags sam/ 'on te gzhan gyi shes pa la mngon par 'jug pa la mkhas pa lags/ bcom ldan 'das kyis bka' stsal pa/</text></item>
<item><p>160a6</p><section>mdo sde</section><text>chos thams cad kyi dbyings la 'jug pas 'dus byas kyi dbyings thams cad rang gi shes pa la 'jug par bya'o/ /ji lta zhe na/ gang gzugs shin du rnam par dag pa la rnam par sgom par byed pa de de bzhin gshegs pa</text></item>
<item><p>160a7</p><section>mdo sde</section><text>mthong bar 'gyur ro/ /gang mgo'i thod pa'i rus pa'i phye ma mthong nas thams cad rlung gis khyer bar mthong ba des gzugs thams cad rnam par gshig pa yin te/ mig gi rnam par shes pa la gzugs su snang</text></item>
<item><p>160a8</p><section>mdo sde</section><text>ba ci yang snang bar mi 'gyur ro/ /de nam mkha' stong pa yid la byed cing sgom par byed/ lan mang du byed de/ phyogs dang phyogs mtshams thams cad du nam mkha' bai dUr+ya'i mdog ltar dag pa yang dag</text></item>
<item><p>160b1</p><section>mdo sde</section><text>par rjes su mthong ngo / /de'i yid la de bzhin gshegs pa'i gzugs 'byung ste/ des nam mkha' de la de bzhin gshegs pa'i gzugs mthong ngo / /de gang gi tshe phyogs gang dang gang du lta bar byed pa'i phyogs dang</text></item>
<item><p>160b2</p><section>mdo sde</section><text>phyogs mtshams thams cad du de bzhin gshegs pa'i gzugs mthong ngo / /yang de bzhin gshegs pa'i mtshan gyis brgyan par mig gi rnam par shes pa 'byung ngo / /de phyogs dang phyogs mtshams thams</text></item>
<item><p>160b3</p><section>mdo sde</section><text>cad du gang dang gang du lta bar byed pa de dang de nyid du sangs rgyas kyi sku ril gyis mtshan sum bcu rtsa gnyis kyis brgyan pa/ 'od 'dom gang ba/ shing n+ya gro d+ha ltar chu zheng gab pa 'ba' zhig mthong ngo / /gal te</text></item>
<item><p>160b4</p><section>mdo sde</section><text>ris 'thun par nges par 'byed pa'i cha dang 'thun pa'i dge ba'i rtsa ba bsags par gyur pa zhig na de 'di snyam du sems te/ gang de bzhin gshegs pa la sus nam mkha' kun du skyed/ gang du de yongs su zad</text></item>
<item><p>160b5</p><section>mdo sde</section><text>par 'gyur ba bdag gis zhu gor ma chag snyam mo/ /de 'di snyam du de bzhin gshegs pa la bdag gis zhus zin no snyam yang sems so/ /de bzhin gshegs pa yang de la 'di skad ces bka' stsal to/ /</text></item>
<item><p>160b6</p><section>mdo sde</section><text>nam mkha' rtog par gsungs pa ste/ /rtog pa de ni yod ma yin/ /nam mkha'i ming dang rtog pa dag /de dag thams cad dngos po med/ /chos rnams thams cad ci yang med/ /'gyur ba med cing</text></item>
<item><p>160b7</p><section>mdo sde</section><text>mtshan nyid med/ /mtshan nyid med par brtags pa yis/ /mtshan gzhi kun las rab tu grol/ /bstan pa de thos nas myur du phyir mi 'ong ba'i 'bras bu 'thob bo/ /de'i gzugs kyi 'dod chags</text></item>
<item><p>160b8</p><section>mdo sde</section><text>'dod pa rnams ni lhag ma ma lus par 'gyur ro/ /de bzhin du gzugs med pa'i 'dod chags dang / ma rig pa dang / nga rgyal dang / rgod pa lhag ma ma lus par 'gyur ro/ /yang su la ris 'thun</text></item>
<item><p>161a1</p><section>mdo sde</section><text>par nges par 'byed pa'i cha dang 'thun pa'i dge ba'i rtsa ba rnams med pa de/ gal te sangs rgyas kyi sku mthong na de 'di snyam du sems te/ gang de bzhin gshegs pa'i tshad bdag gis gzung ba</text></item>
<item><p>161a2</p><section>mdo sde</section><text>gor ma chag snyam mo/ /de gal te phyogs thams cad du lta bar byed na thams cad du nam mkha' thams cad la de bzhin gshegs pa mthong bar 'gyur te/ chung ngur lta bar byed na de bzhin gshegs pa chung ngu</text></item>
<item><p>161a3</p><section>mdo sde</section><text>nyid du mthong ngo / /tshad med par lta bar byed na de bzhin gshegs pa tshad med par mthong ngo / /de 'di snyam du sems te/ de bzhin gshegs pa 'di ga las gshegs snyam mo/ /de 'di snyam du</text></item>
<item><p>161a4</p><section>mdo sde</section><text>sems te/ de bzhin gshegs pa 'di ga las kyang ma gshegs so/ /gang du yang ma bzhud do/ /de gang du yang de bzhin gshegs pa bzhud pa mi dmigs/ byon pa mi dmigs so/ /yang de</text></item>
<item><p>161a5</p><section>mdo sde</section><text>'di snyam du sems te/ lus kyi rgyu khams gsum pa 'di ni sems tsam pas/ sus ji ltar rnam par brtags pa de bzhin du mthong ngo / /bdag gis rang gi sems kyis sangs rgyas su byed do/ /</text></item>
<item><p>161a6</p><section>mdo sde</section><text>bdag gi sems kyis sangs rgyas mthong ngo / /bdag gi sems nyid sangs rgyas so/ /bdag gi sems nyid lus so/ /sems nyid kyang nam mkha'o/ /bdag gi sems kyi rnam par rtog</text></item>
<item><p>161a7</p><section>mdo sde</section><text>pas sangs rgyas mthong ngo / /sems kyis sems mi shes so/ /sems kyis sems mi mthong ngo / /sems su 'du shes pa rnams ni shes pa med pa'o/ /sems su 'du shes pa rnams ni ldog</text></item>
<item><p>161a8</p><section>mdo sde</section><text>pa'o/ /ldog pa ni snying po med pa'o/ /chos de dag ni shes pa med pa'i phyir yang dag par byung ba'o/ /sus sngon byang chub tu sems bskyed cing shes rab gang gis stong par rtogs pa de yang rang bzhin gyis stong</text></item>
<item><p>161b1</p><section>mdo sde</section><text>pa'o snyam nas dmigs pa yid la byed pa des da ltar gyi sangs rgyas mngon du bzhugs pa'i ting nge 'dzin 'thob bo/ /'on kyang yang nyan thos kyi theg pa pa yin te/ de ltar mtshan ma med pa'i gzugs thams cad rnam par</text></item>
<item><p>161b2</p><section>mdo sde</section><text>bsgoms pas nges par 'byed pa yongs su dag pa yin/ 'dod chags dang bral ba yongs su dag pa yin/ ma rig pa yongs su dag pa yin no/ /de la stong pa nyid kyi bsam pas ni stong pa nyid dang rjes su 'thun pa'i</text></item>
<item><p>161b3</p><section>mdo sde</section><text>bzod pa rnon po 'thob ste/ phyis kyang de'i 'bras bu 'thob par dka' ba med do/ /gal te yang nam mkha' stong pa la rnam par sgom par byed na lus shin du sbyangs pa yin/ sems shin du sbyangs pa yin te/ der stong</text></item>
<item><p>161b4</p><section>mdo sde</section><text>pa nyid kyi rnam par thar pa'i sgo 'thob bo/ /de'i 'bras bu rjes su 'thob par dka' ba yang med de 'di ni stong pa nyid la rab tu brtson pa/ 'gog pa la dmigs pa'i nyon mongs pa'i rba rlabs rnam par gcod pa'i chos</text></item>
<item><p>161b5</p><section>mdo sde</section><text>kyi sgo lnga pa'o/ /bcom ldan 'das kyis bstan pa 'di bshad pa na 'khor de las lha dang mi bye ba brgya stong phrag dgu bcu rtsa dgu ni de bzhin du rjes su 'thun pa'i bzod pa thob par gyur to/ /stong phrag brgyad bcu</text></item>
<item><p>161b6</p><section>mdo sde</section><text>rtsa bzhi ni der stong pa nyid dang rjes su 'thun pa'i bzod pa thob par gyur to/ /de bzhin du srog chags stong phrag drug bcu ni der stong pa nyid kyi ting nge 'dzin gyi rnam par thar pa'i sgo thob par gyur to/ /srog chags stong</text></item>
<item><p>161b7</p><section>mdo sde</section><text>phrag nyi shu ni der da ltar gyi sangs rgyas mngon du bzhugs pa'i ting nge 'dzin thob par gyur to/ /sems can dpag tu med pas kyang rgyun du zhugs pa'i 'bras bu thob bo/ /dge slong brgya stong phrag brgyad cu rtsa bzhi</text></item>
<item><p>161b8</p><section>mdo sde</section><text>yang len pa med par zag pa rnams las sems rnam par grol bar gyur to/ /bcom ldan 'das kyis bka' stsal pa/ kau Di n+ya gzhan yang su mgo'i thod pa de la sems yang dag par gnas par</text></item>
<item><p>162a1</p><section>mdo sde</section><text>mi byed cing rab tu dad par mi byed/ mos par mi byed pa des kyang dur khrod du 'gro bar bya'o/ /des der mi ro rnam pa sna tshogs pa mthong zhing kha cig ni rnam par sngos pa/ kha cig ni rnam</text></item>
<item><p>162a2</p><section>mdo sde</section><text>par rnags pa/ kha cig ni rnam par dmar ba/ kha cig ni rnam par zos pa dang / bam pa dang / sha khrag med pa dang / dkar zhing rab tu dkar la dung gi mdog lta bu'i rus gong du 'thong bar</text></item>
<item><p>162a3</p><section>mdo sde</section><text>'gyur ro/ /de thams cad la yang dang yang du so sor brtag par bya ste/ gang dang gang du de'i sems shin du yang dag par gnas shing mi g.yo la/ rnam par g.yeng bar mi 'gyur ba de yid kyis bzung nas</text></item>
<item><p>162a4</p><section>mdo sde</section><text>yid la bya zhing bsgom par byas na zag pa thams cad zad par 'gyur ba'i bar du thams cad 'gyur ro/ /sems can su lhag pa'i nga rgyal can yin pa des ni shi nas ring po ma lon pa'i mi ro rnam par sngos pa dag tshul</text></item>
<item><p>162a5</p><section>mdo sde</section><text>bzhin du bzung nas yid la bya/ byin gyis brlab par bya/ bsgom par bya'o/ /ji ltar yid la byas pa de ltar bdag gi lus la yang dag par mthong bar 'gyur ro/ /'di la bye phrag ci</text></item>
<item><p>162a6</p><section>mdo sde</section><text>yod de/ ji ltar de rnam par sngos pa 'am/ rnam par rnags pa de bzhin du bye brag med par bdag gi lus kyang gzhan gyi lus kyi ro dang mtshungs par yang dag par rjes su mthong zhing de bdag gi</text></item>
<item><p>162a7</p><section>mdo sde</section><text>lus de la sgom pa'i sbyor ba la rjes su brtson pas gnas so zhes bya ba nas lus 'di thams cad rnags pa'i bar du yang dag par rjes su mthong ngo / /rnam par dmar bar yang dag par rjes su mthong ngo / /</text></item>
<item><p>162a8</p><section>mdo sde</section><text>srin bu'i rigs rnams kyis lto gang bar yang dag par rjes su mthong ngo / /rang gi lus rnam pa thams cad dang ldan pa srin bu'i rigs rnams kyis gang zhing za bar yang dag par rjes su mthong ngo</text></item>
<item><p>162b1</p><section>mdo sde</section><text>zhes bya ba nas sha khrag med pa dang / dkar zhing rab tu dkar la dung gi mdog lta bu'i rus gong dang / rus pa'i phung po rgyus pa dang 'brel ba'i bar du yang dag par rjes su mthong ste/ de yid la byed</text></item>
<item><p>162b2</p><section>mdo sde</section><text>cing de la byin gyis rlob par byed/ de la sgom par byed do/ /nyin par ji lta bar mtshan mo yang de bzhin no/ /mtshan mo ji lta bar nyin par yang de bzhin te/ 'gro ba dang / 'greng ba dang /</text></item>
<item><p>162b3</p><section>mdo sde</section><text>'dug pa dang / nyal ba na rang gi lus de yang rus gong gi phung po dkar zhing rab tu dkar la dung gi mdog lta bu dang / rgyus pa dang / lpags shun dang 'brel bar yid la byed cing byin gyis rlob par byed</text></item>
<item><p>162b4</p><section>mdo sde</section><text>cing sgom par byed de/ dper na mig btsums pas yang dag par rjes su mthong ba bzhin no/ /ji ltar bdag gi lus la yang dag par rjes su mthong ba de bzhin du gang dang gang du lta bar byed pa sa'i</text></item>
<item><p>162b5</p><section>mdo sde</section><text>rnam pa dang / shing dang / mi dang / dud 'gro'i skye gnas pa gang ci mthong ba thams cad du rus pa'i phung po dkar zhing rab tu dkar la dung gi mdog lta bu dang / rgyus pa dang 'brel ba de lta bur yang yang</text></item>
<item><p>162b6</p><section>mdo sde</section><text>dag par rjes su mthong ngo / /gang du chags par byed cing 'gro bar byed pa thams cad de rus pa'i phung po la rkang pa gnyis kyis 'gro zhing ldog pas rus pa'i phung po la gnon par byed cing 'dug par byed/</text></item>
<item><p>162b7</p><section>mdo sde</section><text>nyal bar byed de/ dper na de'i mi sdug pa'i 'du shes shin du bsgoms shing yid la byas la/ shin du nan tan byas pa bzhin no/ /de'i ris 'thun pas 'dod pa'i 'dod chags thams cad spangs par 'gyur te/</text></item>
<item><p>162b8</p><section>mdo sde</section><text>ris 'thun pa gzhan la ma yin no/ /'di ni stong pa nyid dang rjes su 'thun pa'i gzungs sngags yin te/ de ni yang phyogs bzhi'i rlung 'dus nas rus pa'i phung po ma lus par rnam par phye mar byed do/ /</text></item>
<item><p>163a1</p><section>mdo sde</section><text>rnam par 'jig par byed do/ /ji ltar rang gi lus kyi rus pa'i phung po la rlung 'dus nas ma lus par rnam par phye mar byed cing rnam par 'jig par byed pa de bzhin du rlung 'dus nas</text></item>
<item><p>163a2</p><section>mdo sde</section><text>gzugs kyi lus thams cad dang / sa thams cad ma lus par phye mar byed cing rnam par 'jig par byed do/ /zhes bya ba nas bdag gam gzhan yang rung de'i mig sngar gzugs su snang ba ci yang mi 'byung ste/</text></item>
<item><p>163a3</p><section>mdo sde</section><text>nam mkha' bai dUr+ya lta bur stong par brjod par bya ba la mos par byed cing nam mkha' byin gyis rlob par byed/ sgom par byed/ lan mang du byed do/ /ji ltar de 'di snyam du sems te/ yang dpyod par</text></item>
<item><p>163a4</p><section>mdo sde</section><text>bya ba'i phyir nam mkha'i kha dog ser po yid la byed cing kha dog ser por rab tu sbyor bar byed/ byin kyis rlob par byed/ sgom par byed pa/ de bzhin du nam mkha' thams cad ser por mos par byed do/ /</text></item>
<item><p>163a5</p><section>mdo sde</section><text>kha dog ser po la ji lta ba de bzhin du kha dog dmar po dang / de bzhin du kha dog dkar po dang / btsod ka zhes bya ba nas shel gyi kha dog gi bar la pos par byed do/ /de bzhin du yang gzugs su snang ba dang</text></item>
<item><p>163a6</p><section>mdo sde</section><text>sa thams cad la chu kha dog sngon por byin gyis rlob par byed la zhes bya ba nas/ kha dog sngon por mos par byed do zhes bya ba'i bar dang / de bzhin du kha dog ser po la zhes bya ba nas kha dog dmar po dang /</text></item>
<item><p>163a7</p><section>mdo sde</section><text>de bzhin du kha dog dkar po dang / de bzhin du kha dog leb rgan dang / de bzhin du shel gyi kha dog gi bar du sa thams cad la chur yid la byed do/ /yang dag par rab tu shes so/ /rab tu sbyor bar byed do/ /</text></item>
<item><p>163a8</p><section>mdo sde</section><text>sa'i khams thams cad la chu shel gyi kha dog lta bur byin gyis rlob par byed cing phyis kyang sa sor bzhi tsam du byin gyis rlob par byed do/ /des rkang pa'i mthe bos reg par byed cing gang 'dod pa g.yo bar byed/ 'gul</text></item>
<item><p>163b1</p><section>mdo sde</section><text>bar byed/ kun du rab tu 'gul bar byed pa nas gang 'dod pa dang / ji tsam du 'dod pa de tsam du rab tu g.yo bar byed do zhes bya ba'i bar du'o/ /de 'gul bar byed pa na yang sa chen po ri dang bcas pa 'di 'gul/ g.yo/</text></item>
<item><p>163b2</p><section>mdo sde</section><text>'khrug /rab tu ldeg go/ /gzhan yang chu de la kha dog sna tshogs pa'i me tog ud pa la dang / pad ma dang / ku mu ta dang / pad ma dkar po rnams yid la byed do/ /yang dag par shes so/ /rab tu sbyor</text></item>
<item><p>163b3</p><section>mdo sde</section><text>bar byed do/ /byin gyis rlob par byed do/ /phyogs bzhir ser bu bsil ba rab tu dad pa dag tu mos par byed do/ /de der 'chag par byed/ 'dug par byed/ nyal bar yang byed do/ /yang phyogs bzhir kha dog</text></item>
<item><p>163b4</p><section>mdo sde</section><text>sna tshogs pa'i ri chen po rnams su byin gyis rlob par byed cing / de'i steng du 'chag par byed/ gnas par byed/ 'dug par byed nyal bar yang byed do/ /gzhan yang de spong bar byed cing / nam mkha' dag pa de nyid yid la</text></item>
<item><p>163b5</p><section>mdo sde</section><text>byed do/ /yang dag par yid la byed do/ /yang dag par shes so/ /rab tu sbyor bar byed do/ /nam mkha' dag par byin gyis rlob par byed do/ /rang gi lus yang bar yid la byed do/ /yang bar rab tu sbyor bar byed do/ /yang bar</text></item>
<item><p>163b6</p><section>mdo sde</section><text>byin gyis rlob par byed de/ dper na shing bal gyi 'dab ma'am ras bal gyi 'dab ma rlung chung ngus 'degs par byed/ 'jog par byed/ khyer bar byed pa de bzhin du de lus 'di nyid la yang bar yid la byed do zhes bya ba nas</text></item>
<item><p>163b7</p><section>mdo sde</section><text>yang bar byin gyis rlob par byed do zhes bya ba'i bar dang / rlung dang phrad nas nam mkha' la gnas pa'i bar du yin te/ de nam mkha' la 'chags par byed/ 'dug par byed/ gnas par byed/ nyal bar yang byed do/ /</text></item>
<item><p>163b8</p><section>mdo sde</section><text>me'i khams la snyoms par 'jug par byed de/ de'i lus las 'od 'phro ba kha dog sngon po dang / ser po dang / dmar po dang / le brgan dang / shel gyi kha dog lta bu rnam pa sna tshogs rab tu 'byung bar byed do/ /de'i lus</text></item>
<item><p>165a1</p><section>mdo sde</section><text>kyi stod nas me 'bar bar byed cing / lus kyi smad nas chu grang mo'i rgyun dag 'bab par byed rab tu 'bab par byed do/ /lus kyi smad nas me 'bar bar byed cing / lus kyi stod nas chu grang mo'i rgyun dag 'bab par byed/ rab tu 'bab</text></item>
<item><p>165a2</p><section>mdo sde</section><text>par byed do/ /de bzhin du sa'i steng du 'byung bar yang byed pa nas nyi ma dang zla ba dag la yang lag pas nyug par byed do zhes bya ba'i bar dang / tshangs pa'i 'jig rten gyi bar du lus kyis dbang sgyur bar byed do zhes bya ba'i bar du'o/ /</text></item>
<item><p>165a3</p><section>mdo sde</section><text>de nyid spangs te yang gzugs ci 'dra ba dang ji snyed pa yang na ni sngon po dang / yang na ni ser po dang / dmar po dang / dkar po dang / le brgan dang / yang na ni shel gyi kha dog lta bur yid la byed cing de 'dra ba dang de snyed</text></item>
<item><p>165a4</p><section>mdo sde</section><text>kho na mthong bar byed do/ /de 'di snyam du sems te/ de bzhin gshegs pa nyid la lta'o snyam na des de bzhin gshegs pa nyid mthong ngo / /des phyogs gang dang gang kho nar lta bar byed pa'i phyogs thams cad du de bzhin</text></item>
<item><p>165a5</p><section>mdo sde</section><text>gshegs pa mthong ngo / /gal te de bzhin gshegs pa'i gzugs chung ngu yid la byas na chung ngu nyid mthong ngo / /gal te tshad med pa yid la byas na zhes bya ba nas nam mkha' thams cad du de bzhin gshegs pa 'ba' shig</text></item>
<item><p>165a6</p><section>mdo sde</section><text>mthong ngo zhes bya ba'i bar dang / de 'di snyam du sems te/ gang du yang de bzhin gshegs pa byon pa 'am bzhud pa med do zhes bya ba'i bar dang / khams gsum thams cad kyi lus kyi rgyu ni sems 'ba' zhig go zhes bya ba dang /</text></item>
<item><p>165a7</p><section>mdo sde</section><text>ji ltar rnam par brtags pa de bzhin du mthong ste/ bdag gis rang gi sems kyis kha dog tha dad pa dang / gzugs tha dad pa dang / rdzu 'phrul tha dad pa rnam pa sna tshogs pa mthong ngo / /bdag gi sems ni gzugs</text></item>
<item><p>165a8</p><section>mdo sde</section><text>tha dad pa dang / rdzu 'phrul tha dad pa dang / kha dog tha dad pa dang / 'jug pa tha dad pa dang / rnam par rtog pa tha dad pa'o/ /sems ni sna tshogs su grub pa'o/ /sems ni nam mkhar 'dres pa'o/ /</text></item>
<item><p>165b1</p><section>mdo sde</section><text>sems ni rlung du yang dag par brjod pa'o/ /rlung thams cad kyang dngos po med pa'o snyam ste/ 'di ni so so'i skye bo dang thun mong ba'i bden pa dang rjes su 'thun pa'i gzungs sngags kyi don te/ gang de bzhin gshegs pa tsam pa ka'i mdog</text></item>
<item><p>165b2</p><section>mdo sde</section><text>gis nga la nyi ma'i shugs kyi snying po'i lag nas bskur ba yin no/ /de la so so'i skye bo dang thun mong ma yin pa'i bden pa dang rjes su 'thun pa'i gzungs sngags kyi don gang zhe na/ de ni gzugs kyi 'dod chags dang dbyibs</text></item>
<item><p>165b3</p><section>mdo sde</section><text>kyi 'dod chags spangs pa'o/ /de 'di snyam du sems te/ nam mkha' 'di ni gzung du med cing brjod du med pa'o/ /de bzhin du sems kyang brjod du med pa ste/ gnyi ga yang brjod du med pa'o/ /</text></item>
<item><p>165b4</p><section>mdo sde</section><text>phung po 'di dag ni yongs su gdung ba dang bcas/ 'khrug pa dang bcas/ 'drid pa dang bcas/ slu ba dang bcas pa yin pas ma la bdag gis rnam pa thams cad du kun du rtogs pa'i sems spangs na/</text></item>
<item><p>165b5</p><section>mdo sde</section><text>gang nam mkha' yang spangs par 'gyur zhing / rtog pa thams cad las yang dag par byung ba'i dpyod pa yang spangs par 'gyur gor ma chag snyam mo/ /'on kyang de sems dang pos nam mkha' la dmigs nas/</text></item>
<item><p>165b6</p><section>mdo sde</section><text>de yang mngon par rig par bya ste/ rnam par rig pa thams cad spangs shing skyed par yang mi byed do/ /sems skyed pa 'gag la de'i ma skyes pa yang skyed par mi byed do/ /de ltar na rgyu de 'gags na sems kyang</text></item>
<item><p>165b7</p><section>mdo sde</section><text>'gag pas lus dang / ngag dang / yid kyi 'du byed shin du sbyangs pa'i 'gog pa'i snyoms par 'jug pa la 'jug par byed de/ de 'gog pas nyin zhag gcig 'da' bar byed do/ /ji ltar bsams pa bzhin</text></item>
<item><p>165b8</p><section>mdo sde</section><text>'gog pa la snyoms par 'jug pas mtshungs pa de ma thag pa'i sems dang po ldang ba'i bar du bskal pa brgya stong mang po'i bar yang 'da' bar byed do/ /sems gnyis pas ni de'i zag pa thams cad yongs su zad pa dang / tshe yang</text></item>
<item><p>166a1</p><section>mdo sde</section><text>yongs su zad par 'gyur bas mgo mnyam du yongs su mya ngan las 'das par byed de/ 'di ni so so'i skye bo dang thun mong ma yin pa zag pa med pa'i bden pa dang rjes su 'thun pa'i gzungs sngags kyi don yin no/ /de la so</text></item>
<item><p>166a2</p><section>mdo sde</section><text>so'i skye bo dang thun mong ba dang / so so'i skye bo dang thun mong ma yin pa'i bden pa dang rjes su 'thun pa'i gzungs sngags kyi don gang zhe na/ 'di ltar de 'di snyam du sems te/ gzugs ji lta bur rnam par brtags</text></item>
<item><p>166a3</p><section>mdo sde</section><text>pa de lta bu kho nar mthong ngo / /sems ni sems nyid dang gzugs nyid yin te/ de'i phyir bdag gis nam mkha' dag pa nyid la brtag par mi bya'o snyam mo/ /de gzugs thams cad spang bar 'dod de/ de ltar</text></item>
<item><p>166a4</p><section>mdo sde</section><text>de'i gzugs kyi 'du shes thams cad spangs nas de nam mkha' mtha' yas so snyam nas nam mkha' mtha' yas skye mched du rdzogs par byas te gnas pa 'di ni so so'i skye bo dang thun mong ba'i ting nge 'dzin to/ /gang yang de 'di</text></item>
<item><p>166a5</p><section>mdo sde</section><text>snyam du sems te/ bdag gi gzugs ni nam mkha' ste/ bdag gis nam mkha' gzugs su mthong ngo / /nam mkha'i mtshan nyid ci zhe na/ nam mkha' ni go 'byed pa'i mtshan nyid do/ /'on kyang nam mkha' ni</text></item>
<item><p>166a6</p><section>mdo sde</section><text>rlung gis khyab pa'o/ /rlung de yang 'byung ba chen po bzhi las gyur pa'o/ /bdag gi gzugs kyang 'byung ba chen po bzhi las gyur pa yin te/ gnyi ga mtshan nyid mtshungs so snyam mo/ /de 'di snyam du sems</text></item>
<item><p>166a7</p><section>mdo sde</section><text>te/ ci 'byung ba rnams 'byung ba chen po'i ngo bo dag yin snyam zhing / de 'di snyam du sems te/ gnyi ga spyi'i mtshan nyid du 'byung ba dag ma yin no snyam mo/ /de ci'i phyir zhe na/ chos thams cad rang bzhin kyi ngo bo nyid</text></item>
<item><p>166a8</p><section>mdo sde</section><text>kyis stong pa yin pa'i phyir ro/ /de bzhin du rang gi ngo bo yang gzhan gyi dngos pos stong pa dang / skye ba med pa dang / 'gag pa med pa dang / 'byung ba med pa dang / gzhi med pa yin no/ /de de ltar so sor rtog pa na de bzhin gshegs pa</text></item>
<item><p>166b1</p><section>mdo sde</section><text>yid la 'byung ngo / /des nam mkha' thams cad du de bzhin gshegs pa gcig mthong ngo / /des de ltar mthong bas phyir mi 'ong ba'i 'bras bu 'thob bo/ /'di ni so so'i skye bo dang thun mong ba bden pa dang rjes su 'thun pa'i gzungs sngags las rnam</text></item>
<item><p>166b2</p><section>mdo sde</section><text>par grol ba'i skye mched dang po'o/ /gzhan yang de 'di snyam du sems te/ gang nam mkha' mtha' yas skye mched 'dis gnas pa de ci rang gi ngo bo'i mtshan nyid yin nam/ 'on te de nyid nam mkha' yin snyam zhing / de 'di snyam du sems</text></item>
<item><p>166b3</p><section>mdo sde</section><text>te/ nam mkha'i mtshan nyid dag pa ni bdag gi bdag yin gyi/ bdag gi ngo bo'i nyid ni ma yin no snyam nas de nam mkha' mtha' yas mu med pa ji snyed yid la byed pa de snyed kyis bdag yang dag par shes te/ 'di ni de'i so so'i skye bo dang</text></item>
<item><p>166b4</p><section>mdo sde</section><text>thun mong ba'i ting nge 'dzin to/ /de 'di snyam du sems te/ nam mkha' thams cad ni bdag gi bdag yin na/ 'o na ci nam mkha' la ngo bo gzhan yod dam/ gang gi tshe de bzhin gshegs pa yid la byed pa na de bzhin gshegs</text></item>
<item><p>166b5</p><section>mdo sde</section><text>pa rnams kyis ji ltar bstan snyam mo/ /de ltar de bzhin gshegs pa ji snyed yid la byed pa de snyed yang dag par rjes su mthong zhing / mthong ba tsam gyi mod la kha cig 'bras bu dang po de la gnas par byed ces bya ba nas nyon mongs</text></item>
<item><p>166b6</p><section>mdo sde</section><text>pa thams cad spangs pa'i dgra bcom pa nyid kyi bar du mngon du byed de/ 'di ni so so'i skye bo dang thun mong ba bden pa dang rjes su 'thun pa'i gzungs sngags las rnam par grol ba'i skye mched gnyis pa'o/ /yang de 'di snyam du sems</text></item>
<item><p>166b7</p><section>mdo sde</section><text>te/ nam mkha' dag pa rab tu dang ba rnyog pa med pa bdag gi bdag ji snyed pa/ ci bdag gi dge ba'i sems nyon mongs pa thams cad spangs pa gzhi med pa yin nam snyam mo/ /de 'di snyam du sems te/ snang ba chen</text></item>
<item><p>166b8</p><section>mdo sde</section><text>po byed pa 'phags pa'i lam yan lag brgyad pa de ni nyon mongs pa thams cad las rnam par grol ba'o snyam mo/ /de ji ltar nyon mongs pa thams cad las rnam par grol ba 'phags pa'i lam yan lag brgyad pa yid la byed</text></item>
<item><p>167a1</p><section>mdo sde</section><text>pa bzhin skad cig de nyid la kha cig rgyun du zhugs pa'i 'bras bu la gnas par byed ces bya ba nas kha cig dgra bcom pa nyid kyi bar du mngon du byed de/ 'di ni so so'i skye bo dang thun mong ba bden pa dang rjes su 'thun pa'i gzungs sngags</text></item>
<item><p>167a2</p><section>mdo sde</section><text>las rnam par grol ba'i skye mched gsum pa'o/ /gzhan yang de 'di snyam du sems te/ de ltar bdag gi rtog pa rnams ni don med pa sgrub pa yin te/ gang bdag gis gzugs la rnam par brtag pas gnas par mi bya'o/ /</text></item>
<item><p>167a3</p><section>mdo sde</section><text>gang na gzugs yod pa de na 'du shes tha dad pa yod do/ /de na thog pa'i 'du shes yod do/ /de na rga shi yod pas bdag gis rga shi rnam par gcad pa'i phyir sems sgom mo/ /nam mkha'i 'du</text></item>
<item><p>167a4</p><section>mdo sde</section><text>shes su yang mos so snyam mo/ /yang de nam mkha'i 'du shes yid la byed cing de yang dag par shes par byed la/ de la rab tu sbyor bar byed/ de la mos par byed de/ de nam mkha' shin du yongs su dag pa ji snyed pa</text></item>
<item><p>167a5</p><section>mdo sde</section><text>thams cad la bdag nyid kyis mngon par brjod pa dang mos par byed cing rdzogs par byas te gnas pa 'di ni so so'i skye bo dang thun mong ba bden pa dang rjes su 'thun pa'i gzungs sngags yin te/ 'di ni so so'i skye bo dang thun mong ba'o/ /yang</text></item>
<item><p>167a6</p><section>mdo sde</section><text>de 'di snyam du sems te/ 'di ni bdag gi bdag shin du yongs su dag pa yin te/ de nam mkha' thams cad la da dung bdag gi rtog pa rnams kun du spyod par byed do/ /gang bdag gi bdag gis nam mkha' la brtag par bya'o/ /</text></item>
<item><p>167a7</p><section>mdo sde</section><text>bdag gi 'du shes ni nam mkha' yin no snyam mo/ /'on kyang 'du shes thams cad ni sdug bsngal gyi sgrar gsungs te/ 'di ni kun 'byung ba dang sdug bsngal thams cad kyi 'gog pa dang zhi ba yin te/ sus</text></item>
<item><p>167a8</p><section>mdo sde</section><text>de la sdug bsngal ba dang kun 'byung ba 'gog par yang dag par rjes su mthong ba de'i dus na kha cig rgyun du zhugs pa'i 'bras bu la gnas pa nas kha cig dgra bcom pa nyid kyi bar la gnas pa 'di ni so so'i skye bo dang thun mong ba bden</text></item>
<item><p>167b1</p><section>mdo sde</section><text>pa dang rjes su 'thun pa'i gzungs sngags las rnam par grol ba'i skye mched bzhi pa'o/ /yang de 'di snyam du sems te/ 'o na nam mkha' bsgom par bya ba'i phyir lan mang du gnas par bya'o/ /gang nam mkha' thams</text></item>
<item><p>167b2</p><section>mdo sde</section><text>cad ni bdag gi bdag yin te/ nam mkha' la mos par bya'o/ /rnam par shes pa yongs su btsal bar bya'o snyam nas nam mkha' ji tsam par de'i rnam par shes pa mnyam par snang ngo / /de'i nam mkha'i 'du shes kyang spangs shing</text></item>
<item><p>167b3</p><section>mdo sde</section><text>nam mkha' mtha' yas mu med pa ji snyed pa de snyed kyi rnam par shes pa thams cad kun du snang ste/ 'di ni so so'i skye bo dang thun mong ba bde ba dang rjes su 'thun pa'i gzungs sngags so/ /de la gnas pa 'di</text></item>
<item><p>167b4</p><section>mdo sde</section><text>snyam du sems te/ bdag gi rnam par shes pa'i 'du shes 'di ni rtog pa dang / sdug bsngal ba dang / kun 'byung ba zhes bya ba nas de nyid rnam par shes pa phyin ci log gi bar yin no snyam mo/ /'on kyang bdag</text></item>
<item><p>167b5</p><section>mdo sde</section><text>gi phyin ci log 'di ni dgag par bya'o/ /gnas skabs gang du sdug bsngal zhes bya ba nas 'gog pa'i bar du yid la byed pa'i gnas skabs de na kha cig 'bras bu dang po la gnas so zhes bya ba nas kha cig dgra</text></item>
<item><p>167b6</p><section>mdo sde</section><text>bcom pa nyid kyi bar la gnas pa 'di ni so so'i skye bo dang thun mong ba bden pa dang rjes su 'thun pa'i gzungs sngags las rnam par grol ba'i skye mched lnga pa'o/ /de 'di snyam du sems te/ bdag gi rnam par shes pa'i</text></item>
<item><p>167b7</p><section>mdo sde</section><text>'du shes 'di ni rtog pa dang / zug rngu dang / 'bras dang / nad nyid yin te/ gang bdag gis rnam par shes pa'i 'du shes de yang spang bar bya gor ma chag go snyam nas nam mkha'i 'du shes de yang spangs shing rnam</text></item>
<item><p>167b8</p><section>mdo sde</section><text>par shes pa'i 'du shes kyang spong bar byed do/ /de ci la yang dmigs par mi byed do/ /de'i tshe 'du shes med pa la snyoms par zhugs su lta ba</text></item>
<item><p>168a1</p><section>mdo sde</section><text>te su la sngar 'di byung ba ni so so'i skye bo dang thun mong ba'i ting nge 'dzin to/ /de bzhin du rnam par shes pa'i zug rngu dang / 'bras dang / nad rnams yin te/ gang bdag gis med pa nyid yid la bya gor ma chag snyam mo/ /ci zhig</text></item>
<item><p>168a2</p><section>mdo sde</section><text>med ce na/ 'du shes thams cad bdag gam bdag gi med do/ /bdag des bdag dang 'du shes kyang spang bar bya ste/ de ni mya ngan las 'das pa yin no/ /gnas skabs gang du mya ngan las 'das pa yid la byas pa'i gnas</text></item>
<item><p>168a3</p><section>mdo sde</section><text>skabs der kha cig rgyun tu zhugs pa'i 'bras bu la gnas pa nas kha cig dgra bcom pa nyid kyi bar la gnas pa 'di ni so so'i skye bo dang thun mong ba bden pa dang rjes su 'thun pa'i gzungs sngags las rnam par grol ba'i skye</text></item>
<item><p>168a4</p><section>mdo sde</section><text>mched drug pa'o/ /yang su zhig 'di snyam du sems te/ rnam par shes pa'i ting nge 'dzin gyi rim pa shin du yongs su dag pa nyon mongs pa ci yang med pa'i sems kyis gnas par bya'o snyam nas de mi rtog pa'i tshul gyis</text></item>
<item><p>168a5</p><section>mdo sde</section><text>ci yang med pa'i sems kyis gnas par byed de/ gnas skabs gang du mi rtag pa'i 'du shes yid la byed pa'i gnas skabs der de rgyun tu zhugs pa'i 'bras bu mngon du byed pa nas dgra bcom pa nyid kyi bar mngon du</text></item>
<item><p>168a6</p><section>mdo sde</section><text>byed pa 'di ni so so'i skye bo dang thun mong ma yin pa bden pa dang rjes su 'thun pa'i bzod pa'i gzungs sngags las rnam par grol ba'i skye mched bdun pa'o/ /su zhig 'di snyam du sems te/ bdag gi rnam pa thams cad du ci</text></item>
<item><p>168a7</p><section>mdo sde</section><text>yang med pa'i shes pa yang dag par spangs nas 'du shes med 'du shes med min skye mched rdzogs par bya te gnas par bya'o snyam nas de ci yang med pa'i skye mched thams cad spangs te/ 'du shes med 'du shes med min</text></item>
<item><p>168a8</p><section>mdo sde</section><text>skye mched yid la byed cing yang dag par mi shes/ rab tu sbyor bar mi byed/ byin gyis rlob par mi byed/ bsgom par mi byed/ sgrub par mi byed pa 'di ni so so'i skye bo dang thun mong ma yin pa bden pa dang rjes su 'thun</text></item>
<item><p>168b1</p><section>mdo sde</section><text>pa'i gzungs sngags las rnam par grol ba'i skye mched brgyad pa'o/ /des ni 'dod pa'i 'dod chags dang gzugs kyi 'dod chags thams cad dang / dbyibs kyi 'dod chags dang / reg pa'i 'dod chags dang / rnam par</text></item>
<item><p>168b2</p><section>mdo sde</section><text>grol ba ma yin pa'i rtse ba'i 'dod chags thams cad spong bar 'gyur ro/ /'phags pa'i gang zag rnams ni lhag ma med par 'gyur ro/ /so so'i skye bo rnams kyi ni nyam smad par 'gyur te/ rkyen gyi dbang gis phyis skye bar 'gyur</text></item>
<item><p>168b3</p><section>mdo sde</section><text>zhing ngan song gi sgyur 'gyur ro/ /'di ni bden pa dang rjes su 'thun pa'i gzungs sngags kyis don gleng gzhi dang bcas pa rgyas pa dang bcas pa yin te/ gang de bzhin gshegs pa tsam pa ka'i mdog gis nga la</text></item>
<item><p>168b4</p><section>mdo sde</section><text>byang chub sems dpa' sems dpa' chen po nyi ma'i shugs kyi snying po'i lag nas bskur ba mthu che ba/ phan yon che ba yin no/ /'dus pa chen po 'di ngas bshad pa la dad pa sbyin par mdzad pa yin no/ /</text></item>
<item><p>168b5</p><section>mdo sde</section><text>'dod pa'i 'dod chags thams cad yang dag par zed par byed pa gzugs kyi 'dod chags thams cad dang / gzugs med pa'i 'dod chags thams cad dang / nga rgyal dang / lhag pa'i nga rgyal dang /</text></item>
<item><p>168b6</p><section>mdo sde</section><text>nga rgyal las kyang nga rgyal thams cad dang / phrag dog thams cad yang dag par zad par byed pa/ yongs su tshol ba thams cad dang / brnab sems thams cad dang / rgod pa thams cad dang / ma rig</text></item>
<item><p>168b7</p><section>mdo sde</section><text>pa thams cad dang / 'jig tshogs la lta ba dang / the tsom dang / tshul khrims dang / brtul zhugs mchog tu 'dzin pa thams cad dang / rtag par lta ba dang / chad par</text></item>
<item><p>168b8</p><section>mdo sde</section><text>lta ba dang / sems can du lta ba dang / srog du lta ba dang / gso bar lta ba dang / gang zag du lta ba thams cad dang / byed pa po dang / tshor ba por lta ba thams cad dang / gzugs su lta ba</text></item>
<item><p>169a1</p><section>mdo sde</section><text>thams cad ces bya ba nas reg par lta ba thams cad ces bya ba'i bar dang / skye bar lta ba thams cad dang / 'byung ba chen por lta ba thams cad yongs su shes par byed pa zhes bya ba nas phung po dang /</text></item>
<item><p>169a2</p><section>mdo sde</section><text>khams dang / skye mched thams cad rdul med par byed pa'i bar dang / byang grol gyi bde ba thams cad ston par byed pa yin/ /rim pa des ni bdud rnams tshar gcod par byed pa/ klu rnams pham par byed</text></item>
<item><p>169a3</p><section>mdo sde</section><text>pa/ lha rnams dga' bar byed pa/ gnod sbyin rnams mgu bar byed pa/ lha ma yin rnams rnam par 'joms par byed pa/ nam mkha' lding rnams dngang bar byed pa/ mi'am ci rnams</text></item>
<item><p>169a4</p><section>mdo sde</section><text>dad par byed pa/ lto 'phye chen po rnams skrag par byed pa/ phas kyi rgol ba rnams 'dul bar byed pa/ rgyal rigs rnams mngon par dga' bar byed pa/ bram ze rnams 'jug par byed</text></item>
<item><p>169a5</p><section>mdo sde</section><text>pa/ rje'u rigs rnams dga' bar byed pa/ dmangs rigs rnams mchog tu dga' bar byed pa/ bud med 'dod chags dang bral bar byed pa/ mang du thos pa rnams skyo bar byed pa/ rnal 'byor spyod pa rnams</text></item>
<item><p>169a6</p><section>mdo sde</section><text>mngon par dag bar byed pa/ nad thams cad rab tu zhi bar byed pa/ 'thab pa dang / thab mo dang / mu ge dang / nad dang / dus ma yin pa'i pha rol gyi dmag tshogs dang / dus ma yin pa'i rlung dang / char pa dang / chu bo dang /</text></item>
<item><p>169a7</p><section>mdo sde</section><text>grang ba dang / dro ba dang / kha ba dang / tsha ba dang / rtsub pa dang / ro med pa dang / reg par dka' ba'i dngos po rnams rnam par zhi bar byed pa/ chos kyi tshul 'bar bar byed pa/ dkon mchog gsum gyi gdung rgyun mi 'chad par byed pa/ sangs</text></item>
<item><p>169a8</p><section>mdo sde</section><text>rgyas kyi bstan pa ston par byed pa/ 'khor bar skrag pa rnams dbugs 'byin par byed pa/ zad pa shes pa skyed par byed pa/ mi skye ba shes pa rtogs par byed pa/ ma rig pa'i phung po rab tu 'joms par byed pa/ sdug bsngal thams</text></item>
<item><p>169b1</p><section>mdo sde</section><text>cad 'dor bar byed pa yin te/ 'di ni bden pa dang rjes su 'thun pa'i bzod pa yin no/ /bstan pa 'di bshad pa na der lha dang mi grangs med dpag tu med pa ni chos rnams la chos kyi mig rdul med cing dri ma dang bral ba nye ba'i nyon mongs pa dang bral ba</text></item>
<item><p>169b2</p><section>mdo sde</section><text>thob bo/ /de'i tshe khrag khrig phrag dgu bcu rtsa drug ni len pa med par zag pa rnams las sems rnam par grol to/ /de'i tshe bye ba khrag khrig brgya stong phrag brgyad bcu ni bden pa dang rjes su 'thun pa'i gzungs sngags 'di thob par gyur to/ /</text></item>
<item><p>169b3</p><section>mdo sde</section><text>de'i tshe sems can grangs med dpag tu med pa ni bla na med pa yang dag par rdzogs pa'i byang chub tu sems bskyed cing phyir mi ldog par yang gyur to/ /stong phrag sum bcu rtsa gnyis ni mi skye ba'i chos rnams la bzod pa thob par gyur to/ /</text></item>
<item><p>169b4</p><section>mdo sde</section><text>lha dang / klu dang / gnod sbyin dang / srin po dang / lha ma yin dang / nam mkha' lding dang / mi'am ci dang / lto 'phye chen po dang / yi dags dang / grul bum dang / sha za dang / mi dang mi ma yin pa thams cad kyis legaso zhes</text></item>
<item><p>169b5</p><section>mdo sde</section><text>bya ba gsol te/ btsun pa bcom ldan 'das khyod kyis dge bar gsungs pa legs so/ /sangs rgyas bcom ldan 'das rnams kyi thogs pa ma mchis pa'i ye shes mthong ba ni ngo mtshar lags so/ /bla na med pa yang dag</text></item>
<item><p>169b6</p><section>mdo sde</section><text>par rdzogs pa'i byang chub 'di la su zhig 'dun pa skyed par mi bgyid lags/ 'di ltar de bzhin gshegs pa ni sems can thams cad kyi mig tu gyur pa/ ye shes su gyur pa/ sdug bsngal thams cad nye bar zhi bar</text></item>
<item><p>169b7</p><section>mdo sde</section><text>bgyid par gyur pa/ bde ba thams cad sbyin par mdzad pa/ 'khor ba'i gzings su gyur pa lags so/ /de nas bcom ldan 'das la tshe dang ldan pa kun shes kau Di n+yas 'di skad ces gsol to/ /btsun pa</text></item>
<item><p>169b8</p><section>mdo sde</section><text>bcom ldan 'das gang byang chub sems dpa' sems dpa' chen po nyi ma'i shugs kyi snying pos gzungs sngags nyi ma'i mig bstan pa bsrung ba chen po ma 'dres pa thams cad sgrub pa zhes bgyi ba nas shin du yongs su mya ngan</text></item>
<item><p>170a1</p><section>mdo sde</section><text>las 'das pa bsgrub pa zhes bgyi ba'i bar dang / gzungs sngags gang gis skyes bu dam pa rnams srid pa gsum gyi btson ra thams cad du mngon par mi dga' ba'i 'du shes dang / mtshan ma med pa'i ting nge 'dzin gyi</text></item>
<item><p>170a2</p><section>mdo sde</section><text>rnam par thar pa'i bde ba la reg par bgyis nas mi g.yo ba'i ting nge 'dzin la 'jug cing mgo mnyam pa nyid du 'gyur ba dang / sus thos pa de'i nyon mongs pa 'dod chags la sog pa bsrab par 'gyur zhing / de lha rnams kyi nang du tshe rabs</text></item>
<item><p>170a3</p><section>mdo sde</section><text>bdun 'khor bar 'gyur ba dang / lha'i drang srong du 'gyur ba dang / de'i sems 'dod pa rnams kyis gos par mi 'gyur ba dang / lha thams cad kyis mchod pa'i 'os su gyur pa dang / de de nas shi 'phos nas 'dir mi rnams</text></item>
<item><p>170a4</p><section>mdo sde</section><text>kyi nang du tshe rabs bdun 'khor bar 'gyur ba dang / de'i sems 'dod pa rnams kyis gos par mi 'gyur ba dang / mi'i drang srong du 'gyur ba dang / lha dang mi thams cad kyis mchod pa'i 'os su gyur pa dang / phyag bgyi</text></item>
<item><p>170a5</p><section>mdo sde</section><text>ba'i 'os su gyur par 'gyur ba de gang lags/ bcom ldan 'das kyis bka' stsal pa/ kau Ti n+ya mi dga' bar ma byed cig chog go/ /kau Ti n+ya nyi ma dang ldan pa'i gzungs sngags 'di nyan thos dang rang rgyal ba rnams kyis</text></item>
<item><p>170a6</p><section>mdo sde</section><text>ma yin no/ /nyi ma'i mig pad ma'i gzungs sngags 'di ni sangs rgyas kyi chos ma 'dres pa bcwa brgyad kyi rgyu 'thun pa dag yin no/ /kau Ti n+ya gal te ngas bskal pa brgya stong du nyi ma'i mig gi gzungs sngags 'di'i don bstan kyang</text></item>
<item><p>170a7</p><section>mdo sde</section><text>bskal pa brgya stong ni zad par 'gyur gyi rgya cher don thams cad brjod par mi nus so/ /'di la lha dang bcas pa'i 'jig rten rmongs par yang 'gyur ro/ /'di la de bzhin gshegs pa dgra bcom pa yang dag par rdzogs pa'i</text></item>
<item><p>170a8</p><section>mdo sde</section><text>sangs rgyas rnams nyid ma gtogs par mngon sum pa gzhan gang yang med do/ /nyi ma'i mig gi gzungs sngags 'di ni don dpag tu med pa mthong bar dka' ba/ rtogs par dka' ba yin no/ /de bzhin</text></item>
<item><p>170b1</p><section>mdo sde</section><text>du mi zad pa'i sbu bu dang / de bzhin du rig sngags kyi rten dang / de bzhin du sdang ba zhi bar byed pa/ gnyid kyis log pa'i gzungs sngags ni don dpag tu med la mthong bar dka' ba khong du chud par dka' ba yin te 'di la de bzhin gshegs pa</text></item>
<item><p>170b2</p><section>mdo sde</section><text>rnams nyid ma gtogs par mngon sum pa gzhan gang yang med do/ /kau Ti n+yas gsol pa/ btsun pa bcom ldan 'das gang de bzhin gshegs pa ri dbang rgyal po des stong pa nyid dang rjes su 'thun pa'i gzungs sngags byang</text></item>
<item><p>170b3</p><section>mdo sde</section><text>chub sems dpa' sems dpa' chen po spos kyi glang po che'i lag nas bskur ba bshad par gsol/ bcom ldan 'das kyis bka' stsal pa/ kau Ti n+ya de bzhin te/ gang de bzhin gshegs pa ri dbang rgyal pos</text></item>
<item><p>170b4</p><section>mdo sde</section><text>'dir nga la bskur ba 'dus pa 'dir ngas bshad pa la dad pa sbyin par mdzad pa stong pa nyid dang rjes su 'thun pa'i gzungs sngags lha dang bcas pa'i 'jig rten gyi mdun du ngas bshad par bya'o/ /'di ltar 'di ni 'dir ngas</text></item>
<item><p>170b5</p><section>mdo sde</section><text>bshad na sems can grangs med dpag tu med pa'i don byed pa yin zhing 'dir sems can rnams kyis mngon sum du gyur par 'gyur ro/ /kau Ti n+ya de'i phyir khyod ces bya ba nas bcom ldan 'das des de la 'di skad</text></item>
<item><p>170b6</p><section>mdo sde</section><text>ces bka' stsal to zhes bya ba'i bar to/ /kau Ti n+ya 'di la sems can gang dag 'dod chags kyi rgyags pas myos shing nges par 'byung bar mi lta bas gnas pa de dag yun ring por 'khor bar byed par 'gyur ro/ /</text></item>
<item><p>170b7</p><section>mdo sde</section><text>yun ring por ngan song gsum du sdug bsngal gyi tshor ba rtsub pa mi zad pa myong bar 'gyur ro/ /de la byang chub sems dpa' sems dpa' chen po rnams kyi snying rje chen po skyes te/ de nas byang chub</text></item>
<item><p>170b8</p><section>mdo sde</section><text>sems dpa' sems dpa' chen po snying rje'i stobs chen po dang / brtson 'grus dang / brtson pa dang / brtul ba chen pos myur du bla na med pa yang dag par rdzogs pa'i byang chub</text></item>
<item><p>171a1</p><section>mdo sde</section><text>yongs su tshol bar byed do/ /de dag myur du mngon par rdzogs par 'tshang rgya'o/ /sems can rnams ngan song gsum las bsgral ba'i phyir nges par 'byed pa dang / nges par 'byin pa dang / gces spras byed pas</text></item>
<item><p>171a2</p><section>mdo sde</section><text>yang dag par sdug bsngal zad par 'gro bar bya ba'i phyir chos ston to/ /sems can gang dag chos bstan pa de nyan par byed cing sdug bsngal las nges par 'byung bar lta ba de dag 'bras bu dang po thob par byed do zhes bya ba nas 'bras</text></item>
<item><p>171a3</p><section>mdo sde</section><text>bu bzhi pa'i bar du thob par byed do/ /yang na gal te gang dag sems can thams cad kyi don du bla na med pa'i ye shes yongs su btsal bar bya ba'i phyir 'khor ba'i sdug bsngal 'jigs su rung ba rnams la spro bar byed pa de dag bla na</text></item>
<item><p>171a4</p><section>mdo sde</section><text>med pa'i ye shes rjes su thob nas sems can rnams 'dod pa dag la nges par 'byung bar bya ba'i phyir chos ston par mdzad de/ dper na da ltar nga bzhin no/ /kau Ti n+ya de la reg pa'i 'dod chags gang zhe na/ sems</text></item>
<item><p>171a5</p><section>mdo sde</section><text>can gang dag gcig la gcig lus kyis reg pas reg par gyur pa de dag bde ba'i tshor ba myong bas sdug bsngal skye bar byed do/ /sdug bsngal so so yang dag par myong bar byed do/ /dper na sbrul gdug pa gtum po kha cig lta bas</text></item>
<item><p>171a6</p><section>mdo sde</section><text>sems can rnams gsod par byed/ kha cig dbugs tsam gyis sems can rnams gsod par byed do/ /kha cig reg pa tsam gyis sems can rnams gsod par byed/ kha cig sbyor ba tsam gyis sems can rnams</text></item>
<item><p>171a7</p><section>mdo sde</section><text>gsod par byed pa de bzhin du sems can kha cig ni mthong ba tsam gyis dge ba'i rtsa ba thams cad chud gson par byed cing rab tu sreg par byed do/ /kha cig ni gcig la gcig lus kyis reg pas dge ba'i rtsa ba</text></item>
<item><p>171a8</p><section>mdo sde</section><text>thams cad chud gson cing rab tu sreg par byed do/ /kha cig ni 'jug pa tsam gyis dge ba'i rtsa ba thams cad chud gson cing rab tu sreg par byed do/ /kha cig ni 'khrig pa dang ldan pa'i kun du sbyor ba'i reg pa tsam</text></item>
<item><p>171b1</p><section>mdo sde</section><text>gyis sdug bsngal skyed par byed cing de dag sdug bsngal so so yang dag par myong bar byed do/ /kau Ti n+ya de la reg pa'i 'dod chags las nges par 'byung ba gang zhe na/ kau Ti n+ya 'di na rus pa'i phung po gzugs gsal ba la so</text></item>
<item><p>171b2</p><section>mdo sde</section><text>sor brtag par bya'o/ /ji ltar zhe na/ gang du gzugs 'dod pa sdug pa/ phangs pa/ yid du 'ong ba/ 'dod pa dang ldan pa/ chags par 'gyur ba rnams mthong nas de la byang grol gyi bde ba 'dod pa de</text></item>
<item><p>171b3</p><section>mdo sde</section><text>'di ltar so so yang dag par slob par byed de/ gzugs 'di ni 'byung ba chen po bzhi las gyur pa/ 'jig cing rnam par 'jig la rnam par phye mar 'gyur ba'i ngo bo nyid do/ /ji ltar zhe na/ de na rus pa'i phung po</text></item>
<item><p>171b4</p><section>mdo sde</section><text>skra med pa dang / sha dang / sen mo dang / khrag med pa dang / stong pa dang / shin du dkar zhing dung gi mdog lta bu dang / rgyus pas 'brel bar yid la byed/ yang dag par shes par</text></item>
<item><p>171b5</p><section>mdo sde</section><text>byed/ rab tu sbyor bar byed/ byin gyis rlob par byed de/ de kho na bzhin du yang dag pa ji lta ba bzhin mthong ngo / /de de la sten cing sgom la lan mang du byed pa na mtshan mo ji lta bar nyin par yang de bzhin du yang dag</text></item>
<item><p>171b6</p><section>mdo sde</section><text>par rjes su mthong zhing / de 'jig rten thams cad la mngon par mi dga' ba'i 'du shes skyed do/ /de 'di snyam du sems te/ bdag ni rga shi'i 'jigs pas gnod par gyur pa yin pas gang bdag gis rga shi'i</text></item>
<item><p>171b7</p><section>mdo sde</section><text>rnga bi che 'di ma lus par gcod gor ma chag snyam mo/ /ji ltar bdag gis rga shi'i rnga bo che ma lus par gzhig par nus she na/ gang bdag gis rus pa'i phung po 'di la shin du so sor brtag par byas pas ma lus</text></item>
<item><p>171b8</p><section>mdo sde</section><text>par gzhig par bya gor ma chag snyam nas de thams cad dang ldan pa'i rus pa'i phung po 'di la so sor rtog par byed de/ gang de thams cad la dkar po'i 'du shes yid la byed pa 'di ni de'i zhi gnas su 'gyur ro/ /de</text></item>
<item><p>172a1</p><section>mdo sde</section><text>'di ni bdag gi mgo'i rus pa'o zhes bya ba nas de bzhin du 'di ni bdag gi rkang pa'i 'the bo'i rus pa'o zhes bya ba'i bar du de ltar so sor rtog par byed cing rga shi'i rnga bo che 'di gzhig par bya ba'i phyir bdag gis gnas gang du lhag</text></item>
<item><p>172a2</p><section>mdo sde</section><text>mthong gis brtsam par bya snyam mo/ /de 'di snyam du sems te/ kha dang sna gnyis kyi rlung 'dus pas rga shi'i rnga bo che rang gi rus pa'i phung po 'di ma lus par gzhig par bya'o snyam nas de sna'i rtse mor rlung 'dus pas yang</text></item>
<item><p>172a3</p><section>mdo sde</section><text>dag par rtsom par byed de/ rdul phra rab tsam du rus pa 'jig par byed do/ /rlung gis 'phyar bar byed do/ /sbyor ba des rang gi rus pa'i phung po thams cad 'jig par 'gyur ro/ /ji ltar rang gi rus pa'i</text></item>
<item><p>172a4</p><section>mdo sde</section><text>phung po thams cad lhag ma med par rlung gis khyer bar gyur pa bzhin de'i rang gi lus de la gang rus pa'i 'du shes byung ba de spangs shing der de la stong par snang ste/ 'di stong pa nyid kyi yan lag dang po'o// //</text></item>
<item><p>172a5</p><section>mdo sde</section><text>'phags pa shin du rgyas pa chen po'i sde nyi ma'i snying po zhes bya ba'i mdo/ bam po bdun pa/ gzhan yang de la bdag nang stong pa nyid du snang ngo / /de la phyi rol ni</text></item>
<item><p>172a6</p><section>mdo sde</section><text>gzugs kyi 'du shes su 'gyur ro/ /de 'di snyam du sems te/ bdag gis rlung 'dus pa des gzugs snang ba thams cad rnam par gzhig par bya'o snyam nas de de ltar rlung 'dus pas phyi rol gyis</text></item>
<item><p>172a7</p><section>mdo sde</section><text>gzugs snang ba gang ci yang rung ba thams cad rlung gis rnam par 'jig par byed do/ /de rnam pa thams cad du nang ngam phyi rol gyi gzugs snang ba thams cad spangs nas bye brag tu yid la byed pa 'di ni stong pa nyid kyi</text></item>
<item><p>172a8</p><section>mdo sde</section><text>yan lag gnyis pa'o/ /yang de 'di snyam du sems te/ bdag gis gzugs snang ba gang spangs pa thams cad ni bdag la stong par snang gi gzhan ni ma yin no/ /des na bdag gi rlung du</text></item>
<item><p>172b1</p><section>mdo sde</section><text>kun du rtog pa'i sems 'di yang shin du rnam par grol ba ma yin pas de bdag gis spangs par bya'o/ /chos ni gang du yang 'ong ba med/ gang du yang 'gro ba med de/ de de ltar 'gro ba med pa'i tshul 'am/ bdag</text></item>
<item><p>172b2</p><section>mdo sde</section><text>nyid 'gro ba'i tshul gyis rtog pa spong bar byed de 'di ni stong pa nyid kyi yan lag gsum pa'o/ /yang de 'di snyam du sems te/ ci 'dus byas thams cad la de kho na yang dag pa ci yang yod dam snyam nas de yang dag pa mngon sum</text></item>
<item><p>172b3</p><section>mdo sde</section><text>du gyur pa de shes par byas te/ kun 'byung ba'i chos gang ci yang rung ba thams cad 'gog pa'i chos su rig par byas nas des khams gsum pa thams cad med cing yang dag pa ma yin par shes te/ de'i 'du</text></item>
<item><p>172b4</p><section>mdo sde</section><text>byed shin du sbyangs shing zhi bar 'gyur ba 'di ni stong pa nyid kyi yin lag bzhi pa'o/ /kha cig ni 'dir 'bras bu dang po la gnas par byed do/ /kha cig ni rjes su 'thun pa'i bzod pa sgom par byed do/ /kha cig</text></item>
<item><p>172b5</p><section>mdo sde</section><text>ni dus dang rkyen ji lta ba bzhin du byang chub la reg par byed do/ /gang rtog pa dang dpyod pa 'ba' shig rnam par zhi bar bya ba'i phyir brtson pa ni rnam par zhi bar 'gyur ro/ /de 'gog pa'i snyoms par 'jug</text></item>
<item><p>172b6</p><section>mdo sde</section><text>pa la 'jug par byed de/ de bsam pa ji lta ba bzhin du 'gog pas nyin zhag gcig 'da' bar byed do zhes bya ba nas bskal pa dpag tu med pa'i bar du 'da' bar byed do/ /dang po de langs ma thag tu</text></item>
<item><p>172b7</p><section>mdo sde</section><text>skad cig ma gnyis pa la nyon mongs pa zad pa na tshe yang zad par gyur nas de mgo mnyam par yongs su mya ngan las 'das par byed do/ /'di ni stong pa nyid dang rjes su 'thun pa'i gzungs sngags brgyad pa</text></item>
<item><p>172b8</p><section>mdo sde</section><text>yin te/ so so'i skye bo dang thun mong ma yin pa bden pa dang rjes su 'thun pa'i gzungs sngags mthu che ba/ phan yon che ba/ 'dod pa'i 'dod chags thams cad yang dag par zad par byed pa/</text></item>
<item><p>173a1</p><section>mdo sde</section><text>gzugs dang gzugs med pa'i 'dod chags thams cad yang dag par zad par byed pa zhes bya ba nas sdug bsngal gyi khur 'dor bar byed pa zhes bya ba'i bar yin no/ /de ni de bzhin gshegs pa ri</text></item>
<item><p>173a2</p><section>mdo sde</section><text>dbang rgyal pos nga la stong pa nyid dang rjes su 'thun pa'i gzungs sngags byang chub sems dpa' sems dpa' chen po spos kyi glang po che'i lag nas bskur ba dang 'dus pa 'di la ngas bshad pa la dad pa sbyin par mdzad</text></item>
<item><p>173a3</p><section>mdo sde</section><text>pa yin no/ /bstan pa 'di bshad pa na der sems can bye ba 'bum phrag dgu bcu rtsa gnyis 'bras bu dang po la gnas par gyur to/ /'bum phrag drug bcu ni len pa med par zag pa rnams las sems</text></item>
<item><p>173a4</p><section>mdo sde</section><text>rnam par grol lo/ /sngon las byas pa'i sems can khrag khrig 'bum phrag dgu bcu rtsa dgu ni stong pa nyid dang rjes su 'thun pa'i gzungs sngags thob par gyur to/ /srog chags brgyad khri ni rang byung can gyi</text></item>
<item><p>173a5</p><section>mdo sde</section><text>gzungs sngags thob par gyur to/ /der sems can dkrigs phrag drug bcus ni bla na med pa yang dag par rdzogs pa'i byang chub tu sems bskyed cing bla na med pa yang dag par rdzogs pa'i byang chub las phyir mi ldog par</text></item>
<item><p>173a6</p><section>mdo sde</section><text>gyur to/ /de nas thams cad dang ldan pa'i 'khor des legs so zhes bya ba gsol te/ lha rdzas kyi me tog dang spos kyi char mngon par rab tu bab par gyur to/ /de nas yang bcom ldan 'das la tshe dang</text></item>
<item><p>173a7</p><section>mdo sde</section><text>ldan pa kau Ti n+yas 'di skad ces gsol to/ /btsun pa bcom ldan 'das de bzhin gshegs pa ye shes dpal brtsegs rgyal po des smon pa med pa dang rjes su 'thun pa'i gzungs sngags gang byang chub sems dpa'</text></item>
<item><p>173a8</p><section>mdo sde</section><text>sems dpa' chen po snang ba'i dpal snying po'i lag nas bskur ba dang / 'dus pa chen po lung bstan pa chen po 'di la dad pa sbyin par mdzad pa bshad par gsol/ bcom ldan 'das kyis bka'</text></item>
<item><p>173b1</p><section>mdo sde</section><text>stsal pa/ kau Ti n+ya de de bzhin no/ /kau Ti n+ya de de bzhin te/ kau Ti n+ya 'khor 'di la smon pa med pa dang rjes su 'thun pa'i gzungs sngags ngas bshad par bya'o/ /kau Ti n+ya 'khor 'di na sems can gang dag</text></item>
<item><p>173b2</p><section>mdo sde</section><text>sngon yongs su sbyang ba byas pa dang chos 'di kun du shes par nus pa dag yod do/ /kau Ti n+ya de'i phyir nyon la zhes bya ba nas bcom ldan 'das kyis de la 'di skad ces bka' stsal to zhes bya ba'i bar du'o/ /kau Ti n+ya</text></item>
<item><p>173b3</p><section>mdo sde</section><text>'di na sems can gang dag ma mos shing 'dod chags dang yang dag par rjes su 'brel ba dag yod de/ de dag nges par 'byung ba rab tu mi shes shing / de dag nges par 'byung bar mi lta bas</text></item>
<item><p>173b4</p><section>mdo sde</section><text>yun ring por 'khor bar 'khor bar 'gyur ro zhes bya ba nas yid kyis kun du rtog pa'i 'dod chags las nges par 'byung ba gang zhe na zhes bya ba dang / 'di la ji ltar yang dag par bslab par bya zhe na zhes</text></item>
<item><p>173b5</p><section>mdo sde</section><text>bya ba'i bar du'o/ /'dod pa'i 'dod chags dang / gzugs kyi 'dod chags dang / gzugs med pa'i 'dod chags dang / dbyibs kyi 'dod chags dang / reg pa'i 'dod chags</text></item>
<item><p>173b6</p><section>mdo sde</section><text>dang / mos pa'i 'dod chags dang / yid kyi kun du rtogs pa'i 'dod chags gang ci yang rung ba de thams cad ni 'du byed kyi 'byor 'brel gyi rkyen las 'byung na/ sus 'du byed de dag</text></item>
<item><p>173b7</p><section>mdo sde</section><text>mngon par 'dus byas shing su zhig ni mngon par 'du byed ce na/ rlung gis mngon par 'dus byas pa'o/ /bdag gi lus dang / ngag dang / yid kyi 'du byed de dag dang rlung yang rnam par gzhig par bya'o/ /</text></item>
<item><p>173b8</p><section>mdo sde</section><text>rlung de dag ni kha dang sna dag nas 'jug cing 'byung ste/ rlung de dag gis mngon par 'dus byas so/ /rlung de dag nyid kyis lus 'di rnam par gtor zhing rnam par gzhig par bya'o snyam nas de de ltar sems la dbugs rngub</text></item>
<item><p>174a1</p><section>mdo sde</section><text>par byed de/ dbugs gang dag 'jug par byed pa de dag ni sha dang khrag skems par byed do/ /med par byed do/ /gang dag 'byung bar byed pa de dag ni sha dang khrag de lus kyi phyi rol du 'dor bar byed do zhes bya ba nas lus thams cad bu gar</text></item>
<item><p>174a2</p><section>mdo sde</section><text>gyur par mthong ba'i bar dang / rma'i sgo thams cad nas dbugs 'jug cing 'byung la skra dang / sen mo dang / sha dang / khrag gzhi nas 'byin cing lus kyi phyi rol du 'dor bar byin gyis rlob par byed pa'i bar dang / sha dang khrag thams</text></item>
<item><p>174a3</p><section>mdo sde</section><text>cad ma lus par lus thams cad la mi mthong bar byed pa'i bar dang / rus gong gi phung po stong zhing dkar la dung gi mdog lta bu dang / rgyus pas 'brel bar yang dag par rjes su mthong bar byed cing yid la byed/ sgom par byed la</text></item>
<item><p>174a4</p><section>mdo sde</section><text>de nyid byin gyis rlob par byed pa'i bar dang / gang de la sngar 'dod pa'i 'dod chags kyi sems dang rjes su 'brel bar byung ba de sems mnyam par gzhag pa la nyams dmas par 'gyur/ srabs par 'gyur zhing de bzhin du</text></item>
<item><p>174a5</p><section>mdo sde</section><text>gzugs kyi 'dod chags dang / gzugs med pa'i 'dod chags dang / de bzhin du dbyibs kyi 'dod chags dang / de bzhin du reg pa'i 'dod chags dang / de bzhin du mos pa'i 'dod chags dang / kun du rtog pa'i</text></item>
<item><p>174a6</p><section>mdo sde</section><text>'dod chags 'gong bar 'gyur zhing bsrabs par 'gyur ro zhes bya ba'i bar du'o/ /gang gi tshe yang de'i sems mnyam par ma bzhag pa na yang dang yang du rkyen ji lta bu rnyed pa de lta bu de chu tshod gcig tsam du gzugs kha cig la zhes bya</text></item>
<item><p>174a7</p><section>mdo sde</section><text>ba'i bar la rnam par nyams par 'gyur ro/ /de 'di snyam du sems te/ bdag gi ris 'thun pas 'dod chags gzhi dang bcas pa gang yin pa de bcad la ma lus par bya ba yin no/ /dper na drungs nas</text></item>
<item><p>174a8</p><section>mdo sde</section><text>phyung ba ma yin pa'i shing bcad pa ni phyis kyang skye bar 'gyur ba de bzhin du sred pa'i bag la nyal ma gton pa sdug bsngal rnam pa sna tshogs phyi phyir skyed de/ de nyid la sgom par byed de/ ji ltar rang gi lus</text></item>
<item><p>174b1</p><section>mdo sde</section><text>la keng rus dkar zhing dung gi mdog lta bu rgyus pas 'brel ba yang dag par rjes su mthong bar byed pa'i bar du'o/ /de bzhin du gzugs snang ba gang ci yang rung sems can nam/ sems can ma yin pa yang rung ste mig sngar</text></item>
<item><p>174b2</p><section>mdo sde</section><text>snang bar gyur na des thams cad du de lta bur thams cad keng rus mdog dkar po rgyus pas 'brel bar lhag chad med par yang dag par rjes su mthong ngo / /de las de'i sems rnam par g.yeng bar yang mi byed de/ 'di ni de'i zhi gnas</text></item>
<item><p>174b3</p><section>mdo sde</section><text>yin no/ /de'i tshe yang 'di ltar so sor yang dag par slob par byed de/ 'di ni mgo'i thod pa'i rus pa'o/ /'di dag ni so rnams so/ /'di ni mgrin pa'o zhes bya ba nas 'di dag ni rkang pa'i mthe bo'i rus pa</text></item>
<item><p>174b4</p><section>mdo sde</section><text>rnams so zhes bya bar de'i lhag mthong dang mtshungs par ldan pa'i sems kyi bsam gtan sgrub par byed do/ /de ci'i phyir zhe na/ bsams bzhin du bsam gtan sgrub par byed pa'i phyir ro/ /gang du de'i sems shin du</text></item>
<item><p>174b5</p><section>mdo sde</section><text>yang dag par gnas shing rab tu dang bar gyur na des de bsgom par bya ste/ lhag mthong gcig pu la sems shin du yang dag par gnas shing rab tu dang bar gyur na yang des de bsgom par bya'o/ /lhag mthong gcig pu la</text></item>
<item><p>174b6</p><section>mdo sde</section><text>sems shin du yang dag par gnas shing rab tu dang bar gyur na des 'di ltar bsgom par bya ste/ rus pa'i phung po so sor tha dad par rus pa rnams la so sor brtags shing bshig la so sor brtags phye mar bya ste so sor</text></item>
<item><p>174b7</p><section>mdo sde</section><text>brtag go/ /der rus gong gi phye ma rnams la sems kyi 'du 'phrod gang yin pa de rgyu med pa ma yin pa dang / zad pa dang 'jig pa'i mtshan nyid du so sor brtag par bya'o/ /de ltar lhag</text></item>
<item><p>174b8</p><section>mdo sde</section><text>mthong dang rjes su 'thun pa'i bzod pa mngon par rtogs par 'gyur ba yin no/ /gzugs snang ba thams cad la chags pa med pa'i rus gong gi phye ma shin du dkar po la 'du 'phrod kyi rgyu gang / sems</text></item>
<item><p>175a1</p><section>mdo sde</section><text>mgyogs pa dang kun du mgyogs pa la so sor rtog pa 'byung ba 'di ni skyo ba dang rjes su 'thun pa'i bzod pa mngon par rtogs par 'gyur ba yin no/ /gzugs thams cad la chags pa med pa'i rus gong gi</text></item>
<item><p>175a2</p><section>mdo sde</section><text>phye ma shin du dkar po ngo bo nyid med pa la 'du 'phrod kyi rgyu dang / sems mgyogs pa dang kun du mgyogs pa las so sor rtog pa bdag med pa de ni 'jig pa dang rjes su 'thun pa'i bzod pa mngon par rtogs par 'gyur ba yin no/ /</text></item>
<item><p>175a3</p><section>mdo sde</section><text>gzugs snang ba thams cad la chags pa med pa'i rus gong gi phye ma shin du dkar po dag la brjod du med pa dang / snum pa med pa dang / gzung ba med pa dang / mnyam par gnas pa ma yin pa dang /</text></item>
<item><p>175a4</p><section>mdo sde</section><text>ci yang med pa 'di ni zhi ba'i zhi gnas dang rjes su 'thun pa'i bzod pa mngon par rtogs par 'gyur ba yin no/ /des bzod pa thob par bya ba'i phyir dus gsum gyi 'dod chags dag 'dod chags las yang dag</text></item>
<item><p>175a5</p><section>mdo sde</section><text>par sgrol ba dang / yang dag par ldang bar byed pa dang / rnam par rtog pa mnyam pa dang / rten mnyam pa dang / dus gsum gyi mtha' spong bar 'gyur zhing sred pa gsum gyi mtha' spong ba dang / khams</text></item>
<item><p>175a6</p><section>mdo sde</section><text>gsum pa'i srid pa ldog cing nye bar zhi ba dang / dri ma gsum spong ba dang / rnam par thar pa'i sgo gsum thob par 'gyur zhing kun du sbyor ba gsum spangs nas rgyun du zhugs pa'i 'bras bu thob par</text></item>
<item><p>175a7</p><section>mdo sde</section><text>'gyur ro/ /gzhan yang yang dag par mtshan gyi gzhi med pa'i chos rnams bsgom pa la brtson pa ni dgra bcom pa'i 'bras bu la gnas par 'gyur ro/ /gzhan yang sus gzugs snang ba thams cad dag cing</text></item>
<item><p>175a8</p><section>mdo sde</section><text>dkar la dung gi mdog lta bu chags pa med pa/ rgyus pa dang 'brel ba'i rus gong gi phung po yang dag par rjes su mthong na ni der de'i sems shin du yang dag par gnas par gyur te/ 'gro ba dang / gnas pa dang /</text></item>
<item><p>175b1</p><section>mdo sde</section><text>'dug pa dang / nyal ba na de nyid yid la bya'o/ /des de nyid yid la byas shing de nyid sgoms la de nyid byin gyis brlabs na de ltar de'i zhi gnas shin du bsgoms shing shin du sbyang ba byas pa'i bar du 'gyur ro/ /de'i tshe</text></item>
<item><p>175b2</p><section>mdo sde</section><text>rnal 'byor pa phyi nang bdag med pa stong pa nyid la 'jug ste/ gzugs thams cad kyi rus gong gi phung po la gal te sngon po'i 'du shes byung na der rus gong gi phung po sngon po yang dag par rjes su mthong ngo zhes bya</text></item>
<item><p>175b3</p><section>mdo sde</section><text>ba nas gal te shel gyi mdog lta bu yid la byed na des gzugs snang ba thams cad rus gong gi phung po shel gyi mdog lta bu'i bar du yang dag par rjes su mthong ngo / /der de'i rnam par rtog pa 'byung ste/ ci'i phyir 'di</text></item>
<item><p>175b4</p><section>mdo sde</section><text>gzugs snang ba thams cad rus gong gi phung po dkar por yang dag par snang / ci'i phyir shel gyi mdog lta bu'i bar du yang dag par snang snyam mo/ /de 'di snyam du sems te/ 'di dag thams cad sems kyi</text></item>
<item><p>175b5</p><section>mdo sde</section><text>brag cha yin pa'i phyir gsob la brdzun pa ste thams cad sems snang ba yin no/ /sus de ltar shes pa de 'jig rten thams cad kyi sbyin gnas yin zhing mchod par 'os pa yin no/ /kau Ti n+ya 'di ni mngon par mi</text></item>
<item><p>175b6</p><section>mdo sde</section><text>dga' ba'i 'du shes dang zas la mi 'thun pa'i 'du shes ma gtogs par smon pa med pa dang rjes su 'thun pa'i bzod pa'i don yin no/ /de bzhin gshegs pa ye shes dpal brtsegs rgyal pos gang nga la bskur ba</text></item>
<item><p>175b7</p><section>mdo sde</section><text>yin no/ /de la byang chub sems dpa' sems kyi blo gros bzang pos 'di skad ces gsol to/ /btsun pa bcom ldan 'das nyan thos zhi gnas kyi bsam pa can sus de ltar bsgoms na mi sdug pa</text></item>
<item><p>175b8</p><section>mdo sde</section><text>sgom par bgyid pa lags/ der mtshan ma gang dag 'byung ba lags/ bcom ldan 'das kyis bka' stsal pa/ sus 'dod chags zad par bya ba'i phyir gang mi sdug pa sgom par byed</text></item>
<item><p>176a1</p><section>mdo sde</section><text>pa de'i 'phral bar sems gtad par bya'o/ /de'i mtshan ma 'di dag 'byung ste/ ji srid du mi sdug pa'i sems kyis so sor rtog par 'gyur ba de srid du de'i lus thams cad g.yo zhing kun du gdung bar</text></item>
<item><p>176a2</p><section>mdo sde</section><text>'gyur ro/ /'di ni de'i mtshan ma nang gi dang po yin no/ /ji srid du yang dang yang du sgom par byed pa de'i rang gi lus kyi gnas so cog tu 'di snyam byed de/ phyar ba rtsub pos reg pa bzhin no snyam pa 'di ni de'i</text></item>
<item><p>176a3</p><section>mdo sde</section><text>mtshan ma gnyis pa'o/ /yang phyi phyir sems rnam par g.yeng ba med par sgom par byed pa de'i lus thams cad rab tu sim par 'gyur te/ lus thams cad la 'o mas btab pa bzhin no snyam pa 'di ni de'i sems rtse</text></item>
<item><p>176a4</p><section>mdo sde</section><text>gcig pa nyid kyi zhi gnas kyi mtshan ma yin te/ de dga' ba dang bde ba 'di yang mtshan ma med pa'i tshul gyis spong bar byed do/ /de yang de'i nges par 'byed pa yongs su dag par bya ba'i phyir sems 'dod chags kyis nye</text></item>
<item><p>176a5</p><section>mdo sde</section><text>bar nyon mongs pa yongs su gtugs shing ma rig pas nye bar nyon mongs pa'i shes rab rnam par dag na de lus thams cad rus gong gi phung po la sdug bsngal gyi rnam pa shes pa zhes bya ba nas zhi ba'i rnam pa zhes bya ba'i bar du</text></item>
<item><p>176a6</p><section>mdo sde</section><text>so sor rtog par byed do/ /de bzhin du de'i lus thams cad las dro ba 'byung bar 'gyur te/ 'di ni de'i zhi gnas yongs su rdzogs pa yin no/ /dro bar gyur pa'i dge ba'i rtsa ba dang / snga phyi med pa'i</text></item>
<item><p>176a7</p><section>mdo sde</section><text>bde ba 'jug pas sems yongs su dag par 'gyur ro/ /bdag nyid lhar gyur pa bzhin du yang dag par shes so/ /yang rus gong gi phung po de nyid la rnam pa bzhir so sor rtog pas rang gi 'phral ba na mar me'i me</text></item>
<item><p>176a8</p><section>mdo sde</section><text>lce mthong ngo / /de ma rig pa las yang dag par 'das par bya ba'i phyir ches lan mang du rang gi rus gong gi phung po la yang dang yang du rnam pa bzhir rtag tu snang ba de lta bur yongs su rtog pas sems dang sems las byung ba'i chos rnams</text></item>
<item><p>176b1</p><section>mdo sde</section><text>kyi 'jig pa mi mthong ngo / /de ltar 'khor zhing mi gnas pa nyid ni dper na nyi zer gyi rdul bzhin du 'khor bar byed do/ /ji ltar 'dus byas kyi dngos po thams cad la 'du shes mchog gis mthong ba de bzhin du 'dus byas kyi chos thams cad la</text></item>
<item><p>176b2</p><section>mdo sde</section><text>bdag med pa zhes bya ba nas 'gog pa'i chos kyi bar yang dag pa ji lta ba bzhin du shes te/ de ni de'i rtse mo'i dge ba'i rtsa ba thob pa'o/ /yang rang gi lus la me shi ba dang kun du rab tu 'bar bar yang dag par rjes su mthong ngo / /phyogs</text></item>
<item><p>176b3</p><section>mdo sde</section><text>thams cad du snang ba chen po yang dag par rjes su mthong ngo / /de ni de'i bsam gtan dang po'i sa'i lam yin te/ de bzhin du gzugs na spyod pa'i dge ba'i rtsa ba rnams dang / gzugs na spyod pa'i 'byung ba chen po rnams thob par 'gyur ro/ /de bzhin du gzugs na spyod pa'i bde</text></item>
<item><p>176b4</p><section>mdo sde</section><text>ba chen pos lus thams cad khyab par 'gyur ro/ /de bzhin du de'i snying ga nas kyang nyi ma'i 'od zer dag 'byung ngo / /phyogs gang dang gang mthong ba dang yid kyis brtags pa thams cad du nyi ma'i dkyil 'khor gyi 'od zer rnams kyis khyab par mthong ngo / /</text></item>
<item><p>176b5</p><section>mdo sde</section><text>'od zer de rnams la yang smon pa med pa'i tshul gyis sgom par byed de/ de de'i tshe srid pa gsum po thams cad la smon pa med pa'i sems yin no/ /de de'i tshe tshul gcig pa'i 'phags pa'i bden pa bzhi la mi dmigs pa'i</text></item>
<item><p>176b6</p><section>mdo sde</section><text>tshul gyis stong pa nyid la brtson par gnas so/ /de'i lus thams cad las kyang dro ba 'byung ngo / /spyi bo nas kyang dro ba kha dog sna tshogs 'byung ngo / /spyi bo'i steng du gdugs gnas par 'gyur ba 'di ni rtse mo'i dge ba'i</text></item>
<item><p>176b7</p><section>mdo sde</section><text>rtsa ba yin no/ /yang mi dmigs pa'i tshul gyis bden pa dang rjes su 'thun pa'i bzod pa la yongs su rtog par byed de/ de'i tshe 'phags pa'i bden pa bzhi mngon par rtogs par 'gyur ro/ /rigs kyi bu 'di ni nyan</text></item>
<item><p>176b8</p><section>mdo sde</section><text>thos kyi mi sdug pa sgom pa yin te/ mi sdug pa shin du bsgoms pa des zhi gnas thob par 'gyur ro/ /de la mtshan ma 'di dag 'byung ste/ mtshan ma de dag dang dad pa de lta bu dag gis 'phags pa'i lam yan lag brgyad pa'i</text></item>
<item><p>177a1</p><section>mdo sde</section><text>bar la gnas shing nyon mongs pa thams cad spong ba dang dgra bcom pa nyid la reg par 'gyur ro/ /rigs kyi bu de lta bas na khyod kyis sangs rgyas kyi zhing 'od zer gyis rgyal bar nyan thos kyi theg pa pa'i gang zag rnams la yid la byed pa</text></item>
<item><p>177a2</p><section>mdo sde</section><text>de lta bu ston cig /mi sdug pa bstan pa 'di bshad pa na der sems can dpag du med pa bden pa dang rjes su 'thun pa'i bzod pa thob pa nas der sems can dpag tu med pa bden pa mthong ba'i bar du gyur to/ /de nas bcom ldan</text></item>
<item><p>177a3</p><section>mdo sde</section><text>'das kyis gzhan yang kun shes kau N+Di n+ya la 'di skad ces bka' stsal to/ /kau N+Di n+ya gal te thams cad tshul gcig cing bsam pa gcig par gyur na gang gis zag pa rnams las sems rnam par grol bar 'gyur ba'i chos gcig</text></item>
<item><p>177a4</p><section>mdo sde</section><text>kho na sems can rnams la bstan par bya'o/ /ji srid du sems rnam par ma zhi ba de srid du srid pa'i 'bras dang / nad dang / zug rngu dang / yang srid pa sna tshogs kun nas slong zhing 'gro ba sna tshogs byed pas gang bdag</text></item>
<item><p>177a5</p><section>mdo sde</section><text>gis rang gi sems bsdu bar bya zhing sems kyi mtshan ma gzung bar bya gor ma chag snyam zhing rus gong gi phung po 'di ji ltar sems kyi 'du 'phrod skyed par byed pa'i rgyu de la rnam par rtog par byed pa 'di ni lhag pa'i sems kyi</text></item>
<item><p>177a6</p><section>mdo sde</section><text>skyon med pa thob pa dang po yin te/ ngan ngon ma yin par thob pa yin/ mthong ba'i chos la bde bar gnas par 'gyur zhing phyir mi ldog par 'gyur ba yin no/ /gzhan yang de 'di snyam du sems te/ rkyen gang</text></item>
<item><p>177a7</p><section>mdo sde</section><text>dag gis sems kyi 'du 'phrod kyi rgyu 'byung ba'i rkyen de dag bsdus nas 'jig pa'i tshul gyis sdud par byed pa 'di ni lhag pa'i sems kyis mthong ba'i chos la bde bar gnas pa skyon med pa thob pa gnyis pa yin te/</text></item>
<item><p>177a8</p><section>mdo sde</section><text>ngan song ma yin par thob pa dang / dka' ba med par thob pa yin no/ /yang de 'di snyam du sems te/ bdag gi sems 'di ji srid du rkyen kyi 'du 'phrod kyi rgyu la brgyug par byed pa de srid du lus dang /</text></item>
<item><p>177b1</p><section>mdo sde</section><text>sems kyi bde bas myos pas gnas par 'gyur bas gang bdag gis lus dang sems kyi bde ba nub par bya gor ma chag go snyam nas de 'di ltar so so yang dag par slob par byed de/ bdag gi skyon gyi 'du 'phrod kyi rgyu 'di ni rus gong gi phung po</text></item>
<item><p>177b2</p><section>mdo sde</section><text>dran pas lus dang sems kyi bde ba yang dag par 'byung ba'o/ /gang bdag gis de mngon par dor bar bya gor ma chag snyam nas de mig gi rnam par shes pa byung ba zhes bya ba nas yid kyi rnam par shes pa'i bar byung ba skye ba dang 'jigs pa'i</text></item>
<item><p>177b3</p><section>mdo sde</section><text>tshul gyis nub par byed pa 'di ni lhag pa'i sems kyi mthong ba'i chos la bde bar gnas par 'gyur ba gsum pa yin te/ skyon med par thob pa dang / dka' ba med par thob pa dang / ngan ngon ma yin par thob pa yin no/ /</text></item>
<item><p>177b4</p><section>mdo sde</section><text>gzhan yang de 'di snyam du sems te/ bdag chos kyi dbyings thams cad nges par 'byung ba dang / zad pa dang / rang bzhin dag pa dang / ngo bo nyid med pa dang / zhi ba'i tshul gyis gnas par bya'o/ /ji ltar zhe na/</text></item>
<item><p>177b5</p><section>mdo sde</section><text>sems kyi mtshan nyid thams cad rnam par zhi ba'i tshul gyis gnas par bya'o snyam nas de sems kyi mtshan nyid thams cad pa'i rgyu ba rnam par zhi ba dang sems zhi bar gnas pa 'di ni lhag pa'i sems kyi mthong ba'i</text></item>
<item><p>177b6</p><section>mdo sde</section><text>chos la bde bar gnas pa dang skyon med pa thob pa bzhi pa yin te/ dka' ba med par thob pa dang / tshegs med par thob pa yin no/ /lhag pa'i sems kyi chos bzhi po de dag dang ldan pa ni ting nge 'dzin gyi sgor 'jug pa</text></item>
<item><p>177b7</p><section>mdo sde</section><text>'bum phrag brgyad bcu rtsa bzhi mthong ngo / /de phyir mi 'ong ba'i 'bras bu la gnas par 'gyur ba nas dgra bcom pa nyid kyi bar la gnas par 'gyur ro/ /dge slong de gnyi ga'i cha las rnam par grol ba yin zhing</text></item>
<item><p>177b8</p><section>mdo sde</section><text>mthu che ba nus pa che ba yin no/ /kau N+Di n+ya gal te yang sems can thams cad tshul gcig cing dad pa gcig la bsam pa gcig par 'gyur du ni 'di ltar sems can rnams bsam pa tha dad pa'i phyir te/ de lta</text></item>
<item><p>178a1</p><section>mdo sde</section><text>bas na de bzhin gshegs pa tshig tha dad pa'i chos kyi sgo bstan pa dang brjod pa rnams kyis chos ston to/ /bcom ldan 'das kyis sems can 'du shes tha dad pa phyin ci log pa rnams la bka' stsal</text></item>
<item><p>178a2</p><section>mdo sde</section><text>pa/ khyed kyi mi rtag pa'i 'du shes kyang rung / sdug bsngal gyi 'du shes kyang rung / bdag med pa'i 'du shes kyang rung / rnam par bam pa'i 'du shes kyang rung / rnam par rnags pa'i 'du shes kyang rung / rnam par sngos pa'i 'du shes kyang rung / rnam</text></item>
<item><p>178a3</p><section>mdo sde</section><text>par zos pa'i 'du shes kyang rung / rnam par 'thor ba'i 'du shes kyang rung ste/ de thams cad don ni 'dir gsungs pa yin no/ /kun shes kau N+Di n+yas gsol pa/ bcom ldan 'das ji ltar mngon par mi dga'</text></item>
<item><p>178a4</p><section>mdo sde</section><text>ba'i 'du shes bsgom par bgyi ba dang / ji ltar zas la mi mthun pa'i 'du shes bsgom par bgyi ba bshad par gsol/ bcom ldan 'das kyis bka' stsal pa/ kau N+Di n+ya chog go/ /zhing 'di na byang</text></item>
<item><p>178a5</p><section>mdo sde</section><text>grol gyi bde ba thob par bya ba'i phyir chos kyi rjes su 'thun pa'i chos sgrub pa yang gzhan du yin la/ 'jig rten gyi khams de dag na sems can rnams byang grol gyi bde ba thob par bya ba'i phyir chos kyi rjes su 'thun</text></item>
<item><p>178a6</p><section>mdo sde</section><text>pa'i chos sgrub pa'i sems can gyi bsam pa dag kyang gzhan du zhugs pa yin zhing spyod pa gzhan dang sbyor ba gzhan gyi mngon par rtogs pa yin no/ /kau N+Di n+ya gal te ngas bshad na tshul de lta bu de rab tu shes par 'gyur ba'i</text></item>
<item><p>178a7</p><section>mdo sde</section><text>skyon med pa dag la zhugs pas dag dang / byang chub sems dpa' sems dpa' chen po rnams ma gtogs par sems can gzhan gang dag yod pa de dag 'di la kun tu rmongs par 'gyur ro/ /kau N+Di n+yas</text></item>
<item><p>178a8</p><section>mdo sde</section><text>'di skad ces gsol to/ /btsun pa bcom ldan 'das 'jig rten thams cad la mngon par mi dga' ba'i 'du shes dang zas la mi mthun pa'i 'du shes bshad par gsol/ btsun pa bde bar gshegs pa</text></item>
<item><p>178b1</p><section>mdo sde</section><text>bshad par gsol/ de thos pas sems can rnams dge ba'i rtsa ba rnam pa sna tshogs skyed par 'gyur lags so/ /sems can ma rig pas sgribs pa rnams dang / sred pa'i kun du sbyor ba can rnams dang /</text></item>
<item><p>178b2</p><section>mdo sde</section><text>sred pa'i ltung thogs pa rnams dang / 'khor bar kun du rgyug cing 'khor ba rnams kyi sngon gyi mtha' mi mngon lags te/ der de dag mngon par dga' lags so/ /de ci'i slad du zhe na/ zas kyi</text></item>
<item><p>178b3</p><section>mdo sde</section><text>kun du sbyor ba'i rgyu dang 'khrig pa dang ldan pa'i kun du sbyor ba'i slad du ste/ chos kyi tshul de lta bu de ma thos pas 'gro ba lnga'i 'khor bar bying zhing rtag tu sdug bsngal gyis nyen par gnas lags so/ /bcom ldan 'das</text></item>
<item><p>178b4</p><section>mdo sde</section><text>ni sems can thams cad la bde bar bzhed pa/ sems can thams cad la thugs brtse ba thugs rje chen po brnyes pa lags na/ btsun pa bcom ldan 'das de bzhin gshegs pa ye shes dpal</text></item>
<item><p>178b5</p><section>mdo sde</section><text>brtsegs rgyal po des gang skye bo mang po la sman pa dang / lha dang mi rnams kyi bar la sman pa'i slad du bskur ba smon pa ma mchis pa dang rjes su 'thun pa'i gzungs sngags kyi don thams cad yongs su rdzogs par bshad</text></item>
<item><p>178b6</p><section>mdo sde</section><text>par gsol/ btsun pa bcom ldan 'das 'jig rten thams cad la mngon par mi dga' ba'i 'du shes bshad par gsol/ sems can rnams kyis de thos pas 'dod pa rnams las ldog par</text></item>
<item><p>178b7</p><section>mdo sde</section><text>'gyur lags so/ /btsun pa bcom ldan 'das zas la mi mthun pa'i 'du shes bshad par gsol/ de thos pas sems can gang dag ro la chums pa rnams ldog par 'gyur lags so/ /sems can</text></item>
<item><p>178b8</p><section>mdo sde</section><text>gang dag gis 'dod pa rnams la nyes dmigs su 'tshal ba dang / ro rnams la nyes dmigs su 'tshal ba'i sems can de dag 'khor ba'i pha rol tu dga' ba dag pa dang / srid pa'i 'ching ba las grol</text></item>
<item><p>179a1</p><section>mdo sde</section><text>bar blta lags so/ /bcom ldan 'das kyis bka' stsal pa/ kau N+Di n+ya de de bzhin no/ /ji skad khyod kyis smras pa de bzhin te/ ji ltar byang chub sems dpa' snang ba'i dpal</text></item>
<item><p>179a2</p><section>mdo sde</section><text>snying pos nga la yid la byed pa brjod pa bzhin lha dang bcas pa'i 'jig rten gyi mdun du 'jig rten thams cad la mngon par mi dga' ba'i 'du shes ngas bshad par bya'o/ /zas la mi mthun pa'i 'du shes kyang ngas</text></item>
<item><p>179a3</p><section>mdo sde</section><text>bshad par bya'o/ /kau N+Di n+ya de'i phyir khyod kyis nyon la zhes bya ba nas bcom ldan 'das kyis de la 'di skad ces bka' stsal to zhes bya ba'i bar du'o/ /kau N+Di n+ya gang du mngon par mi dga' ba de bskyed par</text></item>
<item><p>179a4</p><section>mdo sde</section><text>bya ba'i 'jig rten gang zhe na/ 'jig rten ni gnyis te/ sems can gyi 'jig rten dang / 'du byed kyi 'jig rten no/ /de la sems can gyi 'jig rten gang zhe na/ sems</text></item>
<item><p>179a5</p><section>mdo sde</section><text>can rnams shes bya ba ni gang dag 'gro ba lnga po sems can dmyal ba dang / dud 'gro dang / yi dags dang / lha dang mi rnams kyi nang du skyes pa rnams so/ /'dod pa'i khams</text></item>
<item><p>179a6</p><section>mdo sde</section><text>na ni srid pa mngon par grub pa nyi shu'o/ /gzugs kyi khams na ni bcu drug go/ /gzugs med pa'i khams na ni srid pa mngon par grub pa bzhi ste/ sems can gyi 'jig rten ni de tsam mo/ /</text></item>
<item><p>179a7</p><section>mdo sde</section><text>de la 'dod pa'i khams kyi srid pa mngon par grub pa nyi shu gang zhe na/ sems can dmyal ba chen po brgyad de re re la yang 'khor bcu drug go/ /brgyad gang zhe na/ dus gsum pa'i yang sos zhes bya ba</text></item>
<item><p>179a8</p><section>mdo sde</section><text>'khor bcu drug pa dang / thig nag dang / bsdus gzhom dang / ngu 'bod dang / ngu 'bod chen po dang / tsha ba dang / rab tu tsha ba dang / sems can dmyal ba mnar med pa zhes bya ba</text></item>
<item><p>179b1</p><section>mdo sde</section><text>'khor bcu drug pa'o/ /sems can gang dag lus dang / ngag dang / yid kyis nyes par spyad pa'i rgyus de dag tu skyes shing skye bar 'gyur ba de dag der sdug bsngal gyi tshor ba rtsub pa mi bzad pa tsha ba chen po myong bar</text></item>
<item><p>179b2</p><section>mdo sde</section><text>'gyur ro/ /de dag gis der mig gis gzugs gang ci mthong yang rung / thams cad yid du mi 'ong bar mthong gi yid du 'ong bar ma yin/ yid du mi 'thad par mthong gi yid du 'thad par ma yin/ gzugs</text></item>
<item><p>179b3</p><section>mdo sde</section><text>mi sdug par mthong gi gzugs sdug par ma yin/ gzugs mi legs par mthong gi gzugs legs par mi mthong ste/ de lta bas na gzhi des de dag der sdug bsngal gyi tshor ba rtsub pa mi bzad pa tsha ba chen po myong</text></item>
<item><p>179b4</p><section>mdo sde</section><text>bar 'gyur ro/ /de dag gis der rna bas sgra gang ci thos kyang rung zhes bya ba nas snas dri gang ci mnams kyang rung zhes bya ba dang / lces ro gang ci myangs kyang rung zhes bya ba dang / lus kyis reg bya</text></item>
<item><p>179b5</p><section>mdo sde</section><text>gang ci reg kyang rung zhes bya ba dang / yid kyis chos rnams gang ci rnam par shes kyang rung zhes bya ba'i bar thams cad yid du mi 'ong bar yin gyis yid du 'ong bar ma yin/ yid du mi 'thad par yin gyi yid du 'thad par</text></item>
<item><p>179b6</p><section>mdo sde</section><text>ma yin/ gzugs mi sdug par yin gyi gzugs sdug par ma yin/ gzugs mi legs par yin gyi gzugs legs par ma yin no/ /lus rab tu 'bar ba dang / lcags kyi thu lum za ba</text></item>
<item><p>179b7</p><section>mdo sde</section><text>dang / lcags dang zangs 'thung ba dag yin te/ gzhi des de dag der sdug bsngal gyi tshor ba rtsub pa mi bzad pa tsha ba chen po myong bar 'gyur ro/ /ji srid du gang 'dir sngon chad mi rnams kyi nang du mir</text></item>
<item><p>179b8</p><section>mdo sde</section><text>gyur pa dang / 'thun pa'i lus kyis nyes par spyod pa spyad pa dang / ngag dang / yid kyis nyes par spyod pa spyad pa de dag gi sdig pa'i las de zad par ma gyur cing sbyangs par ma gyur pa de srid</text></item>
<item><p>180a1</p><section>mdo sde</section><text>du de dag de nas shi 'pho bar mi 'gyur ro/ /kau N+Di n+ya ltos sems can bde ba 'dod par gyur la sdug bsngal dang mi mthun par byed pa su zhig sems can dmyal ba de la dga' bar sems shing 'dod pa skyed par</text></item>
<item><p>180a2</p><section>mdo sde</section><text>byed/ 'di ni nyes par spyad pa spyod pa'i 'gro ba dang po ste/ de la mkhas pas mngon par mi dga' ba'i 'du shes bskyed par bya'o/ /kau N+Di n+ya de la mkhas pas ji ltar dud 'gro'i skye gnas la mngon par</text></item>
<item><p>180a3</p><section>mdo sde</section><text>mi dga' ba'i 'du shes bskyed par bya zhe na/ kau N+Di n+ya dud 'gro rnams kyi lus 'di ltar mchog tu phra mo thob pa dag yod de/ 'di lta ste/ skra'i rtse mo'i mtha' lnga bcu'i char phye ba tsam mo/ /</text></item>
<item><p>180a4</p><section>mdo sde</section><text>kha cig ni nyi zer gyi rdul tsam mo zhes bya ba nas kha cig ni rgya shug gi tshad do zhes bya ba'i bar du'o/ /kha cig ni lus dpag tshad khri'i bar du thob pa dang thob par 'gyur ba dag go/ /kha cig gi srog</text></item>
<item><p>180a5</p><section>mdo sde</section><text>ni yud tsam cig thub bo zhes bya ba nas kha cig gi tshe bskal pa gcig thub po zhes bya ba'i bar du'o/ /der de dag la chos byed pa med do/ /dge ba byed pa med do/ /der de dag ngo tsha shes pa dang /</text></item>
<item><p>180a6</p><section>mdo sde</section><text>khrel yod pa spangs pa dag dang / snying rje med par zhugs pa dag dang / snying brtse ba med pa dag dang / rtag par sdug bsngal gyis gzir ba dag dang / rtag tu skrag pa dag dang / gcig la</text></item>
<item><p>180a7</p><section>mdo sde</section><text>gcig za ba dag dang / mi dge ba'i las kyi lam thams cad dang yang dag par ldan pa dag dang / gti mug gi mun khrod du zhugs par gyur pas ngan 'gror 'gro ba dag dang bde 'gror 'gro ba dag kyang spyod yul ma yin pa la dge ba'i</text></item>
<item><p>180a8</p><section>mdo sde</section><text>las byed par sems phyin ci log tu gyur pa dag yin no/ /mkhas pa su zhig de lta bu'i gti mug gi mun khrod du rtag par sdug bsngal gyis gzir ba'i dud 'gro'i skye gnas de la dga' bar sems shing 'dod</text></item>
<item><p>180b1</p><section>mdo sde</section><text>pa skyed par byed/ 'di ni nyes par spyad pa spyod pa'i 'gro ba gnyis pa ste/ de la mkhas pas mngon par mi dga' ba'i 'du shes bskyed par bya'o/ /kau N+Di n+ya de la mkhas pas ji ltar yi dags kyi 'gro ba'i skye gnas</text></item>
<item><p>180b2</p><section>mdo sde</section><text>la yang mngon par mi dga' ba'i 'du shes bskyed par bya zhe na/ kau N+Di n+ya gang dag gi lus mtho gang tsam yod pa'i yi dags dag yod de/ kha cig ni mi gang tsam mo/ /kha cig ni dpag tshad stong yod pa'i bar gyi lus thob la de dag kyang gcer</text></item>
<item><p>180b3</p><section>mdo sde</section><text>bu dang / rtsub pa dag dang / nag po dag dang / lus mchog tu skem zhing sha khrag dang bral ba dag dang / rtag par bkres shing skom pas gzer ba dag dang / bza' btung dang bral ba dag dang / me'i</text></item>
<item><p>180b4</p><section>mdo sde</section><text>dbugs rngub pa dang dbugs 'byung ba dag dang / gcig la gcig rab tu sdang ba'i sems dang ldan pa dag dang / snying rje med par zhugs pa dag dang / rtag par lus dub pa dang / sprin bsil ba dang bral</text></item>
<item><p>180b5</p><section>mdo sde</section><text>ba dag yin no/ /kha cig gi zas ni lcags dang zangs yin no/ /kha cig gi ni lcags kyi thu lum rnams so/ /kha cig gi ni rnag khrag tsha ba'o/ /kha cig gi ni rdul kun du tsha ba'o/ /</text></item>
<item><p>180b6</p><section>mdo sde</section><text>kha cig gi ni phyi sa kun du tsha ba'o/ /kha cig gi ni gcin bskol ba'o/ /kha cig gi ni rlung kun du tsha ba'o/ /kha cig ni rtsa ba dang / 'dab ma dang / me tog dang / 'bras bu dang / shing las byas pa'i kha zas rab tu 'bar ba'o/ /de yang</text></item>
<item><p>180b7</p><section>mdo sde</section><text>dka' bas res 'ga' nan gyis rnyed par 'gyur ro/ /yi dags kha cig gi tshe'i tshad ni lo stong thub bo/ /kha cig gi tshe'i tshad ni lo stong phrag brgya'i bar du thub ste/ rtag par bde ba dang bral ba dag dang / sdug bsngal</text></item>
<item><p>180b8</p><section>mdo sde</section><text>gyis gzir ba dag dang / ma rig pa'i mun par zhugs pa dag yin na mkhas pa su zhig yi dags rnams la dga' ba skyed par byed/ 'di ni nyes par spyad pa spyod pa'i 'gro ba gsum pa ste/ de la mkhas</text></item>
<item><p>181a1</p><section>mdo sde</section><text>pas mngon par mi dga' ba'i 'du shes bskyed par bya'o/ /kau N+Di n+ya de la mkhas pas ji ltar mi'i 'jig rten 'di la mngon par mi dga' ba'i 'du shes bskyed par bya zhe na/ mi'i 'jig rten 'di ni sems can rnams</text></item>
<item><p>181a2</p><section>mdo sde</section><text>sdug bsngal gyis gzir ba dag yin te/ rga ba'i sdug bsngal dang / na ba'i sdug bsngal dang / 'chi ba'i sdug bsngal dang / mi sdug pa dang phrad pa'i sdug bsngal dang / mi sdug pa dang phrad pa'i sdug bsngal dang / sdug pa</text></item>
<item><p>181a3</p><section>mdo sde</section><text>dang bral ba'i sdug bsngal dang / rnam pa sna tshogs yongs su tshol ba'i sdug bsngal dang / 'khrug pa dang / khro ba dang / phrag dog dang / ser sna dang / phra ma smra ba dang / tshig rtsub po smra ba dang / brnab sems dang / grang ba</text></item>
<item><p>181a4</p><section>mdo sde</section><text>dang / dro ba dang / gcig la gcig kun du gnod par byed pa'i sdug bsngal gyis gzir ba dag yin/ dus rtag tu mi'i 'jig rten 'di na sems can rnams 'chi ba rjes su dran pas sdug bsngal ba dang / tshe thung ba nyid kyi sdug bsngal</text></item>
<item><p>181a5</p><section>mdo sde</section><text>dang / 'jig rten pha rol du 'gro ba rjes su dran pa'i sdug bsngal gyis gzir ba dag yin na mkhas pa su zhig mi'i 'jig rten la 'dod pa skyed par byed cing dga' bar sems/ 'di ni spel ma'i 'gro ba bzhi pa ste/ de la mkhas</text></item>
<item><p>181a6</p><section>mdo sde</section><text>pas mngon par mi dga' ba'i 'du shes bskyed par bya'o/ /kau N+Di n+ya de la mkhas pas ji ltar lha'i 'jig rten la mngon par mi dga' ba'i 'du shes bskyed par bya zhe na/ 'dod pa na spyod pa'i lha drug po de dag na yang sems</text></item>
<item><p>181a7</p><section>mdo sde</section><text>can rnams 'dod pa la sred pa'i sdug bsngal rnams kyis gzir ba dag yin/ 'ged pa dang / longs spyod dang / nye bar spyod pa'i sdug bsngal rnams kyis gzir ba dag yin/ sngon chad dge ba'i rtsa ba bsags pa mthar gyis</text></item>
<item><p>181a8</p><section>mdo sde</section><text>yongs su zad pa'i sdug bsngal rnams kyis gzir ba dag yin/ yongs su tshol ba'i sdug bsngal rnams kyis gzir ba dag yin/ sdug pa dang bral ba'i sdug bsngal rnams kyis gzir ba dag yin/ bsod nams yongs su zad</text></item>
<item><p>181b1</p><section>mdo sde</section><text>pas 'chi 'pho ba'i sdug bsngal rnams kyis gzir ba dag yin/ yang dang yang du ngan song gi sdug bsngal rnams kyis gzir ba dag yin te/ 'di ni 'dod pa na spyod pa'i lha rnams la mngon par mi dga' ba'i 'du shes lnga pa yin no/ /'di ni rnam pa</text></item>
<item><p>181b2</p><section>mdo sde</section><text>lnga pa yin te/ mkhas pas 'dod pa'i khams 'di thams cad la mngon par mi dga' ba'i 'du shes bskyed par bya'o/ /kau Di n+ya de la mkhas pas ji ltar gzugs na spyod pa'i lha rnams la mngon par mi dga' ba'i 'du shes bskyed par</text></item>
<item><p>181b3</p><section>mdo sde</section><text>zhe na/ sems can gang dag gzugs na spyod pa bcu drug yod pa de dag kyang lha'i ris rnams kyi nang na 'jig rten pa'i bsam gtan dag sgom par byed de/ de dag thams cad zag pa dang bcas pa'i sdug bsngal rnams kyis yongs su ma</text></item>
<item><p>181b4</p><section>mdo sde</section><text>grol ba yin/ sdug bsngal mang pos gzir ba yin/ lhag ma dang bcas pa'i 'gro ba nyid kyi sdug bsngal rnams kyis gzir ba yin/ pha rol la mi lta ba rnams yin/ nges par 'byung bar mi lta ba rnams yin/ ngan song gi sdug</text></item>
<item><p>181b5</p><section>mdo sde</section><text>bsngal rnams las yongs su ma grol ba yin te/ sdug bsngal de dag gis gzir ba yin na mkhas pa su zhig de dag la dga' bar sems shing 'dod pa skyed par byed/ mkhas pas de ltar gzugs kyi khams de la mngon par mi dga' ba'i</text></item>
<item><p>181b6</p><section>mdo sde</section><text>'du shes bskyed par bya'o/ /gzhan yang gzugs kyi khams de na sems can gang dag zag pa med pa'i bsam gtan dang yang dag par ldan zhing yongs su grol ba ma yin par gnas pa 'phags pa'i lam gyi tshe sdug bsngal rnams kyis</text></item>
<item><p>181b7</p><section>mdo sde</section><text>gzir ba yin zhing / de yongs su rdzogs pa kun du tshol ba'i sdug bsngal rnams kyis gzir ba yin/ sa ma lus pa thams cad kyi ting nge 'dzin la dbang mi byed pa'i sdug bsngal rnams kyis gzir ba dag yin te/ de dag rang</text></item>
<item><p>181b8</p><section>mdo sde</section><text>rgyal ba dang thun mong ba'i ting nge 'dzin la dbang sgyur ba med pa nyid kyi sdug bsngal rnams kyis gzir ba yin no/ /de dag de bzhin gshegs pa'i spyod yul la dbang sgyur ba med pa nyid kyi sdug bsngal rnams kyis gzir ba yin no/ /</text></item>
<item><p>182a1</p><section>mdo sde</section><text>de na gang dag mgo mnyam du yongs su mya ngan las 'das par byed pa de dag thams cad sdug bsngal de rnams kyis gzir ba yin no/ /mkhas pas de ltar gzugs kyi khams de la mngon par mi dga' ba'i 'du shes</text></item>
<item><p>182a2</p><section>mdo sde</section><text>bskyed par bya'o/ /kau Di n+ya de la mkhas pas ji ltar gzugs med pa'i khams la mngon par mi dga' ba'i 'du shes bskyed par bya zhe na/ gzugs med pa'i ris kyi lha'i gnas bzhi po de dag na yang sems can rnams</text></item>
<item><p>182a3</p><section>mdo sde</section><text>zag pa dang bcas pa'i ting nge 'dzin rnams dang ldan pa yin te/ de dag thams cad zag pa dang bcas pa'i sdug bsngal rnams las yongs su ma grol ba dag yin/ sdug bsngal de rnams kyis gzir ba dag yin/ de dag</text></item>
<item><p>182a4</p><section>mdo sde</section><text>slob pa dang mi slob pa'i sa thams cad la dbang sgyur ba med pa dag yin/ sdug bsngal de rnams kyis gzir ba dag yin/ chos mi thos pa'i sdug bsngal rnams kyis gzir ba dag yin/ sred pa thams cad gtan du</text></item>
<item><p>182a5</p><section>mdo sde</section><text>bcad pa la dbang sgyur ba med pa nyid kyi sdug bsngal rnams kyis gzir ba dag yin/ de nas 'chi 'pho ba'i chos kyi rnam pa dang / lhag ma dang bcas par 'gro ba nyid kyi sdug bsngal rnams kyis gzir ba dag yin/</text></item>
<item><p>182a6</p><section>mdo sde</section><text>ngan song thams cad kyi sdug bsngal rnams las yongs su ma grol ba dag yin no/ /sdug bsngal de rnams kyis gzir ba dag yin te/ mkhas pas de ltar gzugs med pa'i khams de la mngon par mi dga' ba'i</text></item>
<item><p>182a7</p><section>mdo sde</section><text>'du shes bskyed par bya'o/ /rnam pa brgyad po de dag gis srid pa gsum gyi btson ra thams cad du srid pa mngon par grub pa yin no/ /mkhas pas de lta bu dang yang dag par ldan pa'i mngon par mi dga' ba'i 'du shes bskyed</text></item>
<item><p>182a8</p><section>mdo sde</section><text>par bya zhing 'dun pa drag pos 'phags pa'i lam yan lag brgyad pa bsgom par bya ste/ kau Di n+ya 'di ni 'jig rten thams cad la mngon par mi dga' ba'i 'du shes so/ /'du byed kyi 'jig rten la mngon par mi</text></item>
<item><p>182b1</p><section>mdo sde</section><text>dga' ba'i 'du shes gang zhe na/ 'du byed gsum zhes bya ste/ 'di lta ste/ lus kyi 'du byed dang / ngag gi 'du byed dang / yid kyi 'du byed do/ /de la lus kyi 'du byed gang zhe na/ dbugs rngub pa dang /</text></item>
<item><p>182b2</p><section>mdo sde</section><text>dbugs 'byung ba rnams ni lus kyi 'du byed rnams shes bya'o/ /de la ngag gi 'du byed gang zhe na/ rtog pa dang / dpyod pa rnams ni ngag gi 'du byed rnams shes bya'o/ /de la yid kyi 'du byed rnams gang zhe na/</text></item>
<item><p>182b3</p><section>mdo sde</section><text>rnam par shes pa dang sems pa'o/ /'di dag ni yid kyi 'du byed rnams shes bya'o/ /'du byed gsum po 'di dag ni sems can rnams kyi mtshan nyid mnyam pa rnams so/ /mkhas pas ji ltar 'du byed</text></item>
<item><p>182b4</p><section>mdo sde</section><text>rnams la mngon par mi dga' ba'i 'du shes bskyed par bya zhe na mkhas pas gang dbugs rngubs pa dang / dbugs 'byung ba rnams kyi mtshan ma la gsar pa dang rnying pa'i tshul dang / bsil ba'i rnam pa dang / dro ba'i</text></item>
<item><p>182b5</p><section>mdo sde</section><text>rnam pa dang mi mthun pa'i tshul gyis nye bar rtog par bya'o/ /lus 'byung ba thams cad kyi dbugs rngub pa dang / lus thams cad kyi dbugs 'byung ba dang / rma'i sgo rnams kyi mtshan ma la yang nye bar</text></item>
<item><p>182b6</p><section>mdo sde</section><text>brtags nas 'du byed 'di rnams ni ma byung ba las yang dag par byung ba dag go/ /byung nas med par gyur pa dag go/ /thams cad glog lta bu dag go snyam zhing thams cad du zad par 'du shes par yid la byed</text></item>
<item><p>182b7</p><section>mdo sde</section><text>cing dngos po med par 'du shes par yid la byed do/ /gang du tha dad par rtog par byed na rnam par rtog pa thams cad 'byung ste/ rtog pa rnams la zad pa'i 'du shes dang dngos po med pa'i 'du shes 'byung ngo / /</text></item>
<item><p>182b8</p><section>mdo sde</section><text>chos de nyid la gang bsil ba'i 'du shes dang / dro ba'i 'du shes dang / mi mthun pa'i 'du shes dang / de bzhin du sa gar pa dang rnying pa'i 'du shes kyang rung 'du shes dang sems pa de dag las 'byung ga</text></item>
<item><p>183a1</p><section>mdo sde</section><text>ste/ thams cad du zad par 'du shes pa dang dngos por 'du shes par 'gyur ro/ /de 'du byed thams cad la zad par 'du shes pa dang / 'jig par 'du shes pa dang / 'dod chags dang bral bar 'du shes pa dang / 'gog pa la</text></item>
<item><p>183a2</p><section>mdo sde</section><text>dmigs par 'du shes par 'gyur ro/ /de 'du byed thams cad kyi sngon gyi mtha' dang phyi ma'i mtha' mthong bas thams cad du zad par 'du shes pa zhes bya ba nas 'gog pa la dmigs par 'du shes pa'i bar du</text></item>
<item><p>183a3</p><section>mdo sde</section><text>'gyur ro/ /sus de ltar 'du byed rnams la dmigs pa shin du yongs su sbyang ba byas par gyur pa de 'du byed thams cad la mi brtan par 'du shes pa dang / rab tu 'jig par 'du shes pa dang / yid mi brtan par</text></item>
<item><p>183a4</p><section>mdo sde</section><text>'du shes pa dang / mi rtag par 'du shes pa dang / dngos po med par 'du shes pa dang / bdag med par 'du shes par 'gyur ro/ /de lta bur yang dag par brtson pa'i sems dang ldan pa de yang dag pa ji lta</text></item>
<item><p>183a5</p><section>mdo sde</section><text>ba bzhin shes nas 'du byed thams cad la mngon par mi dga' bar 'du shes par 'gyur ro/ /de bzhin du yang so sor brtags pa'i 'gog pa la dmigs pa'am so sor brtags pa ma yin pa'i 'gog pa la</text></item>
<item><p>183a6</p><section>mdo sde</section><text>dmigs pas dus gsum la rjes su sems par byed/ kun du sbyor ba thams cad spong bar byed/ mthong ba rnam par dag par byed/ 'khor ba'i rgyun spong bar byed cing yang dag pa nyid skyon med par zhugs</text></item>
<item><p>183a7</p><section>mdo sde</section><text>nas rgyun du zhugs pa'i 'bras bu thob par byed do/ /kau Di n+ya mkhas pa ni de ltar rnam pa thams cad du 'du byed kyi 'jig rten la mngon par mi dga' ba'i 'du shes skyed par byed do/ /kau Di n+ya 'di ni mngon par mi</text></item>
<item><p>183a8</p><section>mdo sde</section><text>dga' ba'i 'du shes gyi sbyor ba'i dmigs pa'o/ /de la chos gos la mi mthun pa'i 'du shes gang zhe na kau Di n+ya mkhas pas gang gi tshe chos gos mthong ngam/ reg gam/ sham thabs su byed dam/</text></item>
<item><p>183b1</p><section>mdo sde</section><text>gyon par byed dam/ bzhag gam/ sbas kyang ste de thams cad du 'di ni mi'i lpags pa'o/ /de la khrag gis bskus pa'o/ /khrag 'dzag pa'o/ /mchog tu dri mi zhim pa'o/ /thams cad kyis skyon bgrang</text></item>
<item><p>183b2</p><section>mdo sde</section><text>bar bya'o/ /srin bu dang sbrang bus gang ba'o/ /'dzangs pa rnams kyis mngon par dga' bar bya ba ma yin pa'o zhes de lta bur 'du shes par 'gyur ro/ /mkhas pa de ltar chos gos la mngon par mi dga' ba'i</text></item>
<item><p>183b3</p><section>mdo sde</section><text>'du shes skyed do/ /kau Di n+ya mkhas pas ji ltar zas la mi mthun pa'i 'du shes bskyed par bya zhe na/ mkhas pas gang zas blangs par gyur na de zas 'di yang nang grol lo/ /skra dang lpags pa med cing rnag dang</text></item>
<item><p>183b4</p><section>mdo sde</section><text>khrag gis bskus pa srin bu dang / sbrang bus yongs su bskor ba'o/ /snod 'di ni mi mgo'i thod pa mchog tu dri nga ba skyon du bgrang bar bya'o zhes de lta bur 'du shes skyed de/ gal te 'bras can zhig len na mi ro</text></item>
<item><p>183b5</p><section>mdo sde</section><text>srin bus gang ba'o/ /zhes de lta bur 'du shes par 'gyur ro/ /gal te chu zhig len na de 'di ni mi'i khrag mchog tu skyon du bgrang bar bya'o zhes bya ba dang / de bzhin du phye dag la 'di ni mi'i rus pa'i phye</text></item>
<item><p>183b6</p><section>mdo sde</section><text>ma'o zhes bya ba dang / de bzhin du khur skyal 'di ni mi'i lpags pa'o zhes de ltar 'du shes par 'gyur ro/ /de bzhin du sha khu dang / thug pa dang / tshod ma dang / sran tshod kyang rung ste/</text></item>
<item><p>183b7</p><section>mdo sde</section><text>de la 'di ni mi'i khrag go/ /'di ni mi'i klad pa'o zhes bya ba dang / de bzhin du snga sngo la 'di ni mi'i skra'o/ /'di ni mi'i so'o zhes bya ba dang / de bzhin du sha la 'di ni mi'i sha'o zhes bya ba dang / de bzhin</text></item>
<item><p>183b8</p><section>mdo sde</section><text>du li kha ra dang / bu ram dang / rgun chang dang / bal po se'u yi khu ba la 'di ni mi'i khrag go/ /mi'i klad pa'o/ /mi'i bad kan no/ /mi'i rus pa'i rkang ngo zhes bya ba de lta bur 'du shes</text></item>
<item><p>184a1</p><section>mdo sde</section><text>skyed de kau Di n+ya mkhas pas de ltar zas la mi mthun pa'i 'du shes skyed par bya'o/ /kau Di n+ya mkhas pas ji ltar khyim 'am/ gnas khang ngam/ khang pa brtsegs mar 'jug pa'i tshe 'jigs pa'i 'du shes bskyed par</text></item>
<item><p>184a2</p><section>mdo sde</section><text>bya zhe na/ grong khyer chen po sgo bzhi pa 'dir zhugs pas bdag skrag go/ /'jug pa na shing la mer 'du shes pa dang / 'jim pa la mi'i shar 'du shes pa dang / ri mo la mi'i khrag tu 'du shes pa dang / mal cha la mi'i</text></item>
<item><p>184a3</p><section>mdo sde</section><text>lpags pa nyid du 'du shes pa dang / stan la mi'i rus gong gi phung po 'am/ mi ror byin gyis rlob par byed pa de lta bur 'du shes pa 'jug par bya'o/ /rtsi'i rnam pa de lta bu la so sor sten par byed pa na yang chos de dag yid</text></item>
<item><p>184a4</p><section>mdo sde</section><text>la bya'o/ /kau Di n+ya mkhas pa de lta bur 'du shes pa ni 'jig rten thams cad la mngon par mi dga' ba'i 'du shes thob par 'gyur ro/ /su 'jig rten thams cad la mngon par mi dga' bar 'du shes par 'gyur ba de</text></item>
<item><p>184a5</p><section>mdo sde</section><text>yon tan dang phan yon ci thob ce na/ de rjes su 'thun pa'i bzod pa gsum thob par 'gyur ro/ /gsum gang zhe na/ smon pa med pa dang rjes su 'thun pa'i bzod pa dang / stong pa nyid dang rjes su 'thun pa'i bzod pa</text></item>
<item><p>184a6</p><section>mdo sde</section><text>dang / mtshan ma med pa dang rjes su 'thun pa'i bzod pa'o/ /'jig rten gyi bzod pa gsum po de dag thob pas phan yon thob par byed de/ de'i sems stong pa nyid kyi lta ba la 'jug par byed do/ /</text></item>
<item><p>184a7</p><section>mdo sde</section><text>de skye ba dang 'jig pa'i tshul gyis mngon par 'du byed pa med pa la yid 'jug par byed do/ /de phung po'i rang bzhin la mi rtag pa dang / sdug bsngal ba dang / stong pa nyid dang bdag med pa'i stong pa nyid</text></item>
<item><p>184a8</p><section>mdo sde</section><text>yang dag par rjes su mthong ngo / /khams rnams shes bya ba nas skye mched rnams shes bya ba'i bar yang dag par rjes su mthong ngo / /bden pa rnams shes bya ba'i bar dang / rten cing 'brel bar</text></item>
<item><p>184b1</p><section>mdo sde</section><text>'byung ba zhes bya ba'i bar la chos thams cad kyi rang bzhin dang mi rtag pa nyid yang dag par rjes su mthong ngo / /sdug bsngal nyid dang bdag med pa nyid kyi stong pa nyid yang dag par rjes su mthong ngo / /de rgyun du zhugs pa'i</text></item>
<item><p>184b2</p><section>mdo sde</section><text>'bras bu 'thob bo zhes bya ba nas dgra bcom pa nyid kyi bar 'thob ste/ kau Di n+ya 'di ni mi slob pa'i rnam par grol ba mnyam par gzhag pa'o/ /kau Di n+ya 'jig rten thams cad la mngon par mi dga' ba'i 'du shes 'di ni</text></item>
<item><p>184b3</p><section>mdo sde</section><text>sems can rnams kyi gces spras byed pa'o/ /'dod pa'i 'dod chags thams cad yang dag par spong bar byed pa'o/ /gzugs kyi 'dod chags thams cad dang / gzugs med pa'i 'dod chags thams cad yang</text></item>
<item><p>184b4</p><section>mdo sde</section><text>dag par spong bar byed pa'o/ /nga rgyal dang / rgod pa dang / the tsom dang / ma rig pa'i mun pa thams cad spong bar byed pa'o/ /lhag ma med pa'i sa'i bar la 'jog par byed pa'o/ /don thams cad yongs su</text></item>
<item><p>184b5</p><section>mdo sde</section><text>rdzogs pa smon pa med pa dang rjes su 'thun pa'i gzungs sngags de bzhin gshegs pa ye shes dpal brtsegs rgyal pos gang de la byang chub sems dpa' sems dpa' chen po snang ba dpal gyi snying po'i lag nas</text></item>
<item><p>184b6</p><section>mdo sde</section><text>bskur zhing / 'dus pa chen po 'di la ngas bshad pa la dad pa sbyin par mdzad pa 'di ni mthu che ba phan yon che ba'o/ /'dod pa'i 'dod chags thams cad dang gzugs kyi 'dod chags thams cad dang / gzugs</text></item>
<item><p>184b7</p><section>mdo sde</section><text>med pa'i 'dod chags thams cad yang dag par zad par byed pa'o/ /nga rgyal thams cad yang dag par zad par byed pa'o/ /zad pa shes pa dang mi skye ba shes pa'i bar du byed pa'o/ /mi skye ba'i ye shes mthong</text></item>
<item><p>184b8</p><section>mdo sde</section><text>bar byed pa'o/ /ma rig pa'i mun pa'i phung po thams cad rab tu 'joms par byed pa'o/ /rnam par 'jig par byed pa'o/ /sdug bsngal gyi khur thams cad 'dor bar byed pa'o/ /bdud rnams tshar gcod par byed</text></item>
<item><p>185a1</p><section>mdo sde</section><text>pa'o/ /phas kyi rgol ba rnams pham par byed pa'o/ /lha rnams thams cad dga' bar byed pa'o/ /gnod sbyin thams cad mgu bar byed pa'o/ /lha ma yin rnams rnam par 'joms par byed pa'o/ /nam mkha' lding</text></item>
<item><p>185a2</p><section>mdo sde</section><text>rnams dngang bar byed pa'o/ /mi 'am ci rnams dad par byed pa'o/ /lto 'phye chen po rnams dngang bar byed pa'o/ /phas kyi rgol ba rnams nges par thul bar byed pa'o/ /rgyal rigs rnams mngon par dad par byed pa'o/ /</text></item>
<item><p>185a3</p><section>mdo sde</section><text>bram ze rnams 'jug par byed pa'o/ /rje'u rigs rnams dga' bar byed pa'o/ /dmangs rigs rnams mchog tu dga' bar byed pa'o/ /bud med rnams 'dod chags dang bral bar byed pa'o/ /mang du thos pa</text></item>
<item><p>185a4</p><section>mdo sde</section><text>rnams skyo bar byed pa'o/ /rnal 'byor spyod pa rnams mngon par dga' bar byed pa'o/ /'jig rten thams cad rab tu zhi bar byed pa'o/ /'thab pa dang / thab mo dang / mu ge dang / nad dang / dus ma yin pa'i</text></item>
<item><p>185a5</p><section>mdo sde</section><text>pha rol gyi dmag tshogs dang / dus ma yin pa'i rlung dang / char pa dang / chu bo dang / grang ba dang / dro ba dang / kha ba dang / tsha ba dang / rtsub pa dang / ro mi bro ba dang / reg par dka' ba'i dngos po thams cad rnam par zhi bar byed pa'o/ /</text></item>
<item><p>185a6</p><section>mdo sde</section><text>chos kyi tshul 'bar bar byed pa'o/ /dkon mchog gsum gyi gdung rgyun mi 'chad par byed pa'o/ /sangs rgyas kyi bstan pa ston par byed pa'o/ /'khor bas skrag pa rnams dbugs 'byin par byed pa ste/ 'di ni smon</text></item>
<item><p>185a7</p><section>mdo sde</section><text>pa med pa dang / rjes su 'thun pa'i gzungs sngags yin no/ /bstan pa 'di bshad pa na sems can lha dang mi grangs med dpag tu med pa ni chos rnams la chos kyi mig rdul med cing dri ma dang bral ba thob par gyur to/ /dkrigs</text></item>
<item><p>185a8</p><section>mdo sde</section><text>phrag dgu bcu rtsa brgyad ni len pa med par zag pa rnams las sems rnam par grol lo/ /de'i tshe khri phrag brgyad ni smon pa med pa dang rjes su 'thun pa'i gzungs sngags 'di thob par gyur to/ /de'i tshe sems can grangs</text></item>
<item><p>185b1</p><section>mdo sde</section><text>med dpag tu med pas ni bla na med pa yang dag par rdzogs pa'i byang chub tu sems bskyed cing phyir mi ldog par gyur to/ /de'i tshe 'bum phrag lnga bcu rtsa brgyad ni mi skye ba'i chos rnams la bzod pa thob par gyur to/ /lha dang klu dang /</text></item>
<item><p>185b2</p><section>mdo sde</section><text>gnod sbyin dang / srin po dang / lha ma yin dang / nam mkha' lding dang / mi'am ci dang / lto 'phye chen po dang / yi dags dang / sha za dang / grul bum dang / mi dang / mi ma yin pa thams cad kyis legs so zhes bya ba gsol</text></item>
<item><p>185b3</p><section>mdo sde</section><text>te/ btsun pa bcom ldan 'das legs so legs so/ /sangs rgyas bcom ldan 'das rnams kyi thog pa ma mchis pa'i ye shes gzigs pa ni ngo mtshar lags so/ /mchog tu ngo mtshar lags so/ /btsun pa bcom</text></item>
<item><p>185b4</p><section>mdo sde</section><text>ldan 'das 'di ltar de bzhin gshegs pa rnams sems can thams cad kyi bsam pa mkhyen pa lags so/ /dbang po la mkhas pa'i pha rol du phyin pa lags/ sems can thams cad la chos kyi ros tshim par</text></item>
<item><p>185b5</p><section>mdo sde</section><text>mdzad pa lags/ 'phags pa'i lam yan lag brgyad pa ston par mdzad pa lags/ sdug bsngal thams cad nye bar zhi bar mdzad pa lags pas su zhig bla na med pa yang dag par rdzogs pa'i byang chub 'di</text></item>
<item><p>185b6</p><section>mdo sde</section><text>la dad pa mi skyed pa lags/ lha dang / klu dang / gnod sbyin dang / lha ma yin dang / nam mkha' lding dang / mi 'am ci dang / lto 'phye chen po rnams kyis thal mo sbyar nas mgrin gcig tu 'di skad ces</text></item>
<item><p>185b7</p><section>mdo sde</section><text>gsol to/ /btsun pa bcom ldan 'das gang dang gang du bden pa dang rjes su 'thun pa'i gzungs sngags 'di bstan pa tha na gleg bam du chud pa la yang rung ste/ de dang der bdag cag gis brtson pa lhur blang ba'i thabs</text></item>
<item><p>185b8</p><section>mdo sde</section><text>thams cad kyis bkur stir bgyi'o/ /ri mor bgyi'o/ /mchod par bgyi'o chos smra ba dang chos nyan pa de dag dang / gnas de dag la slar rgal ba thams cad kyis mi rdzi bar yongs su bskyang bar bgyi'o/ /bsrung bar bgyi'o/ /sba bar bgyi'o/ /</text></item>
<item><p>186a1</p><section>mdo sde</section><text>nor gyi phung po thams cad kyis mi phongs par bgyi'o/ /rtag par snod du gyur cing sbyin gnas su gyur la/ tshogs pa rnams nad ma mchis pa dang / longs spyod dang nye bar spyod pas dga' zhing rtse ste/ mchog</text></item>
<item><p>186a2</p><section>mdo sde</section><text>tu dga' ba mang la chos 'tshal zhing chos kyis gnas pa dag dang / chos rjes su bsrung bar bgyi'o/ /bcom ldan 'das kyis bka' stsal pa/ khyed gang dag chos kyi tshul dang dkon mchog gsum gyi gdung rgyun</text></item>
<item><p>186a3</p><section>mdo sde</section><text>mi gcad par bya ba'i phyir zhugs pa ni sangs rgyas kyi bstan pa la sbyin bdag khyed legs so legs so/ /'phags pa shin tu rgyas pa chen po'i sde nyi ma'i snying po zhes bya ba'i mdo/ bam po brgyad pa/ yang de'i</text></item>
<item><p>186a4</p><section>mdo sde</section><text>tshe tshe dang ldan pa shA ri'i bus bcom ldan 'das ga la ba de logs su thal mo sbyar ba rab tu btud nas bcom ldan 'das la 'di skad ces gsol to/ /btsun pa bcom ldan 'das de bzhin gshegs pa dpal me</text></item>
<item><p>186a5</p><section>mdo sde</section><text>tog gi snying po des gang byang chub sems dpa' nam mkha'i snying po'i lag nas 'dir yid la byed pa bskur zhing / lung bstan pa chen po nyi ma'i snying po la dad pa sbyin par mdzad pa/ rig pa mchis pa'i sbubs zhi ba</text></item>
<item><p>186a6</p><section>mdo sde</section><text>sdang ba gnyid kyis log par bgyid pa'i gzungs sngags bshad du gsol/ bcom ldan 'das kyis bka' stsal pa/ shA ri'i bu lha dang bcas pa'i 'jig rten gyi mdun du bshad par bya'o/ /shA ri'i bu de'i phyir</text></item>
<item><p>186a7</p><section>mdo sde</section><text>khyod nyon la zhes bya ba nas bcom ldan 'das kyis de la 'di skad ces bka' stsal to zhes bya ba'i bar du'o/ /shA ri'i bu 'di ltar de bzhin gshegs pa dpal me tog gi snying po de de lta bu'i thag ring po nas 'dir</text></item>
<item><p>186a8</p><section>mdo sde</section><text>khyed kyi bsam pa dang bag la nyal ba mkhyen nas 'dir sangs rgyas kyi zhing 'di na khyed bdag tu 'du shes pa dang / sems phyin ci log pa dang / 'khor ba'i 'dam la kun du rmongs pa dang / lam yan lag brgyad</text></item>
<item><p>186b1</p><section>mdo sde</section><text>pa la rnam par rmongs pas gzungs sngags de lta bu 'dir bskul ba yin no/ /ji ltar bdag med pa yin yang 'on kyang 'di na sems can byis pa rnams bdag yongs su btsal bar sems phyin ci log pa dag yin no/ /shA</text></item>
<item><p>186b2</p><section>mdo sde</section><text>ri'i bu mkhas pa ji ltar bdag yongs su tshol bar byed ce na/ ji ltar bdag med pa bzhin du bdag nyid kyis mngon sum du 'gyur ro/ /shA ri'i bu mkhas pas 'di la 'di ltar bdag yongs su btsal bar bya</text></item>
<item><p>186b3</p><section>mdo sde</section><text>ste/ sems can 'di rnams ni rang gi lus la bdag tu 'du shes pa dag yin pas lus 'di nyid la tshul bzhin du so sor brtag par bya'o/ /ji ltar zhe na/ dbang po kho nar mig la so sor brtag par bya'o/ /'di ltar yang dag par brtag par bya ste/</text></item>
<item><p>186b4</p><section>mdo sde</section><text>'di ltar gnas mal sna tshogs la skyil mo dkrung du 'dug nas dbang po thams cad bsdams pa'i rang gi sems kyis 'di ltar brtag par bya'o/ /bdag gi mig g.yas pa 'di ni 'byung ba chen po bzhi las</text></item>
<item><p>186b5</p><section>mdo sde</section><text>gyur pa/ rgyus pas 'brel pa chus gang ba yin te/ sgyur bar byed pa gzhan gang yang med kyi rlung rnams yin no/ /gang dag mig gi dbang por zhugs nas skor bar byed cing sgyur bar byed pa de dag kyang rlung rnams so/ /</text></item>
<item><p>186b6</p><section>mdo sde</section><text>yongs su sbyong bar byed cing 'byung bar byed pa de dag ni nam mkha' la rten pa dag go/ /nam mkha' de yang gzung ba med pa/ brjod du med pa/ bdag med pa'o/ /ji ltar nam mkha' bdag med pa de bzhin</text></item>
<item><p>186b7</p><section>mdo sde</section><text>du rlung de dag kyang bdag med pa'o/ /gang dag mig gi dbang po la 'jug cing skor bar byed/ sgyur bar byed/ yongs su sbyong bar byed/ 'byung bar byed pa de dag kyang gzung ba med pa/ brjod du med pa/</text></item>
<item><p>186b8</p><section>mdo sde</section><text>bdag med pa/ dmigs pa dang bral ba dag go/ /de bzhin du gang mig gi dbang po la sa'i khams sra ba nyid shing n+ya gro d+ha'i sa bon tsam yod pa yang mig thams cad la tshul bzhin du yid la byed pa skye bas so sor brtags</text></item>
<item><p>187a1</p><section>mdo sde</section><text>nas de bdag tu mi dmigs so/ /de la bdag nyid kyis nem nur med par 'gyur ro/ /de la sa'i khams la bdag med de/ khams de yang gzung ba med pa bdag med par dmigs so/ /de bzhin du de la</text></item>
<item><p>187a2</p><section>mdo sde</section><text>chu'i khams la so sor rtog par byed do zhes bya ba nas de bzhin du me'i khams kyi bar la so sor rtog par byed do/ /de ltar mig gi bar la so sor brtags pas mig gi 'byung ba chen po rnams la bdag med par bdag nyid</text></item>
<item><p>187a3</p><section>mdo sde</section><text>kho nas nem nur med par 'gyur ro/ /de 'di snyam du yang sems te/ mig dang gzugs la brten nas reg pa'i bdag tu gyur na mi rung ngo snyam nas de rlung de yang nam mkha'i ngo bor yang tshul bzhin du so sor brtags te</text></item>
<item><p>187a4</p><section>mdo sde</section><text>de thams cad du gang du yang bdag mi dmigs so/ /brten nas rnam par shes pa 'byung ba yang rkyen rnams med na mi 'byung ste/ mig dang gzugs la rten cing mig gi rnam par shes pa 'ba' shig 'byung zhing gzugs</text></item>
<item><p>187a5</p><section>mdo sde</section><text>rnams kyi rkyen gyis 'byung ngo / /grogs rnam par shes pas ming dang gzugs so/ /de las byung ba'i skye mched drug las reg pa dang / tshor ba myong ba dang / sred pa lhag par chags pa dang / len pa dang / srid pa</text></item>
<item><p>187a6</p><section>mdo sde</section><text>dang / skye ba dang / rga shi'o/ /des chos 'di dag thams cad ni mig gi rnam par shes pa la yang dag par brten pa'o/ /mig gi rnam par shes pa de yang shar phyogs nas 'ongs pa ma yin lho phyogs nas</text></item>
<item><p>187a7</p><section>mdo sde</section><text>ma yin/ nub phyogs nas ma yin/ byang phyogs nas ma yin/ steng nas ma yin/ 'og nas ma yin te/ skad cig ma gang la mig gi rnam par shes pa byung ba'i skad cig de yang 'gags so/ /</text></item>
<item><p>187a8</p><section>mdo sde</section><text>skad cig ma gnyis la nye bar mi gnas te/ 'gags pas gang du yang 'gro ba med do/ /bsags pa med do/ /chos de dag dang 'di dag thams cad ni rkyen las 'byung bar skye'o/ /rkyen ma tshang bas 'gag go/ /</text></item>
<item><p>187b1</p><section>mdo sde</section><text>gang rkyen la rag las pa de bdag med do/ /rkyen de dag kyang byed pa po med pa/ tshor ba po med pa/ slong ba po med pa/ kun nas slong ba po med pa'o/ /de bdag med pa yin te/ gang bdag med pa de bdag dang bdag gis</text></item>
<item><p>187b2</p><section>mdo sde</section><text>stong pa'o/ /de ci'i phyir zhe na/ mig gi rang bzhin de yin pa'i phyir te/ ther zug tu gnas pa ma yin pa dang / 'jig pa med pa'i phyir de la bdag gam bdag gi med do snyam mo/ /'di la ji ltar chos thams cad len</text></item>
<item><p>187b3</p><section>mdo sde</section><text>pa med pa dang / 'dor ba med pa dang / nyan thos rnams kyis byas pa ma yin pa dang / rang rgyal ba rnams kyis ma yin pa dang / de bzhin gshegs pa rnams kyis mdzad pa ma yin te/ ngo bo nyid thams cad kyi mig bdag med pa'o/ /gang bdag med pa</text></item>
<item><p>187b4</p><section>mdo sde</section><text>de stong pa'o/ /mi dmigs pa'i tshul gyis chos thams cad stong pa'o/ /de bzhin du mtshan ma med pa'i rnam par thar pa'i sgo'i bar du bsgoms pas chags pa'i gzhi spong bar 'gyur zhing de'i rgyu las byung ba</text></item>
<item><p>187b5</p><section>mdo sde</section><text>nyon mongs pa thams cad kyang spong bar 'gyur ro/ /de'i tshe kha cig ni bden pa dang po mngon par rtogs par 'gyur ro/ /kha cig ni bden pa bzhi pa'i bar mngon par rtogs par 'gyur ro/ /rna ba zhes bya ba nas sna</text></item>
<item><p>187b6</p><section>mdo sde</section><text>dang lce'i bar la yang de bzhin no/ /yang de lus thams cad la tshul bzhin du yid la byed pas so sor rtog par byed de/ kha cig ni dang por spu gcig la lnga bcur rnam par bcad de bcur bshig pa la'o/ /gang dag rten</text></item>
<item><p>187b7</p><section>mdo sde</section><text>pa'i spu thams cad la yang de bzhin te/ de la bdag nyid kyis nem nur med par 'gyur ro/ /spu gang la yang bdag mi dmigs so/ /bdag gi lpags pa dang / sha dang / khrag dang / bad kan dang /</text></item>
<item><p>187b8</p><section>mdo sde</section><text>rgyus pa dang / rgyu ma dang / glad pa dang / rus pa dang / rkang dang / dro ba nyid la yang de bzhin no/ /rlung gyen du rgyu ba dag dang / thur du rgyu ba dag dang / blang ba med pa dang / dor ba</text></item>
<item><p>188a1</p><section>mdo sde</section><text>med pa'i rlung rnams la yang de bzhin du ji ltar sngar bzhin du dmigs pa yid la byed pa ste/ lus 'di la de ltar so sor rtog par byed do/ /sems kyi bar la tshul bzhin du yid la byed pas de ltar so</text></item>
<item><p>188a2</p><section>mdo sde</section><text>sor rtog par byed do/ /ji lta zhe na/ yid la rten la chos rnams la yang rten cing yid 'byung ngo / /grogs rnam par shes pas ming dang gzugs dang / skye mched dang / 'dus pa'i reg pa dang / tshor ba myong ba dang /</text></item>
<item><p>188a3</p><section>mdo sde</section><text>sred pa lhag par chags pa nyid dang / len pa dang / sred pa dang / skye ba dang / rga shi'o/ /chos 'di dag thams cad ni yid kyi rnam par shes pa la yang dag par rten nas 'byung ngo / /yid kyi rnam par shes pa de yang</text></item>
<item><p>188a4</p><section>mdo sde</section><text>shar phyogs nas 'ongs pa ma yin no zhes bya ba nas 'og nas 'ongs pa ma yin no zhes bya ba'i bar yin te/ skad cig ma gang kho na la rkyen gyi 'du 'phrod kyi rgyus yid kyi rnam par shes pa byung ba'i skad cig</text></item>
<item><p>188a5</p><section>mdo sde</section><text>de yang 'gags so/ /skad cig ma gnyis pa la nye bar mi gnas te/ 'gags pa gang du yang 'gro ba med do/ /bsags pa med do/ /chos 'di dag thams cad ni rkyen las yang dag par byung bar skye'o/ /rkyen ma tshang</text></item>
<item><p>188a6</p><section>mdo sde</section><text>bas 'gag go/ /thams cad rkyen la rag las pa yin te/ de dag bdag med do/ /rkyen de yang byed pa po dang / tshor ba po dang / slong ba po dang / kun nas slong ba po mi dmigs pa nyid pas des na de dag</text></item>
<item><p>188a7</p><section>mdo sde</section><text>bdag med pa yin te/ gang bdag med pa de bdag dang bdag gis stong pa'o/ /de ci'i phyir zhe na/ yid kyi rang bzhin de yin pa'i phyir te/ ther zug tu gnas pa ma yin pa dang / 'jig pa med pa'i phyir de la</text></item>
<item><p>188a8</p><section>mdo sde</section><text>bdag gam bdag gi med do snyam mo/ /chos thams cad skye ba dang 'jig pa'i chos nyid yin te/ 'di la len pa med do/ /'dor ba med do/ /de nyan thos rnams kyis byas pa ma yin no/ /rang sangs rgyas rnams</text></item>
<item><p>188b1</p><section>mdo sde</section><text>kyis ma yin no/ /de bzhin gshegs pa rnams kyis mdzad pa ma yin te/ rang bzhin dang ngo bo nyid kyis yid bdag med pa'o/ /gang bdag med pa de stong pa'o/ /mi dmigs pa'i tshul gyis chos thams cad bdag med pa'o/ /</text></item>
<item><p>188b2</p><section>mdo sde</section><text>gang bdag med de stong pa'o/ /de bzhin du mtshan ma med pa'i rnam par thar pa'i sgo'i bar du bsgoms pas chags pa'i gzhi rnams spong bar 'gyur zhing de'i rgyu las byung ba nyon mongs pa rnams spong bar 'gyur ro/ /de'i</text></item>
<item><p>188b3</p><section>mdo sde</section><text>tshe kha cig ni bden pa dang po mngon par rtogs par 'gyur ro/ /kha cig ni bden pa bzhi pa'i bar mngon par rtogs par 'gyur ro/ /mkhas pas 'dir de ltar bdag yongs su btsal nas mi dmigs pa'i phyir ji ltar bdag med</text></item>
<item><p>188b4</p><section>mdo sde</section><text>pa bzhin rang gi mngon sum du 'gyur ro/ /shA ri'i bu mkhas pa stong pa nyid kyis gnas pas gnas shing smon pa med pa dang / mtshan ma med pa'i gnas pas gnas nas dbang po brgya byin thams cad kyis</text></item>
<item><p>188b5</p><section>mdo sde</section><text>phyag bya ba'i 'os su gyur pa dang / mchod pa'i 'os su gyur pa dang / mngon par srung ba'i 'os su gyur pa dang / rjes su dran par bya ba'i 'os su gyur pa dang / dad par bya ba'i 'os su gyur pa yin no/ /</text></item>
<item><p>188b6</p><section>mdo sde</section><text>dbang po tshangs pa zhes bya ba nas lha'i dbang po zhes bya ba'i bar dang / klu'i dbang po dang / gnod sbyin gyi dbang po dang / lha ma yin gyi dbang po dang / nam mkha' lding gi dbang po dang / mi'am ci'i</text></item>
<item><p>188b7</p><section>mdo sde</section><text>dbang po dang / lto 'phye chen po'i dbang po'i bar rnams kyis phyag bya ba'i 'os su gyur pa dang / mchod pa'i 'os su gyur pa dang / mngon par bsrung ba'i 'os su gyur pa dang / rjes su dran par bya ba'i 'os</text></item>
<item><p>188b8</p><section>mdo sde</section><text>su gyur pa yin no/ /mi'i dbang po thams cad kyis kyang dad par bya ba'i 'os su gyur pa'i bar du yin no/ /shA ri'i bu rig pa yod pa'i sbubs zhi ba'i gzungs sngags de ni de bzhin gshegs pa dpal me tog gi</text></item>
<item><p>189a1</p><section>mdo sde</section><text>snying pos nga la gang byang chub sems dpa' nam mkha'i snying po'i lag nas bskur zhing 'dus pa chen po nyi ma'i snying po ngas bshad pa la dad pa sbyin par mdzad pa yin no/ /rig pa yod pa'i sbubs zhi ba'i gzungs</text></item>
<item><p>189a2</p><section>mdo sde</section><text>sngags de ni mthu che ba phan yon che ba'o/ /sems can thams cad la phan par byed pa'o/ /nad thams cad rab tu zhi bar byed pa'o/ /nyon mongs pa thams cad 'dul bar byed pa'o/ /phung po dang / khams dang / skye mched</text></item>
<item><p>189a3</p><section>mdo sde</section><text>thams cad yongs su shes par byed pa'o/ /chos thams cad rnam par 'byed par byed pa'o/ /thabs thams cad yang dag par ston par byed pa'o/ /byang grol gyi bde ba thams cad yongs su 'byed par byed pa'o/ /</text></item>
<item><p>189a4</p><section>mdo sde</section><text>sems can thams cad dad par byed pa'o/ /chos thams cad kyi bde ba la 'jug par byed pa'o/ /bdud dang phas kyi rgol ba thams cad chos dang 'thun pas nges par thul bar byed pa'o/ /bdud kyi yul</text></item>
<item><p>189a5</p><section>mdo sde</section><text>thams cad 'jig par byed pa'o/ /bdud rnams tshar gcod par byed pa'o/ /phas kyi rgol ba rnams pham par byed pa'o/ /lha rnams dga' bar byed pa'o/ /gnod sbyin rnams yang dag par mgu bar byed pa'o/ /</text></item>
<item><p>189a6</p><section>mdo sde</section><text>lha ma yin rnams rnam par 'joms par byed pa'o/ /nam mkha' lding rnams mgu bar byed pa'o/ /mi'am ci rnams dad par byed pa'o/ /lto 'phye chen po rnams rgyab kyis phyogs par byed pa'o/ /rgyal rigs</text></item>
<item><p>189a7</p><section>mdo sde</section><text>rnams mngon par dga' bar byed pa'o/ /bram ze rnams 'jug par byed pa'o/ /rje'u rigs rnams rab tu sim par byed pa'o/ /dmangs rigs rnams mchog tu dga' bar byed pa'o/ /bud med 'dod chags</text></item>
<item><p>189a8</p><section>mdo sde</section><text>dang bral bar byed pa'o/ /bud med sbrum ma bde legs su yongs su thar bar byed pa'o/ /mang du thos pa rnams dran par byed pa'o/ /rnal 'byor spyod pa rnams mngon par dga' bar byed pa'o/ /nad thams</text></item>
<item><p>189b1</p><section>mdo sde</section><text>cad rab tu zhi bar byed pa'o/ /'thab pa dang / thab mo dang / mu ge dang / mi ngas dang / nad dang pha rol gyi dmag tshogs dang / dus ma yin pa'i rlung dang / char pa dang / chu bo dang / grang ba dang / dro ba thams cad dang / kha ba dang /</text></item>
<item><p>189b2</p><section>mdo sde</section><text>tsha ba dang / hrud hrud po dang / rtsub pa dang / reg par dka' ba'i dngos po thams cad rnam par zhi bar byed pa'o/ /chos kyi tshul 'bar bar byed pa'o/ /sangs rgyas kyi bstan pa ston par byed pa'o/ /dkon</text></item>
<item><p>189b3</p><section>mdo sde</section><text>mchog gsum gyi gdung rgyun mi 'chad par byed pa'o/ /'khor bas skrags pa rnams dbugs 'byin par byed pa'o/ /zad pa shes pa skyed par byed pa'o/ /mi skye ba shes pa rang gi mngon sum du byed pa'o/ /</text></item>
<item><p>189b4</p><section>mdo sde</section><text>ma rig pa'i mun pa'i phung po rnam par 'dul bar byed pa'o/ /sdug bsngal gyi khur 'dor bar byed pa'o/ /zhi ba rig pa yod pa'i sbubs lung bstan pa chen po 'di ni sems can rnams kyi las 'byang</text></item>
<item><p>189b5</p><section>mdo sde</section><text>ba dang / bdud kyi lam las yang dag par 'das pa dang / /sangs rgyas kyi yul la 'jug par byed pa'o/ /chos thams cad la dbang sgyur bar byed pa'o/ /sangs rgyas kyi chos ma 'dres pa bcwa brgyad</text></item>
<item><p>189b6</p><section>mdo sde</section><text>kyi bar gyi pha rol tu 'gro ba dang chos kyi 'khor lo rab tu skor bar byed pa'o/ /chos kyi char rab tu 'bebs par byed pa'o/ /sems can thams cad yongs su smin par byed pa'o/ /bla na med pa'i</text></item>
<item><p>189b7</p><section>mdo sde</section><text>yongs su mya ngan las 'das par byed pa ste/ 'di ni rig pa yod pa'i sbubs zhi ba lung bstan pa chen po yin no/ /bcom ldan 'das kyis bstan pa 'di bshad pa na gang du sems can de lta bu rnams kyi</text></item>
<item><p>189b8</p><section>mdo sde</section><text>las kyi sgrib pa sngon 'phangs shing yongs su ma zad pa'i lha dang mi grangs med pa dpag tu med pa dag ni der chos rnams la chos kyi mig rdul med cing dri ma dang bral ba thob par gyur to/ /sems can</text></item>
<item><p>190a1</p><section>mdo sde</section><text>dkrigs phrag 'bum gyis ni len pa med par zag pa rnams las sems rnam par grol lo/ /de'i tshe khri phrag bdun bcu ni zhi ba rig pa yod pa'i sbubs kyi gzungs sngags 'di thob par gyur cing theg pa</text></item>
<item><p>190a2</p><section>mdo sde</section><text>gsum las phyir mi ldog par yang gyur to/ /de'i tshe lha dang mi grangs med dpag tu med pa dag ni bla na med pa yang dag par rdzogs pa'i byang chub tu sems skyes shing bla na med pa yang dag par rdzogs pa'i byang chub las phyir mi</text></item>
<item><p>190a3</p><section>mdo sde</section><text>ldog par yang gyur to/ /de'i tshe brgyad khri bzhi stong ni mi skye ba'i chos rnams la bzod pa thob par gyur to/ /sangs rgyas kyi zhing mi mjed thams cad kyi sems can rnams kyis gzungs sngags bzhi po bden pa dang /</text></item>
<item><p>190a4</p><section>mdo sde</section><text>rjes su 'thun pa dang / stong pa nyid dang rjes su 'thun pa dang / smon pa med pa dang rjes su 'thun pa dang / zhi ba rig pa yod pa'i sbubs kyi gzungs sngags de dag gi don bstan pa thob nas de'i tshe sems can grangs med</text></item>
<item><p>190a5</p><section>mdo sde</section><text>dpag tu med pa dag gi 'dod pa'i 'dod chags thams cad dang / gzugs kyi 'dod chags thams cad dang / dbyibs kyi 'dod chags dang / reg pa'i 'dod chags dang / mos pa'i 'dod chags dang / gzugs med pa'i</text></item>
<item><p>190a6</p><section>mdo sde</section><text>'dod chags thams cad yongs su zad do/ /'dod chags pa rnams kyi nyes dmigs kyang rang gi mngon sum du gyur to/ /kha cig gis ni mi sdug pa'i dge ba'i rtsa ba bskyed do/ /kha cig gis ni skye mched drug go/ /kha cig ni zil</text></item>
<item><p>190a7</p><section>mdo sde</section><text>gyis gnon pa'i skye mched do/ /kha cig gis ni zad par gyi skye mched do/ /kha cig gis ni dbugs rngub pa dang dbugs 'byung ba dran pa'o/ /kha cig gis ni zhi gnas so/ /kha cig gis ni lhag mthong ngo / /kha cig gis</text></item>
<item><p>190a8</p><section>mdo sde</section><text>ni bsam gtan dang po'o/ /kha cig gis ni bsam gtan khyad par can no/ /kha cig gis ni bsam gtan bzhi pa'i bar ro/ /kha cig gis ni gzugs med pa'i snyoms par 'jug pa rnams so/ /kha cig gis ni bden</text></item>
<item><p>190b1</p><section>mdo sde</section><text>pa dang rjes su 'thun pa'i bzod pa'o/ /kha cig gis ni rigs kyi sa'o/ /kha cig gis ni brgyad pa'i chos rnams so/ /kha cig gis ni nyan thos dang thun mong ba'i dge ba'i rtsa ba rnams skyed do/ /kha cig gis ni rang sangs rgyas</text></item>
<item><p>190b2</p><section>mdo sde</section><text>dang thun mong ba'o/ /kha cig gis ni thams cad mkhyen pa'i ye shes dang thun mong ba'i ting nge 'dzin dang / bzod pa dang / gzungs kyi dge ba'i rtsa ba rnams skyed do/ /de'i tshe bud med gang dag sems rtse gcig pa dang / bud med</text></item>
<item><p>190b3</p><section>mdo sde</section><text>kyi dngos po skyon du bgrang ba'i sems kyis tshul bstan pa 'di thos pa de las mi'i bud med dkrigs phrag dgu bcu rtsa gcig gi mo mtshan nub par gyur cing pho mtshan yang byung bar gyur to/ /lha'i bu mo bye ba phrag dgu</text></item>
<item><p>190b4</p><section>mdo sde</section><text>bcu rtsa dgu dang / klu'i bu mo brgyad khri bzhi stong snyed dang / gnod sbyin gyi bu mo brgyad khri drug stong snyed dang / lha ma yin gyi bu mo brgyad bcu rtsa bzhi snyed dang / nam mkha' lding gi bu mo bdun khri snyed dang / mi'am</text></item>
<item><p>190b5</p><section>mdo sde</section><text>ci'i bu mo dkrigs phrag bcu gnyis snyed dang / lto 'phye chen po'i bu mo stong snyed dang / yi dags mo dkrigs phrag dgu bcu snyed dang / sha za mo dkrigs phrag bzhi bcu rtsa gnyis snyed kyi bu mo mo mtshan nub par</text></item>
<item><p>190b6</p><section>mdo sde</section><text>gyur cing pho mtshan byung bar gyur to/ /gang bud med sbrum pa de yang ngas lus dang sems kyi bde ba mchog la yang dag par gtad de/ tha na dud 'gro'i skye gnas su gtogs pa yang rung / mtho 'tsham pa med</text></item>
<item><p>190b7</p><section>mdo sde</section><text>pa'i lus dang ldan pa dang / 'khrug pa med pa'i sems dang ldan par khye'u dang bu mo btsas par gyur to/ /btsas nas kyang dbang po tshang ba dang / gzugs mchog dang ldan pa dang dran pa dang ldan pa dang / tshe rabs dran pa dang /</text></item>
<item><p>190b8</p><section>mdo sde</section><text>dpa' ba dang / sran thub pa dang / shes rab dang ldan par gyur to/ /gang sbrum pa btsa' bar mi byed pa de'i nad thams cad ngas rab tu zhi bar byas so/ /mngal na yod pa de yang tshul de lta bu'i bde ba dang yang dag par ldan par byas te/</text></item>
<item><p>191a1</p><section>mdo sde</section><text>lus dang sems kyi bde ba dang yang dag par ldan par byas nas kyang de phyis bde ba mchog gis khye'u dang bu mo btsas te/ gzugs mchog dang ldan pa dang / dran pa mchog dang ldan pa dang tshe rabs dran pa dang / dpa' ba dang / sran</text></item>
<item><p>191a2</p><section>mdo sde</section><text>thub pa dang / shes rab dang ldan pa'i bar du gyur to/ /de nas lha dang klu dang / gnod sbyin dang / lha ma yin dang / nam mkha' lding dang / mi 'am ci dang / lto 'phye chen po dang / yi dags dang / sha za dang / grul bum dang / srul</text></item>
<item><p>191a3</p><section>mdo sde</section><text>po dang / mi 'am mi ma yin pa de dag thams cad kyis kyang legs so zhes bya ba gsol te/ bcom ldan 'das legs so legs so/ /de bzhin gshegs pas da ltar sngon ma thos pa'i chos kyi 'khor lo rab tu</text></item>
<item><p>191a4</p><section>mdo sde</section><text>bskor ba/ sems kyi yongs su rtog pa'i las kyi sgrib pa yang dag par 'byang ba/ 'khor ba las sgrol ba/ srid par 'gro ba thams cad yongs su 'byang ba/ bdud rtsi'i byang grol gyis yang dag par tshim par mdzad</text></item>
<item><p>191a5</p><section>mdo sde</section><text>pa ni mchog tu ngo mtshar lags so/ /sems can yongs su smin pa thams cad kun du srung ba dang / rnyog pa'i dngos po thams cad yongs su 'byang ba dang / shes rab mchog gi mig thob par bgyi ba dang / dkon</text></item>
<item><p>191a6</p><section>mdo sde</section><text>mchog gsum gyi gdung rgyun mi bcad pa'i slad du/ de bzhin gshegs pas da ltar sangs rgyas kyi yul thams cad snang bar mdzad pa'i chos kyi char rab tu phab lags te/ de bzhin gshegs pa la bdag cag</text></item>
<item><p>191a7</p><section>mdo sde</section><text>gis rngo ci thog par mchod pa bgyi lags so/ /bcom ldan 'das la mchod pa'i las bya ba'i phyir ting nge 'dzin la brtson pa rnams ma gtogs par lha thams cad ces bya ba nas lus srul po'i bar gyis kyang</text></item>
<item><p>191a8</p><section>mdo sde</section><text>lha rdzas kyi rol mo'i sgra dang pheg rdob pa'i sgra 'byung bar byed do/ /lha rdzas kyi gser gyi phye ma'i char mngon par rab tu phab bo zhes bya ba nas lha rdzas kyi me tog dang / spos dang / bdug pa dang / ras bcos bu dang /</text></item>
<item><p>191b1</p><section>mdo sde</section><text>chos gos dang / rgyan dang / lha rdzas kyi me tog phreng gi bar gyi char mngon par rab tu phab bo/ /bcom ldan 'das ji ltar nyi ma shar ba la yang mchod pa'i las bya ba'i phyir rin po che'i me tog dang / spos dang / bdug pa dang / ras</text></item>
<item><p>191b2</p><section>mdo sde</section><text>bcos bu dang / phreng ba rnams gtor to/ /'phags pa 'dus pa chen po theg pa chen po'i mdo nyi ma'i snying po'i le'u bcu gcig pa las las 'byang ba'i le'u ste bzhi pa'o// // de nas de snyed kyi</text></item>
<item><p>191b3</p><section>mdo sde</section><text>lha'i dbang po 'khor dang bcas pa thams cad dang / klu'i dbang po 'khor dang bcas pa thams cad dang / gnod sbyin gyi dbang po 'khor dang bcas pa thams cad dang / lha ma yin gyi dbang po dang /</text></item>
<item><p>191b4</p><section>mdo sde</section><text>nam mkha' lding gi dbang po dang / mi'am ci'i dbang po dang / lto 'phye chen po'i dbang po dang / yi dags kyi dbang po dang / sha za'i dbang po 'khor dang bcas pa thams cad dang / lus srul po'i dbang po 'khor</text></item>
<item><p>191b5</p><section>mdo sde</section><text>dang bcas pa thams cad kyis bcom ldan 'das ga la ba de logs su thal mo sbyar ba rab tu btud nas 'di skad ces gsol to/ /btsun pa bcom ldan 'das gang dang gang du/ dge slong ngam dge slong ma'am/</text></item>
<item><p>191b6</p><section>mdo sde</section><text>dge bsnyen nam/ dge bsnyen ma 'am/ dad pa dang ldan pa'i rigs kyi bu'am/ rigs kyi bu mo mi sdug pa sngon du gtong ba tshul de lta bus shes bgyi ba nas 'gog pa'i snyoms par 'jug pa'i bar gyi tshul</text></item>
<item><p>191b7</p><section>mdo sde</section><text>gyis gnas par bgyid la/ ji skad sngar bshad pa'i dge ba'i phyogs yid la bgyis pas gnas par bgyid na dad pa dang ldan pa'i rigs kyi bu mo'i bar 'khor dang bcas pa thams cad la yang rang gi ris</text></item>
<item><p>191b8</p><section>mdo sde</section><text>kyi ston pa'i 'du shes bzung bar bgyi'o/ /lus dang sems dang yid kyis sems can thams cad la rim gro'i spyod pa bgyi'o/ /chos gos dang / bsod snyoms dang / mal cha dang / na ba'i gsos sman dang / yo byad rnams kyis</text></item>
<item><p>192a1</p><section>mdo sde</section><text>mi brel bar bgyi'o/ /kun du 'khrug pa'i 'jigs pa bcwa lnga las yongs su thar bar bgyi'o/ /bcwa lnga gang zhe na/ lus kyi kun du 'khrug pa'i 'jigs pa las yongs su thar bar bgyi'o/ /bong ba dang / dbyug gu dang /</text></item>
<item><p>192a2</p><section>mdo sde</section><text>mtshon cha dang / dug dang / rdo dang / sems can sdang ba dang / rtsub pa dang / dad pa ma mchis pa rnams las yongs su thar bar bgyi'o/ /khams kun du 'khrug pa'i 'jigs pa las bsrung bar bgyi'o/ /ji ltar</text></item>
<item><p>192a3</p><section>mdo sde</section><text>'thun pa'i bza' ba dang / btung ba dang / sman dang / yo byad kyi gzhi las rim gro ba dang / nye du dang / sbyin pa po dang / sbyin bdag yongs su mi nyams pa'i chos can rnams nad dang dgra'i kun tu 'khrug pa'i 'jigs</text></item>
<item><p>192a4</p><section>mdo sde</section><text>pa dang / 'byung po thams cad dang dgra thams cad kyi kun du 'khrug pa'i 'jigs pa las bsrung bar bgyi'o/ /dug gi kun du 'khrug pa'i 'jigs pa dang / rgyal po'i kun du 'khrug pa'i 'jigs pa dang /</text></item>
<item><p>192a5</p><section>mdo sde</section><text>nang gi dmag tshogs dang / pha rol gyi dmag tshogs dang / mu ge'i kun du 'khrug pa'i 'jigs pa las yongs su bsrung bar bgyi ste/ kun du 'khrug pa'i 'jigs pa bcwa lnga po de dag go/ /gang dag da</text></item>
<item><p>192a6</p><section>mdo sde</section><text>ltar dang ma 'ongs pa'i dus na dam pa'i chos ltar bcos pa la gnas pa'i bar gyi dge slong dang / dge slong ma dang / dge bsnyen dang / dge bsnyen ma dang / dad pa dang ldan pa'i rigs kyi bu 'am/ rigs kyi bu mo de dag dang /</text></item>
<item><p>192a7</p><section>mdo sde</section><text>gang dag mi sdug pa sngon du gtong ba'i tshul de lta bus shes bgyi ba nas 'gog pa'i snyoms par 'jug pa'i bar gyi tshul gyis gnas par bgyid la/ ji skad sngar bshad pa bzhin nam gyi cha stod dang nam gyi cha smad la mi nyal</text></item>
<item><p>192a8</p><section>mdo sde</section><text>bar sbyor ba la rjes su brtson par gnas par bgyid pa 'khor dang bcas pa de dag thams cad dang / gang du gnas pa'i yul 'khor dang / grong rdal dang / ljongs dang / ri 'or dang / grong dang / rgyal po'i pho brang 'khor de dag dang /</text></item>
<item><p>192b1</p><section>mdo sde</section><text>dgon pa'i gnas de dag rang gi ris kyi khyim khol gyi khyim gyi bar bzhin du gzung bar bgyi'o/ /kun du 'khrug pa'i 'jigs pa bcwa lnga po de dag las yongs su bsrung bar bgyi'o/ /slar bzlog par bgyi'o/ /gang du de lta</text></item>
<item><p>192b2</p><section>mdo sde</section><text>bu'i dge ba la brtson pa tha na gang zag gcig cig gnas par bgyid kyang rung / der tha na nyin zhag gcig cig gnas par bgyid kyang rung ste/ yul 'khor de dag rang gi ris kyi khyim khol gyi khyim gyi bar bzhin du</text></item>
<item><p>192b3</p><section>mdo sde</section><text>gzung bar bgyi'o/ /kun du 'khrug pa'i 'jigs pa bcwa lnga las yongs su bsrung bar bgyid 'o/ /yongs su bskyang bar bgyi'o/ /sbyin pa po dang / sbyin bdag dang rgyal rigs dang / bram ze dang / rje'u rigs dang /</text></item>
<item><p>192b4</p><section>mdo sde</section><text>dmangs rigs dang / skyes pa dang / bud med dang / khye'u dang / bu mo de dag kyang rang gi ris lags par gzung bar bgyi'o/ /kun du 'khrug pa'i 'jigs pa bcwa lnga po de dag las rjes su bsrung bar gyi'o/ /yongs su bskyang</text></item>
<item><p>192b5</p><section>mdo sde</section><text>bar bgyi'o/ /gang dag de lta bu'i dge ba'i phyogs la brtson pa'i gang zag rnams la gnas khang dang / gtsug lag khang dang / kun dga' ra ba dang / gnas dang / chos gos dang / bsod snyoms dang / mal cha dang / na ba'i gsos</text></item>
<item><p>192b6</p><section>mdo sde</section><text>sman dang / yo byad rnams kyis bkur sti dang / mchod pa dang / rim gro bgyid pa dag kyang kun du 'khrug pa'i 'jigs pa de lta bu de dag las srung bar bgyi'o/ /yongs su bskyang bar bgyi'o/ /gang yang bud med sprul pa</text></item>
<item><p>192b7</p><section>mdo sde</section><text>gang zag de lta bu dag la bkur sti bgyid pa de la dus rtag tu rnam par mi 'tshe ba'i chos can dang / nad ma mchis pa dang / mchog du dga' ba mang bar bdag cag gis bsrung bar bgyi'o/ /yongs su bskyang bar bgyi'o/ /yang</text></item>
<item><p>192b8</p><section>mdo sde</section><text>gang dang gang du de lta bur tshul bzhin yid la bgyid pa la brtson pa'i gang zag la snying brtse bar gsol ba 'debs par bgyid pa dag dang / de'i ming brjod par bgyid pa dag dang / skur pa btags pa 'am/ kun du bsrung ba</text></item>
<item><p>193a1</p><section>mdo sde</section><text>bgyid pa'am/ mi dge ba las slar bzlog pa'am/ dge ba la sbyor du bstsal ba 'ang rung ste/ sems can de dag kyang kun du 'khrug pa'i 'jigs pa bcwa lnga po de dag las bdag cag gis rjes su bsrung bar bgyi'o/ /yongs su</text></item>
<item><p>193a2</p><section>mdo sde</section><text>bskyang bar bgyi'o/ /mi dang mi ma lags pa'i sems can gang dag de lta bu'i dge ba'i phyogs la tshul bzhin du yid la bgyid par brtson pa'i gang zag rnams kyi tshig mi nyan zhing mi bgyi bar sems pa dag dang / gang dag de dag</text></item>
<item><p>193a3</p><section>mdo sde</section><text>la gshe bar bgyid pa'am/ phan pa ma lags pa dang / don ma lags pa dang / bar du nyams pa dang / gnod sems su bgyi ba'i slad du rtul bar bgyid pa'i sems can de dag gi thad du bdag cag gis mi dang mi ma yin</text></item>
<item><p>193a4</p><section>mdo sde</section><text>pa dag gtang bar bgyi'o/ /de la bzod par mi bgyi'o/ /gang dag de lta bu'i dge ba'i phyogs la tshul bzhin du yid la bgyid par brtson pa'i gang zag rnams kyi tshig mi mnyan zhing mi bgyi bar sems pa dag dang / gang</text></item>
<item><p>193a5</p><section>mdo sde</section><text>dag de dag la gshe bar bgyid pa'am/ don ma lags pa dang / phan pa ma lags pa dang / gnod sems dang / bar du nyams par bgyi ba'i slad du rtul bar bgyi ba'i sems can de dag ni gnod pa bcwa lnga po 'di</text></item>
<item><p>193a6</p><section>mdo sde</section><text>dag dang ldan par 'gyur lags so/ /bcwa lnga gang zhe na/ myur du nad kyi sdug bsngal dang / longs spyod kyi sdug bsngal dang / nye bar spyod pa las yongs su nyams pa'i sdug bsngal dang / yan lag dang</text></item>
<item><p>193a7</p><section>mdo sde</section><text>nying lag gcod pa'i sdug bsngal dang / 'khor sdug pa dang bral ba'i sdug bsngal dang / dbang phyug las rgud pa'i sdug bsngal dang gnas kyi sdug bsngal dang / dgras rdzi ba'i sdug bsngal dang / rtag tu sems kun</text></item>
<item><p>193a8</p><section>mdo sde</section><text>du 'khrug pa'i sdug bsngal dang / yul 'khor gyi sdug bsngal dang / rgyal rigs kyi rab tu 'khrug pa'i sdug bsngal dang / chom rkun gyi kun tu 'khrug pa'i sdug bsngal dang / bud med kyi kun du 'khrug pa'i sdug</text></item>
<item><p>193b1</p><section>mdo sde</section><text>bsngal dang / myur du tshe zad pa dang / 'chi ba'i sdug bsngal lags so/ /sems can de dag ni gnod pa de dag dang myur du ldan par 'gyur lags so/ /sems can gang dag de lta bu'i tshul bzhin du yid la bgyid pa la brtson pa</text></item>
<item><p>193b2</p><section>mdo sde</section><text>rnams kyi tshig mi mnyan zhing mi bgyid par sems pa dang / de dag la yang gshe bar bgyid pa'am/ don ma lags pa dang / phan pa ma lags pa dang / gnod sems dang / bar du nyams par bgyi ba'i slad du</text></item>
<item><p>193b3</p><section>mdo sde</section><text>brtul bar bgyid pa'i sems can de dag skrag nas bdag cag la skyabs su mchis kyang rung / gsang sngags sna tshogs sgrub pa'i yo byad kyis rim gro bgyi bar bgyis su lags kyang de dag gi don du bdag cag rim gro'i</text></item>
<item><p>193b4</p><section>mdo sde</section><text>bsnyen bkur blang bar mi bgyi'o/ /de dag gi skyabs mi bgyi'o/ /de dag gi bgyi ba mi sgrub bo/ /don bsgrub par mi bgyi'o/ /phung grol gyi lha'am/ klu nas lus srul po'i bar sdang ba snying brtse ba ma mchis pa/</text></item>
<item><p>193b5</p><section>mdo sde</section><text>bgyis pa mi gzo ba/ 'jig rten pha rol la 'jigs par mi lta ba gang dag 'byung bar 'gyur ba de dag de lta bu'i dge ba'i phyogs la tshul bzhin du yid la bgyid par brtson pa dgon pa dang / nags dang / bas mtha' dang / ri khrod</text></item>
<item><p>193b6</p><section>mdo sde</section><text>dang / dur khrod dang / shing drung dang / kun dga'i ra ba dang / gtsug lag khang dang / gnas khang dang / 'chag sa'i gnas na gnas pa'i gang zag rnams kyi tha dad du sdang ba'i sems dang ldan pa dang / rnam par</text></item>
<item><p>193b7</p><section>mdo sde</section><text>mtho mtsham pa'i sems dang ldan pa dang nye bar mchi bar bgyid cing / de lta bu'i gang zag rnams kyi lus kun du 'khrug pa'am sems kun du 'khrug par bgyid la/ mdangs 'phrog par bgyid cing tha na de lta bu'i</text></item>
<item><p>193b8</p><section>mdo sde</section><text>gang zag rnams kyi rim gro pa dang / sbyin bdag gang dag lags pa de dag la yang lha 'am/ klu nas lus srul po'i bar sdang ba/ bgyis pa mi gzo ba/ 'jig rten pha rol la 'jigs par mi lta ba dag gis lus kun du</text></item>
<item><p>194a1</p><section>mdo sde</section><text>'khrug pa dang / sems kun du 'khrug par bgyid cing mdangs 'phrog par bgyid la/ sngon gyi las kyi rkyen ma gtogs lags te/ gal te lha dang / klu nas lus srul po'i bar de dag bdag cag gis</text></item>
<item><p>194a2</p><section>mdo sde</section><text>so sor ma zlog gam/ slar ma bzlog gam/ nongs pa ci mchis pa'i chad pa la ma bkod par gyur na dus gsum du gshegs pa'i de bzhin gshegs pa thams cad bdag cag gis bslus par gyur cig /bdag cag</text></item>
<item><p>194a3</p><section>mdo sde</section><text>'khor ba na 'khor ba'i tshe de lta bu'i nyan thos kyi spyod yul lam/ rang rgyal ba'i spyod yul 'am/ de bzhin gshegs pa'i spyod yul gyi yang rung ste snod du ma gyur cig /byang grol gyi bde ba thob par ma gyur cig /</text></item>
<item><p>194a4</p><section>mdo sde</section><text>bcom ldan 'das kyis bka' stsal pa/ rigs kyi bu dag 'di ltar yang khyed dus gsum du gshegs pa'i de bzhin gshegs pa thams cad kyi chos kyi tshul 'bar bar byed pa dang / dkon mchog gsum</text></item>
<item><p>194a5</p><section>mdo sde</section><text>gyi gdung mi gcad par bya ba'i phyir zhugs pa legs so legs so/ /khyed kyis de ltar byos shig /de ltar byas na dus gsum du gshegs pa'i de bzhin gshegs pa thams cad la khyed kyis mchod pa dang /</text></item>
<item><p>194a6</p><section>mdo sde</section><text>rim gro byas par 'gyur ro/ /rigs kyi bu dag gang la la brtson pa dang brtul ba de lta bus legs par gsungs pa'i chos 'dul ba rjes su srung bar byed pa dang / de ltar</text></item>
<item><p>194a7</p><section>mdo sde</section><text>zhugs shing chos kyis gnas pa'i gang zag rnams la rjes su srung bar byed pa'i rigs kyi bu de 'khor bar 'khor ba na dpal dam pa la nye bar spyod par 'gyur ro/ /de la 'khor ba'i sdug bsngal 'byung bar mi 'gyur</text></item>
<item><p>194a8</p><section>mdo sde</section><text>zhing myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/ /de lta bas na sdug bsngal dang mi 'thun pa bde ba 'dod pa khyed kyis de ltar byos shig /'di ltar khyed legs par byas</text></item>
<item><p>194b1</p><section>mdo sde</section><text>pa'i las kyi mtha' la zhugs pa ni khyed yang legs so legs so/ /yang de'i tshe mi ma yin pa'i 'byung po mdangs dang khrag za ba gang dag yin pa grangs med dpag tu med pa de dag gis 'di skad ces gsol</text></item>
<item><p>194b2</p><section>mdo sde</section><text>to/ /btsun pa bcom ldan 'das bdag cag ni mi ma lags pa/ mdangs 'tshal ba/ sha khrag 'tshal ba dag lags te/ bdag cag gis de bzhin gshegs pa'i nyan thos rnams la rnam par mtho brtsam par mi bgyi'o/ /</text></item>
<item><p>194b3</p><section>mdo sde</section><text>btsun pa bcom ldan 'das da ltar bcom ldan 'das kyis ji skad bstan pa bzhin nyan thos gang dag de lta bu'i mi sdug pa'i sbyor ba rnal 'byor yid la bgyid pas gnas pa'i gang zag de lta bu dag gal te bdag cag gis rnam par mtho' brtsams</text></item>
<item><p>194b4</p><section>mdo sde</section><text>par gyur na bdag cag dad pa can ma lags par gyur cig /dbang po thams cad kyi spyod yul rnams su mchi bar mi nus par gyur cig /gang zag de lta bu dag ni bdag cag gis kyang bsrung bar bgyi'o/ /de dag gi rim gro pa dang sbyin bdag</text></item>
<item><p>194b5</p><section>mdo sde</section><text>gang dag lags pa de dag kyang srung bar bgyi'o/ /yongs su bskyang bar bgyi'o/ /de bzhin gshegs pa'i nyan thos chos kyis gnas pa mi sdug pa'i sbyor ba yid la bgyid pas gnas pa dag yang dag par 'dzin par bgyid pa</text></item>
<item><p>194b6</p><section>mdo sde</section><text>gtsug lag khang dang / gnas dang / kun dga'i ra ba dang / chos gos dang / bsod snyoms dang / mal stan dang / bro 'tshal ba'i gsos sman gyi yo byad rnams kyis yang dag par 'dzin par bgyid pa gang dag</text></item>
<item><p>194b7</p><section>mdo sde</section><text>lags pa de dag bdag cag gis bsrung ba dang / bskyab pa dang / sba bar bgyi'o/ /yongs su bskyang bar bgyi'o/ /bcom ldan 'das kyis bka' stsal pa/ bzhin bzangs dag legs so legs so/ /khyed kyis</text></item>
<item><p>194b8</p><section>mdo sde</section><text>de ltar byos shig /yang de'i tshe sa'i lha mo brtan mas 'di skad ces gsol to/ /btsun pa bcom ldan 'das bcom ldan 'das kyi nyan thos chos kyis gnas pa de lta bu'i mi sdug pa'i sbyor bas rnal 'byor la brtson par gnas par bgyid pa</text></item>
<item><p>195a1</p><section>mdo sde</section><text>gang dag lags pa de dag gi lus la bdag gis rgya chen po'i sa'i bcud kyi mdangs gtang bar bgyi ste/ des chos kyis gnas pa de lta bu'i ting nge 'dzin la mngon par brtson pa de dag shin du gzi brjid dang ldan pa dang /</text></item>
<item><p>195a2</p><section>mdo sde</section><text>kha dog dang ldan pa dang / dran pa dang ldan pa dang / brtson 'grus dang ldan pa dang / shes rab dang ldan par 'gyur lags so/ /bcom ldan 'das kyis bka' stsal pa/ sbyin pa chen po dang ldan ma gang khyod nga'i sras/ thugs kyi</text></item>
<item><p>195a3</p><section>mdo sde</section><text>sras/ zhal nas skyes pa/ chos dang ldan pa/ chos kyi sprul pa dag de lta bu'i bsod snyoms kyis yang dag par tshim par byed pa legs so legs so/ /sbyin pa chen po dang yang dag par ldan pa des khyod theg pa chen</text></item>
<item><p>195a4</p><section>mdo sde</section><text>po yongs su rdzogs par byed par 'gyur ro/ /yang de'i tshe dpal lha mo chen mos 'di skad ces gsol to/ /btsun pa bcom ldan 'das bdag gis kyang de lta bu'i chos kyis gnas pa rnams kyis</text></item>
<item><p>195a5</p><section>mdo sde</section><text>sbyin pa po dang sbyin bdag gang dag lags pa'i sbyin pa po dang sbyin bdag de dag gi dga' ston dang / nor dang / 'bru dang / shing rta dang / nye bar spyod pa dang / longs spyod rnams ma tshang ba ma</text></item>
<item><p>195a6</p><section>mdo sde</section><text>mchis par bgyi'o/ /mi sdug pa'i sbyor bas shes bgyi ba nas 'gog pa'i snyoms par 'jug pa yid la bgyid pa'i bar gyis nyin mtshan 'da' bar bgyid pa gang dag lags pa de dag gtsug lag khang dang / gzhi dang /</text></item>
<item><p>195a7</p><section>mdo sde</section><text>gnas dang / chos gos dang / bsod snyoms dang / mal stan dang / bro 'tshal ba'i gsos sman gyi yo byad rnams kyis 'dzin par bgyid pa dang / yang dag par 'dzin pa dang / yongs su skyong bar bgyid pa de dag gi yo byad thams cad</text></item>
<item><p>195a8</p><section>mdo sde</section><text>phun sum tshogs pa dang / nye bar spyod pa dang / longs spyod pa dang / lus dang sems kyi bde ba dang / yid bde ba dang / mchog tu dga' ba mang bar bdag gis yang dag par bzung bar bgyi'o/ /snod du gyur pa'i sbyin gnas rnams dang ma</text></item>
<item><p>195b1</p><section>mdo sde</section><text>bral zhing lhan cig 'grogs su stsal bar bgyi'o/ /chos la mngon par dga' ba'i sems dang ldan pa dang / snying brtse ba'i sems dang ldan pa dang / logs par mi ltung ba'i sems dang ldan pa dang / byams pa'i sems dang ldan</text></item>
<item><p>195b2</p><section>mdo sde</section><text>pa dang / snying rje'i sems dang ldan pa dang / mi nyams pa'i chos can du yang dag par bsgrub par bgyi'o/ /bcom ldan 'das kyis bka' stsal pa/ sbyin pa chen po la yang dag par rten pa legs so legs so/ /khyod</text></item>
<item><p>195b3</p><section>mdo sde</section><text>brtson pa'i brtul ba des theg pa chen po rnam par 'phel bar byed par 'gyur ro/ /yang de'i tshe gsang ba pa'i bdag po lag na rdo rjes 'di skad ces gsol to/ /btsun pa bcom ldan 'das 'dus pa chen po'i le'u 'di bshad pa na/ bcom ldan</text></item>
<item><p>195b4</p><section>mdo sde</section><text>'das kyis bstan pa yang dag par 'dzin pa yongs su skyong ba dang / yo byad dang yang dag par ldan pa'i sbyin pa po dang / sbyin bdag mang po gang dag mchis pa'i rkyen des sangs rgyas kyi zhing 'dir chos kyi tshul la yun ring du 'bar zhing</text></item>
<item><p>195b5</p><section>mdo sde</section><text>mi nyams pa'i chos can du 'gyur lags so/ /byang chub sems dpa' sems dpa' chen po byams pas smras pa/ kye gsang ba pa'i bdag po ci nam mkha' yongs su nyams pa mngon nam/ smras pa/ gnas la sgro</text></item>
<item><p>195b6</p><section>mdo sde</section><text>btags pa med pa'i phyir ro/ /smras pa/ ci chos rnams kyi yang dag par 'du ba mngon nam/ smras pa/ ci yang dag pa'i mthar thug pa'i phyir mi mngon no/ /smras pa ci yang dag pa'i mtha' dang nam mkha' mi 'dra bar mngon nam smras pa/ 'di</text></item>
<item><p>195b7</p><section>mdo sde</section><text>ni tha mi dad pa nyid de/ tha mi dad pa nyid kyi phyir mi 'dra ba'o/ /smras pa ci nam mkha' dang chos rnams mi 'dra'am smras pa ci mi g.yo ba dang mi skye ba'i chos kyi dbyings su 'jug pas mi 'dra ba med pa nyid do/ /smras pa rigs kyi bu</text></item>
<item><p>195b8</p><section>mdo sde</section><text>ci 'dus byas dang 'dus ma byas kyi chos rnams kyi tha dad pa nyid mi mngon nam/ smras pa/ ji ltar yang dag pa'i mtha' dang de bzhin nyid tha mi dad pa nyid yin pa de bzhin du 'dus byas kyi chos rnams nam mkhar sgro btags</text></item>
<item><p>196a1</p><section>mdo sde</section><text>pa nyid kyi phyir tha mi dad pa nyid do/ /smras pa/ ci yang dag pa'i mtha' de bzhin du 'dus byas kyi chos rnams yin nam/ 'on te 'dus ma byas kyi chos rnams yin/ smras pa/ stong pa nyid sgro btags pa nyid kyi phyir yang</text></item>
<item><p>196a2</p><section>mdo sde</section><text>dag pa'i mtha' dang / de bzhin nyid du 'dus byas dang 'dus ma byas dang yang dag par ldan pa ma yin no/ /yang smras pa/ ci stong pa nyid du yang dag par 'du ba yin nam/ smras pa/ ther zug tu gnas pa ma yin pa dang /</text></item>
<item><p>196a3</p><section>mdo sde</section><text>rang bzhin stong pa nyid dang / 'jig pa med pa nyid kyi phyir chos thams cad yang dag par 'du ba stong pa nyid do/ /'di la gang stong pa nyid ces bya ba'i dngos po yang mi dmigs so/ /rigs kyi bu ji ltar ngo bo nyid ngo</text></item>
<item><p>196a4</p><section>mdo sde</section><text>bo nyid kyis stong pa dang mtshan gyi gzhi mtshan gyi gzhis stong pa dang / mtshan gyi gzhi med pa mtshan gyi gzhis stong pa yin pa de bzhin du tshul des thams cad shes par bya'o/ /de ci'i phyir zhe na/ de ltar brjod</text></item>
<item><p>196a5</p><section>mdo sde</section><text>du med pa'i phyir chos thams cad stong pa nyid kyi phyir ro/ /'di ltar chos thams cad kyi de'i ngo bo nyid nyan thos rnams kyis byas pa ma yin no/ /rang rgyal ba rnams kyis ma yin no/ /de bzhin gshegs pa rnams kyis mdzad</text></item>
<item><p>196a6</p><section>mdo sde</section><text>pa ma yin te/ de ltar yang dag pa'i mtha' dang / de bzhin nyid dang / 'dus byas dang / 'dus ma byas kyi chos nyid thams cad nam mkha' dang yang dag par ldan pa nyid kyi phyir mi 'dra ba med pa nyid ni tha mi dad pa yin</text></item>
<item><p>196a7</p><section>mdo sde</section><text>par shes par bya'o/ /bstan pa 'di gshad pa na sngon stong pa nyid kyi tshul la yongs su sbyang ba byas pa'i sems can dpag tu med pa ni sngon gyi mi dge ba'i las kyi sgrib pa zad cing chos rnams la chos kyi mig rdul med</text></item>
<item><p>196a8</p><section>mdo sde</section><text>cing dri ma dang bral ba thob par gyur to/ /sems can khrag khrig phrag dgu bcu rtsa gnyis ni bla na med pa yang dag par rdzogs pa'i byang chub tu sems skyes shing phyir mi ldog pa'i chos rnams la gnas par gyur to/ /'phags</text></item>
<item><p>196b1</p><section>mdo sde</section><text>pa 'dus pa chen po theg pa chen po'i mdo/ nyi ma'i snying po'i le'u bcu gcig pa las kun du bsrung ba'i le'u ste lnga pa rdzogs s+h+yo// // yang de'i tshe rgyal po gzugs can snying po dga' ba dang mchog tu</text></item>
<item><p>196b2</p><section>mdo sde</section><text>dga' ba dam pa skyes te 'di skad ces gsol to/ /btsun pa bcom ldan 'das 'di ltar byang chub sems dpa' sems dpa' chen po bsam gtan la mngon par brtson pa rnams kyis sangs rgyas kyi zhing mi mjed gtams</text></item>
<item><p>196b3</p><section>mdo sde</section><text>zhing sngon ma mthong ma thos pa'i snang ba chen pos khyab pa de lta bu ni ngo mtshar lags so/ /btsun pa bde bar gshegs pa mchog tu ngo mtshar lags te/ sangs rgyas kyi zhing 'di dang mtshams gzhan gyi khor yug chen po'i ri</text></item>
<item><p>196b4</p><section>mdo sde</section><text>mi gtogs par g.yar sngar gzhan ci yang gda' bar mi 'gyur lags so/ /btsun pa bcom ldan 'das gang byang chub sems dpa' sems dpa' chen po rnams kyi snang bas sangs rgyas kyi zhing mi mjed 'di thams</text></item>
<item><p>196b5</p><section>mdo sde</section><text>cad mthong lags na de bzhin gshegs pa snyoms par zhugs pa'i snang ba ji lta bur 'gyur ba lags/ ci de bzhin gshegs pa'i snang bas bdag cag gis sangs rgyas kyi zhing gzhan gyi yon tan bkod pa mthong</text></item>
<item><p>196b6</p><section>mdo sde</section><text>lags sam/ bcom ldan 'das kyis bka' stsal pa/ rgyal po chen po de de bzhin te/ de bzhin gshegs pa rang gi spyod yul na bzhugs so/ /de bzhin gshegs pa bsod nams chen po'i rgyan gyis mngon par</text></item>
<item><p>196b7</p><section>mdo sde</section><text>brgyan pa/ sngon gyi tshogs bsags pa'i dge ba'i rtsa ba dang sngon gyi byang chub sems dpa'i spyod pa'i rgyu 'thun pa'i byang chub sems dpar gyur pa'i rgyu 'thun pa'i rang gi gnas sangs rgyas kyi rnam par smin pas mngon par</text></item>
<item><p>196b8</p><section>mdo sde</section><text>grub pa mtha' yas par bstan pa/ de bzhin gshegs pa'i rnam par 'phrul pa ma chags pa'i spyod yul gyis byin gyis brlabs pa/ ye shes gsal ba bskyed par 'jug pa'i blo gros dang yang dag par ldan pa/</text></item>
<item><p>197a1</p><section>mdo sde</section><text>ye shes kyi pha rol du gshegs pa las rab tu skyes pa/ phyi ma'i mtha'i bskal par yang dag par bsgrubs pa/ sangs rgyas kyi spyod yul tshad med pa la gnas pa/ chos kyi 'khor lo shin du bskor ba/ chos</text></item>
<item><p>197a2</p><section>mdo sde</section><text>thams cad la dbang sgyur ba bsnyes pa'i rgyu 'thun pa/ sems can thams cad kyi dbang po mchog dang mchog ma yin pa mkhyen pa dang / yongs su smin par mdzad pa la mkhas pa/ bag chags yang dag par bcom pas sangs</text></item>
<item><p>197a3</p><section>mdo sde</section><text>rgyas kyi mdzad pa lhun gyis grub pa yang dag par bstan pa na bzhugs so/ /rgyal po chen po des na phyogs bcu kun du 'jig rten gyi khams grangs med pa dpag tu med pa khyod kyis mthong bar 'gyur ro/ /de bzhin du de</text></item>
<item><p>197a4</p><section>mdo sde</section><text>bzhin gshegs pa grangs med pa dpag tu med pa bzhugs shing gzhes pa byang chub sems dpa' rnams dang / nyan thos kyi tshogs kyis yongs su bskor ba dang bcas pa khyod kyis mthong bar 'gyur ro/ /de</text></item>
<item><p>197a5</p><section>mdo sde</section><text>nas rgyal po gzugs can snying po dang srog chags bye ba mang po gzhan dag gis kyang tshig 'thun par 'di skad ces gsol to/ /bcom ldan 'das kyis bdag cag la sangs rgyas kyi yul nyid kyi spyod yul</text></item>
<item><p>197a6</p><section>mdo sde</section><text>bsod nams chen po'i rgyan gyi rgyu 'thun pa bstan du gsol/ bdag cag la sangs rgyas kyi mdzad pa lhun gyis grub pa'i bar yang dag par bstan du gsol/ bcom ldan 'das kyis de bzhin gshegs</text></item>
<item><p>197a7</p><section>mdo sde</section><text>pa'i spyod yul yang dag par bstan pa gnang bar mdzad du gsol/ de nas bcom ldan 'das kyis tshe dang ldan pa kun shes kau Di n+ya la bka' stsal pa/ kau Di n+ya nyan thos chen po rnams dang / khyim na gnas pa</text></item>
<item><p>197a8</p><section>mdo sde</section><text>dang / rab tu byung ba gang dag yin pa thams cad rang gi dge ba'i phyogs kyi nang du yang dag 'jog la gnas par byos shig /nga yang rang gi sangs rgyas kyi spyod yul gyi nang du yang dag 'jog la gnas par mdzad do/ /yang de'i</text></item>
<item><p>197b1</p><section>mdo sde</section><text>tshe lha dang / klu dang gnod sbyin nas mi dang / mi ma yin pa'i bar gang dag yin pa dang / bden pa mthong ba gang dag yin pa dang / rjes su 'thun pa'i bzod pa thob pa gang dag yin pa dang / theg pa gsum las phyir mi ldog pa gang dag yin pa</text></item>
<item><p>197b2</p><section>mdo sde</section><text>dang / dkon mchog gsum la mngon par dad pa gang dag yin pa de dag thams cad skyil mo dkrung du 'khod nas snyoms par zhugs so/ /de nas bcom ldan 'das sangs rgyas thams cad kyi yul gyi spyod yul la shes rab kyis</text></item>
<item><p>197b3</p><section>mdo sde</section><text>nam mkha' khyab par byed pa/ mkhas pa mang po thams cad yang dag par tshim par byed pa nyi ma dang zla ba lta bu zhes bya ba'i ting nge 'dzin la snyoms par zhugs te/ de ni nyan thos dang rang rgyal ba thams cad kyi spyod yul ma yin</text></item>
<item><p>197b4</p><section>mdo sde</section><text>pa dang / byang chub sems dpa' sems dpa' chen po thams cad kyi spyod yul ma yin pa dang / sems can thams cad kyis shes pa'i spyod yul ma yin te/ de sangs rgyas bcom ldan 'das thams cad kyi spyod yul</text></item>
<item><p>197b5</p><section>mdo sde</section><text>mkhyen pa ni ma lags so/ /de'i tshe bcom ldan 'das ting nge 'dzin la snyoms par zhugs nas sangs rgyas kyi zhing mi mjed 'di thams cad dang / gling bzhi pa bye ba phrag brgya dang / ri'i rgyal po ri rab bye ba phrag brgya dang /</text></item>
<item><p>197b6</p><section>mdo sde</section><text>nyi ma dang zla ba bye ba phrag brgya snyed dang / srid pa'i rtse mo'i lha'i gnas bye ba phrag brgya snyed yod pa de dag thams cad de bzhin gshegs pa'i sku la chud par yang dag par snang ngo / /thams cad dang ldan pa'i sangs rgyas kyi</text></item>
<item><p>197b7</p><section>mdo sde</section><text>zhing mi mjed thams cad de bzhin gshegs pa'i sku la gnas par yang dag par snang ngo / /sangs rgyas kyi zhing mi mjed 'dir gtogs pa'i sems can sems can dmyal ba 'am/ dud 'gro'i skye gnas pa 'am/</text></item>
<item><p>197b8</p><section>mdo sde</section><text>gshin rje'i 'jig rten pa'am/ lha'am/ mi gang dag yin pa de dag thams cad kyi lus dang sems kyi sdug bsngal gyi nyon mongs pa yang thams cad kyi thams cad du rgyun chad do/ /de dag thams cad kyis lus</text></item>
<item><p>198a1</p><section>mdo sde</section><text>dang sems kyi bde ba 'di lta bu thob par gyur te/ dper na bsam gtan gnyis pa'i zhi gnas thob pa'i dge slong snyoms par zhugs pa bzhin no/ /byang chub sems dpa' thams cad kyis ting nge 'dzin las langs te/</text></item>
<item><p>198a2</p><section>mdo sde</section><text>langs pa de dag thams cad kyi rang gi lus la snang ba nub par gyur to/ /nyan thos thams cad dang sems can gang su dag snyoms par zhugs pa de dag thams cad ting nge 'dzin las langs te/ de dag thams cad lus</text></item>
<item><p>198a3</p><section>mdo sde</section><text>dang sems kyi bde ba de lta bu dang yang dag par ldan par gyur to/ /de dag thams cad ngo mtshar thob cing rmad du 'byung ba thob te/ dbang po tshim nas de dag de bzhin gshegs pa'i sku'i nang du gnas shing 'khod nas bcom ldan</text></item>
<item><p>198a4</p><section>mdo sde</section><text>'das kyi sku'i ba spu'i khung bu la bltas te/ de dag thams cad kyis 'di ltar bcom ldan 'das kyi sku'i ba spu'i khung bu gcig nas 'od zer 'di lta bu byung ba de lta bu mthong bar gyur te/ dper na nyi ma dang zla ba gang gA'i klung</text></item>
<item><p>198a5</p><section>mdo sde</section><text>gi bye ma snyed dang / nor bu rin po che chen po gang gA'i klung gi bye ma snyed kyi snang ba dang / byang chub sems dpa' sa bcu pa gang gA'i klung gi bye ma snyed kyi 'od zer gyi snang ba bzhin no/ /bcom ldan 'das</text></item>
<item><p>198a6</p><section>mdo sde</section><text>kyi ba spu'i khung bu re re nas kyang 'od de lta bu byung ste/ bcom ldan 'das kyi sku las 'od zer rab tu byung ba de dag gis phyogs bcu'i sangs rgyas kyi zhing thams cad snang ba chen pos rgyas par gang bar gyur to/ /</text></item>
<item><p>198a7</p><section>mdo sde</section><text>sangs rgyas kyi zhing stong pa ma yin pa gang dag na sangs rgyas bcom ldan 'das bzhugs shing gzhes pa'i sangs rgyas bcom ldan 'das de dang de dag gis thams cad dang ldan pa'i sangs rgyas kyi zhing mi mjed thams</text></item>
<item><p>198a8</p><section>mdo sde</section><text>cad 'di lta bu'i dbyangs brjod pas kun du gang bar mdzad do/ /shAkya seng ge mi yi mchog /byams dang thugs rje'i rgyu 'thun pa/ /sems can kun la phan mdzad pa/ /</text></item>
<item><p>198b1</p><section>mdo sde</section><text>bsod nams las grub pa la ltos/ /sems can kun la thugs brtse'i phyir/ /sangs rgyas spyod yul ston par mdzad/ /thugs rjes 'od zer bkye bas ni/ /zhing rnams thams cad gsal bar gyur/ /re res zhing ni rgyas</text></item>
<item><p>198b2</p><section>mdo sde</section><text>gyur pa/ /gnas kun gsal ba mthong nas su/ /byang chub mchog ni yongs tshol zhing / /sems kyi mchog kyang skyed par byed/ /gang dag lus can rdzu 'phrul 'thob/ /de dag thams cad myur du lhags/ /shAkya seng</text></item>
<item><p>198b3</p><section>mdo sde</section><text>ge mi mchog la/ /khyed kyis bskor ba byas nas kyang / /gang dag rdzu 'phrul ma thob kun/ /rgyang ma nas ni phyag 'tshal lo/ /byang chub tu ni sems bskyed dang / /mi yi skyes mchog rnams su 'gyur/ /sangs rgyas</text></item>
<item><p>198b4</p><section>mdo sde</section><text>bcom ldan 'das de dag gi rang rang gi sangs rgyas kyi zhing nas dbyangs kyis go bar mdzad nas/ thugs rje'i dbang gis sems can rnams yongs su sman par mdzad pa'i phyir de bzhin gshegs pa shAkya thub pa'i dgongs</text></item>
<item><p>198b5</p><section>mdo sde</section><text>pa dang smon lam yongs su bskang ba'i phyir dang / de'i yon tan brjod pa'i phyir de bzhin gshegs pa re re yang byang chub sems dpa' dang / de bzhin du nyan thos chen po gang gA'i klung gi bye ma snyed phrag du ma dang / lha dang klu dang /</text></item>
<item><p>198b6</p><section>mdo sde</section><text>gnod sbyin dang / lha ma yin dang / nam mkha' lding dang / dri za dang / mi'am ci dang / lto 'phye chen po gang gA'i klung gi bye ma snyed phrag du mas mdun du bdar cing yongs su bskor te/ de dag rang gi sangs rgyas kyi zhing rnams nas</text></item>
<item><p>198b7</p><section>mdo sde</section><text>rdzu 'phrul gyis yang dag par zhugs nas sangs rgyas kyi zhing mi mjed 'dir gshegs te/ bcom ldan 'das kyi sku la lan gsum bskor ba mdzad nas sangs rgyas bcom ldan 'das de dag gi 'khor gyi sems can</text></item>
<item><p>198b8</p><section>mdo sde</section><text>gang dag yin pa de dag /bcom ldan 'das de bzhin gshegs pa shAkya thub pa la skor ba byed cing de lta bu'i mchod pa byed par gyur to/ /yang rang gi sangs rgyas kyi zhing dag tu yang dong ngo / /de'i dus na sems can gang</text></item>
<item><p>199a1</p><section>mdo sde</section><text>dag sangs rgyas kyi zhing mi mjed du bcom ldan 'das kyi sku la chud pa de dag thams cad kyis phyogs bcu kun gyi sangs rgyas kyi zhing thams cad kyi yon tan bkod pa'i de bzhin gshegs pa 'khor dang bcas pa rnams</text></item>
<item><p>199a2</p><section>mdo sde</section><text>mthong ngo / /de dag thams cad kyis de nas yang dag par zhugs pa 'khor dang bcas pa rnams dang / bcom ldan 'das shAkya thub pa la bskor ba mdzad cing gshegs pa dang / rang rang gi sangs rgyas kyi zhing du 'jug cing rdo rje'i</text></item>
<item><p>199a3</p><section>mdo sde</section><text>gdan la bzhugs te chos ston pa mthong ngo / /ji ltar sangs rgyas bcom ldan 'das de dag rang rang gi sangs rgyas kyi zhing dag tu rang rang gi gdan la bzhugs nas rang rang gi 'khor las brtsams te/ de bzhin gshegs pa</text></item>
<item><p>199a4</p><section>mdo sde</section><text>shAkya thub pa'i bsngags pa dang / yon tan dang / grags pa dang / shes rab dang / bsod nams dang / brtson 'grus dang / thugs rje dang / sems can yongs su smin par mdzad pa bstan pa bzhin der sangs rgyas</text></item>
<item><p>199a5</p><section>mdo sde</section><text>kyi zhing re rer yang sems can grangs med dpag tu med pa gang gA'i klung gi bye ma snyed kyis bla na med pa yang dag par rdzogs pa'i byang chub tu sems bskyed par gyur to/ /rang rang gi lung bstan pa thob par gyur to/ /</text></item>
<item><p>199a6</p><section>mdo sde</section><text>rang sangs rgyas kyi theg pa la yang de bzhin no/ /nyan thos kyi theg pa la yang de bzhin no/ /'dir bcom ldan 'das kyi sku la chud pa gang dag yin pa thams cad kyis kyang mthong ngo / /lung bstan pa yang thams cad kyis</text></item>
<item><p>199a7</p><section>mdo sde</section><text>thos so/ /snyigs ma lnga'i sangs rgyas kyi zhing stong pa dag na sems can gang dag yod pa'i bde ba dang sdug bsngal gyi tshor ba ci 'dra ba myong ba dag dang 'dir bcom ldan 'das kyi sku la chud cing 'khod pa rnams kyis mthong</text></item>
<item><p>199a8</p><section>mdo sde</section><text>ngo / /de'i tshe snyigs ma lnga'i 'jig rten gyi khams stong pa dag na sems can gang dag yod pa de dag thams cad kyis kyang snang ba de mthong nas de bzhin gshegs pa shAkya thub pa yang mthong ste/ sangs rgyas bcom</text></item>
<item><p>199b1</p><section>mdo sde</section><text>ldan 'das bgrang ba las 'das pa dang / de bzhin gshegs pa re re yang sems can bgrang ba las 'das pa dag dang thabs gcig tu 'dir de bzhin gshegs pa shAkya thub pa la bskor ba mdzad pa mthong ngo / /de'i tshe sems</text></item>
<item><p>199b2</p><section>mdo sde</section><text>chan de dag thams cad mchog tu dga' ba'i dam pa skyes te/ thams cad sdug bsngal gyi tshor ba rgyun chad do/ /snyigs ma lnga'i sangs rgyas kyi zhing stong pa de dag na byang chub sems dpa' sems dpa' chen po sa bcu pa gang dag</text></item>
<item><p>199b3</p><section>mdo sde</section><text>sems can yongs su smin par bya ba'i phyir zhugs pa'i byang chub sems dpa' sems dpa' chen po de dag gis sangs rgyas kyi zhing gang na sangs rgyas kyis 'dul ba'i sems can dag yod pa der sangs rgyas kyi sku byad kyis sangs rgyas kyi zhing mi mjed</text></item>
<item><p>199b4</p><section>mdo sde</section><text>thams cad dbyangs dang / ngag dang / sgra brjod pa gcig gis go bar mdzad do/ /dge ba'i don du zhing gcig tu/ /nged cag thams cad gshegs pa yin/ /sangs rgyas rnams ni mi bzhugs</text></item>
<item><p>199b5</p><section>mdo sde</section><text>na/ /sus kyang dpal chen mi thob bo/ /khyed cag gis ni byang chub tu/ /gcig tu sems ni gzhol byas na/ /khyed cag phyin cad 'khor bar ni/ /sdug bsngal skye bar mi 'gyur ro/ /</text></item>
<item><p>199b6</p><section>mdo sde</section><text>shAkya khyu mchog mchod pa dang / /de la bskor ba byas pa'i phyir/ /'di ltar khyed cag thams cad ni/ /nga dang thabs cig myur du 'deng / /</text></item>
<item><p>199b7</p><section>mdo sde</section><text>'phags pa shin du rgyas pa chen po'i sde nyi ma'i snying po zhes bya ba'i mdo/ bam po dgu pa/ byang chub sems dpa' sems dpa' chen po de dag kyang sangs rgyas kyi sku byad kyis re re zhing sems</text></item>
<item><p>199b8</p><section>mdo sde</section><text>can rdzu 'phrul dang ldan pa gang gA'i klung gi bye ma snyed dang lhan cig tu de nas chas te/ de bzhin gshegs pa shAkya thub pa la lan gsum bskor ba byas nas/ bcom ldan 'das shAkya thub pa la sems can de dag gis rin</text></item>
<item><p>200a1</p><section>mdo sde</section><text>po che sna tshogs nas rol mo'i sgra dang / gar dang glu sna tshogs pa'i bar gyis mchod pa byas nas bla na med pa yang dag par rdzogs pa'i byang chub tu smon lam btab bo/ /kha cig gis ni rkyen gyi theg par smon lam btab/</text></item>
<item><p>200a2</p><section>mdo sde</section><text>kha cig gis ni nyan thos kyis theg par smon lam btab ste/ thams cad kyang bsams pa ji lta ba bzhin du phyir mi ldog par gyur to/ /de'i tshe de dag cho ga bzhin du ting nge 'dzin dang / bzod pa dang / gzungs thob ste/ dge ba'i</text></item>
<item><p>200a3</p><section>mdo sde</section><text>rtsa ba rnam pa sna tshogs bsgrubs nas rang gi zhing du dong ste/ byang chub sems dpa' sems dpa' chen po kha cig ni rang rgyal ba'i lus byad kyis shes bya ba nas kha cig ni nyan thos kyi lus byad kyis shes bya ba'i bar dang / kha cig ni</text></item>
<item><p>200a4</p><section>mdo sde</section><text>tshangs pa'i lus byad dang / kha cig ni brgya byin gyi lus byad kyis shes bya ba nas kha cig ni rgyal po chen po bzhi'i lus byad kyis shes bya ba'i bar dang / kha cig ni sred med kyi bu'i lus byad dang / kha cig ni dbang phyug chen</text></item>
<item><p>200a5</p><section>mdo sde</section><text>po'i lus byad kyis shes bya ba'i bar dang / kha cig ni klu'i lus byad kyis shes bya ba'i bar dang / kha cig ni gnod sbyin gyi lus byad kyis shes bya ba'i bar dang / kha cig ni lha ma yin gyi lus byad kyis shes bya ba'i bar</text></item>
<item><p>200a6</p><section>mdo sde</section><text>dang / kha cig ni 'khor los sgyur ba'i lus byad kyis shes bya ba'i bar gyis sangs rgyas kyi zhing gang dag na sems can nyan thos kyis 'dul ba'i bar du yod pa'i sangs rgyas kyi zhing de dag tu byang chub sems dpa'</text></item>
<item><p>200a7</p><section>mdo sde</section><text>sems dpa' chen po sa bcu pa rnams sems can yongs su smin par bya ba'i phyir zhugs te/ der nyan thos kyi lus byad kyi bar gyis sems can rnams la chos ston to/ /sangs rgyas kyi zhing der yang sems can</text></item>
<item><p>200a8</p><section>mdo sde</section><text>thams cad kyis snang ba de mthong ste/ de bzhin gshegs pa shAkya thub pa yang mthong nas sems can de dag shin du dga' ba dang mchog tu dga' ba skyes shing dbang po rnams tshim ste/ thams cad sdug bsngal gyi tshor ba</text></item>
<item><p>200b1</p><section>mdo sde</section><text>rgyun chad do/ /de dag la bde ba'i tshor ba yang byung ngo / /sangs rgyas kyi zhing der gang nyan thos kyi lus byad kyis chos ston pa de yang byang chub sems dpa' sems dpa' chen po yin te/ des bsod nams chen po bsams</text></item>
<item><p>200b2</p><section>mdo sde</section><text>pa'i dge ba'i rtsa bas 'di lta bu'i dbyangs dang sgra brjod pas sangs rgyas kyi zhing de thams cad go bar byed pa 'di skad ces smras so/ /sdig pa'i sems ni gzhom par byos/ /sdig pa'i lta ba spong bar byos/ /gang du 'jig rten</text></item>
<item><p>200b3</p><section>mdo sde</section><text>mi 'jug pa'i/ /'khor ba'i pha rol 'dong bar byos/ /khyed cag sdig pa'i sems kyis su/ /nges par 'byung bar mi lta bas/ /rga ba dang ni 'chi ba'i lus/ /'khor bar ring por zhugs pa yin/ /ston pa mthong ba rnyed</text></item>
<item><p>200b4</p><section>mdo sde</section><text>par dka'/ /dal ba 'di 'dra rnyed par dka'/ /chos thos pa yang rnyed par dka'/ /dge byed rab tu rnyed par dka'/ /de ltar khyed kyis gus byas te/ /byang chub tu ni 'dun pa skyed/ /sdug</text></item>
<item><p>200b5</p><section>mdo sde</section><text>bsngal kun las thar gyis la/ /'jig rten 'dren par 'gyur bar byos/ /rtag pa dang ni chad pa'i blos/ /chos gnyis myur du spangs nas ni/ /'du byed thams cad bdag med la/ /tshul bzhin du ni rtag par byos/ /kun</text></item>
<item><p>200b6</p><section>mdo sde</section><text>'byung sred dang sdug bsngal yang / /ye shes chu yis bkru bar byos/ /shAkya seng ge mchod pa'i phyir/ /thams cad lhan cig myur du 'deng / /de nas byang chub sems dpa' de dag nyan thos kyi lus byad kyi bar gyis</text></item>
<item><p>200b7</p><section>mdo sde</section><text>byang chub sems dpa' re re zhing byang chub sems dpa' dang / sems can rdzu 'phrul dang ldan pa gang gA'i klung gi bye ma snyed tshad med pa dang lhan cig tu rang rang gi sangs rgyas kyi zhing nas chas te/ 'dir de bzhin gshegs</text></item>
<item><p>200b8</p><section>mdo sde</section><text>pa shAkya thub pa 'khor dang bcas pa la lan gsum bskor ba byas nas bcom ldan 'das shAkya thub pa la de dag gis rin po che sna tshogs dang / ras bcos bu sna tshogs dang / chos gos sna tshogs dang / rgyan dang / rgyan gyi lhab lhub</text></item>
<item><p>201a1</p><section>mdo sde</section><text>sna tshogs dang / gdugs dang / rgyal mtshan dang / ba dan sna tshogs dang / me tog sna tshogs dang / spos sna tshogs dang / rol mo'i sgra sna tshogs dang / bstod pa sna tshogs dang / glu sna tshogs dang / gar sna</text></item>
<item><p>201a2</p><section>mdo sde</section><text>tshogs kyis mchod pa byas so/ /byang chub sems dpa' sems dpa' chen po de dag rang rang gi sangs rgyas kyi zhing du phyin nas rang rang gi stan dag la 'khod do/ /de bzhin du rang rang gi 'khor rnams la de bzhin gshegs pa</text></item>
<item><p>201a3</p><section>mdo sde</section><text>shAkya thub pa'i bsngags pa dang grags pa nas sems can thams cad yongs su smin par mdzad pa'i yon tan gyi phan yon gyi bar brjod par gyur te/ de nas sangs rgyas kyi zhing de dag na 'khor de'i sems can grangs</text></item>
<item><p>201a4</p><section>mdo sde</section><text>med pa dpag tu med pa yod pa de dag gis ni bla na med pa yang dag par rdzogs pa'i byang chub tu sems bskyed do/ /de bzhin du nyan thos kyi theg pa dang / rang sangs rgyas kyi theg par yang sems bskyed de/</text></item>
<item><p>201a5</p><section>mdo sde</section><text>thams cad kyang phyir mi ldog par gyur to/ /de'i tshe de dag gis ting nge 'dzin dang / gzungs dang / bzod pa sna tshogs thob nas dge ba'i rtsa ba rnams bskyed do/ /sems can thams cad kyis sangs rgyas kyi zhing mi mjed 'dir gang</text></item>
<item><p>201a6</p><section>mdo sde</section><text>bcom ldan 'das kyi sku la chud par gyur pa'i bkod pa de lta bu yang mthong ngo / /de dag thams cad de bzhin gshegs pa'i yon tan rnams la ngo mtshar thob cing rmad du byung ba thob bo/ /de'i tshe gang dag sngon chad sems ma bskyed</text></item>
<item><p>201a7</p><section>mdo sde</section><text>pa'i sems can gang gA'i klung gi bye ma snyed grangs med pa dpag tu med pa de dag ni bla na med pa yang dag par rdzogs pa'i byang chub tu sems bskyed par gyur to/ /de bzhin du rang sangs rgyas kyi theg pa dang / de bzhin du nyan</text></item>
<item><p>201a8</p><section>mdo sde</section><text>thos kyi theg par yang sems dag bskyed de/ de dag thams cad phyir mi ldog pa'i sa thob par gyur to/ /de bzhin du 'khor los sgyur ba'i lus byad kyis shes bya ba'i bar dang / phyir mi ldog pa'i sa thob par gyur to zhes bya ba'i bar du yin te/ sems</text></item>
<item><p>201b1</p><section>mdo sde</section><text>can yongs su smin par mdzad pa'i phyir ji ltar bcom ldan 'das cho 'phrul chen po sangs rgyas thams cad kyi yul gyi rgyu 'thun par ting nge 'dzin de lta bu la snyoms par zhugs pa bzhin no/ /'dus pa chen po nyi ma'i snying po'i le'u bcu gcig pa las le'u drug</text></item>
<item><p>201b2</p><section>mdo sde</section><text>pa'o// // de nas bdud sdig can gyi de bzhin gshegs pa 'khor dang bcas pa nyid kyi pho brang na de bzhin gshegs pa'i dbyings na bzhugs pa mthong nas mchog tu yid mi bde ste</text></item>
<item><p>201b3</p><section>mdo sde</section><text>lus thams cad nas rdul 'thon zhing mchi ma dag byung nas mi dga' bar gyur to/ /de bdud sdig can gyis gnas thams cad du rgyu bar byed/ rnam par rgyu bar byed/ 'jug par byed/ 'byung bar byed/ ldang bar byed/ rgyug par byed/ kun du rgyug par byed/</text></item>
<item><p>201b4</p><section>mdo sde</section><text>glal bar byed/ 'dzums par byed/ shugs ring du 'byin par byed/ kha la lces ldag par byed/ mig mdzums par byed/ lag pa gnyis rkyong zhing skum par byed/ mgo la lag pa gnyis kyis rdob par byed/</text></item>
<item><p>201b5</p><section>mdo sde</section><text>mgrin pa dang / nu ma la mnyed par byed de/ de mthong bas bdud kyi gnas na gnas pa'i sems can thams cad gnod pa dang / mngon par mi dga' ba dang / yid mi bde bar gyur to/ /de nas bdud shor ba nam mkha'i</text></item>
<item><p>201b6</p><section>mdo sde</section><text>shing zhes bya ba des bdud sdig can la tshigs su bcad pas dris pa/ 'khrug sems yid rab mi bde bas/ /ci slad de ltar khyod rgyu gcig /kun la dga' bar mi dgongs pas/ /gang du yang ni dgyes mi mnga'/ /</text></item>
<item><p>201b7</p><section>mdo sde</section><text>bdud sdig can gdong mchi ma dang bcas pas 'di skad ces smras so/ /gau tam stobs can 'thong nas ni/ /nga yi snying ni rnam gas nas/ /lus kun nas ni rdul 'thon cing / /gdong yang mchi mas gang ba yin/ /</text></item>
<item><p>201b8</p><section>mdo sde</section><text>sems can thams cad 'thun pa ru/ /ji ltar thos pa bzhin du der/ /tshogs chen ril gyis dong bas na/ /nga yi yul ni stongs par byas/ /nam mkha' dang ni mtshungs pa'i yul/ /phyogs bcu nas ni lhags pa</text></item>
<item><p>202a1</p><section>mdo sde</section><text>yis/ /de la bskor ba byas nas su/ /bye ba mang pos yongs su bskor/ /bdud rnams thams cad 'khor bcas te/ /de la yang ni skyabs song bas/ /nga yi dpung ni ma mthong ste/ /gang na 'ang nga yi phyogs med do/ /de nas</text></item>
<item><p>202a2</p><section>mdo sde</section><text>bdud sdig can la bdud shor ba nam mkha'i shing des 'di skad ces smras so/ /bdag cag thams cad 'khor bcas te/ /go cha sra ba dag bgos nas/ /ral gri 'khor lo mda' bo ches/ /de yi lus ni phye mar rlag /sdig can gyis</text></item>
<item><p>202a3</p><section>mdo sde</section><text>smras pa/ de la yang ni skyabs song zhing / /der yang rang nyid song bas na/ /de la dmag ni yang dag phul/ /nga ni bcing ba dam pos bcings/ /de nas bdud shor ba nam mkha'i shing des smras pa/ thabs rnams kun gyis ci</text></item>
<item><p>202a4</p><section>mdo sde</section><text>bgyis kyang / /dgra ni dbang du mi 'gyur te/ /mdza' bo'i gzugs kyis bslus bgyis na/ /de lta na ni gsad par nus/ /sdig can gyis smras pa/ mdza' bo'i gzugs kyis der 'gro bar/ /'di ltar bdag gis</text></item>
<item><p>202a5</p><section>mdo sde</section><text>de bsams nas/ /rang gi mgul na dri nga ba'i/ /ro myangs 'jigs su rung ba mthong / /nam mkha'i shing gis slar smras pa/ /bdud dang klu dang bsam gtan pa'i/ /yul gsum dag tu bshad pa la/ /bdag cag</text></item>
<item><p>202a6</p><section>mdo sde</section><text>gi ni yul bcom yang / /klu rnams kyi ni yul brtan no/ /klu de dag kyang gzi brjid che/ /dmag rnams mang zhing stobs kyang che/ /de dag gi ni yul mchis pa/ /kun du gzhan gyis mi thub lags/ /'dod</text></item>
<item><p>202a7</p><section>mdo sde</section><text>pa'i khams na gang su dag /klu yi bdag po gnas gyur pa/ /de dag rnams la gau ta ma/ /thal bar rlag par myur du bsgo/ /sdig can gyis smras pa/ kye gso shes rab chen po can/ /klu'i gnas su nyid song la/ /</text></item>
<item><p>202a8</p><section>mdo sde</section><text>gau ta ma dang dmag 'gyed par/ /thams cad la ni khyod kyis bsgo/ /des smras pa/ de bzhin du bgyi'o zhes nas dmag brgya stong go bgos pa de dag la/ lag pa bsgreng ste bsgrags pa ni/ /klu yi rten du bdag cag 'deng / /gau ta</text></item>
<item><p>202b1</p><section>mdo sde</section><text>ma dang dmag 'gyed cing / /srog dang bral bar byed du gzhug /der ni bdag cag grogs bya bar/ /thams cad la ni bsgo bar bya/ /de na 'khod pa de dag kyang gang du yang / su yang 'gro bar ma nus pa dang / shor ba nam mkha'i</text></item>
<item><p>202b2</p><section>mdo sde</section><text>shing de gdong mchi ma dang bcas shing spu zing zhes byed par gyur te/ thal mo rab tu sbyar ba byas nas sdig can la smras pa/ bdag cag gis ni gang du yang / /mchi bar bgyi ba'i rngo ma thog /sgyu 'phrul brtan pa gau ta ma/ /drang</text></item>
<item><p>202b3</p><section>mdo sde</section><text>srong gi ni sgyu lags so/ /bdag cag thams cad rkang pa bcings/ /lus rnams kun la rdul yang byung / /gang gis dgra las khyed rgyal bar/ /gzhan zhig kyang ni mdzad par gsol/ /bdud sdig can de sdug bsngal zhing</text></item>
<item><p>202b4</p><section>mdo sde</section><text>yid mi bde nas mya ngan du gyur pa de 'di lta bu'i blo skyes te/ gang bdag gis klu'i rten thams cad du gang kun du smra bar byed pa dang / mngon par mi dga' ba skyed par byed pa dang / klu thams cad kun du gshe bar byed pa'i bdud kyi</text></item>
<item><p>202b5</p><section>mdo sde</section><text>stobs de lta bu yang dag par rjes su dran par bya gor ma chag snyam mo/ /de nas de'i tshe bdud sdig can gyis klu'i rten thams cad du sha sbrang dang / sbrang bu mchu rings dang / sbrang bu gdug pa rnams sprul to/ /thams cad dri nga bas</text></item>
<item><p>202b6</p><section>mdo sde</section><text>bkang ngo / /rdul dbyung ba dang mngon par mi dga' bar byas so/ /de bzhin du klu dang / klu chen po skyes pa dang / bud med dang / khye'u dang / bu mo thams cad mngon par mi dga' nas de dag thams cad kyis rnam par bltas te/ bdag</text></item>
<item><p>202b7</p><section>mdo sde</section><text>cag la co 'dri bar byed pa su yin snyam na de dag gis ma shes shing ma mthong ngo / /gling bzhi pa 'di'i klu dang / klu chen po skyes pa dang / bud med dang / khye'u dang / bu mo gang dag yin pa de dag thams cad kyang khro</text></item>
<item><p>202b8</p><section>mdo sde</section><text>bas zil gyis non nas de dag thams cad kyis kyang rang gi gnas bor/ klu'i rgyal po dga' bo dang nye dga' gnyis 'khor brgya stong phrag du mas kyang rang gi gnas bor nas ri'i rgyal po ri rab kyi mdab na ri kha la ti ya zhes bya ba yod de/</text></item>
<item><p>203a1</p><section>mdo sde</section><text>ri kha la ti ya de'i rtse mo na drang srong thub pa rnams kyi gnas kyi rten kun rten ces bya ba rgyar dpag tshad bzhi khri pa lha rdzas kyi rin po che sna bdun gyis brgyan pa bzhi yod pa/ drang srong thub pa'i gnas der skyabs kyi don du rten cing zhugs</text></item>
<item><p>203a2</p><section>mdo sde</section><text>so/ /der de dag zhugs ma thag tu 'di lta bu'i lus chung ngur gyur te/ dper na mig sman bsku ba'i thur ma bzhin no/ /de dag kyang rang khros pa'i mthus re re yang 'di lta bu'i lus ri rab tsam du yang dag par shes te/ de dag gis skad</text></item>
<item><p>203a3</p><section>mdo sde</section><text>'byin kyang ma nus so/ /de nas 'gro bar yang ma nus te/ mya ngan chen po dang khros pas zil gyis non nas der 'khod do/ /de bzhin du klu'i rgyal po chen po rgya mtsho 'khor bye ba brgya stong phrag du ma dang / de bzhin du sa srung gi bu</text></item>
<item><p>203a4</p><section>mdo sde</section><text>zhes bya ba'i bar dang / de bzhin du shin du brtan pa zhes bya ba'i bar dang / de bzhin du 'jog po zhes bya ba'i bar dang / de bzhin du ma dros pa zhes bya ba'i bar dang / de bzhin du btang zung zhes bya ba'i bar dang /</text></item>
<item><p>203a5</p><section>mdo sde</section><text>de bzhin du rgya mtshos byin zhes bya ba'i bar dang / de bzhin du chu lhas byin zhes bya ba'i bar dang / de bzhin du khyim bdag gis byin zhes bya ba'i bar dang / de bzhin du chu bas byin zhes bya ba'i bar dang / de bzhin</text></item>
<item><p>203a6</p><section>mdo sde</section><text>du chu sog ma med kyis byin zhes bya ba'i bar dang / de bzhin du ri bos byin zhes bya ba'i bar dang / de bzhin du ba lang mgo zhes bya ba'i bar dang / de bzhin du rgyan skyes zhes bya ba'i bar dang / de bzhin du e</text></item>
<item><p>203a7</p><section>mdo sde</section><text>la'i 'dab ma zhes bya ba'i bar dang / de bzhin du lag pa'i tshigs mi mngon pa zhes bya ba'i bar dang / de bzhin du sgra bsags zhes bya ba'i bar dang / de bzhin du mtsho gyad ces bya ba'i bar dang / de</text></item>
<item><p>203a8</p><section>mdo sde</section><text>bzhin du stobs kyis rgyu zhes bya ba'i bar dang / de bzhin du ti se'i gangs mtho ba zhes bya ba'i bar dang / de bzhin du chu'i shugs shes bya ba'i bar dang / de bzhin du gtsug phud sngon po zhes bya ba'i</text></item>
<item><p>203b1</p><section>mdo sde</section><text>bar dang / de bzhin du gser ser skya zhes bya ba'i bar dang / de bzhin du rtswa sngon po zhes bya ba'i bar dang / de bzhin du gshe ba'i shing zhes bya ba'i bar dang / de bzhin du mig gsal zhes bya ba'i bar dang / de bzhin du</text></item>
<item><p>203b2</p><section>mdo sde</section><text>glang po zad ces bya ba'i bar dang / de bzhin du rnon pos byin zhes bya ba'i bar dang / de bzhin du gnas na rgyu zhes bya ba'i bar dang / de bzhin du gshol ngan zhes bya ba'i bar dang / de bzhin du e la'i gdong zhes</text></item>
<item><p>203b3</p><section>mdo sde</section><text>bya ba'i bar dang / de bzhin du mig dmar zhes bya ba'i bar dang / de bzhin du yid 'phrog ces bya ba'i bar dang / de bzhin du rab mchog ces bya ba'i bar dang / de bzhin du 'dzam bu'i gling 'di na klu'i rgyal po lnga khri</text></item>
<item><p>203b4</p><section>mdo sde</section><text>drug stong gang dag yin pa de dag thams cad klu'i rgyal po re re yang 'khor brgya stong phrag du ma drang srong thub pa'i gnas der skyabs kyi don du rten cing zhugs so/ /gling brgyad khri bzhi stong nas gling re re nas kyang klu chen po</text></item>
<item><p>203b5</p><section>mdo sde</section><text>brgya stong phrag du mas rang rang gi gnas bor nas gnas rten der skyabs kyi don du zhugs so/ /de bzhin du byang gi sgra mi snyan nas klu'i rgyal po lus 'bigs pa'i khab ces bya ba dang / klu'i rgyal po rgyu ba chen po zhes bya ba de</text></item>
<item><p>203b6</p><section>mdo sde</section><text>gnyis re re yang klu dang / klu chen po dang / klu'i rgyal po bye ba khrag khrig brgya stong phrag du ma dang lhan cig tu yongs su bskor cing drang srong thub pa'i gnas der skyabs kyi don du brten to/ /shar gyi lus 'phags kyi gling nas</text></item>
<item><p>203b7</p><section>mdo sde</section><text>klu'i rgyal po zla ba srung zhes bya ba dang / klu'i rgyal po dbyig gtong zhes bya ba de gnyis re re yang klu dang / klu chen po dang / klu'i rgyal po bye ba brgya stong phrag du mas lhan cig yongs su bskor cing mdun du bdar te drang</text></item>
<item><p>203b8</p><section>mdo sde</section><text>srong thub pa'i gnas rten der skyabs kyi don du rten cing zhugs so/ /ba lang spyod kyi gling nas klu'i rgyal po rin po che'i phreng ba can zhes bya ba dang / klu'i rgyal po ba lang gi 'od kyi phreng ba can zhes bya ba de gnyis re re</text></item>
<item><p>204a1</p><section>mdo sde</section><text>yang klu dang / klu chen po dang / klu'i rgyal po bye ba khrag khrig brgya stong phrag du mas lhan cig tu mdun du bdar zhing drang srong thub pa'i gnas der skyabs kyi don du zhugs so/ /yang de'i tshe gling bzhi pa 'di dang gling gzhan</text></item>
<item><p>204a2</p><section>mdo sde</section><text>brgya stong phrag brgyad bcu na klu dang / klu chen po dang / klu'i skye gnas pa klu sgo nga las skyes pa dang / klu mngal nas skyes pa dang / drod gsher las skyes pa dang / rdzus te skyes pa pho dang / mo dang khye'u dang / bu mo yang rung /</text></item>
<item><p>204a3</p><section>mdo sde</section><text>gang su dag yod pa skad cig la gang der brten par ma gyur pa gcig kyang med de/ drang srong thub pa'i gnas der skyabs kyi don du zhugs so/ /de dag thams cad zhugs ma thag tu re re yang 'di lta bu'i lus chung ngur gyur te/</text></item>
<item><p>204a4</p><section>mdo sde</section><text>dper na mig sman bsku ba'i thur ma bzhin no/ /de dag kyang rang khros pa'i mthus re re yang 'di lta bu'i lus ri rab tsam chen por yang dag par rjes su mthong ngo / /de nas de'i tshe bdud sdig can gyis gnas rten du klu'i skye gnas pa thams</text></item>
<item><p>204a5</p><section>mdo sde</section><text>cad 'dus pa dang / thams cad lus chung ngur mthong ngo / /de mthong bas shas cher 'khrugs shing kun tu 'khrugs te skrag nas rang gi skye bo la 'di skad ces smras so/ /'byung po chen po klu rnams thams cad g.yos/ /drang srong</text></item>
<item><p>204a6</p><section>mdo sde</section><text>gnas pa der ni 'dus nas su/ /thams cad stobs dang gzugs dang dpal las nyams/ /dge sbyong mdangs kyi stobs la blta bar byos/ /de nas bdud shor ba gzhan tshul khrims rten zhes bya ba des smras pa/</text></item>
<item><p>204a7</p><section>mdo sde</section><text>thugs mi dgyes pa ma mdzad bdag la gson/ /klu rnams bdag nyid rtse ba 'di lags te/ /'di ltar shAkya'i bu ni phyer rlog pa'i/ /tshogs can 'dus pa la ni mngon brtag mdzod/ /sdig can gyis smras pa/</text></item>
<item><p>204a8</p><section>mdo sde</section><text>blo mchog der ni myur du 'gro bar byos/ /klu yi tshogs ni thams cad spro bar byos/ /ji ste shAkya bu tshogs bcas bsad nus na/ /klu rnams kyi ni yul yang mchog tu 'gyur/ /de nas bdud shor ba tshul khrims rten de bdud</text></item>
<item><p>204b1</p><section>mdo sde</section><text>kyi gnas de nas srog chags brgyad khri dang lhan cig chas so/ /de nas de bzhin gshegs pa shAkya thub pa sngon gyi smon lam mthar phyin pas drang srong thub pa thams cad dbang du mdzad/ sems can thams cad yongs su smin par mdzad/</text></item>
<item><p>204b2</p><section>mdo sde</section><text>sangs rgyas kyi yul thams cad kyi cho 'phrul gyi byin gyi brlabs kyi rgyu 'thun pa bshad pa yang dag par bstan/ byang chub sems dpa' sems dpa' chen po thams cad skyo bar mdzad/ lha dang / klu dang / gnod sbyin zhes bya ba nas</text></item>
<item><p>204b3</p><section>mdo sde</section><text>mi dang / mi ma yin thams cad rab tu dga' bar mdzad/ sangs rgyas kyi zhing 'di thams cad shin du yongs su spyod pa mdzad/ sangs rgyas kyi zhing yongs su dag pa thams cad kyi nang na sangs rgyas kyi</text></item>
<item><p>204b4</p><section>mdo sde</section><text>zhing 'di mchog tu ches gzi brjid dang ldan pa dang / ches skal ba dang ldan pa dang / ches bsod nams kyi sa bon byed pa'i mdangs dang ldan pa dang / sangs rgyas kyi zhing thams cad kyi mchod pa</text></item>
<item><p>204b5</p><section>mdo sde</section><text>par 'os pa mdzad de/ de nas de bzhin gshegs pas rdzu 'phrul mngon par 'du mdzad pa rgyun bcad do/ /de la sangs rgyas kyi zhing 'di na sems can gang dag yod pa de dag thams cad bcom ldan</text></item>
<item><p>204b6</p><section>mdo sde</section><text>'das kyi sku la chud par gyur te/ de dag thams cad bcom ldan 'das kyis shes pa so sor sbyangs so/ /de bzhin gshegs pas sangs rgyas thams cad kyi yul gyi rgyu 'thun pa'i cho 'phrul gyi byin gyis</text></item>
<item><p>204b7</p><section>mdo sde</section><text>brlabs kyi ting nge 'dzin gyi stobs rgyun bcad pa dang / de'i tshe sngon ji ltar bzhugs pa bzhin du yang dag par snang ste/ de de ltar shin tu lham me/ lhan ne/ lhang nger bzhugs so/ /de de'i</text></item>
<item><p>204b8</p><section>mdo sde</section><text>bar du yang rang gi gzi brjid kyi 'od zer rnams kyis sangs rgyas kyi zhing thams cad snang bas khyab par mdzad nas bzhugs so/ /byang chub sems dpa' sems dpa' chen po brgya stong phrag du ma</text></item>
<item><p>205a1</p><section>mdo sde</section><text>de dag thams cad ngo mtshar thob cing rmad du byung ba thob ste/ bcom ldan 'das la me tog dang / dri dang / phye ma dang / rin po che dang / ras bcos bu dang / chos gos dang / phyang 'phrul dang / rgyan sna tshogs dang /</text></item>
<item><p>205a2</p><section>mdo sde</section><text>rol mo'i sgra sna tshogs kyis mchod pa byas te/ bskor ba byas nas spyan sngar 'khod do/ /de bzhin du bcom ldan 'das kyi nyan thos rnams shes bya ba nas de bzhin du lha dang / klu dang / gnod sbyin dang / lha ma yin</text></item>
<item><p>205a3</p><section>mdo sde</section><text>dang / nam mkha' lding dang / mi'am ci dang / lto 'phye chen po dang / grul bum dang / yi dags dang / sha za dang / srul po dang / lus srul po dang / mi dang / mi ma yin pa thams cad kyi bar de dag thams cad kyi bar de dag thams kyis bcom</text></item>
<item><p>205a4</p><section>mdo sde</section><text>ldan 'das la me tog dang / dri dang / phye ma dang / rin po che sna tshogs dang / ras bcos bu dang / chos gos dang / phyang 'phrul dang / rgyan sna tshogs shes bya ba nas mchod pa'i bar du byas te/ bskor ba</text></item>
<item><p>205a5</p><section>mdo sde</section><text>byas nas chos nyan pa'i phyir bcom ldan 'das kyi spyan sngar 'khod do/ /bdud shor ba tshul khrims rten bdud kyi ris brgyad khri dang de nas 'dzam bu'i gling 'dir babs nas/ dge sbyong gau ta mas sku yangs pa</text></item>
<item><p>205a6</p><section>mdo sde</section><text>kun du bstan pa ji ltar rgyun bcad pa mthong ste/ de yul ma ga d+hA na bzhugs par kun du snang ngo / /de bdag cag gis skrag pas sgyu'i stobs las ma nyams sam snyam zhing / da lta na der 'khor dang bcas te</text></item>
<item><p>205a7</p><section>mdo sde</section><text>'dus pa'i nang du 'dug na/ de bdag cag gi phyir 'dug nas sdig pa mi byed dam snyam ste/ gang bdag cag gis der dang por song nas 'di la rgyu gang yin par 'gyur ba mnyan par bya gor ma chag snyam mo/ /de nas bdud shor</text></item>
<item><p>205a8</p><section>mdo sde</section><text>ba tshul khrims rten 'khor dang bcas te de nas babs nas/ bcom ldan 'das ga la ba de logs su song ste phyin nas bcom ldan 'das kyi spyan sngar 'dug ste/ de'i tshe yang des tshigs su bcad pa spobs par byas</text></item>
<item><p>205b1</p><section>mdo sde</section><text>pa/ khyod kyis nad ni chen po dag /rga shi'i mtsho las ma rgal to/ /'di ltar sems can slu byed na/ /byang grol du ni ji ltar zhugs/ /de nas bcom ldan 'das kyis bdud shor ba tshul rten la tshigs su bcad nas</text></item>
<item><p>205b2</p><section>mdo sde</section><text>slar bka' stsal pa/ nga ni sems can chu bo rgal/ /nga la yang sred med pa yin/ /sems can rnams la thugs brtse'i phyir/ /srog chags rnams la chos ston to/ /'khor bar yun rings brtsams nas</text></item>
<item><p>205b3</p><section>mdo sde</section><text>su/ /khyod kyis byang chub phyir spyad de/ /mar me mdzad ni tshun chad du/ /sbyin dang tshul khrims kun du sgrubs/ /sangs rgyas bye ba phrag stong po/ /de dag khyod kyis ri mor byas/ /theg pa mchog gi don du ni/ /nga yis</text></item>
<item><p>205b4</p><section>mdo sde</section><text>khyod la lung bstan te/ /sbyangs pa'i yon tan kun du spyad/ /mtshan ma med par rnam par bsgoms/ /nga yis mig rnams dag pa sbyin/ /sngon gyi tshe rabs dran par byos/ /de nas bdud shor ba tshul khrims rten sngon gyi tshe</text></item>
<item><p>205b5</p><section>mdo sde</section><text>rabs dang / smon lam dang / sangs rgyas rnams la mchod pa dang / dge ba'i rtsa ba thams cad kyis bskul bas bcom ldan 'das kyi spyan sngar rtswa bkram ba lta bur 'ongs par gyur te/ gdong mchi ma dang bcas pas</text></item>
<item><p>205b6</p><section>mdo sde</section><text>thal mo rab tu sbyar nas 'di skad ces gsol to/ /btsun pa bcom ldan 'das byis pa ji lta ba dang / myos pa ji lta ba dang / sems 'khrug pa ji lta ba bzhin du nongs pa 'chags lags so/ /btsun pa bcom ldan</text></item>
<item><p>205b7</p><section>mdo sde</section><text>'das nongs pa 'chags so/ /'di ltar bdag gis dran lags te/ grangs ma mchis pa gcig rdzogs par bla na ma mchis pa yang dag par rdzogs pa'i byang chub tu brtson pa chen pos pha rol du</text></item>
<item><p>205b8</p><section>mdo sde</section><text>phyin pa drug gi spyod pa spyad lags so/ /dge ba'i rtsa ba yongs su sbyang pa mang du bgyis lags so/ /bcom ldan 'das de bzhin gshegs pa 'das pa rnams bzhugs pa brgya stong phrag bye ba la</text></item>
<item><p>206a1</p><section>mdo sde</section><text>bdag gis bsnyen bkur ba dang bkur sti rnam pa sna tshogs bgyis te chos kyang thos lags so/ /smon lam yang btab lags so/ /de bzhin gshegs pa 'od srung gi gsung rab la dge</text></item>
<item><p>206a2</p><section>mdo sde</section><text>slong la la nyan thos kyi gtam rjes su bskul bar bgyid lags te/ de nas bdag gis ma bsams par kye ma dge sbyong gi lus byad kyis gang zag theg pa chen po la yang dag par zhugs pa rnams kyi mdun du nyan thos kyi</text></item>
<item><p>206a3</p><section>mdo sde</section><text>gtam 'chad pa 'di ni bdud do zhes sdig pa can gyi tshig brjod lags te/ der gal te bdag gis sdig can gyi tshig de ma smras par gyur na ni der bdag gis bla na ma mchis pa yang dag par rdzogs pa'i byang chub tu</text></item>
<item><p>206a4</p><section>mdo sde</section><text>lung bstan pa thob par 'gyur lags na/ sug las kyi lhag ma des bdag de nas shi 'phos nas bdud kyi gnas su skyes te/ dgung lo bye ba phrag lnga bcu rtsa bdun dang / dgung lo brgya stong dag du der bla na ma</text></item>
<item><p>206a5</p><section>mdo sde</section><text>mchis pa yang dag par rdzogs pa'i byang chub tu bdag gi sems bskyed pa gcig kyang ma byung lags na tshangs pa'i gnas pa rnams la lta smos kyang ci 'tshal lags shes de bzhin gshegs pa 'khor dang bcas pa</text></item>
<item><p>206a6</p><section>mdo sde</section><text>la lan gnyis kyi bar du bzod pa gsol to/ /ji srid du sngon gyi mtha'i 'khor bar 'khor ba de srid du slad kyis phyi ma'i mtha'i mur sems can dmyal bar gnas par spro lags kyi/ bla na ma mchis pa yang dag</text></item>
<item><p>206a7</p><section>mdo sde</section><text>rdzogs pa'i byang chub las sems ldog par ni mi bgyid lags so/ /bcom ldan 'das kyis bka' stsal pa/ rigs kyi bu legs so/ /gang la la snying rje'i sems kyis byang chub tu sems gzhol bar byed na/</text></item>
<item><p>206a8</p><section>mdo sde</section><text>'di ni 'dren pa rnams la mchod pa mchog dang phul yin te/ 'dren pa'i spyan sngar la la mar me ri rab tsam du 'bar bar byed kyang bsod nams kyi phung po de snyed yongs su bzung ba ma yin gyis khyod longs</text></item>
<item><p>206b1</p><section>mdo sde</section><text>shig /nga la sdig pa'i las sra ba 'or shig /phung po dang khams 'di dag la spros pa dang / mtshan ma med pa dang / 'dus byas thams cad dran par byos shig dang / khyod yon tan mchog tu kha lo sgyur bar</text></item>
<item><p>206b2</p><section>mdo sde</section><text>'gyur ro/ /de nas de nyid kyi tshe byang chub sems dpa' sems dpa' chen po tshul khrims rten gyis rjes su 'thun pa'i chos rnams la bzod pa thob par gyur to/ /de nas de'i tshe byang chub sems dpa' sems dpa' chen</text></item>
<item><p>206b3</p><section>mdo sde</section><text>po tshul khrims rten stan las langs te/ bcom ldan 'das la rin thang med pa'i mu tig gi rgyan phreng gis sku la g.yogs nas gsol pa/ gang bdag cag gis chos thams cad myur du rtogs nas dbu ba</text></item>
<item><p>206b4</p><section>mdo sde</section><text>dang 'dra ba'i lta ba thams cad yang dag par 'joms par bgyid pa dang / byang chub tu ni bzod pa mchog thob par 'gyur ba dang / yun ring po mi thogs par sems can thams cad thar bar bgyid pa'i chos ni gang</text></item>
<item><p>206b5</p><section>mdo sde</section><text>zhig ni byang chub sems dpas spang ba'i slad du bsgom par bgyid pa lags/ bcom ldan 'das kyis bka' stsal pa/ tshul khrims rten mkhas pas chos bzhi myur du bskyed par bya ste/</text></item>
<item><p>206b6</p><section>mdo sde</section><text>bzhi gang zhe na/ sems can gyi phyir sdug bsngal tshad med pa thams cad la spro bar bya ba yin/ sangs rgyas kyi yul gyi bslab pa dpag yas pa gzung bar bya ba yin/ ma nyams par</text></item>
<item><p>206b7</p><section>mdo sde</section><text>bzung bar bya ba yin/ sangs rgyas kyi chos dpag tu med pa thams cad myur du yongs su rdzogs par bya ba yin no/ /yang de'i tshe tshul khrims rten gyi 'khor bdud kyi sde brgyad khri bzhi stong</text></item>
<item><p>206b8</p><section>mdo sde</section><text>po de dag gis lung bstan pa de thos nas de bzhin gshegs pa la dad pa dang dang ba mchog skyes shing gus pa skyes nas/ bcom ldan 'das la lhag pa'i bsam pas bzod pa gsol bar gyur to/ /de'i tshe de dag gis kyang bla na med</text></item>
<item><p>207a1</p><section>mdo sde</section><text>pa yang dag par rdzogs pa'i byang chub tu smon lam btab ste/ de dag thams cad kyis byang chub kyi sems mi brjed pa'i ting nge 'dzin thob bo/ /bcom ldan 'das la de dag gis rang rang gi lha rdzas kyi chos gos</text></item>
<item><p>207a2</p><section>mdo sde</section><text>dag sku la gsol nas phyogs gcig tu 'khod do/ /bdud sdig can gyis mthong ste/ mthong nas kyang yang shas cher 'khrugs shing skrag nas 'di skad ces smras so/ /dge sbyong gi ni ltor chud pas/ /</text></item>
<item><p>207a3</p><section>mdo sde</section><text>'khor de dag dang bral bar gyur/ /'di nas gang du dong ba ni/ /thams cad de yi dbang du song / /des su yang phyi rol du ma 'byung shig /bdud kyi spyod yul 'dir bdag cag gnas par bya'o zhes smras nas</text></item>
<item><p>207a4</p><section>mdo sde</section><text>myur du grong khyer gyi sgo bcad de gab tu bcug go/ /de nas bcom ldan 'das kyis yang ji ltar nam mkha'i spyan las gsungs pa bzhin du de dag la tshangs pa'i gnas pa rnam pa gsum po sems can la dmigs</text></item>
<item><p>207a5</p><section>mdo sde</section><text>pa dang / chos la dmigs pa dang / dmigs pa med pa rgya cher bstan par yang dag par brtsam pa mdzad do/ /ri kha la ti ya'i rtse mo drang srong thub pa'i gnas su klu gang dag rten cing 'dus pa de dag thams</text></item>
<item><p>207a6</p><section>mdo sde</section><text>cad kyis kyang rang rang gi lus chung ngur mthong ste/ dper na mig sman bsku ba'i thur ma bzhin no/ /ji ltar sngon gyi lus bzhin du yang bzhag par ma nus so/ /slar 'byung bar yang ma nus te/ de dag thams</text></item>
<item><p>207a7</p><section>mdo sde</section><text>cad 'jigs shing skrag la spu zing zhes byed pa'i ba spu'i khung bu byung nas/ de dag thams cad kyis dga' bo dang nye dga' la rab tu btud nas 'di skad ces smras so/ /gang gi tshe bdag cag gi grong du sha sbrang dang / sbrang</text></item>
<item><p>207a8</p><section>mdo sde</section><text>bu mchu rings dang / sbrang bu gdug pa rnams kun du byung ba de'i tshe bdag cag gnas thams cad bor nas bskyab pa'i phyir 'dir zhugs nas 'di nas gang du yang mchi bar ma nus te/ lus dag kyang chung ngur gyur lags na gang gis</text></item>
<item><p>207b1</p><section>mdo sde</section><text>bdag gnas su mchi bar bdag cag bskyab tu gsol/ mi 'jigs pa stsal bar gsol/ dga' bo dang nye dga' gnyis kyis kyang smras pa/ dge sbyong 'di ni g.yo sgyu can gyis blo/ /shAkya'i bu pho sgyu ma byed pa yin/ /</text></item>
<item><p>207b2</p><section>mdo sde</section><text>sangs rgyas zhing 'dir zhugs par gyur nas su/ /lus kun la ni thams cad chud par gyur/ /des ni klu rnams kun gyi gnas dag tu/ /sha sbyang sbrang bu mchu rings sbrang bu sbrul/ /sa 'di bskyab phyir nged cag lhags gyur</text></item>
<item><p>207b3</p><section>mdo sde</section><text>te/ /thams cad stobs rnams las ni nyams par gyur/ /gau ta ma ni blo gros g.yon can yang / /las des rdzu 'phrul de las nyams gyur cing / /de ni lus kyang chung ngur gyur nas su/ /stan gyi stengs na mdangs ni kun du</text></item>
<item><p>207b4</p><section>mdo sde</section><text>snang / /des ni bdag cag lus kyang chung ngur byas/ /btson ra 'dir ni bcings par gyur nas su/ /nged cag ci yang byed par mi nus kyis/ /mi 'jigs lha la khyed cag phyag 'tshol cig /'dod pa'i dbang phyug bdud sdig</text></item>
<item><p>207b5</p><section>mdo sde</section><text>can la klu de dag thams cad kyis phyag 'tshal te smras pa/ gang bdag cag btson ra de nas 'byer ba dang rang rang gi gnas rnams su gnas par rngo thog par bdag cag bskyab tu gsol/ klu'i rgyal po sa srung gi bus de</text></item>
<item><p>207b6</p><section>mdo sde</section><text>dag la 'di skad ces smras so/ /bdud dpung bcas pa rang nyid skrag nas su/ /gau ta ma sgyu ma g.yo sgyu can la skyo/ /'khor dang lto gol rnams kyang g.yo yis su/ /des ni de yi skye bo mang po phrogs/ /bdud la mthu</text></item>
<item><p>207b7</p><section>mdo sde</section><text>ni ci yang yod ma yin/ /'gro ba dang ni rdzu 'phrul de las nyams/ /gzhan la khyed cag myur du skyabs su deng / /lha rnams la ni kun gyis rjed par byos/ /de nas klu thams cad kyang kha cig ni rgyal po chen po bzhi la phyag</text></item>
<item><p>207b8</p><section>mdo sde</section><text>'tshal bar byed de/ kha cig ni brgya byin la phyag 'tshal bar byed do/ /kha cig ni rab 'thab bral la phyag 'tshal bar byed do/ /kha cig ni yongs su dga' ldan la phyag 'tshal bar byed do/ /kha cig ni 'phrul dga' la phyag 'tshal</text></item>
<item><p>208a1</p><section>mdo sde</section><text>bar byed do/ /kha cig ni lha'i bu gzhan 'phrul dbang byed la phyag 'tshal bar byed do/ /kha cig ni tshangs pa chen po phyag 'tshal bar byed do/ /klu'i rgyal po thams cad la klu'i rgyal po rgya mtshos 'di skad ces smras so/ /lha dang lha dbang 'di kun</text></item>
<item><p>208a2</p><section>mdo sde</section><text>'khod nas su/ /mchod pa rnam pa sna tshogs byed pa dang / /gau tam mdangs la thams cad skyabs gnas pa/ /khyed cag gi ni ci yi phyir ma mthong / /dka' thub drag po drang srong chen po dag /gzhan rnams la ni gros dag</text></item>
<item><p>208a3</p><section>mdo sde</section><text>khyed phyag 'tshol/ /rtas bsrungs mthon 'phur skar ma dga' ba dang / /ngan spong bu la ci phyir phyag mi 'tshal/ /de nas klu de dag thams cad kha cig ni drang srong rab tu dpal ldan la phyag 'tshal bar byed do/ /kha cig ni brten</text></item>
<item><p>208a4</p><section>mdo sde</section><text>po la phyag 'tshal bar byed do/ /kha cig ni rtas bsrungs la phyag 'tshal bar byed do/ /kha cig ni mthon por 'phur la phyag 'tshal bar byed do/ /kha cig ni skar ma la dga' ba la phyag 'tshal bar byed do/ /kha cig ni drang srong</text></item>
<item><p>208a5</p><section>mdo sde</section><text>ngan spong gi bu la phyag 'tshal bar byed do/ /mngon par shes pa lnga dang ldan pa de dag la skyabs su nye bar dong ngo / /yang de'i tshe drang srong mngon par shes pa lnga dang ldan pa de dag gangs kyi nub phyogs kyi ngos la drang srong</text></item>
<item><p>208a6</p><section>mdo sde</section><text>skar ma la dga' ba'i mdun na shAkya khyu mchog gi yon tan bsngags pa nyan cing 'khod do/ /drang srong de dag gis klu thams cad 'o dod 'bod pa thos so/ /thos nas kyang drang srong lnga po de dag stan las langs te byang chub</text></item>
<item><p>208a7</p><section>mdo sde</section><text>sems dpa' sems dpa' chen po skar ma la dga' ba la 'di skad ces smras so/ /bcom ldan 'das drang srong thub pa'i gnas rten du klu thams cad gnod par gyur cing bdag cag la skyabs su nye bar gnas pa gzigs</text></item>
<item><p>208a8</p><section>mdo sde</section><text>sam/ bzhengs te der bzhud la klu'i sde thams cad yongs su thar bar mdzod cig /des smras pa/ khyed deng shig /lha dang / klu dang / gnod sbyin brgya stong phrag mang po 'di dag nga'i mdun du 'khod nas tshangs pa'i</text></item>
<item><p>208b1</p><section>mdo sde</section><text>gnas pa dmigs pa yongs su 'dri bar byed de/ ngas de dag gi sems yongs su mgu bar bya'o/ /de nas skar ma la dga' ba'i rkang pa gnyis la drang srong de dag thams cad mgo bos phyag 'tshal te/ lan gsum</text></item>
<item><p>208b2</p><section>mdo sde</section><text>bskor ba byas nas rdzu 'phrul gyis dong ste drang srong thub pa'i gnas kyi gzhi rten du 'khod do/ /de nas de dag la klu de dag mgo bos phyag 'tshal te 'di skad ces smras so/ /khyed bsod nams can shes rab dang ldan pa thabs</text></item>
<item><p>208b3</p><section>mdo sde</section><text>thams cad kyi pha rol du phyin pa drang srong chen po lags na bdag cag yongs su bskyab par gsol/ btson ra'i 'jigs pa 'di las bdag cag yongs su dgrol bar gsol/ de nas drang srong de dag gis 'di skad ces</text></item>
<item><p>208b4</p><section>mdo sde</section><text>smras so/ /nged kyis ni khyed 'di nas yongs su grol bar byed par mi nus so/ /lag 'gro'i bdag po dag gangs kyi nub phyogs kyi ngos la drang srong thams cad kyi bla ma dbang che bar grags pa/ shes pa dang thabs</text></item>
<item><p>208b5</p><section>mdo sde</section><text>dang / gzi brjid chen pos rgyas pa skar ma la dga' ba zhes bya ba yod de/ des khyed 'di nas yongs su grol bar byed par 'gyur ro/ /de la phyag 'tshol cig /de thos nas klu thams cad drang srong skar ma la dga' ba la</text></item>
<item><p>208b6</p><section>mdo sde</section><text>thal mo rab tu sbyar ba byas nas dbyangs gcig gis 'o dod bos so/ /de nas byang chub sems dpa' drang srong gi cha byad can drang srong skar ma la dga' ba lha dang / mi 'am ci dang / gnod sbyin brgya stong phrag mang pos</text></item>
<item><p>208b7</p><section>mdo sde</section><text>mdun du bdar cing yongs su bskor te/ de nas rdzu 'phrul gyis chas drang srong thub pa'i gnas der yang phyin par gyur te/ de la klu thams cad mgo bos phyag 'tshal te gus pa mchog skyes nas 'di skad ces smras so/ /</text></item>
<item><p>208b8</p><section>mdo sde</section><text>gang bdag cag rang gi gnas su mchis nas dga' bar 'gyur bar bdag cag yongs su bskyab par gsol/ gnas 'di nas bdag cag yongs su dgrol bar gsol/ dus shes pa/ dus la blta ba drang srong chen po des</text></item>
<item><p>209a1</p><section>mdo sde</section><text>kyang rkyen gyi dbang gis de dag la rgyu skar gyi go rims kyi gtam brtsams pa/ ji ltar thams cad thar 'gyur ba/ /de bzhin du ni shes par bya/ /khyed la phan pa gzhan med kyis/ /mthar gyis su ni mnyan par gyis/ /</text></item>
<item><p>209a2</p><section>mdo sde</section><text>'dir ni nab so gang gnas pa/ /de ni dbyar zla tha chungs te/ /de ni nyi ma lha yin zhing / /klu rnams kun dang 'brel pa yis/ /skar ma'i dpyad ni phangs pa dang / /snying por drang srong sbyor bas bstan/ /gza' dang rgyu skar skar</text></item>
<item><p>209a3</p><section>mdo sde</section><text>ma rnams/ /nam mkha' la ni su yis bzhag /mkhas pa rnams ni dga' bgyid pa/ /lo skor shes pa bshad du gsol/ /zla ba nyi ma rgyu skar dang / /gza' rnams 'gro ba ji ltar lags/ /zla ba rnams kyi dang</text></item>
<item><p>209a4</p><section>mdo sde</section><text>por ni/ /rgyu skar gang zhig 'byung bar 'gyur/ /zla ba'i yud tsam gang zhig lags/ /go rims kyang ni ci 'dra lags/ /lha ni ci lags rus ci lags/ /lci ba ci lags yang ba gang / /phan pa ci lags gnod pa ci/ /</text></item>
<item><p>209a5</p><section>mdo sde</section><text>stobs ci bdag la myur du gsungs/ /gang gis su ni mtshan mo 'thob/ /nyi ma'i mdun na ci zhig lags/ /grib ma'i gom pa du zhig tu/ /nyi ma 'khor bar bgyid pa lags/ /zla ba gang la lho phyogs su/ /</text></item>
<item><p>209a6</p><section>mdo sde</section><text>nyi ma byang du ji ltar gnas/ /drang srong khyod la kun zhu na/ /bdag cag la ni kun ston cig /shes rab chen pos 'jig rten mkhas/ /skar la dga' bas de skad smras/ /bskal pa bzang po zhugs pa na/ /sngon chad</text></item>
<item><p>209a7</p><section>mdo sde</section><text>byung ba skye lag 'gro/ /dpal ldan grong khyer lnga len du/ /'dod pa spangs shing chos dang ldan/ /gtsang ma 'dod cing rab mkhas pa'i/ /mi rgyal 'byor ba chen po byung / /de yi btsun mo dam pa ni/ /'dod pa</text></item>
<item><p>209a8</p><section>mdo sde</section><text>rnams la 'chums gyur nas/ /de tshe yul ni dben par yang / /gzu lums can dang lhan cig spyad/ /mngal ni smin par bya ba'i phyir/ /yang dang yang du spyad nas su/ /de tshe chos kyis sbrum par gyur/ /mi sdug pa yi</text></item>
<item><p>209b1</p><section>mdo sde</section><text>khye'u zhig byung / /bung bu'i mgo la bong mgrin po/ /bong rna po la bong gdong po/ /thams cad rtsub po ral pa can/ /mi yi lus ni phyed yod pa/ /de mthong 'jigs nas myur du ni/ /snam phyi sar ni de bor ro/ /reg tu mi rung mi gtsang ba/ /</text></item>
<item><p>209b2</p><section>mdo sde</section><text>de phyir srin mo bong mos blangs/ /gangs kyi gnas su song nas su/ /bu la chags pas gsos pa yin/ /bcud kyis len ni 'thungs pas na/ /de tshe lha dang lhan cig 'grogs/ /shes rab chen po skal ldan po/ /</text></item>
<item><p>209b3</p><section>mdo sde</section><text>rab tu brtson ldan snying rje'i sems/ /gzi brjid chen po byams pa thob/ /sems can kun la phan byed pa'o/ /lha yi tshogs kyang 'dus nas su/ /rnga bong la ni phyag 'tshal nas/ /de la yang ni snying brtse'i phyir/ /</text></item>
<item><p>209b4</p><section>mdo sde</section><text>gangs kyi ri bo sprul pa byas/ /shing dang me tog 'bras bur ldan/ /dri zhim dga' bar byed pa ste/ /sna tshogs rtsi yis khebs pa la/ /bya rnams sna tshogs rten pa yin/ /der ni drang srong rnga bong de/ /rnam par dben</text></item>
<item><p>209b5</p><section>mdo sde</section><text>par rten nas su/ /lo ni drug khri tham par yang / /rkang pa gcig gis dka' thub gnas/ /brgya byin tshangs pas phyag byas te/ /lha rnams kun gyis mngon par bstod/ /gzugs rten lha rnams thams cad dang / /</text></item>
<item><p>209b6</p><section>mdo sde</section><text>der ni tshangs pa' nye bar 'ongs/ /'dod rten lha rnams thams cad dang / /der ni brgya byin nye bar 'ongs/ /klu dang gnod sbyin grul bum dag /thams cad der ni nye bar lhags/ /'jig rten gang su mkhas pa ni/ /</text></item>
<item><p>209b7</p><section>mdo sde</section><text>drang srong tshangs par spyod pa rnams/ /'dod pa'i khams dang gzugs khams pa/ /thams cad der ni nye bar lhags/ /kun gyis drang srong rnga bong la/ /mchod pa rnam pa sna tshogs byas/ /btud nas thal mo sbyar byas te/ /brgya byin tshangs</text></item>
<item><p>209b8</p><section>mdo sde</section><text>pas 'di skad smras/ /skal ldan chen po kye khyod ni/ /ci phyir nged la mngon par dga'/ /re ba ci 'dra ci la bsams/ /ci 'dod pa ni smra bar gyis/ /drang srong rnga bong gis smras pa/ /gza' dang rgyu skar skar ma rnams/ /</text></item>
<item><p>210a1</p><section>mdo sde</section><text>mkha' la ci 'drar byung gyur pa'i/ /sngon gyi bskal pa bdag gis dran/ /nyin zhag du ni rgyu skar rnams/ /re re nas ni rgyu bar byed/ /tshe rabs kun du rgyu skar gyi/ /yon tan las rnams rnam par shes/ /bskal pa</text></item>
<item><p>210a2</p><section>mdo sde</section><text>bzang po 'di la ni/ /'di ni ci yang mi snang na/ /snying brtser gyas de khyod kyis ni/ /rgyu skar go rims kun zhog shig /ji ltar 'jig rten 'dir gnas bzhin/ /de yi las dang yon tan gsungs/ /yon tan rgya mtshos</text></item>
<item><p>210a3</p><section>mdo sde</section><text>shod cig ces/ /lha yi tshogs rnams kun gyis smras/ /drang srong rnga bong gis smras pa/ /re shig dang por smin drug ces/ /rgyu skar dkyil 'khor thams cad la/ /nang gi dang por gzhag par bya/ /ji ltar smin</text></item>
<item><p>210a4</p><section>mdo sde</section><text>drug bzhag pa bzhin/ /'di la su shig dad pa 'bul/ /lha yi bu ni nyi ma yang / /skar ma drug po ston par byed/ /smin drug rgyu skar de dag ni/ /mkha' la rtag tu rgyu bar shog /thams cad ldan pa'i 'khor dga' nas/ /</text></item>
<item><p>210a5</p><section>mdo sde</section><text>me lha zhig ni sprul pa byas/ /gzi brjid chen po drang srong lha/ /me bzhin 'jug gis bus smras pa/ /bdag gi sring mo'i bu 'di dag /gling bzhi par ni gnas par shog /drang srong rnga bong slar smras pa/ /dang por smin</text></item>
<item><p>210a6</p><section>mdo sde</section><text>drug de dag yin/ /rgyu skar chu'i rus can ni/ /gnyis pa yang ni yin par bya/ /skye dgu'i bdag gis 'di skad smras/ /bdag gis bu lnga dbul lags te/ /rus ni drang srong chen po chu/ /rab tu brtson ldan snar</text></item>
<item><p>210a7</p><section>mdo sde</section><text>ma lags/ /chu yi rus kyi rgyu skar ni/ /snar ma'i ming gis gnyis pa lags/ /zla ba'i bu pho gsum po ni/ /ming ni mgo zhes bgyi ba lags/ /ba ra dwa dza'i rus su ni/ /mgo zhes bgyi ba bzhag pa lags/ /</text></item>
<item><p>210a8</p><section>mdo sde</section><text>rab tu mi bzad lag ces bya/ /lha drag rnams kyis bstan pa lags/ /ljang sngo'i bu yi bu rus su/ /de ni bzhi par bzhag pa lags/ /drang srong bcas pa'i lha tshogs kyis/ /nyi ma'i bu ni bstan lags te/ /nab so lags</text></item>
<item><p>210b1</p><section>mdo sde</section><text>shing gnas 'jog rus/ /phur bu'i bu ni gsum lags te/ /lag gi bu yi rus lags shing / /rgyal zhes bgyi bar de dag bshad/ /sa srung gi ni bu lnga po/ /brtul zhugs spyod pa mkhas pa rnams/ /mdza' bo'i bu yi</text></item>
<item><p>210b2</p><section>mdo sde</section><text>rus lags te/ /de ltar de dag rgyu skar bdun/ /shar phyogs kha 'dzin rnams su bzhag /de'i las dang go rims dang / /sbyor ba kha 'dzin gzhungs las bstan/ /ngas kyang yang ni khyed cag la/ /gling bzhi pa ni</text></item>
<item><p>210b3</p><section>mdo sde</section><text>gnas byed cing / /las ni ci 'dra sgrub byed pa/ /mdor ni myur du bshad par bya/ /phur bu yi ni bu lnga po/ /byang grol brtul zhugs 'chang ba dag /ser skya'i bu yi rus su ni/ /lho yi phyogs su ngas bzhag go/ /dbyangs</text></item>
<item><p>210b4</p><section>mdo sde</section><text>can gyi ni bu gnyis po/ /ming gis kyang ni gre yin te/ /drang srong gau ta ma rus su ni/ /lho yi phyogs su ngas bzhag go/ /lha mo yi ni bu gnyis po/ /ming gis kyang ni dbo yin te/ /kau Di n+ya yi rus su ni/ /lho phyogs kha</text></item>
<item><p>210b5</p><section>mdo sde</section><text>'dzin gsum pa bzhag /sdig pa yi ni bu bstan pa/ /drang srong kA tA'i bu yi rus/ /lhar bcas drang srong rnams kyis der/ /me bzhi zhes ni bya bar bzhag /dri za'i bu ni nag pa ste/ /kA tA'i bu yi rus yin no/ /sa ri de ni ma yi bu/ /kA tA'i bu chen rus yin no/ /</text></item>
<item><p>210b6</p><section>mdo sde</section><text>'dir ni sa ga dpal gyi bu/ /kA tA'i bu rgan rus yin te/ /drang srong rnams kyis rgyu skar bdun/ /lho phyogs kha 'dzin rnams su bzhag /mdza' bo'i bu yi bu bzhi po/ /drag po'i bu yi rus yin te/ /ming gis</text></item>
<item><p>210b7</p><section>mdo sde</section><text>lha mtshams zhes bya ba/ /nub phyogs su ni bzhag pa yin/ /dbang po yi ni bu gsum ste/ /zla ba kA tA'i bu yi rus/ /'jam pa'i las ni thams cad la/ /gnyis pa na ni bzhag pa yin/ /sa yi lha mo'i</text></item>
<item><p>210b8</p><section>mdo sde</section><text>bu gsum ste/ /snrubs ni lag pa'i bu yi rus/ /rgyal ba'i lha mo'i bu bzhi ste/ /kA tA'i bu yi rus yin no/ /thams cad lha zhes bya ba bzhi/ /maud gal bu yi rus yin no/ /snrubs dang chu stod</text></item>
<item><p>211a1</p><section>mdo sde</section><text>chu smad gnyis/ /rgyu skar gsum po gzhag pa yin/ /sred med bu yi bu gsum po/ /rgyu skar rnams ni byi bzhin 'khod/ /khyab 'jug gi ni bu gsum ste/ /kA tA'i bu pho dpal gyi rus/ /de ltar de dag rgyu skar bdun/ /</text></item>
<item><p>211a2</p><section>mdo sde</section><text>nub phyogs kyi ni kha 'dzin yin/ /nor lha'i bu ni mon gru ste/ /drang srong rna ba'i rus yin no/ /chu lha'i bu ni gcig pu ste/ /de brtse'i bu yi rus yin zhing / /sman ma sprul gyi lha mo yin/ /rgyu skar mon gre gnas pa yin/ /</text></item>
<item><p>211a3</p><section>mdo sde</section><text>sdig pa yi ni bu gnyis te/ /khrums stod ces ni bya bar bshad/ /chu yi rna ba'i rus su ni/ /gsum pa 'di ni bzhag pa yin/ /lha yi drang srong chu lha'i bu/ /khrums smad ces ni bya bar bshad/ /bra nye drang srong rus</text></item>
<item><p>211a4</p><section>mdo sde</section><text>yin par/ /bzhi pa 'di ni bzhag pa yin/ /lha yi drang srong rgyal gyi bu/ /nam gru zhes bya de bstan te/ /drang srong dbang po'i rus su ni/ /lnga pa 'di ni bzhag pa yin/ /dri za'i rgyal po'i bu gsum ste/ /lnga len bu</text></item>
<item><p>211a5</p><section>mdo sde</section><text>yi rus yin zhing / /rgyu skar tha skar zhes bya ba/ /'jig rten mkhas pa rnams kyis gzhag /drag po'i bu ni gsum yin te/ /bra nye ngan spong rus yin no/ /rgyu skar bdun po de dag ni/ /byang phyogs kha 'dzin</text></item>
<item><p>211a6</p><section>mdo sde</section><text>rnams su bzhag /rgyu skar nyi shu rtsa brgyad po/ /kha 'dzin bzhir ni gzhung las bshad/ /gtor ma las dang yon tan rnams/ /mdor na nga yis bshad par bya/ /thams cad rab tu thal sbyar 'khod/ /</text></item>
<item><p>211a7</p><section>mdo sde</section><text>lha dang shed las skyes rnams kyis/ /drang srong rnga bong la ni smras/ /mi dge sngon du 'gro ba'i las/ /gang byas khyod ni mi sdug skyes/ /gang du thams cad myur zad 'gyur/ /'di ni lha dang mi rnams dang / /</text></item>
<item><p>211a8</p><section>mdo sde</section><text>drang srong dag ni zhi ba rnams/ /thams cad gzugs ni bzang por gyur/ /rig dang snyan ldan de dag kun/ /drang srong rnga bong de la ni/ /brgya byin lhan cig 'khod nas su/ /'khor kun rangs te thal sbyar gyur/ /</text></item>
<item><p>211b1</p><section>mdo sde</section><text>bsam pa gcig tu smras pa ni/ /nam mkha' 'di la rgyu skar ni/ /gang zhig dang por rgyu bar byed/ /kha zas su ni ci za shod/ /mi rnams kyi ni las ci sgrub/ /yun ni ji srid rgyu bar byed/ /drang srong de dag thams cad</text></item>
<item><p>211b2</p><section>mdo sde</section><text>la/ /rnga bong gis ni ji skad smras/ /ji ltar nga yis brjod pa bzhin/ /'dir ni khyed kyis dad pa phul/ /rgyu skar 'di la ngas mchog phyin/ /de ni khyod la brjod par bya/ /go rims shes pa nga bdag bzhin/ /gling bzhi'i</text></item>
<item><p>211b3</p><section>mdo sde</section><text>sems can phan pa'i phyir/ /lo skor yang ni shes par bya/ /dang por nyi ma gang yin pa/ /ngas byas pa ni nga yi mig /bu drug g.yo can sems rangs pa/ /de ni nga yis dang por brjod/ /de yi phyir na smin drug ni/ /rgyu</text></item>
<item><p>211b4</p><section>mdo sde</section><text>skar tshogs ni thams cad du/ /nang gi gtso bor 'gyur bar shog /zla ba nya dang nyi ma yi/ /nyin mtshan de dag mnyam par gnas/ /mtshan mo gzhan ni mun khyab dang / /chu lha yang ni gnas par 'gyur/ /</text></item>
<item><p>211b5</p><section>mdo sde</section><text>'gro ba bzod pa bgrang ba dang / /bra nye gnas bzhin 'di ltar bshad/ /mon sran bcu drug brgyar bsgyur te/ /skyes bu dang ni brgyad pa gcig /brgyad pa phrag ni bcu drug la/ /cha ni gcig tu 'gyur ba yin/ /</text></item>
<item><p>211b6</p><section>mdo sde</section><text>cha ni drug bcu tham pa la/ /yud tsam cig ni de yin no/ /de tsam yud tsam sum bcu la/ /'dir ni 'jig rten gnas pa yin/ /ri rab g.yas nas bskor ba'i tshe/ /yud tsam sum bcus 'gro bar</text></item>
<item><p>211b7</p><section>mdo sde</section><text>byed/ /'dir ni mon sran tshod ma za/ /bya ba nyung ngu bsgrub par gyis/ /rgyal po nad pas 'gro ba kun/ /zhag bcu tham pa thar bar gyis/ /rtag tu dad pas mtshon chas bsrungs/ /mchog sbyin khyod kyis bu skye gang / /</text></item>
<item><p>211b8</p><section>mdo sde</section><text>tshor ba dbang po thul ba dang / /chos kyi blo gros nab so la/ /mngal du nying mtshams sbyor bar 'gyur/ /'dir ni gre la bya ba mang / /chu smad bra nye gsum pa yin/ /me bzhi snar ma gro bzhin ni/ /nor rgud byed par 'gyur ba yin/ /</text></item>
<item><p>212a1</p><section>mdo sde</section><text>snrums dang skag dang nam gru ni/ /lam dag gi ni rgyu skar yin/ /khrums stod dang ni snron dang ni/ /rgyal dang yang ni khrums smad ni/ /phun sum tshogs par byed pa yin/ /mchu dang chu stod tha skar dang / /mon gru dang ni</text></item>
<item><p>212a2</p><section>mdo sde</section><text>smin drug dang / /dbo zhes bya ba dag gis ni/ /bde ba sgrub par byed pa yin/ /'dir ni mgo dang nag pa dang / /mon gru dang ni mon gre dang / /sa ri lag ni rnam drug gis/ /grogs po dang ni grogs mchog 'gyur/ /lha yi dbang pos</text></item>
<item><p>212a3</p><section>mdo sde</section><text>'di skad smras/ /snron gyi tshe na tshes gnyis la/ /yud tsam sum cur mi zad par/ /bya phyir mkha' la khyod gnas kyis/ /khyod kyis kyang ni la phug dang / /bu ram zas la gnas par gyis/ /nad pa zhag ni bcu gsum khrol/ /</text></item>
<item><p>212a4</p><section>mdo sde</section><text>da ltar skye dgu skye ba med/ /shin du tshul 'chal snying rje spangs/ /mchod sbyin dang ni skye ba dang / /snron la skye tshe rtag tu ni/ /mngal du mtshams sbyor bsrung bar gyis/ /nag pa dang ni mon grum dang / /mgo la grags pa mang du</text></item>
<item><p>212a5</p><section>mdo sde</section><text>byed/ /byi zhin dang ni gre dang dbo/ /las dag gi ni rgyu skar yin/ /khrums stod dang ni khrums smad ni/ /rgud byed chu dang chu stod dang / /tha skar phun sum tshogs par byed/ /snrums dang skag dang nam gru dang / /mon gre me bzhi snar ma</text></item>
<item><p>212a6</p><section>mdo sde</section><text>ni/ /bde ba sgrub par byed pa yin/ /bra nye dang ni gre dang ni/ /chu smad mdza' bo'i mchog tu 'gyur/ /khrums stod dang ni sa ri dang / /mon gru dang ni nab so dang / /sa ga dang ni lag kyang ni/ /'dir ni rnam pa drug tu 'gyur/ /lha yi drang</text></item>
<item><p>212a7</p><section>mdo sde</section><text>song des gsob kyis/ /snrums bshad pa na tshes gsum la/ /yud tsam sum bcur nam mkha' la/ /bya ba che chung khyod gnas kyis/ /zas ni 'bras bu la phug dang / /bdug pa dang ni me tog ste/ /zhag ni sum bcur bdag</text></item>
<item><p>212a8</p><section>mdo sde</section><text>nyid kyis/ /nad pa yang ni thar bar byed/ /gang zhig spyod par byed pas ni/ /skye dgu mi skye nor dang 'bru/ /skal ldan skyes bu'i rnam pa dang / /sa la las ni byed par 'gyur/ /mgo la mngal du mtshams sbyor ba/ /</text></item>
<item><p>212b1</p><section>mdo sde</section><text>rta dang yang ni rnga mo dang / /glang po che dang khyu mchog dang / /dred dang bcas pa'i rnam par 'gyur/ /chu stod dang ni gre dang ni/ /bra nye dang ni gsum pa ste/ /'jig pa'i rgyur 'gyur skag dang snrums/ /de la 'phel bar byed par 'gyur/ /nam gru bgrang</text></item>
<item><p>212b2</p><section>mdo sde</section><text>dang mnyam 'gyur te/ /mon gru las kyi rgyu skar yin/ /khrums stod ces ni bya ba yang / /de la rgud par byed par 'gyur/ /lha mtshams nab so gsum pa yin/ /lag ni de la rgud byed 'gyur/ /</text></item>
<item><p>212b3</p><section>mdo sde</section><text>sa ga dang ni mon gre yang / /gsum pa zhes ni bya ba yin/ /tha skar de la sgrub par 'gyur/ /chu stod zla ba gnyis pa ste/ /snron dang rgyal zhes bya ba yang / /de la bde bar byed par 'gyur/ /khrums smad ces ni bya ba ni/ /</text></item>
<item><p>212b4</p><section>mdo sde</section><text>grogs dang grogs po mchog tu 'gyur/ /drug po 'di dag lag dang ni/ /gro bzhin snar ma gsum pa yin/ /smin drug ces ni bya ba yang / /byi bzhin dang ni dbo yin no/ /'dir ni khron pa sa rir gyur/ /me lha</text></item>
<item><p>212b5</p><section>mdo sde</section><text>yin te sa gas bshad/ /gling bzhir tshes ni bcwa lnga la/ /khyod spyod yud tsam bzhi bcu lngas/ /'gro bar byed cing bya ba ni/ /chen po mi zad pa yis gnas/ /zhag ni bcwa lnga tham par yang / /nad pa</text></item>
<item><p>212b6</p><section>mdo sde</section><text>yang ni thar bar gyis/ /su zhig kyang ni khyod kyi bur/ /dag par rjes su skye 'gyur ba/ /gzi brjid dang ni dpal dang ni/ /longs spyod dga' ba 'bar bar 'gyur/ /bud med brnab sems shin</text></item>
<item><p>212b7</p><section>mdo sde</section><text>du srungs/ /de skye'i rgyu skar lag yin no/ /de'i las rgyu skar mon gre yin/ /mchu dang tha skar chu stod rgyu/ /smin drug ces ni bya ba la/ /de ni 'chi bar 'gyur ba yin/ /byi bzhin dang ni</text></item>
<item><p>212b8</p><section>mdo sde</section><text>dbo yang ni/ /'dir ni rgud par byed pa yin/ /khrums stod dang ni snron dang ni/ /nab so yang ni gsum pa ste/ /lha 'tshams zhes ni bya bar yang / /de ni phun sum tshogs byed yin/ /nab so khrums stod</text></item>
<item><p>213a1</p><section>mdo sde</section><text>snrums dang ni/ /nam gru skag ni bde byed yin/ /gre dang yang ni chu smad dang / /gsum pa bra nye sgrub pa yin/ /mdza' bo dang ni mdza' mchog tu/ /de dag der ni 'gyur ba yin/ /nag pa snar ma mon grum</text></item>
<item><p>213a2</p><section>mdo sde</section><text>bzhin/ /mgo gnyis me bzhi gro bzhin yang / /'dir ni de bdun lho phyogs kyi/ /kha 'dzin phrugs shes bya ba yin/ /'phags pa shin tu rgyas pa chen po'i sde nyi ma'i snying po zhes bya ba'i mdo/</text></item>
<item><p>213a3</p><section>mdo sde</section><text>bam po bcu pa/ mdza' shes kyi ni lha mo yis/ /yar gyi ngo yi tshes gcig la/ /'gro bar byed pa'i go rims kyang / /lha mtshams la ni smras pa yin/ /bra nye tshes ni bcwo lnga yi/ /nyin par yang ni yud tsam</text></item>
<item><p>213a4</p><section>mdo sde</section><text>yin/ /mtshan mo yang ni de tsam ste/ /nyin mtshan gcig la bra nye yin/ /chu yi lha mo de yang ni/ /nyin dang mtshan du mnyam pa ste/ /yud tsam sum bcu tham pa ste/ /de'i longs spyod thang cig shog /rgyal po legs brtan</text></item>
<item><p>213a5</p><section>mdo sde</section><text>snying rje spangs/ /'thun par yul 'khor skyong ba bzhin/ /de bzhin du ni mi zad pa'i/ /bra nye yang ni 'gro bar shog /'dzam gling 'di la ston par shog /de bzhin khyed cag thams cad kyis/ /de la dmod pa bor</text></item>
<item><p>213a6</p><section>mdo sde</section><text>bar gyis/ /de bzhin 'gro la bstan par gyis/ /kun gyis smras pa/ de bzhin rtag tu gyur par shog /mi zad pa yi bya ba gyis/ /khyod kyis spyod pas gang skye ba/ /mi yi thu bo mi zad 'gyur/ /de yi mngal 'jug chu</text></item>
<item><p>213a7</p><section>mdo sde</section><text>stod yin/ /bra nye la ni skyes pa'i mi/ /'chi ba'i tshe na lha mtshams dang / /khrums stod ces ni bya ba yin/ /'di la mkhas pas brtag bya ste/ /sa ri mon gru ma yin gzhi/ /dmag 'gro rtsod pa'i gnas dag gis/ /</text></item>
<item><p>213a8</p><section>mdo sde</section><text>bya spang spu gri'i las mi bya/ /snar ma me bzhi byi bzhin ni/ /rgud byed dgra rnams khyod kyis gzhom/ /khyod kyis las ni che chung kun/ /gre yi tshe na bya bar gyis/ /chu smad dang ni dbo yang ni/ /phun sum tshogs par byed</text></item>
<item><p>213b1</p><section>mdo sde</section><text>par byed par brjod/ /sman rnams brten bya sbyin dang dul/ /gos dang rgyan kyi bya ba'ang brjod/ /mgo dang nag pa zhes bya dang / /gro bzhin mchu ni bde bar byed/ /sa ga nab so mon gre ste/ /de dag lam 'jug sgrub pa yin/ /skag</text></item>
<item><p>213b2</p><section>mdo sde</section><text>dang snrums shes bya ba dang / /tha skar dang ni mchu dang gre/ /grogs po mchog tu 'gyur ba yin/ /bsgrub tu mi rung las kyang gyis/ /'di tshe khri bzhon gos dang mal/ /mdza' bo rnams la'ang brtsam par bya/ /nyi ma'i bu ni</text></item>
<item><p>213b3</p><section>mdo sde</section><text>mig dmar te/ /drang srong chen po der dpang btsugs/ /bcu gnyis khyim dus gnas de nas/ /der yod las 'thun grib gom drug /der ni dus kyang mnyam pa yin/ /nyin dang mtshan kyang mtshungs pa yin/ /de yod tha</text></item>
<item><p>213b4</p><section>mdo sde</section><text>skar mtshan mo gang / /lha mtshams nyin par gnas pa na/ /khyod kyis nga ni spang bar gyis/ /mkha' la spyod cing khyod kyis ston/ /gling bzhi pa ni mgu bya'i phyir/ /'di ni ji ltar lhags pa bzhin/ /ngas 'dir gang zhig yang</text></item>
<item><p>213b5</p><section>mdo sde</section><text>dag brjod/ /lha yi drang srong kun dga' gyur/ /de bzhin khyod ni kun du song / /smin drug de bzhin me yi lha/ /bdag nyid gling bzhi der gnas shing / /khyod kyis me bzhin myur bya gyis/ /yud tsam sum bcur tshal</text></item>
<item><p>213b6</p><section>mdo sde</section><text>du song / /der gang mi yi zas 'byung ba/ /dam pa'i grags dang longs spyod kyang / /zla nya khyod 'dir yang legs rdzogs/ /de ltar nga yis thob pa yin/ /zhag bzhi tham par nad pa ni/ /myur ba kho</text></item>
<item><p>213b7</p><section>mdo sde</section><text>nar thar bar gyis/ /mngal du 'jug pa me bzhi bsrungs/ /chu stod 'chi bar byed pa yin/ /skag khrums stod smad nab so dang / /mon gre 'phel bar byed pa yin/ /khyod kyis bya ba 'di spongs shig /</text></item>
<item><p>213b8</p><section>mdo sde</section><text>dmag dang rtsod pa'i gnas 'gro dang / /spu gri yi ni las rnams so/ /gro bzhin dang ni nag pa dang / /mgo ni rgud par byed pa yin/ /lag dang dbo ni 'dir 'joms byed/ /byed pa'i bya ba 'di gyis shig /che dang chung</text></item>
<item><p>214a1</p><section>mdo sde</section><text>ba gang ci yang / /snar mas phun sum tshogs par byed/ /byi bzhin dang ni nag par bcas/ /der ni bya ba gang rtsi dang / /gom pa sbyin pa gos dang mal/ /der ni rgyan gyis brgyan par bya/ /lag ni bde bar byed pa</text></item>
<item><p>214a2</p><section>mdo sde</section><text>ste/ /mon grum dang ni sa ri yang / /gsum po dag ni de dag yin/ /lam du 'jug pa 'ang de dag yin/ /rgyal dang lha mtshams khrums stod ni/ /las dag sgrub par byed pa yin/ /mchu snrubs skag dang khrums</text></item>
<item><p>214a3</p><section>mdo sde</section><text>smad dang / /de dang de rnams drag byed grogs/ /skal bzang bag ma gtong dang bzhon/ /mal yang der ni de bya ste/ /khyim dang dus shes bya ba dang / /gza' rnams bdag gis brjod pa yin/ /de ltar bdag gis dus</text></item>
<item><p>214a4</p><section>mdo sde</section><text>kun brjod/ /khyod ci drang srong lha mi dga'/ /bdag gis byed de bshad pa bzhin/ /lha dbang drang srong 'khor dang bcas/ /mi yis thal sbyar 'di skad smras/ /'byung po kun la phan pa khyod/ /'gro ba la</text></item>
<item><p>214a5</p><section>mdo sde</section><text>ni skyob pa khyod/ /de ltar shes mnyam ji bzhin khyod/ /yang smras pa/ rnga bong can gyi drang srong ste/ /snar ma chu yi rigs kyang yin/ /chu yi lha mo khyod yin na/ /gsum par yang ni 'gro bar gyis/ /</text></item>
<item><p>214a6</p><section>mdo sde</section><text>byed pa chung dang 'bring yin zhing / /bzhi bcu rtsa lnga tham pa yin/ /yud tsam du ni khyod kyis 'gro/ /dug dang sha ni zas yin no/ /khyod la spyod par byed pa yis/ /gang dag mi rnams skye 'gyur ba/ /de dag</text></item>
<item><p>214a7</p><section>mdo sde</section><text>phyug cing chos dang ldan/ /zhag lnga nad pa myur du gsos/ /de 'dir khyod kyis bstan par gyis/ /byi bzhin nam grus mngal du 'jug /'chi ba snrums dang mchu bzhin te/ /rgyal dang lha mtshams</text></item>
<item><p>214a8</p><section>mdo sde</section><text>khrums stod 'phel/ /dmag 'gro bag ma gtong ba yi/ /gnas nas 'gro bar byed pa dang / /nyo tshong dang ni bzo byed pa/ /de 'dra ba yi bya ba spongs/ /sa ri mon grum de dag 'dir/ /rgud byed dgra 'dir gzhom par bya/ /</text></item>
<item><p>214b1</p><section>mdo sde</section><text>me bzhi las kyi rgyu skar yin/ /che chung thams cad 'dir gyis shig /mgo dang nag pa gro bzhin te/ /de dag phun sum tshogs par byed/ /rtsi byed na yang de dag sten/ /der byin gos rgyan sna tshogs sgrogs/ /nab so dang ni sa ga dang / /</text></item>
<item><p>214b2</p><section>mdo sde</section><text>mon gre bde bar byed pa ste/ /de dag la ni lam du 'jug /snron ni sgrub pa byed pa yin/ /skag ces bya ba khrums smad ni/ /drag po'i las dag byed pa yin/ /chu stod chu smad tha skar dang / /bra nye khrums stod chu smad mdza'/ /dbos</text></item>
<item><p>214b3</p><section>mdo sde</section><text>ni skal ba bzang po sbyin/ /brtson pa dang ni bzhon pa dang / /mal dang khri ni bsham pa yang / /'di la bya ba de 'jug go/ /yang smras pa/ 'gro ba bzhi dang ldan par ni/ /mgo la khyod ni gnas par 'gyur/ /mi yi las bya myur du</text></item>
<item><p>214b4</p><section>mdo sde</section><text>sgrubs/ /yud tsam sum bcu 'gro bar gyis/ /zhag brgyad nad pa myur du gsos/ /khyod zas tshon sha zla ba'i lha/ /der ni skyes dgu gang dag skye/ /dpa' zhing 'byor bar 'gyur ba yin/ /khyab 'jug bden 'di shin du bsrungs/ /</text></item>
<item><p>214b5</p><section>mdo sde</section><text>de byed ji bzhin nga yis bshad/ /gro bzhin tha skar mngal du 'jug /chu gnyis gre dbo 'chi bar byed/ /snron gyi tshe ni bya ba 'phel/ /skag dang gzhan bcas thob par byed/ /lam ring rtsod dang gnas nas 'gro/ /bya ba de 'dra</text></item>
<item><p>214b6</p><section>mdo sde</section><text>spang bar gyis/ /nab so rgud par byed pa ste/ /mon gre sa ga bzhin du shes/ /gsang ba'i gnas bzhin brtsam par gyis/ /brdzun g.yo dmangs kyis 'joms par byed/ /nag pa las kyi rgyu skar te/ /'di la che chung thams cad</text></item>
<item><p>214b7</p><section>mdo sde</section><text>rtsom/ /lag ni phun sum tshogs par byed/ /mon grum sa ri gzhan thob byed/ /'dir ni sman dang sbyin 'dul bzhon/ /rgyan dang gos kyang thob par byed/ /rgyal dang lha mtshams khrums stod bde/ /de dag lam du shin du 'phrod/ /</text></item>
<item><p>214b8</p><section>mdo sde</section><text>snrums dang nam gru mchu sgrub byed/ /'di la gtum po'i las kyang bya/ /me bzhi dgra zin bra nye dang / /snar ma dbyer med chu gnyis bzhin/ /skal bzang bag ma gtong dang bzhon/ /mal kun 'dir ni byed du chug /</text></item>
<item><p>215a1</p><section>mdo sde</section><text>lag lha drag mos de tshe smras/ /tshes lnga la ni khyod gnas te/ /yud tsam bcwa lnga khyod 'gro byed/ /khyod kyi zas ni mar sar te/ /drag cing mi zad sdang byed sgrub/ /nad pa yang ni zhag bcu yin/ /khyod la spyod</text></item>
<item><p>215a2</p><section>mdo sde</section><text>pas mi gang skye/ /srid pa gsum du mi zad 'gyur/ /nor tshol byed cing chom pos 'chi/ /khyod kyi sbyor bas de yin no/ /mon gru snrums la mngal du 'jug /chu dang nam grus 'phel bar 'gyur/ /dbo yi</text></item>
<item><p>215a3</p><section>mdo sde</section><text>tshe na 'chi bar byed/ /chu gnyis bra nye ji bzhin no/ /skye dang 'jig dang 'phel ba yi/ /byed pa de ni spong bar gyis/ /lha mtshams dang ni khrums stod der/ /byed pa bstan nas rgud par byed/ /sa ri las kyi rgyu</text></item>
<item><p>215a4</p><section>mdo sde</section><text>skar yin/ /byed pa chung ngu thams cad 'jug /sa ga dang ni mon gre dang / /nab so phun sum tshogs par byed/ /khrums smad par ni bde byed yin/ /snron dang skag ni lam na mnyam/ /gre ni sgrub par byed pa</text></item>
<item><p>215a5</p><section>mdo sde</section><text>ste/ /chu stod tha skar gsum pa yin/ /me bzhi'i bar gzhan grogs mchog ste/ /smin drug nag pa gro bzhin dang / /byi bzhin bag ma gtong dang bzhon/ /mal dang skal ba bzang por sgrub/ /nyi ma'i lha mo nab</text></item>
<item><p>215a6</p><section>mdo sde</section><text>sos smras/ /tshes drug la yang gnas par 'gyur/ /sbrul sha khyod kyi zas su shog /las kyang drag por bya bar gyis/ /yud tsam bzhi bcu rtsa lngar 'gro/ /'dir ni nad pa zhag brgyad yin/ /khyod spyad su yang</text></item>
<item><p>215a7</p><section>mdo sde</section><text>mi nang skye/ /zhing pa longs spyod ldan par 'gyur/ /rta dang glang chen zad par 'gro/ /nab sos mngal du 'jug par 'gyur/ /'di ni mon gre'i zas yin te/ /smin drug la ni 'chi bar byed/ /khrum smad rgud par byed pa yin/ /</text></item>
<item><p>215a8</p><section>mdo sde</section><text>skag snron las kyi rgyu skar yin/ /sa ga brtul zhugs bstan pa yin/ /rgyal yang phun sum tshogs par byed/ /lag dang lha mtshams zhes bya dang / /khrums stod kyang ni bde bar byed/ /mchu dang nam gru bzhin du ste/ /de dag</text></item>
<item><p>215b1</p><section>mdo sde</section><text>lam du zhugs na bzang / /bra nye chu smad gre dang dbo/ /sgrub byed nag pa gro bzhin dang / /sa ri snar ma mgo mon grum/ /mi yi nang khyod grogs mchog 'gyur/ /rgyal 'dir lha mo phur bu khyod/ /tshes bdun gnas khyod yud sum</text></item>
<item><p>215b2</p><section>mdo sde</section><text>bcu/ /'gro byed bu ram sbrang rtsi zas/ /chos ldan byed chud myur du sgrub/ /nad kyang zhag lnga kho na ste/ /khyod spyod su yang mi nang skye/ /tshul dga' chos smras mdun 'don blon/ /zhing ring bag gtong de dag 'jig /khrums</text></item>
<item><p>215b3</p><section>mdo sde</section><text>stod dang ni lha mtshams la/ /mngal du 'jug par byed pa ste/ /dbo dang yang ni tha skar dang / /chu smad la ni 'phel bar byed/ /snar ma nag pa gro bzhin 'chi/ /gsum po de dag shes par gyis/ /mchu snrums nam gru de dag gsum/ /</text></item>
<item><p>215b4</p><section>mdo sde</section><text>rgud byed mkhas pas shes par gyis/ /lha mtshams byed pa thams cad la/ /las dag gi ni rgyu skar te/ /mkhas pas shes pa kho nar gyis/ /snron ni phun sum tshogs par byed/ /khrums smad skag gis thob byed gre/ /chu</text></item>
<item><p>215b5</p><section>mdo sde</section><text>stod tha skar gsum po bde/ /me bzhi sgrub min drug dbyer myed/ /de bzhin mkhas pas gsum shes gyis/ /sa ri grogs dang grogs mchog ste/ /mgo dang lag dang mon grum bzhin/ /sa ga dang ni mon gre yang / /</text></item>
<item><p>215b6</p><section>mdo sde</section><text>don ni 'bras bur bcas pa yin/ /sbrul gyi lha mo skag 'dir smra/ /tshes brgyad la ni khyod gnas kyis/ /yud tsam bcwa lngas khyod 'gro byed/ /god pa'i sha ni zas yin no/ /'gro ba'i nang du gshin rje yi/ /byed</text></item>
<item><p>215b7</p><section>mdo sde</section><text>pa mi zad khyod gnas kyis/ /nyin der khyod spyod su mir skye/ /khro zhing sdig pa can du 'gyur/ /shin du mi sdug tshul khrims nyams/ /chos gos gding ba zad 'gyur zhing / /khrums smad ces bya rab mchog la/ /</text></item>
<item><p>215b8</p><section>mdo sde</section><text>mngal du 'jug pa ston par byed/ /me bzhi smin drug 'chi bar byed/ /mgo snrums gre ni ro myangs pas/ /rgud byed chu stod tha skar dang / /snron ni las kyi rgyu skar yin/ /snrums dang nam gru mchu zhes pa/ /gsum po phun sum</text></item>
<item><p>216a1</p><section>mdo sde</section><text>tshogs par byed/ /bra nye bde byed gre dbo dang / /gro bzhin mchu gnyis khyod thos sgrub/ /nag pa snar ma mchu gnyis dang / /mon gre lha mtshams sa ga dang / /lag dang nab so de dag grogs/ /khrums stod kyang ni de bzhin no/ /</text></item>
<item><p>216a2</p><section>mdo sde</section><text>gshin rje'i yi dags lha mos smras/ /tshes dgu la ni khyod gnas shing / /yud tsam sum bcur nyin 'tshan tu/ /til gyi sbyar thug zas yin no/ /sems can byed pa chung 'bring sgrubs/ /zhag brgyad tham par nad pa sos/ /gong</text></item>
<item><p>216a3</p><section>mdo sde</section><text>ma'i bra nye su mir skye/ /bsod nams byed par bshad pa yin/ /brdzun srog shin du yun rings bsrungs/ /snrums ni las kyi rgyu skar yin/ /'dir yang nam grus mngal du 'jug /sa ga la yang 'chi bar byed/ /lag ces bya ba</text></item>
<item><p>216a4</p><section>mdo sde</section><text>kho na dang / /mon gre yang ni gsum pa yin/ /snar ma dang ni nag pa dang / /gsum pa gro zhin 'dir dga' byed/ /dbo dang bra nye rgud byed yin/ /chu smad phun sum tshogs par byed/ /tha skar dang ni gre dang ni/ /mchu gnyis 'phel</text></item>
<item><p>216a5</p><section>mdo sde</section><text>bar byed pa yin/ /gsum po de dag shes par gyis/ /me bzhi dang ni byin zhin dang / /smin drug kyang ni bde bar byed/ /sa ri de la sgrub pa yin/ /mgo gnyis dang ni mon grum bcas/ /de gsum rje grogs shes par gyis/ /snron</text></item>
<item><p>216a6</p><section>mdo sde</section><text>rgyal lha mtshams chu stod dang / /nabaso lhag par zla ba'ang yin/ /skal ldan lha mo gre yis smras/ /tshes bcu la ni khyod gnas shig /bil ba mar sar zas yin te/ /yud tsam sum bcur khyod kyis 'gro/ /'gro 'dir</text></item>
<item><p>216a7</p><section>mdo sde</section><text>bya ba chung ngu bsgrubs/ /zhag bdun nad pa khyod spyod pas/ /su zhig mir skye dri dga' 'dod/ /gos dang rgyan dag 'dod pa yin/ /bye brag phyed rnams su srung ba/ /tha skar la ni mngal 'jug 'gyur/ /nab sos 'chi mgo</text></item>
<item><p>216a8</p><section>mdo sde</section><text>zin ro myang / /'phel byed smin drug rgud par byed/ /me bzhi'ang mkhas pas mngon shes gyis/ /gre zhes bya dang bra nye dang / /chu smad ces ni bya ba gsum/ /phun sum tshogs byed shes par gyis/ /'di ni sa ga</text></item>
<item><p>216b1</p><section>mdo sde</section><text>mon gre yang / /sgrub yin lag la'ang bde ba ste/ /snar ma nag pa gro zhin nyin/ /mkhas pas grogs gnyis shes par gyis/ /rnam pa drug tu 'gyur ba ni/ /skag dang nam gru rgyal dag dang / /snrums dang snron zhes bya ba dang / /</text></item>
<item><p>216b2</p><section>mdo sde</section><text>khrums gnyis gang yin 'dir yin no/ /lhag par yang ni de bzhin du/ /thams cad kyang ni bgrang bar gyis/ /mkhas pa blo gros ldan pa yis/ /rang gi thams cad shes par gyis/ /gre dbo nyi ma'i lha mos smras/ /</text></item>
<item><p>216b3</p><section>mdo sde</section><text>tshes ni bcu gcig khyod gnas kyis/ /yud tsam bzhi bcu rtsa lnga yis/ /khyod ni rnam par grol bar gyis/ /mgo yis las ni chung ngus kyang / /sa bon thob cing bskyed bya ste/ /zhag bcur nad pa zhi bar gyis/ /</text></item>
<item><p>216b4</p><section>mdo sde</section><text>khyod spyad skye dgu gang 'byung ba/ /blun zhing bsnyen gnas gnas pa'i dang / /sbyin bral 'gro la sdang mi sdug /dug gis 'chi bar 'gyur ba ste/ /de yi mngal 'jug bra nye shog /nam gru mon</text></item>
<item><p>216b5</p><section>mdo sde</section><text>gre 'phel bar byed/ /lag ces bya dang sa ga dang / /snron zhes bya ba gsum pa ste/ /de dag 'chi bar byed pa yin/ /khrums smad dang ni rgyal yang 'dir/ /rgud byed yin par shes par gyis/ /snar ma dang</text></item>
<item><p>216b6</p><section>mdo sde</section><text>ni chu smad kyang / /de'i las rgyu skar shes par gyis/ /me bzhi'ang phun sum tshogs byed cing / /byi zhin dang ni smin drug kyang / /bde bar byed pa'i gnas yin te/ /mon gru dang ni mgo sgrub byed/ /nabaso</text></item>
<item><p>216b7</p><section>mdo sde</section><text>khrums stod lha mtshams 'dir/ /mkhas pa bzhin du'ang shes par gyis/ /grogs dang grogs mchog tha skar te/ /mchu dang nam gru skag dang bcas/ /snrums dang khrums stod ces bya ba/ /drug po</text></item>
<item><p>216b8</p><section>mdo sde</section><text>de dag nam mkha' la/ /nyi ma'i lha mo lhan cig par/ /mkhas pa yis ni shes par gyis/ /bcu gnyis khru myur rgyal byed mkha'i/ /dpal las bya bar myur mi zad/ /yud tsam sum bcur 'gro bar</text></item>
<item><p>217a1</p><section>mdo sde</section><text>gyis/ /sems can rnams la phan par byin/ /e ma khyod zas lham mchu gsher/ /zhag lnga nad pa myur du gsos/ /der gnas skye dgu gang skye ba/ /dbang phyug gtso bo nor ldan yin/ /chom rkun</text></item>
<item><p>217a2</p><section>mdo sde</section><text>rnams ni 'dul byed mchog /sbyin dang dul bar byed pa yin/ /mchog sbyin rnam pa sna tshogs kyi/ /mchod sbyin byed par 'gyur ba yin/ /byang chub kyi ni yan lag bdun/ /go 'phang srung bar byed pas na/ /de yi</text></item>
<item><p>217a3</p><section>mdo sde</section><text>grags pa mngal 'jug kyang / /skag ces bya ba kho na yin/ /lha mtshams 'chi bar byed pa ste/ /de yi 'phel byed nabaso yin/ /khrums stod ces ni bya ba yang / /las kyi rgyu skar dbyer med pa'o/ /sa ri mon</text></item>
<item><p>217a4</p><section>mdo sde</section><text>grum 'dir rgud byed/ /'dir ni mgo yang gsum pa yin/ /phun sum tshogs byed 'dir gro bzhin/ /sa ri snar ma'ang gsum pa yin/ /mon gre bde bar byed pa ste/ /'dir ni sa ga lag gsum pa/ /snron dang</text></item>
<item><p>217a5</p><section>mdo sde</section><text>rgyal yang sgrub pa ste/ /'dir ni khrums smad gsum pa'ang yin/ /grogs dang grogs mchog 'di drug ste/ /chu stod mchu dang tha skar dang / /chu smad ces ni bya ba dang / /gre dang bra nye 'chi bar byed/ /dga' byed lha mo</text></item>
<item><p>217a6</p><section>mdo sde</section><text>nag pas smras/ /khyod mkha' myur song yud sum bcur/ /mi zad las byed myur gnas shig /yan lag rmas pa'ang khyod kyis bza'/ /zhag drug nad pa myur du gsos/ /khyod la gnas pas skye dgu skye/ /</text></item>
<item><p>217a7</p><section>mdo sde</section><text>glu dang rol mo'i sgra mkhas 'gyur/ /sbyin dga' 'dod spyod mkhas la sdug /snar ma de yi mngal 'jug yin/ /tha skar zhes ni bya ba dang / /mchu ni 'chi bar byed pa ste/ /chu stod ces bya gsum pa'ang yin/ /</text></item>
<item><p>217a8</p><section>mdo sde</section><text>khrums smad 'phel bar byed pa ste/ /snron dang rgyal ni gsum pa'ang yin/ /de yi las kyi rgyu skar ni/ /gro bzhin yin gyi bgrang bar gyis/ /'dir ni mon gre rgud par byed/ /sa ga 'dir lag gsum pa'ang</text></item>
<item><p>217b1</p><section>mdo sde</section><text>yin/ /mgo ni phun sum tshogs byed 'dir/ /sa ri mon grum gsum pa'ang yin/ /'dir yang lha mtshams bde bar byed/ /mgo zhes kyang ni bya ba dang / /khrums stod ces ni bya ba dang / /skag kyang 'dir ni</text></item>
<item><p>217b2</p><section>mdo sde</section><text>sgrub pa yin/ /grogs dang grogs mchog snrums nam gru/ /'dir drug chu smad smin drug dang / /bra nye dang ni dbo dang yang / /sa bon gre dang sa ri ste/ /pha mas 'dir smras gling bzhi bar/ /mkha' la khyod song tshes</text></item>
<item><p>217b3</p><section>mdo sde</section><text>bcu bzhir/ /khyod spyod 'gro ba'i gling bzhi bar/ /lnga yud drag byos khyod song shig /me tog nas shin zas yin te/ /zhag</text></item>
<item><p>217b4</p><section>mdo sde</section><text>lngar nad pa myur du gsos/ /khyod spyad skye dgu su skye ba/ /rtsis pa 'byor rnyed khro bar 'gyur/ /'dir ni rgyu skar khro sdang g.yo/ /snar ma me bzhi rgud par byed/ /'dir ni smin drug byin zhin dang / /</text></item>
<item><p>217b5</p><section>mdo sde</section><text>gsum pa dbo ni phun sum tshogs/ /sa ga dang ni nabaso dang / /gsum pa khrums stod sgrub pa yin/ /'dir bde nag pa mgo mon grum/ /rnam pa drug ni mdza' bo yin/ /nam gru snron mdza' tha skar dang / /mchu</text></item>
<item><p>217b6</p><section>mdo sde</section><text>snrums de dag mchog tu mdza'/ /byi bzhin tshangs pa'i lha mos smras/ /tshes drug mkha' la khyod yud song / /mi zad bya ba 'byung bya'i phyir/ /mar sar yang ni khyod zo shig /khyod la sems can su gnas pa/ /</text></item>
<item><p>217b7</p><section>mdo sde</section><text>dpa' zhing sran thub 'byor rgyal gtso/ /yul 'khor grong 'joms dgra thul ba/ /dbo la de ni mngal du 'jug /de la 'phel byed 'chi ba med/ /de yi rgyu skar kun grogs mchog /gro bzhin khyab 'jug lha srong</text></item>
<item><p>217b8</p><section>mdo sde</section><text>smras/ /nga'i g.yas tshes bdun 'dir khyod song / /sum bcu'i yud sha bu ram zas/ /'phrog byed bya ba chung ngu sgrubs/ /khyod gnas skye dgu su skye ba/ /mkhas par byed pa'i mchog yin te/ /grogs skyong rnams kyis</text></item>
<item><p>218a1</p><section>mdo sde</section><text>mchod pa yin/ /'dir de me bzhis mngal 'jug yin/ /rgyal zhes bya dang lha mtshams dang / /khrums stod la ni 'phel bar byed/ /mchu snrums gro bzhin 'chi bar byed/ /snar ma las kyi rgyu skar yin/ /sa ri mon gre lag</text></item>
<item><p>218a2</p><section>mdo sde</section><text>rgud byed/ /mon grum mgo zhes bya ba dang / /nag pa phun sum tshogs par byed/ /khrums stod nabaso sa ga bde/ /nam gru nabaso snron skag sgrub/ /rnam drug grogs dang grogs mchog ste/ /smin drug chu smad de dag yin/ /de gnyis</text></item>
<item><p>218a3</p><section>mdo sde</section><text>gsum pa dbo yang yin/ /mon grum drang srong nor lhas smras/ /tshes brgyad yud tsam sum bcur khyod/ /bzhir song las chung khyod khu 'thung / /der ni nad btab lo gcig gsos/ /khyod gnas skye dgu su skye ba/ /khro zhing rnyed</text></item>
<item><p>218a4</p><section>mdo sde</section><text>gos dus kyang spangs/ /nang mis yongs skor mchod sbyin bsrungs/ /'dir de'i mngal 'jug nag pa yin/ /gre dang bra nye 'chi bar byed/ /chu stod gsum par bgrang bar gyis/ /snron skag nam gru 'phel bar byed/ /sa ga nab so</text></item>
<item><p>218a5</p><section>mdo sde</section><text>khrums stod rgud/ /sa ri dang ni mon gre dang / /lag ni phun sum tshogs par byed/ /las kun gnyen gyis shin du bsrung / /de yi mngal 'jug skag yin no/ /mon gre zhes ni bya ba dang / /lag ni 'chi bar byed pa ste/ /me bzhi dang ni</text></item>
<item><p>218a6</p><section>mdo sde</section><text>mon gre dang / /snar ma 'phel bar byed pa yin/ /nam gru de las rgyu skar yin/ /bra nye dang ni chu smad dang / /gre zhes kyang ni bya ba yang / /gsum pa yin te rgud par byed/ /chu stod mchu dang tha skar ni/ /phun sum tshogs byed nag pa dang / /</text></item>
<item><p>218a7</p><section>mdo sde</section><text>mon grum mgo ni sgrub par byed/ /byi zhin dbo ni bde bar bsgrags/ /rnam drug grogs dang grogs mchog yin/ /khrums stod khrums smad nab so 'dir/ /rgyal zhes bya dang lha mtshams dang / /sa ga 'dir ni</text></item>
<item><p>218a8</p><section>mdo sde</section><text>smras pa yin/ /chu stod gzhi yi lha mos smras/ /tshes bzhi'i 'tshams khyod mkha' la song / /n+ya gro d+ha ni zas yin te/ /yud tsam sum bcur 'gro bar byed/ /gdab mo chu yi las phyir yin/ /bad kan gyur nad chung bar</text></item>
<item><p>218b1</p><section>mdo sde</section><text>'gyur/ /khyod spyod skye dgu der su skye/ /chos gnas brtson thos longs spyod ldan/ /mkhas pa dag dang phrad pa yin/ /bya ba kun la mkhas pa yin/ /de skye'i rgyu skar 'dir mchu yin/ /'dir las rgyu skar tha skar yin/ /nag pa mgo dang mon grum</text></item>
<item><p>218b2</p><section>mdo sde</section><text>'phel/ /sa ga khrums stod nab so ni/ /'dir yang 'chi bar byed pa yin/ /dbo ni 'dir yang rgud par byed/ /smin drug byi zhin gsum pa'ang yin/ /'di ni phun sum tshogs byed gre/ /bra nye chu smad gsum pa'ang yin/ /</text></item>
<item><p>218b3</p><section>mdo sde</section><text>khrums dang sa ri mon gre bsgrub/ /me bzhi snar ma gro zhin bde/ /grogs dang grogs 'bring rnam drug ste/ /nam gru rgyal dang lha mtshams skag /snron dang 'dir ni khrums smad yin/ /khrum smad drang srong kun lhas smras/ /tshes</text></item>
<item><p>218b4</p><section>mdo sde</section><text>lngar bzhi bcur lnga yud 'gro/ /khyod chung bsdu byar khyod zas mngar/ /zhag bdun nad gsos skye ba bsrung / /khyod spyod skye dgu su skye ba/ /bu ldan yin zhing nad kyang med/ /grogs mang rab tu 'byor pa ste/ /mngal</text></item>
<item><p>218b5</p><section>mdo sde</section><text>du 'jug pa'ang chu stod yin/ /mon gre dang ni lag dang ni/ /sa ri kho nas 'phel bar byed/ /khrums smad dang ni lha mtshams dang / /rgyal yang 'dir ni 'chi byed yin/ /gshin rje'i lha mo la mgos smras/ /rgyal zhes bya</text></item>
<item><p>218b6</p><section>mdo sde</section><text>dang lha mtshams dang / /khrums smad bde bar byed pa ste/ /tha skar mchu snrums sgrub pa yin/ /dbo zhes kyang ni bya ba dang / /chu smad smin drug grogs kyang byed/ /snar ma byi zhin rtsis nas kyang / /gsum pa me bzhi</text></item>
<item><p>218b7</p><section>mdo sde</section><text>grogs mchog yin/ /mon gre bra nye'i lha mos smras/ /gling bzhi'i mkha' la khyod song shig /yud tsam bcwo lngar zho mar zo/ /zhag bdun nad gsos las kyang chung / /'dir khyod gnas pas skye dgu skye/ /</text></item>
<item><p>218b8</p><section>mdo sde</section><text>khro bar byed cing med pa yin/ /chu bran la ni bsrung bar gyis/ /mngal 'jug 'dir ni sa ri yin/ /tha skar mchu snrums 'phel bar byed/ /chu smad ces ni bya ba dang / /smin drug 'chi bar byed pa ste/ /dbo yang gsum par shes par</text></item>
<item><p>219a1</p><section>mdo sde</section><text>bya/ /khrums smad rgyal dang lha mtshams ni/ /rgud byed lag las rgyu skar yin/ /khrums stod nab so sa ga ste/ /de dag phun sum tshogs par byed/ /snron skag nam gru bde bar byed/ /gre dang chu stod bra nye sgrub/ /gro zhin mgo dang</text></item>
<item><p>219a2</p><section>mdo sde</section><text>me bzhi dang / /snar ma byi zhin grogs mchog grogs/ /khrums stod drang srong gis smras khyod/ /lan chung g.yo byed yud sum bcur/ /bcu bzhi tshes gling bzhi 'dir song / /sha sran khyod zo me tog bsnams/ /der ni sems can</text></item>
<item><p>219a3</p><section>mdo sde</section><text>gang dag skyes/ /gya gyu g.yo rkun blun zhing 'thab/ /ri dgas srog gcod yud sum bcur/ /nad pa myur du thar byed cing / /skye dgu de dag dmag rkun dang / /rgyud sgra rtag bsrungs sa ga yang / /'dir mngal 'jug yin bra nye</text></item>
<item><p>219a4</p><section>mdo sde</section><text>dang / /chu stod gsum pa gre 'dir 'phel/ /snar ma byi zhin shi sos byed/ /thams cad bya phyir nab so lag /rgud byed nam gru snron skag bzhin/ /phun tshogs khrums smad lha mtshams rgyal/ /tha skar mchu snrums</text></item>
<item><p>219a5</p><section>mdo sde</section><text>'dir bde byed/ /smin drug chu dbo gsum pa sgrub/ /mon gru mgo dang nag pa grogs/ /grogs mchog mon gru lag sa ri/ /khrums smad nyi ma'i lha mo khyod/ /bcu gcig tshes la mkha' la song / /yud</text></item>
<item><p>219a6</p><section>mdo sde</section><text>tsam bzhi bcu rtsa lngar song / /ri dgas sha gtor zhag bdun rims/ /khyod spyad skye dgu su skye ba/ /glu dang gar mkhas nor 'bru mang / /rab tu rig pa'i pha rol phyin/ /'dir ni chos kyi sbyin pa byed/ /lha mtshams</text></item>
<item><p>219a7</p><section>mdo sde</section><text>'phel byed smin drug dang / /chu smad 'chi bar byed pa ste/ /nag pa mgo dang gro zhin dang / /rgyal de'i las kyi rgyu skar yin/ /snrums dang tha skar mchu rgud byed/ /nam gru snron skag 'dir phun tshogs/ /me bzhi byi zhin sgrub pa ste/ /</text></item>
<item><p>219a8</p><section>mdo sde</section><text>bde bar byed pa chu stod gre/ /bra nye dang ni nag pa dang / /sa ri mon grum lag yin no/ /nab so dang ni sa ga dang / /mon gre gsum pa grogs mchog yin/ /drang srong lha mo rgyal smras khyod/ /mi yi 'jam chung bya ba'i phyir/ /bcu bzhi'i</text></item>
<item><p>219b1</p><section>mdo sde</section><text>tshes yud sum bcur song / /gtor ma bu ram mun pa srungs/ /zhag ni nyi shur khyod bsrung bas/ /skye dgu skye 'dzangs nor 'bru ldan/ /sbyor dang rab sbyor bya ba dang / /dbyig rnams dpag tu med pa'ang yin/ /de yi mngal 'jug snron</text></item>
<item><p>219b2</p><section>mdo sde</section><text>yin te/ /me bzhi snar ma byi zhin 'phel/ /sa ri mon gru lag 'chi byed/ /las kyi rgyu skar 'dir skag yin/ /dbo dang chu smad smin drug bde/ /gro zhin nag pa snar ma sgrub/ /chu stod gre bra nye rgud byed/ /tha skar mchu snrums</text></item>
<item><p>219b3</p><section>mdo sde</section><text>phun tshogs byed/ /nab so sa ga mon gre grogs/ /rgyal dang lha mtshams grogs mchog ste/ /khrums stod drang srong gis smras pa/ /dri za'i lha mo yud sum bcur/ /tshes ni bcu bzhir khyod song shig /byung bya'i</text></item>
<item><p>219b4</p><section>mdo sde</section><text>gtor ma zan dron sha /'dir zhag nyi shu lnga nad yin/ /srog ldan 'bras dkar brgya yis bsrungs/ /khyod spyad skye dgu su skye ba/ /sman sbyor byed pa sman pa yin/ /glu gar rol mo'i sgra mkhas 'gyur/ /'dir de'i</text></item>
<item><p>219b5</p><section>mdo sde</section><text>mngal 'jug snrums yin no/ /nag pa mgo dang gro zhin 'phel/ /nab so mon gre lag 'chi byed/ /skye 'chi 'phel nyo tshong lam 'gyed/ /thal mo 'dreg mkhan las rtag spongs/ /smin drug gre dbo chu smad gnyis/ /</text></item>
<item><p>219b6</p><section>mdo sde</section><text>rgud byed 'dir ni dgra pham byed/ /khyod kyis las dag che chung byas/ /mchu dang gre 'di brtan phun tshogs/ /chu stod dang ni bra nye dang / /gsum pa khrums smad bde bar byed/ /me bzhi snar ma bde bya'i phyir/ /gsang ba'i</text></item>
<item><p>219b7</p><section>mdo sde</section><text>lam du 'gro ba yin/ /lag dang mon grum sa ri sgrub/ /drag po'i las rnams kun gyis shig /rgyal dang lha mtshams khrums stod grogs/ /bya ba skal bzang 'dir chud za/ /skag snron grogs mchog brten pa ste/ /</text></item>
<item><p>219b8</p><section>mdo sde</section><text>khrums smad 'dir yang gsum pa yin/ /skal ba bzang dang bzhon pa dang / /mal dang shin du brtan par gyis/ /drug bdun de dag las bzhin dang / /sna tshogs mkhas pas shes nas su/ /sngon gyi bya ba bzhin du gyis/ /gshin</text></item>
<item><p>220a1</p><section>mdo sde</section><text>rje'i lha tshe bcu bzhir song / /zla nya zla ba rangs pa'i tshe/ /smin drug kyang ni 'gro bar gyis/ /lha dang mi dang drang srong rnams/ /byed pa gang gis sngar bstan bzhin/ /zhag ni sum bcu zla ba rangs/ /nyin dang mtshan ni mnyam pa ste/ /</text></item>
<item><p>220a2</p><section>mdo sde</section><text>yud tsam bcwa lnga bcwa lnga yin/ /grib ma'i gom drug 'dir kun 'khor/ /tha skar gyis ni mtshan mo thob/ /nyi ma'i mdun na lha mtshams te/ /lho phyogs su ni nyi ma 'khor/ /zhing gi dkyil 'khor mig dmar yin/ /gnyi bu lha srong</text></item>
<item><p>220a3</p><section>mdo sde</section><text>rab spro byas/ /khyod kyis zla ba 'di la ni/ /rtswa dang lag 'gro gnod sbyin dang / /sdig pa las sogs bsrung bar gyis/ /cha dang char ni dus bzhag par/ /sdig pa zhes bya khyod phan song / /phyogs dang phyogs su las bzhag par/ /</text></item>
<item><p>220a4</p><section>mdo sde</section><text>khyod ni yang dag phan par song / /mi mthun 'thun dang 'phel 'di yin/ /'gro ba la ni phan pa yi/ /rjes su 'thun pa bdag gis su/ /dang por bsdu ba byas 'di yin/ /de nas drang srong rnga bong gis thams cad la thal mo rab tu</text></item>
<item><p>220a5</p><section>mdo sde</section><text>sbyar te 'khor la go bar byed cing smras pa/ 'di ltar bdag gis go rims dang po dang / mtshan mo dang / nyin mo dang / zla ba dang / zla ba phyed dang / rgyu skar dang gza' dang / dus dang / khyim dang / gnas dang / 'gro bar byed pa</text></item>
<item><p>220a6</p><section>mdo sde</section><text>dang / 'khor ba dang / 'gro ba dang / mthong ba dang / thos pa dang / rnam par shes pa de bzhin du da ltar yang bstan cing rnam par gzhag na/ ci khyed cag 'di ltar rnam par gzhag pa dang gdags par rgyu skar dang / gza'</text></item>
<item><p>220a7</p><section>mdo sde</section><text>yongs su mgu ba la rjes su yi rang bar byed dam/ 'on te ma yin/ de nas de nyid kyi tshe lha ma yin dang / mi dang / drang srong dang / lha dang / lag 'gro dang / mi'am ci'i tshogs thams cad kyis thal mo rab tu sbyar ba btud</text></item>
<item><p>220a8</p><section>mdo sde</section><text>nas 'di skad ces smras so/ /kye khyod ni lha thams cad kyi bla ma/ lha dang lha ma yin du bcas pa'i 'gro ba'i nang na gtso bo/ mtshungs pa med par mkhas la mngon par rtogs pa'i snying brtse bas bskal pa pha rol dran pa'o/ /</text></item>
<item><p>220b1</p><section>mdo sde</section><text>sems can thams cad la phan par 'dod pa'o/ /dpal thams cad phun sum tshogs pa'o/ /yon tan thams cad kyi pha rol du phyin pa'o/ /dus gsum thams cad mnyam pa nyid dang ldan pa yin te/ 'di lta bu'i mtshan mo dang /</text></item>
<item><p>220b2</p><section>mdo sde</section><text>nyin mo dang / skad cig dang / rgyu skar dang / gza' dang / zla ba dang / zla ba phyed 'dogs par byed pa'i ye shes de lta bu yod pa'i sems can de lta bu su yang lha dang lha ma yin du bcas pa'i nang na med pa yin no/ /ji ltar khyod kyis da</text></item>
<item><p>220b3</p><section>mdo sde</section><text>ltar btags pa bzhin du bdag cag thams cad kyis der dad pa byin pa yin/ rjes su yang yi rang ngo / /legs ldan legs so/ /sems can thams cad la phan pa'i phyir rgyu skar dang / gza' dang / khyim dang / dus kyi tshogs</text></item>
<item><p>220b4</p><section>mdo sde</section><text>kyis yongs su bskor ba'i zla ba gnyis pa la yang gdags par gyis shig /drang srong rnga bong gis rab tu smras pa/ bdag gi rgyu skar smin drug brjod/ /zla ba nya tshe zla rangs 'gyur/ /ston zla tha chungs zhes bya ba/ /'di ni rab tu</text></item>
<item><p>220b5</p><section>mdo sde</section><text>brjod pa yin/ /mtshan mo yang ni yud tsam cig /yongs su skor te slar ldog byed/ /bra nye dang ni smin drug kyang / /lan gnyis yongs su 'khor bar byed/ /de bas rgyu skar thams cad kyang / /phyir zhing 'jug</text></item>
<item><p>220b6</p><section>mdo sde</section><text>par byed pa ste/ /snar ma gcig pu'ang zla ngo der/ /tshes gcig la ni mkha' la 'gro/ /ji ltar sngar bya bshad pa bzhin/ /de bzhin khyod kyis skye dgu srungs/ /de tsam mgo tshes gnyis la 'gro/ /de tsam lag tshes gsum la 'gro/ /tshes bzhi la yang</text></item>
<item><p>220b7</p><section>mdo sde</section><text>nab so ste/ /rgyal yang tshes ni lnga la 'gro/ /tshes drug la ni skag gis tshigs/ /mchu yang tshes ni bdun la srung / /tshes brgyad la ni gre yin te/ /tshes dgu la ni dbo 'gro byed/ /me bzhi'ang tshes ni bcu la 'jug /nag</text></item>
<item><p>220b8</p><section>mdo sde</section><text>pa'ang tshes bcu gcig la 'gro/ /sa ri'ang tshes bcu gnyis la gnas/ /tshes bcu gsum la'ang sa ga ste/ /tshes bcu bzhi la lha mtshams yin/ /tshes bcu lnga la de bzhin snron/ /'di ni zla ba phyed du</text></item>
<item><p>221a1</p><section>mdo sde</section><text>bshad/ /yar gyi ngo la snrums sgrub ste/ /tshes gcig la ni skye dgu srung / /tshes gnyis la ni chu stod yin/ /tshes gsum la ni chu smad yin/ /tshes bzhi la ni byi zhin srung / /tshes lnga la ni gro zhin yin/ /</text></item>
<item><p>221a2</p><section>mdo sde</section><text>tshes drug la ni mon grum tshigs/ /tshes bdun la ni chu lha yin/ /tshes brgyad la ni khrums stod yin/ /tshes dgu la ni khrums smad yin/ /tshes bcu la yang nam gru srung / /de bzhin bcu gcig tshes tha skar/ /</text></item>
<item><p>221a3</p><section>mdo sde</section><text>gshin rje'i lha mo tshes bcu gnyis/ /tshes bcu gsum la me lha mo/ /tshes bcu bzhi la'ang snar ma yin/ /zla ba rangs la mgo bshad do/ /dgun zla ra ba'i zla ba 'dir/ /lha yi bla ma phur bu ste/ /</text></item>
<item><p>221a4</p><section>mdo sde</section><text>'di ni lhan cig byed par gzung / /de bas gza' zhes bya bar gshid/ /de phyir nyin mo tshes bcu bzhir/ /yud tsam mtshan mo bcu drug ste/ /smin drug gis ni mtshan mo 'thob/ /snrums kyang nyi ma'i mdun na ste/ /grib tshod gom pa brgyad yin</text></item>
<item><p>221a5</p><section>mdo sde</section><text>zhing / /nyi ma yongs su 'khor bar byed/ /lho phyogs nyi mar kha ltas 'khor/ /de bzhin dgun zla ra ba yi/ /zla 'dir khyim gzhur shes par bya/ /mar gyi ngo yi tshes gcig la'ang / /lag ni sgrub par byed pa yin/ /</text></item>
<item><p>221a6</p><section>mdo sde</section><text>tshes gnyis la ni nab so ste/ /tshes gsum rgyal du shes par gyis/ /'dir tshes bzhi la'ang skag yin te/ /mchu yang tshes ni lnga la 'gro/ /tshes drug la yang gre yin te/ /tshes bdun la</text></item>
<item><p>221a7</p><section>mdo sde</section><text>yang dbo yin bshad/ /tshes brgyad la ni me bzhi yin/ /tshes dgu la ni nag pa gnas/ /tshes bcu la ni sa ri 'gro/ /tshes bcu gcig la sa ga 'gro/ /tshes bcu gnyis la'ang</text></item>
<item><p>221a8</p><section>mdo sde</section><text>lha mtshams te/ /tshes bcu gsum la snron yin no/ /tshes bcu bzhi la'ang snrums yin te/ /tshes bcwa lnga la'ang chu stod bshad/ /</text></item>
<item><p>221b1</p><section>mdo sde</section><text>yar gyi ngo yi tshes gcig la/ /chu smad kyang ni rung ba yin/ /tshes gnyis byi zhin gro bzhin te/ /tshes gsum la ni mon gru 'gro/ /tshes bzhir mon gre 'gro rung ste/ /tshes lnga la ni khrums stod yin/ /tshes drug la yang</text></item>
<item><p>221b2</p><section>mdo sde</section><text>khrums smad yin/ /tshes bdun la ni nam gru 'gro/ /tshes brgyad la ni tha skar rung / /tshes dgur gshin rje'i lha mo yin/ /tshes bcur smin drug 'gror rung ste/ /tshes bcu gcig la'ang snar ma yin/ /</text></item>
<item><p>221b3</p><section>mdo sde</section><text>tshes bcu gnyis la'ang mgo yin te/ /tshes bcu gsum la lag kyang 'gro/ /tshes bcu bzhi la nab so ste/ /zla ba nya la rgyal yang yin/ /zla ba nya ba 'di la yang / /'dir ni rang bzhin brjod par bya/ /</text></item>
<item><p>221b4</p><section>mdo sde</section><text>lho yi phyogs su phyin nas kyang / /nyi ma yongs su 'khor bar byed/ /nyin par bcu gsum shes par gyis/ /mtshan mo bcu bdun 'gro bar byed/ /mtshan mo yang ni mchog shes gyis/ /nyi ma'i</text></item>
<item><p>221b5</p><section>mdo sde</section><text>mdun du'ang gro zhin te/ /grib tshod gom pa bcu tham pa/ /nyi ma yongs su 'khor bar byed/ /'jig rten mkhas pa rnams kyis kyang / /'dir ni spen pa'i zhing bstan pa/ /'di la mgo yin shes par</text></item>
<item><p>221b6</p><section>mdo sde</section><text>gyis/ /zla ba gsum pa rnam gzhag nas/ /zla ba mar gyi tshes gcig la/ /skag ni sgrub par byed pa yin/ /tshes gnyis la ni mchur shes gyis/ /tshes gsum la ni gre yin no/ /tshes</text></item>
<item><p>221b7</p><section>mdo sde</section><text>bzhi la ni dbo 'gro ste/ /tshes lnga la ni me bzhi 'gro/ /tshes drug la ni nag pa sgrub/ /tshes bdun la ni sa ri 'gro/ /tshes brgyad la yang sa ga ste/ /tshes dgu la ni lha mtshams yin/ /tshes bcu la ni snron 'gro ste/ /</text></item>
<item><p>221b8</p><section>mdo sde</section><text>tshes bcu gcig la snrums 'jug bya/ /tshes bcu gnyis la chu stod yin/ /tshes bcu gsum la chu smad yin/ /tshes bcu bzhi la byin zhin te/ /tshes bcwa lnga la gro zhin 'gro/ /zla ba yar gyi tshes gcig la/ /mon grum sgrub par byed pa yin/ /</text></item>
<item><p>222a1</p><section>mdo sde</section><text>tshes gnyis la ni mon gre ste/ /tshes gsum la yang khrums stod yin/ /tshes bzhi la ni khrums smad yin/ /tshes lnga la ni nam gru 'gro/ /tshes drug la ni tha skar tshigs/ /tshes bdun gshin rje'i lha mo yin/ /de bzhin tshes</text></item>
<item><p>222a2</p><section>mdo sde</section><text>brgyad smin drug ste/ /tshes dgu la ni snar ma 'gro/ /tshes bcu la yang mgo yin te/ /lag ni tshes bcu gcig la 'gro/ /tshes bcu gnyis la'ang nab so ste/ /tshes bcu gsum la rgyal yang yin/ /tshes bcu bzhi</text></item>
<item><p>222a3</p><section>mdo sde</section><text>la'ang skag yin te/ /mchu ni zla ba rab rdzogs byed/ /dgun zla tha chung rang bzhin yang / /mthar gyis kyang ni brjod par bya/ /lho yi phyogs su phyin nas kyang / /nyi ma yongs su 'khor bar byed/ /mtshan</text></item>
<item><p>222a4</p><section>mdo sde</section><text>mo bcwa brgyad shes par gyis/ /nyin par yang ni bcu gnyis yin/ /rgyal yang mtshan mo 'thob par byed/ /nyi ma'i mdun na mon gre yin/ /grib tshod kyang ni sor bcu bdun/ /nyi ma yongs su 'khor</text></item>
<item><p>222a5</p><section>mdo sde</section><text>bar byed/ /spen pa lha yi bla ma dag /zhing der rab tu brjod pa yin/ /'dir khyim bum pa mnyam pa med/ /dpyid zla ra ba mar gyi ngor/ /tshes gcig gre ni bsgrub par byad/ /tshes gnyis la ni dbo yin no/ /tshes</text></item>
<item><p>222a6</p><section>mdo sde</section><text>gsum la ni me bzhi ste/ /tshes bzhi'i bar du nag pa yin/ /tshes lnga la ni sa ri ste/ /tshes drug la ni sa ga yin/ /tshes bdun la ni lha mtshams te/ /tshes brgyad la ni snron yin no/ /tshes dgu la ni snrums</text></item>
<item><p>222a7</p><section>mdo sde</section><text>yin te/ /tshes bcu la ni chu stod yin/ /tshes bcu gcig la chu smad yin/ /tshes bcu gnyis la byi zhin te/ /tshes bcu gsum la gro zhin yin/ /tshes bcu bzhi la mon grum ste/ /tshes bcu lnga la mon gre yin/ /</text></item>
<item><p>222a8</p><section>mdo sde</section><text>de ni zla ba phyed yin no/ /zla ba yar gyi tshes gcig la/ /khrums stod ces ni bya ba yin/ /tshes gnyis la ni khrums smad yin/ /tshes gsum la ni nam gru ste/ /tshes bzhi la ni tha skar yin/ /tshes lnga la ni bra nye yin/ /tshes drug la</text></item>
<item><p>222b1</p><section>mdo sde</section><text>ni smin drug te/ /tshes bdun la ni snar ma yin/ /tshes brgyad la ni mgo yin te/ /tshes dgu la ni lag yin no/ /tshes bcu la ni nab so ste/ /tshes bcu gcig la rgyal yin no/ /tshes bcu gnyis la skag yin te/ /tshes bcu</text></item>
<item><p>222b2</p><section>mdo sde</section><text>gsum la mchu yin no/ /tshes bcu bzhi la gre yin te/ /zla rangs tshes bcu lnga la dbo/ /'dir ni dpyid zla ra ba yis/ /rang bzhin yang ni brjod par bya/ /byang phyogs su ni kha ltas te/ /nyi ma yongs su 'khor</text></item>
<item><p>222b3</p><section>mdo sde</section><text>bar byed/ /nyin par bcu gsum shes par gyis/ /mtshan mo bcu bdun 'gro bar byed/ /mchus kyang mtshan mo 'thob par byed/ /nyin par khrums stod 'gro bar byed/ /grib tshod sor ni bcu gnyis su/ /nyi ma</text></item>
<item><p>222b4</p><section>mdo sde</section><text>yongs su 'khor bar byed/ /zhing der lha yi bla ma yang / /rnam par gnas pa kho nar ni/ /bshad pa yin te 'dir yang ni/ /der ni mtshan mo 'byung ba yin/ /dpyid zla 'bring po'i zla ngo yi/ /dang por tshes gcig</text></item>
<item><p>222b5</p><section>mdo sde</section><text>me bzhi ste/ /tshes gnyis la ni nag pa yin/ /tshes gsum la ni sa ri yin/ /tshes bzhi la ni sa ga ste/ /tshes lnga la ni lha mtshams yin/ /tshes drug la ni snron yin no/ /tshes bdun la ni snrums yin no/ /tshes brgyad la ni chu stod yin/ /</text></item>
<item><p>222b6</p><section>mdo sde</section><text>tshes dgu la ni chu smad yin/ /tshes bcu la ni byi zhin te/ /tshes bcu gcig la gro zhin yin/ /tshes bcu gnyis la mon grum ste/ /tshes bcu gsum la mon gre yin/ /tshes bcu bzhi la khrums stod yin/ /</text></item>
<item><p>222b7</p><section>mdo sde</section><text>tshes bco lnga la khrums smad yin/ /de ni zla ba phyed yin te/ /zla ba yar gyi tshes gcig la/ /nam gru tshes gnyis tha skar te/ /tshes gsum la ni bra nye yin/ /tshes bzhi la ni smin drug ste/ /tshes lnga la ni snar ma</text></item>
<item><p>222b8</p><section>mdo sde</section><text>yin/ /tshes drug la ni mgo yin te/ /tshes bdun la ni lag yin no/ /tshes brgyad la ni nab so ste/ /tshes dgu la ni rgyal yin no/ /tshes bcu la ni skag yin no/ /tshes bcu gcig la mchu yin no/ /tshes bcu</text></item>
<item><p>223a1</p><section>mdo sde</section><text>gnyis la gre yin te/ /tshes bcu gsum la dbo yin no/ /tshes bcu bzhi la me bzhi ste/ /tshes bcu lnga la nag pa yin/ /dpyid zla 'bring po kho na yi/ /rang bzhin yang ni brjod par bya/ /byang gi phyogs su kha</text></item>
<item><p>223a2</p><section>mdo sde</section><text>ltas te/ /nyi ma yongs su 'khor bar byed/ /'dir ni phyis kyang yud tsam dag /yongs su 'khor bar shes par byed/ /yud tsam yang ni re re zhig /nyin mtshan dag la 'jug par byed/ /nyin par bcu bzhi shes par gyis/ /</text></item>
<item><p>223a3</p><section>mdo sde</section><text>mtshan mo'ang bcu drug shes par gyis/ /gre dbo mtshan mo 'thob par byed/ /nyi ma'i mdun na tha skar yin/ /grib tshod sor brgyad nyi ma 'khor/ /nyi ma'i bu ni mig dmar te/ /gza' rno shin du mi zad yin/ /khyim</text></item>
<item><p>223a4</p><section>mdo sde</section><text>lug la ni yang dag gnas/ /dpyid zla tha chungs mar gyi ngo'i/ /dang po tshes gcig sa ri ste/ /tshes gnyis la ni sa ga yin/ /tshes gsum la ni lha mtshams yin/ /tshes bzhi la ni snron yin te/ /tshes lnga la ni snrums</text></item>
<item><p>223a5</p><section>mdo sde</section><text>yin no/ /tshes drug la ni chu stod yin/ /tshes bdun la ni chu smad yin/ /tshes brgyad la ni byi zhin te/ /tshes dgu la ni gro zhin yin/ /tshes bcu la ni mon grum ste/ /tshes bcu gcig la mon gre yin/ /tshes bcu</text></item>
<item><p>223a6</p><section>mdo sde</section><text>gnyis la khrums stod yin/ /tshes bcu gsum la khrums smad yin/ /tshes bcu bzhi la nam gru ste/ /tshes bcwa lnga la tha skar yin/ /de ni zla ba phyed yin te/ /zla ba yar gyi tshes gcig la/ /bra nye sgrub par byed pa yin/ /</text></item>
<item><p>223a7</p><section>mdo sde</section><text>tshes gnyis la ni smin drug ste/ /tshes gsum la ni snar ma yin/ /tshes bzhi la ni mgo yin te/ /tshes lnga la ni lag yin no/ /tshes drug la ni nab so ste/ /tshes bdun la ni rgyal yin no/ /tshes brgyad la ni skag yin te/ /</text></item>
<item><p>223a8</p><section>mdo sde</section><text>tshes dgu la ni mchu yin no/ /tshes bcu la ni gre yin te/ /tshes bcu gcig la dbo yin no/ /tshes bcu gnyis la me bzhi yin/ /tshes bcu gsum la nag pa ste/ /tshes bcu bzhi la sa ri yin/ /zla rangs tshes ni</text></item>
<item><p>223b1</p><section>mdo sde</section><text>bcwa lnga la/ /sa ga yin te sa ga yi/ /go rims brjod bya byang phyogs su/ /kha bltas nyi ma yongs su 'khor/ /mtshan mo mnyam mtshungs rnam pa ste/ /bcu lnga bcwa lngar bshad pa yin/ /nag pas mtshan mo 'thob par</text></item>
<item><p>223b2</p><section>mdo sde</section><text>byed/ /nyin par yang ni smin drug yin/ /grib tshod dag kyang gom pa drug /nyi ma yongs su 'khor bar byed/ /lha min bla ma pa ba sangs/ /'dir yang zhing zhes gdags pa yin/ /khyim glang yin te mkhas rnams kyis/ /</text></item>
<item><p>223b3</p><section>mdo sde</section><text>zla ba bdun po bshad pa yin/ /dbyar zla ra ba mar gyi ngo'i/ /dang po tshes gcig lha mtshams sgrub/ /tshes gnyis la ni snron yin te/ /tshes gsum la ni snrums yin no/ /tshes bzhi la ni chu stod yin/ /tshes lnga la ni chu smad yin/ /tshes drug</text></item>
<item><p>223b4</p><section>mdo sde</section><text>la ni byi zhin yin/ /tshes bdun la ni gro zhin yin/ /tshes brgyad la ni mon grum ste/ /tshes dgu la ni mon gre yin/ /tshes bcu la ni khrum stod yin/ /tshes bcu gcig la khrum smad yin/ /tshes bcu gnyis la nam gru ste/ /tshes bcu gsum la</text></item>
<item><p>223b5</p><section>mdo sde</section><text>tha skar yin/ /tshes bcu bzhi la bra nye yin/ /tshes bcwa lnga la smin drug ste/ /de ni zla phyed zla ba yar/ /tshes gcig la ni snar ma sgrub/ /tshes gnyis la ni mgo yin te/ /tshes gsum la ni lag yin no/ /tshes</text></item>
<item><p>223b6</p><section>mdo sde</section><text>bzhi la ni nab so ste/ /tshes lnga la ni rgyal yin no/ /tshes drug la ni skag yin te/ /tshes bdun la ni mchu yin no/ /tshes brgyad la ni gre yin te/ /tshes dgu la ni dbo yin no/ /tshes bcu la ni me bzhi ste/ /</text></item>
<item><p>223b7</p><section>mdo sde</section><text>tshes bcu gcig la nag pa yin/ /tshes bcu gnyis la sa ri ste/ /tshes bcu gsum la sa ga yin/ /tshes bcu bzhi la lha mtshams te/ /tshes bcu lnga la snron yin no/ /dbyar zla ra ba'i rim brjod bya/ /byang phyogs</text></item>
<item><p>223b8</p><section>mdo sde</section><text>kha ltas nyi ma 'khor/ /'phel byed nyin par bcu drug tu/ /shes bya mtshan mo'ang bcu bzhi yin/ /sa gas mtshan mo 'thob par byed/ /nyi ma'i mdun na mgo yin no/ /grib tshod gom pa bzhi yin te/ /</text></item>
<item><p>224a1</p><section>mdo sde</section><text>'di ni yongs su 'khor bar byed/ /der zhing gza' lhag nyi ma'i bu/ /'jam por byed pa'i gza' yin no/ /sbyor ba'i khyim yin nyin par 'gro/ /brgyad pa yin par brjod pa yin/ /dbyar zla 'bring po'i tshes gcig</text></item>
<item><p>224a2</p><section>mdo sde</section><text>la/ /snrums ni sgrub par byed pa yin/ /tshes gnyis la ni chu stod yin/ /tshes gsum la ni chu smad yin/ /tshes bzhi la ni byi zhin te/ /tshes lnga la ni gro zhin no/ /tshes drug la ni mon grum ste/ /tshes bdun la ni mon gre yin/ /</text></item>
<item><p>224a3</p><section>mdo sde</section><text>tshes brgyad la ni khrums stod yin/ /tshes dgu la ni khrums smad yin/ /tshes bcu la ni nam gru ste/ /tshes bcu gcig la tha skar yin/ /tshes bcu gnyis la bra nye ste/ /tshes bcu gsum la smin drug yin/ /tshes bcu bzhi</text></item>
<item><p>224a4</p><section>mdo sde</section><text>la snar ma ste/ /tshes bcwa lnga la mgo yin no/ /de ni zla ba phyed yin te/ /zla ba yar gyi tshes gcig la/ /lag ni sgrub par byed pa yin/ /tshes gnyis la ni nab so yin/ /tshes gsum la ni rgyal yin no/ /tshes bzhi la ni</text></item>
<item><p>224a5</p><section>mdo sde</section><text>skag yin no/ /tshes lnga la ni mchu yin no/ /tshes drug la ni gre yin no/ /tshes bdun la ni dbo yin te/ /tshes brgyad la ni me bzhi yin/ /tshes dgu la ni nag pa ste/ /tshes bcu la ni sa ri yin/ /tshes bcu gcig</text></item>
<item><p>224a6</p><section>mdo sde</section><text>la sa ga ste/ /tshes bcu gnyis la lha mtshams yin/ /tshes bcu gsum la snron yin te/ /tshes bcu bzhi la snrums yin no/ /zla nya zla bar chu stod yin/ /bdag gis dbyar 'bring rim brjod bya/ /byang</text></item>
<item><p>224a7</p><section>mdo sde</section><text>phyogs bzhin gyi dkyil 'khor bltas/ /nyi ma yongs su 'khor bar byed/ /nyin par yud tsam bcu bdun te/ /mtshan mo yang ni bcu gsum yin/ /snron gyis kyang ni mtshan mo 'thob/ /nyi mar bcas na</text></item>
<item><p>224a8</p><section>mdo sde</section><text>nabs so yin/ /grib tshod gom pa gnyis yin te/ /nyi ma yongs su 'khor bar byed/ /zla ba zhes bya zhing yin te/ /lag dang yang dag ldan pa yin/ /'di khyim sbal pa zhes bya ba/ /zla ba dgu par</text></item>
<item><p>224b1</p><section>mdo sde</section><text>bshad pa yin/ /dbyar zla tha chungs mar ngo yi/ /tshes gcig la ni chu smad sgrub/ /tshes gnyis byi zhin gro bzhin te/ /tshes gsum la ni mon grum yin/ /tshes bzhi la ni mon gre ste/ /tshes lnga la ni khrums stod yin/ /tshes drug la ni</text></item>
<item><p>224b2</p><section>mdo sde</section><text>khrums smad yin/ /tshes bdun la ni nam gru ste/ /tshes brgyad la ni tha skar yin/ /tshes dgu la ni bra nye ste/ /tshes bcu la ni smin drug yin/ /tshes bcu gcig la snar ma yin/ /tshes bcu gnyis la mgo yin no/ /tshes</text></item>
<item><p>224b3</p><section>mdo sde</section><text>bcu gsum la lag yin no/ /tshes bcu bzhi la nab so yin/ /tshes bcu lnga la rgyal yin te/ /de ni zla ba phyed yin no/ /zla ba yar gyi tshes gcig la/ /skag ni sgrub par byed pa yin/ /tshes gnyis la ni mchu</text></item>
<item><p>224b4</p><section>mdo sde</section><text>yin no/ /tshes gsum la ni gre yin te/ /tshes bzhi la ni dbo yin no/ /tshes lnga la ni me bzhi ste/ /tshes drug la ni nag pa yin/ /tshes bdun la ni sa ri ste/ /tshes brgyad la ni sa ga yin/ /tshes dgu la ni</text></item>
<item><p>224b5</p><section>mdo sde</section><text>lha 'tshams te/ /tshes bcu la ni snron yin no/ /tshes bcu gcig la snrums yin te/ /tshes bcu gnyis la chu stod yin/ /tshes bcu gsum la chu smad yin/ /tshes bcu bzhi la byi zhin te/ /zla ba</text></item>
<item><p>224b6</p><section>mdo sde</section><text>rangs la gro bzhin no/ /bdag gis dbyar tha'i rim brjod bya/ /de bzhin byang gi phyogs su ni/ /nyi ma gdong phyed bltas te 'khor/ /nyin par bcwa brgyad thob nas kyang / /mtshan mo yang ni bcu gnyis te/ /chu stod kyis ni</text></item>
<item><p>224b7</p><section>mdo sde</section><text>mtshan mo 'thob/ /nyi ma'i mdun na mchu yin no/ /grib tshod gom pa phyed yin te/ /nyi ma yongs su 'khor bar byed/ /'dir zhing nyi ma ldan pa yin/ /sas kyang gzer ni gtong bar byed/ /'dir khyim seng ger shes par</text></item>
<item><p>224b8</p><section>mdo sde</section><text>gyis/ /zla ba bcu po bshad pa yin/ /ston zla ra ba mar gyi ngo'i/ /dang por tshes gcig mon grum sgrub/ /tshes gnyis la ni mon gre ste/ /tshes gsum la ni khrums stod yin/ /tshes bzhi la ni khrums smad yin/ /tshes lnga la ni</text></item>
<item><p>225a1</p><section>mdo sde</section><text>nam gru ste/ /tshes drug la ni tha skar yin/ /tshes bdun la ni bra nye ste/ /tshes brgyad la ni smin drug yin/ /tshes dgu la ni snar ma ste/ /tshes bcu la ni mgo yin no/ /tshes bcu gcig la lag yin te/ /tshes</text></item>
<item><p>225a2</p><section>mdo sde</section><text>bcu gnyis la nab so yin/ /tshes bcu gsum la rgyal yin te/ /tshes bcu bzhi la skag yin no/ /tshes bcu lnga la mchu yin te/ /de ni zla ba phyed yin no/ /zla ba yar gyi tshes gcig la/ /gre ni sgrub par byed pa ste/ /</text></item>
<item><p>225a3</p><section>mdo sde</section><text>tshes gnyis la ni dbo yin no/ /tshes gsum la ni me bzhi ste/ /tshes bzhi la ni nag pa yin/ /tshes lnga la ni sa ri ste/ /tshes drug la ni sa ga yin/ /tshes bdun la ni lha mtshams te/ /tshes brgyad la ni</text></item>
<item><p>225a4</p><section>mdo sde</section><text>snron yin no/ /tshes dgu la ni snrums yin te/ /tshes bcu la ni chu stod yin/ /tshes bcu gcig la chu smad yin/ /gro bzhin byi bzhin tshes bcu gnyis/ /tshes bcu gsum la mon grum ste/ /tshes bcu bzhi la mon</text></item>
<item><p>225a5</p><section>mdo sde</section><text>gre yin/ /zla ba nya ba'i zla rangs la/ /khrums stod ces ni bya ba yin/ /bdag gis ston zla ra rim brjod/ /lho phyogs nyi ma'i 'khor lo ldog /nyin par yang ni bcu bdun te/ /mtshan mo yang ni bcu gsum yin/ /</text></item>
<item><p>225a6</p><section>mdo sde</section><text>gro zhin gyis kyang mtshan mo 'thob/ /nyi ma'i mdun na gre yin te/ /grib tshod dag kyang gom pa gnyis/ /nyi ma yongs su 'khor bar byed/ /zla bu gza' lhag ces bya ba/ /der ni zhing la yang dag gnas/ /</text></item>
<item><p>225a7</p><section>mdo sde</section><text>der khyim bu mo bzhag pa ste/ /zla ba bcu gcig bdag gis bshad/ /ston zla 'bring po mar gyi ngo'i/ /dang por tshes gcig khrums smad sgrub/ /tshes gnyis la ni nam gru ste/ /tshes gsum la ni tha skar yin/ /</text></item>
<item><p>225a8</p><section>mdo sde</section><text>tshes bzhi la ni bra nye ste/ /tshes lnga la ni smin drug yin/ /tshes drug la ni snar ma ste/ /tshes bdun la ni mgo yin no/ /tshes brgyad la ni lag yin te/ /tshes dgu la ni nab so yin/ /tshes bcu la ni rgyal yin te/ /tshes</text></item>
<item><p>225b1</p><section>mdo sde</section><text>bcu gcig la skag yin no/ /tshes bcu gnyis la mchu yin te/ /tshes bcu gsum la gre yin no/ /tshes bcu bzhi la dbo yin te/ /tshes bcu lnga la me bzhi yin/ /de ni zla ba phyed yin te/ /zla yar tshes gcig nag pa sgrub/ /</text></item>
<item><p>225b2</p><section>mdo sde</section><text>tshes gnyis la ni sa ri ste/ /tshes gsum la ni sa ga yin/ /tshes bzhi la ni lha mtshams te/ /tshes lnga la ni snron yin no/ /tshes drug la ni snrums yin te/ /tshes bdun la ni chu stod yin/ /tshes brgyad la ni chu smad</text></item>
<item><p>225b3</p><section>mdo sde</section><text>yin/ /tshes dgur byi zhin gro zhin te/ /tshes bcu la ni mon grum yin/ /tshes bcu gcig la mon gre yin/ /tshes bcu gnyis la khrums stod yin/ /tshes bcu gsum la khrums smad yin/ /tshes bcu bzhi la</text></item>
<item><p>225b4</p><section>mdo sde</section><text>nam gru ste/ /zla rangs nya tshe tha skar yin/ /de ni zla ba phyed yin te/ /ston zla 'bring po'i ngo la ni/ /lo skor bdag gis brjod par bya/ /lho yi phyogs su kha ltas te/ /nyi ma yongs su 'khor bar byed/ /nyin par</text></item>
<item><p>225b5</p><section>mdo sde</section><text>bcu drug 'gro byed cing / /mtshan mo yang ni bcu bzhi yin/ /khrums stod kyis ni mtshan mo 'thob/ /nyi ma'i mdun na nag pa yin/ /grib tshod dag ni gom bzhi ste/ /nyi ma yongs su 'khor bar byed/ /</text></item>
<item><p>225b6</p><section>mdo sde</section><text>lha min bla ma pa ba sangs/ /gza' ni zhing la rnam par gzhag /'dir khyim srang zhes bya ba bzhag /zla ba bcu gnyis bshad pa yin/ /yongs su 'khor ba de yis ni/ /lo ni de ltar 'gro bar byed/ /</text></item>
<item><p>225b7</p><section>mdo sde</section><text>mig stong yang dang yang du ni/ /'dus te chos kyi phyogs la ltos/ /khyod ni shes rab gzhi yin na/ /chos ma yin pa'ang bzlog par gyis/ /chos gnas tshul khrims phun sum tshogs/ /thos phyug</text></item>
<item><p>225b8</p><section>mdo sde</section><text>mkhas pa bsam gtan pa/ /de dag khyod kyis chos gos dang / /bza' btung rnams kyis rjes su srungs/ /yang dag gnas te brgya byin gyis/ /rnga bong la ni thal sbyar nas/ /rab tu smras pa</text></item>
<item><p>226a1</p><section>mdo sde</section><text>bdag cag gis/ /bya ba yang ni bsgo bar gyis/ /smras pa/ lha yi bla ma khyod kyis su/ /rtag par tshangs par spyod pa srungs/ /rig sngags sman dang gsang sngags rnams/ /thams cad la</text></item>
<item><p>226a2</p><section>mdo sde</section><text>ni bya ba sgrubs/ /las kun drang srong zla ba dang / /zla ba chung dang zhag dang bzhi/ /bzo yi las kyi mtha' kun la/ /gtso bo yin par bkod pa yin/ /drag po dung gi sna can dang / /dgon pa dang ni lci ba ste/ /</text></item>
<item><p>226a3</p><section>mdo sde</section><text>gnod sbyin bzhi po de dag ni/ /mchod sbyin rib mar gtso bor bkod/ /rgya mtsho chu lha 'jog po dang / /rin chen skyong dang ring du 'gro/ /sa yid tshes dang zla srungs dang / /gnas thar byed pa rgya mtsho ni/ /gtso bor</text></item>
<item><p>226a4</p><section>mdo sde</section><text>gzhag ste ma dros dang / /khab kyis lus 'bigs chu lhas byin/ /ri dgas 'khrugs pa klu de bzhi/ /klu rnams kyi ni gtso bor bkod/ /khyod ni dge ba rab skyed pa/ /ne tso yi ni khyab byed</text></item>
<item><p>226a5</p><section>mdo sde</section><text>pa/ /mkhas pa zhing gi gtso bo ste/ /de 'dra ba ni ji lta bu/ /khyod ni snying po kho nas kyang / /me yi rtse mo'i gtso bo ste/ /khyod ni rlung dmar 'gul g.yo ba/ /rlung yang ba yi gtso bo yin/ /</text></item>
<item><p>226a6</p><section>mdo sde</section><text>rdo rje'i mig dang seng ge'i mig /legs mthong lag na mdung gsum thogs/ /lha mo bzhi po de dag ni/ /grong khyer gtso bor bkod pa yin/ /gong ma'i char skyes rtsibs mu khyud/ /</text></item>
<item><p>226a7</p><section>mdo sde</section><text>'khor lo spen pa gnod sbyin bzhi/ /de dag rin chen brtags pa la/ /nyo tshong byed pa'i gtso bor bkod/ /phyogs mtshams su ni bzhi yin te/ /bsrung ba'i phyir ni yang dag gnas/ /yul</text></item>
<item><p>226a8</p><section>mdo sde</section><text>'khor grong khyer thams cad du/ /bsrung ba'i phyir ni 'byung po bkod/ /drang srong dag ni thams cad dang / /lha yi tshogs dang klu rnams dang / /lha ma yin dang mi rnams kyi/ /bar</text></item>
<item><p>226b1</p><section>mdo sde</section><text>yang rjes su yi rang byed/ /lung bstan rab tu rgyal ba mchog /thub pa yi ni gtso bo ste/ /khyod ni skye dang 'gag pa dang / /zas dang ro dang me tog mchog /khyod ni dri 'phel byed pa ste/ /shu dag rdzogs byed</text></item>
<item><p>226b2</p><section>mdo sde</section><text>'bras bu'i mchog /khyod ni lam bde skyed pa ste/ /rnam par 'tshe las rgyal ba'i gtso/ /dga' bo dang ni nye dga' gnyis/ /ri bo rnams kyi gtso bor bkod/ /nor rgyas bu dang thang shing zhing / /lci</text></item>
<item><p>226b3</p><section>mdo sde</section><text>mchog mig dmar smugs byed skem/ /khyod ni dbyangs can chu yi gtso/ /khyod ni grub dang yid 'phrog pa/ /zla ba 'phrog par byed pa ste/ /bcud kyi len gyi gtso bo yin/ /gza' dang rgyu skar dus kyang yin/ /</text></item>
<item><p>226b4</p><section>mdo sde</section><text>khyim rnams thams cad rnam par gzhag /rgyal po chen po bzhi yang ni/ /skal ldan rgyur ni rnam par gzhag /lus ngan gnod sbyin rnams kyi gtso/ /grul bum rnams kyi 'phags skyes po/ /</text></item>
<item><p>226b5</p><section>mdo sde</section><text>klu rnams kyi ni mig mi bzang / /dri za rnams kyi yul 'khor srung / /thams cad kyi gling chen po bzhi/ /gling gzhan brgyad khrid thams cad du/ /drang srong rnga bong gis gang yongs su skyong ba ma bkod par</text></item>
<item><p>226b6</p><section>mdo sde</section><text>btang ba'i gnas ci yang med do/ /de ltar lha dang / klu dang / gnod sbyin dang / lha ma yin dang / nam mkha' lding dang / mi'am ci dang / lto 'phye chen po dang / mi dang mi ma yin pa de dag thams</text></item>
<item><p>226b7</p><section>mdo sde</section><text>cad kyis kyang legs so zhes bya ba byas par gyur to/ /drang srong rnga bong gi bya ba de la yang dag par rjes su yi rang bar gyur to/ /bya ba de ni mchod pa dang / rim gro bya bar so sor gnas par gyur to/ /de'i rjes</text></item>
<item><p>226b8</p><section>mdo sde</section><text>la shin du yun ring zhig na drang srong thub pa lam zhes bya ba byung ste/ des kyang skar ma'i dpyad rab tu byas so/ /zhag gis mi thub pa dang / shol yod pa yang bshad do/ /yang de'i tshe drang srong thub pa'i gnas rten ga la bar klu thams</text></item>
<item><p>227a1</p><section>mdo sde</section><text>cad 'dus te/ de dag drang srong skar ma la dga' ba mchog tu bla ma la gus pa dang gces par byed pa skyes te/ de la mchod pa'i las bya ba'i phyir ci nus su brtson par gyur to/ /'phags pa 'dus pa chen po'i sde theg pa</text></item>
<item><p>227a2</p><section>mdo sde</section><text>chen po'i mdo las nyi ma'i snying po'i le'u bcu gcig pa rdzogs te/ rgyu skar gyi sbyor ba rnam par gzhag pa'i le'u rdzogs so// // 'phags pa shin du rgyas pa chen po'i sde nyi ma'i snying po zhes bya ba'i mdo/ bam po</text></item>
<item><p>227a3</p><section>mdo sde</section><text>bcu gcig pa/ rgya mtshos smras pa/ nam mkha' la ni rgyu skar tshogs/ /ji ltar bzhag pa bzhin du ni/ /khyod kyis sngon gyi tshe rabs dran/ /mkhas khyod srid gsum kun gyi gtso/ /khyod kyi snying rje byams pa dper/ /</text></item>
<item><p>227a4</p><section>mdo sde</section><text>shes gsal 'gro la snying brtse bzhin/ /kun dpal 'di nas khyod kyis ni/ /lag 'gro thams cad thar bar gyis/ /srid gsum tshul brtul mtshungs med khyod/ /lag 'gro de kun tshim byed khyod/ /khyod ni drang</text></item>
<item><p>227a5</p><section>mdo sde</section><text>srong kun gyi bla/ /mi rnams kyis ni mchod par 'os/ /'gro ba kun dpal khyod la ni/ /lha dang lag 'gro gnod sbyin tshogs/ /rten gyi yul rnams thams cad pa/ /lag 'gro myur du thar bar gyis/ /de nas drang</text></item>
<item><p>227a6</p><section>mdo sde</section><text>srong skar ma la dga' ba dkon mchog gsum la mchog tu yid dang ba bskyed par 'dod nas de lta bu'i klu'i tshogs thams cad la shin du rigs pa'i tshig snyan pa dag gis 'di skad ces smras so/ /yon tan de</text></item>
<item><p>227a7</p><section>mdo sde</section><text>'dra bdag la med/ /drang srong rnga bong bdag ma yin/ /khyed cag 'di nas thar byed par/ /bdag gis nus pa ma yin no/ /gang gis bskal pa du mar ni/ /dka' thub dka' ba bzod pa spyad/ /khyod cag thar</text></item>
<item><p>227a8</p><section>mdo sde</section><text>bar byed pa yi/ /drang srong gzhan de blta bar gyis/ /rtag tu brtson zhing sbyin pa byin/ /mkhas shing glang chen rta dang ni/ /shing rta bu dang chung ma dang / /nor gyis sems can phan pa byas/ /rkang lag mgo dang rna ba dang / /</text></item>
<item><p>227b1</p><section>mdo sde</section><text>mig dang lpags pa khrag dang ni/ /bu bran bran mo bza' btung mang / /mal cha kha zas sngon chad btang / /snying rje dang ni byams pa yis/ /khyed cag thar byed srid gsum na/ /mtshungs med bsam gtan dga' 'byung</text></item>
<item><p>227b2</p><section>mdo sde</section><text>ba/ /de ni drang srong rnga bong ste/ /kun du brtse zhing byang chub sems/ /sngon chad rig byed pha rol phyin/ /sems can mang po sdug bsngal gyis/ /nyam thag pa ni thar bar byas/ /sems can gcig gi ched du</text></item>
<item><p>227b3</p><section>mdo sde</section><text>yang / /sngon gyi tshe rabs de bskal par/ /dmyal bar 'gro bzod de yi dags/ /de ni 'jig rten sangs rgyas byung / /sems can sdug bsngal nyam thag kun/ /sdug bsngal mthar mdzad rnga bong yin/ /sems can</text></item>
<item><p>227b4</p><section>mdo sde</section><text>sman phyir brtson 'grus dang / /snying rje brtan pos de srid 'khor/ /rnga bong de ni skyes pa na/ /rgyal sras bu ram shing ba yi/ /rigs su zas gtsang gi ni sras/ /des ni btsas ma thag tu khyab/ /srid gsum bde 'byung</text></item>
<item><p>227b5</p><section>mdo sde</section><text>'jig rten dpal/ /yid bde rnam pa sna tshogs dang / /lha dang klu yi bu rnams dang / /'byung po gnod sbyin rgyal pos khyab/ /der ni mchod phyir thams cad lhags/ /de yis gom pa bdun bor te/ /ri dang rgya</text></item>
<item><p>227b6</p><section>mdo sde</section><text>mtshor bcas pa yi/ /sa ni thams cad 'khrugs par gyur/ /'gro ba rga nad sdug bsngal dang / /'chi bas gzir las ngas bsgral zhing / /zhi ba bde ba mya ngan med/ /skam la dgod ces shAka sras gsungs/ /me tog</text></item>
<item><p>227b7</p><section>mdo sde</section><text>dri dang rin chen dag /lha klu rnams kyis gtor gyur cing / /'byung po'i tshogs rnams sna tshogs kyis/ /sras po la ni bstod gyur pa/ /bskal pa mang po du mar yang / /sngon chad khyod kyis dul ba dang / /sbyin dang bsam gtan dgyes la brten/ /</text></item>
<item><p>227b8</p><section>mdo sde</section><text>sems can kun ched sdug bsngal bzod/ /'di la skye ba 'di yang ni/ /thams cad kyi ni tha ma lags/ /sdug bsngal thams cad zhi mdzad par/ /ring por mi thogs khyod 'tshang rgya/ /des kyang dpa' bo brtan par gyur/ /mtshungs pa med de bud med tshogs/ /</text></item>
<item><p>228a1</p><section>mdo sde</section><text>drug khrid tham pa spangs nas su/ /spyod pa rab bstan lo drug spyod/ /g.yo sgyu can ni sder bcas pa'i/ /bdud ni gcig pus bcom nas kyang / /byang chub zhi mchog gzhal med brnyes/ /mya ngan med lam don dam</text></item>
<item><p>228a2</p><section>mdo sde</section><text>gzigs/ /byams dang ye shes thugs rje yis/ /sems can kun dang mi mnyam zhing / /'byung po dag ni thams cad la/ /de ni byams pa'i thugs mnyam pa/ /sems can gang la'ang mtho mi 'tsham/ /</text></item>
<item><p>228a3</p><section>mdo sde</section><text>sems can thams cad sdug bsngal las/ /thar bar mdzad cing de yang ni/ /rnam bcings btson ra thar mdzad pa/ /ma ga d+hA na de gnas shing / /'gro ba'i nang na chos kyang ston/ /de la khyod kyis gsol ba thob/ /</text></item>
<item><p>228a4</p><section>mdo sde</section><text>byams pa'i yid kyis rnam par ltos/ /drang srong mchog gi thad du deng / /'gro ba'i sdug bsngal thams cad las/ /khyed cag yongs su thar bar byed/ /rang nyid kyang ni 'dong bar gyis/ /dga' mchog bde ba 'dod rnams</text></item>
<item><p>228a5</p><section>mdo sde</section><text>kyis/ /phyin cad mkha' lding thams cad las/ /'jigs pa khyed la mi 'byung ngo / /rtag bde sdug bsngal bral dgar gyis/ /btson ra 'di ni g.yo sgyu can/ /bdud ni khyed la rnam par 'tshe/ /ji ltar nga yis bshad pa</text></item>
<item><p>228a6</p><section>mdo sde</section><text>bzhin/ /thams cad kyang ni gzung bar gyis/ /yang de'i tshe drang srong thub pa'i gnas rten du klu dang / klu chen po pho dang / mo dang / khye'u dang / bu mo gang dag thams cad 'dus pa de dag thams cad</text></item>
<item><p>228a7</p><section>mdo sde</section><text>kyis thal mo rab tu sbyar te 'di skad ces smras so/ /'jig rten thams cad las khyad par du 'phags pa/ chos thams cad kyi dbang gi pha rol tu phyin pa/ sems can thams cad kyi sdug bsngal sel bar mdzad pa/ bde ba thams cad sbyin par</text></item>
<item><p>228a8</p><section>mdo sde</section><text>mdzad pa/ dga' ba thams cad skyed par mdzad pa/ shes rab thams cad kyi pha rol du phyin pa/ rtag tu byams pa'i thugs dang ldan pa/ thugs rje thams cad kyis khyab pa/ phrin las thams cad sgrub par mdzad pa/ lam thams cad ston pa/ yang</text></item>
<item><p>228b1</p><section>mdo sde</section><text>dag pa'i mig gsung ba/ lha dang klu rnams kyis mchod pa la phyag 'tshal lo/ /srid pa gsum gyi dgra bcom pa/ mchod pa thams cad 'os/ bdag cag thams cad sdug bsngal gyi btson ra 'dir 'phangs lags na 'di nas bdag cag thar bar mdzad par</text></item>
<item><p>228b2</p><section>mdo sde</section><text>gsol/ klu de dag dang lhan cig bdag cag gnas par bgyi'o/ /bcom ldan 'das kyis klu de dag thams cad sngon gyi lus kyi gzugs ji lta ba bzhin du bkod de/ gnas de nas 'gro bar mi nus so/ /de dag thams cad kyis drang srong skar ma la</text></item>
<item><p>228b3</p><section>mdo sde</section><text>dga' ba la smras pa/ de bzhin gshegs pa de ni bden te/ sems can thams cad la bde bar bzhed pa rnam par mi 'tshe ba'i chos nyid yin no/ /de la bdag cag skyabs su nye bar gnas so/ /'di nas myur du bzhud cig /bdud</text></item>
<item><p>228b4</p><section>mdo sde</section><text>kyi 'ching ba 'di las bdag cag thar bar mdzod cig /skar ma la dga' bas 'di skad ces smras so/ /de bzhin gshegs pa drang srong sems can la phan pa dang bde ba'i phyir snying rje chen po'i rgyu 'thun pa thams cad mkhyen pa</text></item>
<item><p>228b5</p><section>mdo sde</section><text>thub pa des byang chub sems dpa' sems dpa' chen po rnams la 'khor ba'i 'khor lo rnam par ldog par bya ba'i phyir dang / byang chub kyi lam rnam par dag par bya ba'i phyir dang / rgyu dang 'bras bu'i sems can yang dag par bstan</text></item>
<item><p>228b6</p><section>mdo sde</section><text>pa'i phyir zhes bya ba nas sangs rgyas kyi spyan gyi bar du thob par bya ba'i phyir mang por ma byung ba la dmigs pa dang / nyan thos dang thun mong ba sems can la dmigs pa'i gnas pa mchog bstan to/ /yang byang chub sems dpa'</text></item>
<item><p>228b7</p><section>mdo sde</section><text>sems dpa' chen po slob dpon la rag las pa rnams las yang dag par byung ba dang / so sor brtags pa la dmigs pa tshangs pa'i gnas pa bstan to/ /da ltar de bzhin gshegs pa de ni sangs rgyas kyi zhing gang gA'i</text></item>
<item><p>228b8</p><section>mdo sde</section><text>klung gi bye ma snyed grangs med pa dpag tu med pa rdul phra rab kyi rdul snyed na theg pa bla na med pa'i pha rol du phyin pa drug yongs su rdzogs pa'i byang chub sems dpa' sems dpa' chen po rnams dang / sems can thams</text></item>
<item><p>229a1</p><section>mdo sde</section><text>cad 'khor ba'i rgya mtsho las bsgral ba'i phyir dang / bdud bzhi gdul ba'i phyir dang / dkon mchog gsum gyi gdung rgyun mi gcad pa'i phyir chos kyi chus khrus mdzad do/ /da ltar shin du kun du rtog pa'i nyon mongs pa'i tshogs kyi sems</text></item>
<item><p>229a2</p><section>mdo sde</section><text>can gyi khams la dmigs pa med pa/ kun nas ldang ba med pa/ rgyu ba med pa/ gzhi med pa/ mtshan nyid med pa/ mtshan ma med pa/ chags pa med pa/ rnam par gzhag pa med pa/ rdul med pa/ mun pa med pa/</text></item>
<item><p>229a3</p><section>mdo sde</section><text>snang ba med pa/ gzung ba med pa/ gsal byed med pa/ spyod pa med pa/ tha mi dad pa nyid ces bya ba nas phung po dang / khams dang / skye mched dang / 'byung ba chen po thams cad dang / mig gi rang bzhin tshor ba po med pa'i sred pa zhes</text></item>
<item><p>229a4</p><section>mdo sde</section><text>bya ba'i bar nas/ yid kyi rang bzhin tshor ba po med pa'i sred pa'i bar la smon pa med pa dang / mngon par 'du byed pa med pa dang / 'jug pa med pa'i chos kyi dbyings dang / yang dag pa'i mtha' dang / 'gag pa med pa dang / de bzhin</text></item>
<item><p>229a5</p><section>mdo sde</section><text>nyid 'dres pa med pa dang / gang 'jug pa med pa'i chos kyi dbyings don dam pa stong pa nyid dang / phyir mi ldog pa'i chos thams cad mnyam pa nyid kyis sgrol ba/ phyad pa'i ye shes kyi spyod pa dang ldan pa/ yang dag par dmigs pa'i</text></item>
<item><p>229a6</p><section>mdo sde</section><text>de bzhin gshegs pa 'di ni byang chub sems dpa' sems dpa' chen po pha rol du phyin pa drug gi spyod pa dag la yongs su sbyang ba byas pa/ sems nam mkha' dang mnyam zhing mtshungs pa/ ma chags pa'i ye shes mnyam pa nyid</text></item>
<item><p>229a7</p><section>mdo sde</section><text>thob pa/ lta ba thams cad kyi bag chags kyi nyon mongs pa yang dag par bcom pa rnams la tshangs pa'i gnas pa dmigs pa med pa ston to/ /kye drang srong skar ma la dga' bas bstan pa 'di bshad pa na yang klu'i rgyal po rgya mtsho dang /</text></item>
<item><p>229a8</p><section>mdo sde</section><text>klu'i rgyal po lus 'bigs pa'i khab ces bya ba dang / klu'i rgyal po zla ba la rtsub pa zhes bya ba dang / klu'i rgyal po rin chen skyong zhes bya ba de dag byang chub kyi spyod pa'i dge ba'i rtsa ba sngon bsags pa'i smon lam yang dag</text></item>
<item><p>229b1</p><section>mdo sde</section><text>par rjes su dran pas de dag snang ba dang / rnam par bsgyings pa dang ldan pa'i gzungs thob par gyur to/ /de'i tshe klu gzhan brgyad bcu rtsa bzhi ni byang chub kyi spyod pa'i rtsa ba sngon bsags pa'i smon lam yang dag par rjes su dran</text></item>
<item><p>229b2</p><section>mdo sde</section><text>pas byang chub kyi sems mi brjed pa'i ting nge 'dzin thob par gyur to/ /byang chub sems dpa' skar ma la dga' ba la de dag gis 'di skad ces smras so/ /khyod bzhud la snying rje chen po thob pa gang gis 'dir bdag cag bdud</text></item>
<item><p>229b3</p><section>mdo sde</section><text>kyi 'ching ba 'di las yongs su thar bar bgyid pa'i de bzhin gshegs pa'i snying rje chen po thob pa de la bdag cag gi tshig gis gsol ba thob shig /de bzhin du bya'o zhes smras nas byang chub sems dpa' sems dpa' chen po</text></item>
<item><p>229b4</p><section>mdo sde</section><text>skar ma la dga' ba drang srong gi cha byad kyis 'khor drang srong stong phrag mang po dang de nas rdzu 'phrul gyis song ngo / /'phags pa 'dus pa chen po'i sde theg pa chen po'i mdo las nyi ma'i snying po'i le'u bcu gcig pa las brgyad pa'o// //</text></item>
<item><p>229b5</p><section>mdo sde</section><text>bcom ldan 'das la klu thams cad skyabs su nye bar gnas pa bdud sdig can gyis thos te/ shas cher 'khrugs shing skrag la rgya shug gi 'dab ma bzhin du lus rab tu 'dar zhing lus rngul nas lag pa gnyis bsgreng ste 'di skad</text></item>
<item><p>229b6</p><section>mdo sde</section><text>ces smras so/ /lag 'gro rnams ni skyabs su dong / /skye dgu thams cad rmongs gyur cing / /'chi med lam la gzhog byed pa/ /mi zad g.yo sgyu can la ltos/ /de'i tshe na bdud kyi bu mo mun bral ma zhes bya ba des 'di skad ces</text></item>
<item><p>229b7</p><section>mdo sde</section><text>smras so/ /sems can gang dag thos tsam gyis/ /dge sbyong la ni skyabs su mchis/ /gang dag de yi tshig thos shing / /de mthong ba lta smos ci 'tshal/ /brtson 'grus sna tshogs sbyor ba yis/ /</text></item>
<item><p>229b8</p><section>mdo sde</section><text>khyod kyis yun ni ring du gzigs/ /bka' mchid sna tshogs lhan cig mdzad/ /de yi sgyu ni ma bslabs sam/ /bdud kyis slar smras pa/ /dge sbyong gau tam brtan pa yin/ /rang bzhin mkhas</text></item>
<item><p>230a1</p><section>mdo sde</section><text>pa chen po ste/ /stong pa'i chos la yang dag zhugs/ /rgal nas skye dgu sgral bar byed/ /mun bral mas smras pa/ stong pa la ni gang zhugs pa/ /bdud rnams bye bas mi bskyod de/ /byang grol bde ba sbyin</text></item>
<item><p>230a2</p><section>mdo sde</section><text>bgyid pa/ /de la bdag ni skyabs su mchi/ /mtshan nyid ma mchis ldan pa yi/ /de bzhin nyid la gang rten cing / /ye shes kyi ni pha rol phyin/ /de la bdag ni skyabs su mchis/ /sgyu de</text></item>
<item><p>230a3</p><section>mdo sde</section><text>bdag gis bslab par bgyi/ /sems can thams cad rnam par dgrol/ /chos rnams kun la dbang sgyur ba'i/ /bla med sangs rgyas 'grub par shog /bdud kyi bu mo lnga brgya snyed bdud kyi gnas</text></item>
<item><p>230a4</p><section>mdo sde</section><text>der 'khod nas byang chub tu smon lam btab par gyur te/ bdud sdig can shas cher 'khrugs shing dngangs te rmongs nas stobs kyi shugs kyis 'chag sar zhugs te/ bdud kyi stobs kyi</text></item>
<item><p>230a5</p><section>mdo sde</section><text>shugs kyi cho 'phrul gyis byin gyis brlab pa de lta bu byin gyis brlabs so/ /gang gis drang srong skar ma la dga' ba de nas song nas ring po ma lon par drang srong thub pa'i gnas rten der bdud kyi gnas de nas nam mkha' las rdo'i char</text></item>
<item><p>230a6</p><section>mdo sde</section><text>pa me rab tu 'bar ba'i char mngon par rab tu dbab par brtsams te/ klu thams cad thal bar rlag par 'dod na/ bcom ldan 'das kyi mthus der me tog gi char rnam pa sna tshogs rab tu bab ste/ klu thams</text></item>
<item><p>230a7</p><section>mdo sde</section><text>cad rab tu dga' bar gyur to/ /dga' khyab mas smras pa/ kye bdud kyi bu mo dag khyed ltos shig /'dzam bu'i gling der dge sbyong gau ta ma la klu gang dag skyabs su dong ba de dag thams cad kyang</text></item>
<item><p>230a8</p><section>mdo sde</section><text>'di sdug bsngal mang pos gnod par byed na gang dag 'dir 'khod nas dge sbyong gau ta ma la skyabs su dong ba rang gi bu mo khyed la lta smos kyang ci dgos/ bdud kyi bu mos 'di skad ces smras so/ /sangs rgyas skyabs</text></item>
<item><p>230b1</p><section>mdo sde</section><text>su sems can su 'gro ba/ /bdud rnams bye bas gsad par mi nus te/ /tshul khrims nyams shing blo ni 'khrugs zin kyang / /de ni nges par skye ba'i pha rol 'gro/ /ston pa la ni me tog gcig gtor zhing / /</text></item>
<item><p>230b2</p><section>mdo sde</section><text>byang chub smon lam brtan po bskyed pas na/ /de ni bdud rnams du mas gsad mi nus/ /nem nur med par 'jig rten sangs rgyas 'gyur/ /de yis bslab pa'i gzhi ni gcig blangs shing / /tshig gi don</text></item>
<item><p>230b3</p><section>mdo sde</section><text>gcig tsam yang nyan byed la/ /byang chub phyir ni sems kyang bskyed pa de/ /sems can kha lo sgyur 'gyur nem nur med/ /yab klu tshogs 'di mthong ste sangs rgyas kyis/ /der ni me tog char pa sna</text></item>
<item><p>230b4</p><section>mdo sde</section><text>tshogs 'bebs/ /sangs rgyas yul gcig gis ni khyod la bsngos/ /der ni ci yang nus par ma gyur to/ /gang gis sems can de dag sdig zad cing / /bdag cag gi ni las kyi sgrib 'byang ba/ /</text></item>
<item><p>230b5</p><section>mdo sde</section><text>ched du lung bstan pa ni der nyan pa'i/ /rig pa gcig kyang der ni ston pas gsungs/ /de nas bdud sdig can shas cher 'khrugs shing gshe ste/ sdug bsngal zhing yid mi bde ba skyes nas mya ngan</text></item>
<item><p>230b6</p><section>mdo sde</section><text>gyi khang par gcig pu 'dug go/ /de'i tshe byang chub sems dpa' sems dpa' chen po skar ma la dga' ba bcom ldan 'das kyi tshangs pa'i gnas pa dmigs pa med pa'i gtam gyi tha mar mjug thogs su</text></item>
<item><p>230b7</p><section>mdo sde</section><text>bcom ldan 'das bzhugs pa der phyin te 'dug go/ /bcom ldan 'das ga la ba zhes bya ba nas bcom ldan 'das la byang chub sems dpa' sems dpa' chen po skar ma la dga' bas 'di skad ces gsol</text></item>
<item><p>230b8</p><section>mdo sde</section><text>to zhes bya ba'i bar du'o/ /btsun pa bcom ldan 'das bzhi pa rab kyi mtha' gnas yid la bgyid pa'i gzungs sngags bshad par gsol/ gzungs sngags kyi gzhi de dag gis ni sngon bdag cag gnyis bram ze'i</text></item>
<item><p>231a1</p><section>mdo sde</section><text>khye'u gnyis su gyur pa na lus kyi slad du rgyal po rgyal gyi lha la nongs pa bgyis pas 'gum pa la thug ste btson rar stsal nas/ zla ba phyed zas dang bral zhing bcing ba lngas bcings nas de bzhin gshegs pa man dA ra ba'i</text></item>
<item><p>231a2</p><section>mdo sde</section><text>bsung la yid la gzhan mi sems par gsol ba btab pa lags so/ /de nas de bzhin gshegs pa man dA ra ba'i bsung bdag cag la thugs brtse bas rang gi gnas kyi shul kar bzhugs nas sangs rgyas kyi yul</text></item>
<item><p>231a3</p><section>mdo sde</section><text>gyi rdzu 'phrul gyi cho 'phrul lung bstan pa de lta bus bzhi pa rab kyi mtha' gnas yid la bgyid pa'i gzungs sngags bstan te/ sangs rgyas kyi mthus brtson ra der bdag cag gi rna lam du don dang bcas/ tshig</text></item>
<item><p>231a4</p><section>mdo sde</section><text>'bru dang bcas par grags so/ /gsang sngags yid la bgyid pa de dag gis bdag cag dga' ba dang dad pa yang dag par bskyed nas de'i tshe bdag cag gi mthong ba'i chos la myong bar 'gyur ba thams cad dang / skyes nas</text></item>
<item><p>231a5</p><section>mdo sde</section><text>myong bar 'gyur ba dang / lan grangs gzhan la myong bar 'gyur ba thams cad dang / las kyi sgrib pa thams cad dang / nyon mongs pa'i sgrib pa dang / chos kyi sgrib pa dang / sems can gyi</text></item>
<item><p>231a6</p><section>mdo sde</section><text>sgrib pa dang / sbyin pa'i sgrib pa zhes bgyi ba nas shes rab kyi sgrib pa zhes bya ba'i bar dang / nye bar spyod pa dang / longs spyod kyi sgrib pa dang / tshe'i 'du byed bas pa'i sgrib pa dang / bsams bzhin</text></item>
<item><p>231a7</p><section>mdo sde</section><text>du srid par skye ba'i sgrib pa dang / sangs rgyas kyi zhing yongs su dag pa rnams su 'gro ba'i sgribs pa yongs su bas shing / der bdag cag bzhi pa rab kyi mtha' gnas yid la bgyid pa'i gzungs sngags thos</text></item>
<item><p>231a8</p><section>mdo sde</section><text>pa tsam gyis mod la mgrin pa 'ching ba lnga las grol te/ btson ra nas rdzu 'phrul gyi yul thob par gyur cing / de nas nam mkha' la chas nas bcom ldan 'das de bzhin gshegs pa man dA ra ba'i bsung gi thad du nye bar</text></item>
<item><p>231b1</p><section>mdo sde</section><text>phyin to/ /de nas shi 'phos nas sangs rgyas kyi zhing ri bo'i 'od ces bgyi bar skyes te/ bcom ldan 'das de bzhin gshegs pa sprin gyi mdog gi thad du rab tu byung nas shes bgyi ba nas slan chad bskal pa dpag tu ma mchis par</text></item>
<item><p>231b2</p><section>mdo sde</section><text>sangs rgyas kyi zhing stong pa rnams su bdag cag ma skyeso zhes bya ba'i bar du'o/ /de bzhin du da ltar sangs rgyas kyi zhing mi mjed thams cad du 'di dang 'og min la thug pa'i bar gyis thams cad sems can mi dang mi ma lags pa</text></item>
<item><p>231b3</p><section>mdo sde</section><text>dpag tu ma mchis pas khyab ste/ de dag ni las kyi sgrib pa dang / nyon mongs pa'i sgrib pa dang / chos kyi sgrib pa dang / sems can gyi sgrib pa rnam pa sna tshogs kyis zin to zhes bgyi ba nas sangs rgyas</text></item>
<item><p>231b4</p><section>mdo sde</section><text>kyi zhing yongs su dag pa rnams su las yongs su ma dag pa dag gis sgribs te mchis par mi nus pa lags so zhes bgyi ba'i bar du'o/ /sems can gyi las kyi gzungs sngags thos ma thag tu sems can</text></item>
<item><p>231b5</p><section>mdo sde</section><text>rnams kyi mthong ba'i chos la myong bar 'gyur ba dang / lan grangs gzhan la myong bar 'gyur ba dang / las kyi sgrib pa thams cad dang / nyon mongs pa'i sgrib pa dang / chos kyi sgrib pa dang / sems can gyi</text></item>
<item><p>231b6</p><section>mdo sde</section><text>sgrib pa dang / sbyin pa'i sgrib pa zhes bgyi ba nas shes rab kyi sgrib pa zhes bya ba'i bar dang / nye bar spyod pa dang / longs spyod kyi sgrib pa dang / dge ba bcu'i las kyi lam gyi sgrib pa mchis pa thams cad dang /</text></item>
<item><p>231b7</p><section>mdo sde</section><text>thos ma thag tu skye ba'i sgrib pa dang / sangs rgyas kyi zhing yongs su dag pa dag tu 'gro ba'i sgrib pa mchis pa thams cad yongs su bas par 'gyur ba dang / chos bstan pa des sems can rnams bzod pa</text></item>
<item><p>231b8</p><section>mdo sde</section><text>dang ting nge 'dzin rnam pa sna tshogs thob par 'gyur ba dang / ji srid 'tsho ba'i mtha'i bar du der 'chi ba'i dus bgyis nas sems can rnams ji ltar bsam pa bzhin du srid par skye ba len par rngo thog par 'gyur ba dang / tshe rabs dran par</text></item>
<item><p>232a1</p><section>mdo sde</section><text>'gyur ba dang / rtag par rgyun du brtson 'grus brtsams pa dang dge ba bcu'i las kyi lam yang dag par len pa dang / log par mi ltung ba'i chos can rnams su 'gyur ba dang / pha rol du phyin pa drug la mngon par brtson pa</text></item>
<item><p>232a2</p><section>mdo sde</section><text>dang / bsdu ba'i dngos po bzhi la mngon par brtson pa dang / chos nyan pa dang / dge 'dun la rim gro bgyi ba dang / bsam gtan gyis rnam par rol pa dang / mngon par shes pa dang / tshangs pa'i gnas pa sgom pa la</text></item>
<item><p>232a3</p><section>mdo sde</section><text>mngon par brtson par 'gyur ba dang / 'gro ba thams cad du bla na med pa'i yongs su mya ngan las 'das pa'i bar du chos de dag dang 'bral bar mi 'gyur bar bcom ldan 'das da sems can thams cad la thugs brtse</text></item>
<item><p>232a4</p><section>mdo sde</section><text>ba'i slad du btsun pa bcom ldan 'das bzhi pa rab kyi mtha' gnas yid la bgyid pa'i gzungs sngags de legs par bshad par gsol/ bcom ldan 'das kyis bka' stsal pa/ rigs kyi bu gang khyod skye bo</text></item>
<item><p>232a5</p><section>mdo sde</section><text>mang po la phan pa'i phyir zhugs pa legs so legs so zhes bya ba nas bcom ldan 'das kyis bka' stsal pa zhes bya ba'i bar du'o/ /dge slong ngam/ dge slong ma'am/ rigs kyi bu'am rigs kyi bu mo dad pa can</text></item>
<item><p>232a6</p><section>mdo sde</section><text>su la la theg pa gsum las theg pa gang yang rung bas srid pa'i rgya mtsho las rgal bar 'dod pa ni myur du theg pa de yongs su rdzogs par bya bar 'dod pa yin la/ sdug bsngal thams cad 'joms par 'dod pa yin/</text></item>
<item><p>232a7</p><section>mdo sde</section><text>thos pa thams cad kun du 'dzin par 'dod pa yin/ lus dang / ngag dang / yid kyi gnas ngan len thams cad las yongs su thar bar 'dod pa yin/ bstan pa bsrung bar 'dod pa yin/ snyan pa 'dod pa dang /</text></item>
<item><p>232a8</p><section>mdo sde</section><text>rnyed pa 'dod pa yin/ bza' ba dang btung ba mang po 'dod pa dang / dbang phyug 'dod pa dang / gzugs 'dod pa dang / stobs 'dod pa dang / 'khor 'dod pa dang / nor dang 'bru 'dod pa dang / thu bo 'dod pa dang / mi dang mi ma yin thams</text></item>
<item><p>232b1</p><section>mdo sde</section><text>cad kyis mchod par 'os par 'dod pa yin/ rtag tu lus 'dod pa yin/ rtag tu lus dang / ngag dang yid kyis kun du gnod par 'dod pa yin zhing myur du bsam gtan dang / ting nge 'dzin dang / gzugs med pa'i snyoms par 'jug</text></item>
<item><p>232b2</p><section>mdo sde</section><text>pa dang / mngon par shes pa dang / tshangs pa'i gnas pa dang gzungs dang bzod pa rnam pa sna tshogs bsgrub par 'dod pa yin no/ /de ltar yang las kyi sgrib pa dang / nyon mongs pa'i sgrib pa shas cher 'phangs pa rnam pa sna tshogs</text></item>
<item><p>232b3</p><section>mdo sde</section><text>kyis shes bya ba nas sangs rgyas kyi zhing yongs su dag par 'gro ba'i sgrib pa rnams kyis bsams bzhin du srid par skye ba blangs pa de'i bar gyis myur du dge ba'i rtsa ba rnam pa sna tshogs de lta bu de dag sgrub par mi nus te/</text></item>
<item><p>232b4</p><section>mdo sde</section><text>las kyi sgrib pa de lta bu de dag gis zin pa'i phyir ro/ /gang zag de khrus byas te gos gtsang ma bgos shing / lam dang lam gtsang ma der skyil mo dkrung ngam 'chags pas rung ste/ rjes su 'thun pa'i tshes brgyad</text></item>
<item><p>232b5</p><section>mdo sde</section><text>la sangs rgyas kyi sku'i gzugs yid la byed pas gzhan yid la mi sems par zhes bya ba nas las gzhan mi byed cing sems rnam par g.yengs pa ma yin pa'i bar gyis re shig mtshan gcig gam zhes bya ba nas mtshan</text></item>
<item><p>232b6</p><section>mdo sde</section><text>bdun gyi bar du gnas par byed na des rang gi sku byed du sangs rgyas mthong ngo zhes bya ba'i bar du'o/ /gal te sangs rgyas kyi sku'i gzugs chung ngur rtog par byed na chung ngu kho nar mthong ngo / /yang na tshad med par rtog</text></item>
<item><p>232b7</p><section>mdo sde</section><text>par rtog par byed na gzugs kyi sku tshad med pa yang dag par rjes su mthong ngo / /des mtshan thog thag mtshan sum bcu rtsa gnyis mthong ngo / /mtshan gang las kha dog sngon po'i 'od 'phro ba'i mtshan gcig po de</text></item>
<item><p>232b8</p><section>mdo sde</section><text>nyid la yid kyis rjes su bltas nas gsang sngags 'di dag brjod do/ /tad ya thA/ bi dzrim b+hu bi dzri ma b+ha/ ud pA da/ bya ya/ bi dzri ma b+ha/ sna ba ba ra a nu da ta thA tA b+hU ta ko Ti bi dzrim b+ha swA hA//</text></item>
<item><p>233a1</p><section>mdo sde</section><text>ji srid du des kha dog sngon po'i 'od 'phro ba rnam par spel nas de dag byung ste/ rang gi mgo'i spyi bor zhugs pa de srid du des mtshan gcig la rnam par mi g.yeng ba'i yid kyi rjes su bltas nas tshig 'di dag brjod cing mi</text></item>
<item><p>233a2</p><section>mdo sde</section><text>skrag par bya/ mi dngang bar bya'o/ /rang gi lus la mer rnam par blta bar bya ste/ ji lta zhe na/ des kha dog sngon po'i 'od 'phro ba rang gi lus kyi yan lag dang nying lag thams cad du 'gro ba mthong nas rang gi lus</text></item>
<item><p>233a3</p><section>mdo sde</section><text>thams cad rab tu 'bar bar mthong ngo zhes bya ba nas thal ba bzhin du mthong ngo zhes bya ba'i bar dang / phyogs bzhir rlung gis ma lus par khyer ba stong pa bzhin du mthong ngo zhes bya ba'i bar du ste/ phyogs thams cad du de</text></item>
<item><p>233a4</p><section>mdo sde</section><text>la gzugs snang ba gang yang mi 'byung ba 'di ni de'i thams cad sgrub pa yin no/ /rigs kyi bu su la la sangs rgyas rjes su dran pa de lta bu'i bzhi pa rab kyi mtha' gnas yid la byed pa'i gzungs sngags shin du bsgoms</text></item>
<item><p>233a5</p><section>mdo sde</section><text>shing mchod sbyin legs par byas la shin du yid la byas na de'i las kyi sgrib pa thams cad dang / nyon mongs pa'i sgrib pa dang / chos kyi sgrib pa zhes bya ba nas ma lus pa'i bar du yongs su byang bar 'gyur ro/ /</text></item>
<item><p>233a6</p><section>mdo sde</section><text>mtshams med pa'i las rnams dang / dam pa'i chos spangs pa rnams dang / 'phags pa la skur pa 'debs pa rnams ni ma gtogs so/ /de 'dod na de ltar nyin mtshan gcig gis sangs rgyas kyi gsung</text></item>
<item><p>233a7</p><section>mdo sde</section><text>thams cad dang / phyi rol pa'i bstan bcos thams cad dang / rig pa'i gnas bcwa brgyad dang / gzhan yang gang dag snyan dngags su byas pa rnams des the tshom med par shin tu 'dzin par</text></item>
<item><p>233a8</p><section>mdo sde</section><text>'gyur ro/ /de nyin mtshan gcig gis bsam gtan bzhi dang / gong ma rdzu 'phrul gyi rkang pa dang / tshangs pa'i gnas pa bzhi dang / so so yang dag par rig pa bzhi dang / gzugs med pa'i snyoms par</text></item>
<item><p>233b1</p><section>mdo sde</section><text>'jug pa bzhi bsgoms par 'dod na des shin du bsgoms pa yin no/ /de 'dod na skad cig gcig gis sems can thams cad kyi dus gsum gyi 'gro ba'i 'chi 'pho dang / skye ba dang sems kyi spyod pa rab tu shes par 'gyur ro/ /</text></item>
<item><p>233b2</p><section>mdo sde</section><text>de 'dod na skad ces gcig gis nam mkha' thams cad rang gi lus sam/ sangs rgyas kyi sku'am/ brgya byin gyi bar ram tshangs pa'i bar ram/ sred med kyi bu'i bar ram/ dbang phyug chen po'i bar ram/</text></item>
<item><p>233b3</p><section>mdo sde</section><text>rgyal chen bzhi'i bar ram/ 'khor los bsgyur ba'i bar ram/ chu'i bar ram/ me'i bar ram/ sa'i bar gyis gang bar byed do/ /de 'dod na skad cig gcig gis nam mkha' thams cad me tog gi</text></item>
<item><p>233b4</p><section>mdo sde</section><text>bar dang / rin po che'i phreng ba dang / spos dang / gdugs dang / rgyal mtshan dang / ba dan dang / ras bcos bu dang / chos gos dang / rgyan rnam pa sna tshogs kyi bar dag gis gang bar byed do/ /sus</text></item>
<item><p>233b5</p><section>mdo sde</section><text>bzhi pa rab kyi mtha' gnas yid la byed pa sangs rgyas rjes su dran pa de lta bu shin du bsgoms pa yin zhing shin du 'dres par byas la shin du yid la byas pa yin pa de'i las tshad med pa de lta bu ma lus par byang bar</text></item>
<item><p>233b6</p><section>mdo sde</section><text>'gyur ro/ /de de ltar bsod nams dang / stobs dang / brtson 'grus dang / ting nge 'dzin dang / gzungs dang / bzod pa dang / rnam par rol pa dang / mngon par shes pa tshad med par 'gyur ro/ /</text></item>
<item><p>233b7</p><section>mdo sde</section><text>des de ltar gang yang rung ba dag yongs su rdzogs par byas na myur du 'khor ba las rnam par thar bar 'gyur te/ mtshams med pa byed pa dang / dam pa'i chos spong ba dang / 'phags pa la skur pa 'debs</text></item>
<item><p>233b8</p><section>mdo sde</section><text>pa ni ma gtogs so/ /de lta yin yang mtshams med pa byed pa dang / dam pa'i chos spong ba dang / 'phags pa la skur pa 'debs pa de yang / bdun phrag bdun du bzhi pa rab kyi mtha' gnas yid la byed pa sangs rgyas</text></item>
<item><p>234a1</p><section>mdo sde</section><text>rjes su dran pa 'di 'dir ji ltar bstan pa bzhin sgom par byed na bdun phrag bdun po de 'das nas las kyi sgrib pa sum bcu ma zad cing lhag ma skyon med par ma lus par byang bar 'gyur ro/ /bzhi pa rab kyi mtha' gnas</text></item>
<item><p>234a2</p><section>mdo sde</section><text>yid la byed pa sangs rgyas rjes su dran pa sgom pa de lta bu de ni de ltar don che ba yin no/ /su la la bzhi pa rab kyi mtha' gnas yid la byed pa sangs rgyas rjes su dran pa 'di de ltar thos pa tsam rna lam du thos pa de la mi 'am mi ma</text></item>
<item><p>234a3</p><section>mdo sde</section><text>yin pa'i bar de nye bar brtags nas dad pa dang / dga' ba dang / mchog tu dga' ba skye'o/ /de btson ra'i 'ching ba dam po las yongs su thar bar 'gyur ro/ /gang su dag sdug bsngal bar gyur pa'i sems can thams cad kyang</text></item>
<item><p>234a4</p><section>mdo sde</section><text>sdug bsngal dag las yongs su thar bar 'gyur ro/ /longs spyod kyi sdug bsngal dang / chad pa dang / brdeg pa dang / g.yangs sa dang / me dang / chu dang / dug dang / dgra thams cad dang / 'byung po thams cad dang / nad</text></item>
<item><p>234a5</p><section>mdo sde</section><text>kyi 'jigs pa dang / gnas kyi 'jigs pa dang / rgyal po'i 'jigs pa dang zhes bya ba nas bran kyi 'jigs pa zhes bya ba'i bar dang / ngan 'gror 'gro ba'i 'jigs pa zhes bya ba'i bar las yongs su thar bar 'gyur ro/ /bde 'gror 'gro</text></item>
<item><p>234a6</p><section>mdo sde</section><text>ba'i rgyur 'gyur ro/ /su sangs rgyas rjes su dran pa de lta bu thos pa tsam rna lam du grags na de la nye bar gartags nas dad pa skyes ste/ de ltar don che zhing phan yon che ba yin na su ji ltar bstan pa bzhin de bzhin du</text></item>
<item><p>234a7</p><section>mdo sde</section><text>bsgom pa lta smos kyang ci dgos/ chos kyi rnam grangs 'di bshad pa na sngon yongs su sbyang ba byas pa dkrigs pa bye ba khrag khrig brgya stong phrag brgyad bcu rtsa drug ni sangs rgyas rjes su dran pa'i ting nge 'dzin de thob par gyur</text></item>
<item><p>234a8</p><section>mdo sde</section><text>to/ /ji ltar sngar bshad pa bzhin du yon tan de dag dang yang ldan par gyur to/ /de'i tshe srog chags khrag khrig phrag brgyad bcu rtsa bzhi ni sdug bsngal la chos shes pa'i bzod pa thob par gyur to/ /de'i tshe sems can dpag</text></item>
<item><p>234b1</p><section>mdo sde</section><text>yas pa kha cig ni mthar gyis gnas pa'i snyoms par 'jug pa'i rnal 'byor dang 'bras bu dang po la gnas par gyur to/ /kha cig ni dgra bcom pa nyid kyi bar thob par gyur to/ /de'i tshe sems can dpag yas pa ni bla na med pa yang dag par</text></item>
<item><p>234b2</p><section>mdo sde</section><text>rdzogs pa'i byang chub tu sngon ma bskyed pa'i sems bskyed do/ /mun bral ma la sogs pa'i bdud kyi bu mo lnga brgya po de dag kyang sangs rgyas kyi mthus bdud kyi gnas su 'khod bzhin sems yongs su sbyang ba'i sangs rgyas rjes</text></item>
<item><p>234b3</p><section>mdo sde</section><text>su dran pa'i lung bstan pa 'di thams cad thos so/ /thos nas kyang bud med kyi dngos po mi snang bar gyur te skyes pa nyid thob bo/ /gang dag sngon yongs su sbyang ba byas pa de dag thams cad sangs rgyas rjes su dran pa'i ting nge 'dzin</text></item>
<item><p>234b4</p><section>mdo sde</section><text>dang ldan par gyur to/ /ji skad bshad pa bzhin du yon tan de dag dang ldan par gyur to/ /de dag thams cad tshangs pa chen po'i cha byad du bdag nyid mngon par sprul nas tshangs pa chen po re re yang bye ba brgya stong phrag mang pos yongasu</text></item>
<item><p>234b5</p><section>mdo sde</section><text>bskor cing bye ba brgya stong phrag mang pos mdun gyis bltas te/ sil snyan dang / pheg rdob pa bye ba brgya phrag mang pos yongs su bskor nas de dag bdud kyi gnas bsam gyis mi khyab pa bkod pa nas bcom ldan 'das kyi thad du</text></item>
<item><p>234b6</p><section>mdo sde</section><text>babs te/ bcom ldan 'das de la lha rdzas kyi me tog dang / phreng ba dang / spos dang / byug pa dag dang / gdugs dang / rgyal mtshan dang / ba dan dag dang / rin po che'i ras bcos bu dang / chos gos sna tshogs gtor cing mngon par</text></item>
<item><p>234b7</p><section>mdo sde</section><text>gtor te/ bcom ldan 'das la lan gsum bskor ba byas nas bcom ldan 'das kyi zhabs gnyis la mgo bos phyag 'tshal te phyogs gcig tu 'khod do/ /'phags pa 'dus pa chen po nyi ma'i snying po'i le'u bcu gcig pa las</text></item>
<item><p>234b8</p><section>mdo sde</section><text>sangs rgyas rjes su dran pa'i le'u ste dgu pa rdzogs s+ho// // de nas bcom ldan 'das kyis byang chub sems dpa' sems dpa' chen po skar ma la dga' ba la 'di skad ces bka' stsal to/ /rigs kyi bu lag 'gro'i tshogs thams cad</text></item>
<item><p>235a1</p><section>mdo sde</section><text>kyi zhal ta byos shig ces bcom ldan 'das kyis bka' stsal pa dang / nyon mongs pa med pa'i sems kyis gsol pa/ bcom ldan 'das kyis dus lags kyis gshegs shig /</text></item>
<item><p>235a2</p><section>mdo sde</section><text>bcom ldan 'das gang khyod kyis mdzad pa mdzad cig bcom ldan 'das kyis bka' stsal pa/ rigs kyi bu gang de bzhin gshegs pas lag 'gro'i las bstan pa bsam gyis mi khyab pa yongs su 'byang ba lung bstan</text></item>
<item><p>235a3</p><section>mdo sde</section><text>pa bshad pa rab tu bstan pa'i dus yin no/ /yang de'i tshe lha thams cad ces bya ba nas grul bum thams cad ces bya ba'i bar dag me tog dang / spos dang / rin po che dang / ras bcos bu dang / chos gos dang / rgyan dang / spud pa</text></item>
<item><p>235a4</p><section>mdo sde</section><text>dang / gdugs dang / rgyal mtshan dang / ba dan gyi char pa dag rab tu 'bebs shing sil snyan bye ba khrag khrig brgya stong gi rol mo'i sgra 'byin pa la mi dang mi ma yin pa thams cad kyis bsngags pa'i yon tan gyis</text></item>
<item><p>235a5</p><section>mdo sde</section><text>bstod nas bcom ldan 'das gdan las mngon par bzhengs te ri'i rgyal po ri rab ga la bar byang phyogs su nye bar gshegs so/ /'dod pa na spyod pa dang / gzugs na spyod pa'i lha thams cad kyis kyang gang bcom ldan 'das</text></item>
<item><p>235a6</p><section>mdo sde</section><text>nyan thos kyi dge 'dun gyis mdun du bdar cing byang chub sems dpa'i dge 'dun gyis yongs su bskor te ri rab kyi rtse mor gshegs par bzhed par shes so/ /de ltar rig nas mi mjed kyi bdag po tshangs pas bcom ldan 'das kyi phyir rin</text></item>
<item><p>235a7</p><section>mdo sde</section><text>po che sna bdun las byas pa ras bcos bu sna tshogs dang / lha rdzas kyi rin po che'i me tog bkram pa'i them skas sprul nas 'di skad ces gsol to/ /bcom ldan 'das bdag gi them skas las gshegs par gsol/ lha'i bu gzhan</text></item>
<item><p>235a8</p><section>mdo sde</section><text>'phrul dbang byed rnams kyis kyang bcom ldan 'das kyi phyir 'dzam bu'i chu bo'i gser gyi them skas tsan dan sbrul gyi snying po'i phye ma sna tshogs bkram pa dag sprul nas 'di skad ces gsol to/ /bcom ldan 'das bdag cag gi them skas</text></item>
<item><p>235b1</p><section>mdo sde</section><text>rnams las gshegs par gsol/ lha'i bu 'phrul dgas kyang bcom ldan 'das kyi phyir lha rdzas kyi gser gyi them skas tsan dan sa mchog sna tshogs bskram pa sprul nas 'di skad ces gsol to/ /bcom ldan 'das bdag cag gi</text></item>
<item><p>235b2</p><section>mdo sde</section><text>them skas las gshegs par gsol/ lha'i bu yongs su dga' ldan gyi bcom ldan 'das kyi phyir lha rdzas kyi bai dUr+ya'i them skas dus kyi rjes su 'brang ba'i tsan dan gyi phye ma sna tshogs bkram pa sprul nas 'di skad ces</text></item>
<item><p>235b3</p><section>mdo sde</section><text>gsol to/ /bcom ldan 'das bdag gi them skas las gshegs par gsol/ lha'i bu rab 'thab bral gyis bcom ldan 'das kyi phyir lha rdzas kyi phye ma sna tshogs bkram pa sprul nas 'di skad ces gsol to/ /bcom</text></item>
<item><p>235b4</p><section>mdo sde</section><text>'das bdag gi them skas las gshegs par gsol/ lha rnams kyi dbang po brgya byin gyis kyang bcom ldan 'das kyi phyir mu tig dmar po'i them skas lha rdzas kyi tsan dan gyi phye ma sna tshogs dang / rin po che'i dra ba</text></item>
<item><p>235b5</p><section>mdo sde</section><text>sna tshogs kyis yongs su khebs pa sprul nas 'di skad ces gsol to/ /bcom ldan 'das bdag gi them skas las gshegs par gsol/ rgyal po chen po bzhis kyang bcom ldan 'das kyi phyir lha rdzas kyi rin</text></item>
<item><p>235b6</p><section>mdo sde</section><text>po che rdo'i snying po las byas pa lha rdzas kyi ras bcos bu sna tshogs kyis rab tu khebs pa'i them skas de nyid sprul nas 'di skad ces gsol to/ /bcom ldan 'das bdag cag gi them skas las ri rab kyi rtse mor gshegs</text></item>
<item><p>235b7</p><section>mdo sde</section><text>par gsol/ lha ma yin gyi dbang po bzhi 'khor dang bcas pas kyang bcom ldan 'das kyi phyir lha rdzas kyi spug gi them skas lha rdzas kyi gser gyi phye ma sna tshogs kyis yongs su khebs pa de nyid du sprul nas 'di skad ces</text></item>
<item><p>235b8</p><section>mdo sde</section><text>gsol to/ /bcom ldan 'das bdag cag gi them skas las ri rab kyi rtse mor gshegs par gsol/ de nas bcom ldan 'das de dag la thugs brtse nas bdag nyid 'dun pas bdag dang 'dra ba'i sangs rgyas kyi sku drug</text></item>
<item><p>236a1</p><section>mdo sde</section><text>sprul nas sangs rgyas bdun po de dag lha'i dbang po dang / lha ma yin gyi dbang po thams cad kyi mdun du nyan thos kyis mdun du bdar cing byang chub sems dpa'i dge 'dun gyis yongs su bskor nas bcom ldan 'das bkod pa</text></item>
<item><p>236a2</p><section>mdo sde</section><text>chen po de lta bus ri rab kyi rtse mor gshegs so/ /sangs rgyas bdun po de dag mchog tu lhan ne lhang nger ri rab kyi rtse mo na bzhugs so/ /sangs rgyas kyi sku re re las 'od zer 'di lta bu byung ste/ dper na zla ba dang nyi ma bye ba</text></item>
<item><p>236a3</p><section>mdo sde</section><text>phrag stong shar ba bzhin no/ /klu gang dag drang srong thub pa'i gnas rten du lhags pa de dag thams cad kyis de mthong nas ltad mor gyur te gcig la gcig dris pa/ snang ba chen po'i nang na rten pa ri rab kyi rtse mo la gnas</text></item>
<item><p>236a4</p><section>mdo sde</section><text>pa bdun po de dag ga las 'ongs/ dga' bo dang nye dga' gnyis gyis smras pa/ ri rab rtse la lha rnams lhan cig tshangs pa'i mdun na 'dod pa 'di gnas pa/ kun mchog lha yi dbang phyug shin du mkhas pa rnams kyi rig</text></item>
<item><p>236a5</p><section>mdo sde</section><text>pa'i pha rol phyin/ /bdag cag la ni brtse bas 'dir gnas dpal gyi gzi brjid kyis ni longs spyod byed/ /'ching ba rnams las thar bar byed kyis kun kyang de la mgo bos phyag 'tshol cig /ma dros pas 'di</text></item>
<item><p>236a6</p><section>mdo sde</section><text>skad ces smras so/ /de 'di ma yin 'di bdud sdig can 'gro gtso 'dod pa'i dbang phyug rdzu 'phrul can/ /khyed la snying brtse ba yis bu dang skye bos yongs bskor 'di ni gnas pa yis/ /'di ni gang zhig la la 'dod</text></item>
<item><p>236a7</p><section>mdo sde</section><text>khams sdug bsngal bkres shing skom pa'i nad kyis 'jig /sems can de yang rab tu thar byed khyed cag myur du sdug bsngal rnams las thar bar byed/ /sa'i dbang phyug gis 'di skad skad ces smras so/ /de lta ma yin 'dir rgyal</text></item>
<item><p>236a8</p><section>mdo sde</section><text>lha dbang 'thab bral dga' ldan 'phrul dga' gzhan 'phrul ba/ /de dag khyed la snying brtse ba yis ri la gnas shing klu yi tshogs la lta/ /bdag cag yongs su skyobs shes kun gyis gsang mthor de dag la ni 'o dod bos/ de dag</text></item>
<item><p>236b1</p><section>mdo sde</section><text>rtag tu bde dang ldan pas khyed cag btson ra dag nas zhi bar byed/ /rgya mtshos smras pa/ de dag ma yin 'di ni lha dbang brgya byin tshogs bcas gzi brjid lhang nge ba/ /de ni gling bzhi'i nang na chos dang ldan pa su yod brtse ba'i yid kyis</text></item>
<item><p>236b2</p><section>mdo sde</section><text>blta/ /khyed cag thams cad byams pa'i yid du gyis la khro ba myur du dor bar gyis/ /de yis myur du lag 'gro thar byed 'di nas 'jigs pa kun nas thar bar byed/ /shin du brtan gyis smras pa/ de lta ma yin 'di kun</text></item>
<item><p>236b3</p><section>mdo sde</section><text>gzugs brten lha tshogs bsam gtan bde ldan gzi brjid can/ /sems can rnams kyi ched du drang srong 'dir 'dzegs 'khod nas brtse bas phyogs rnams su/ /myur du srog chags rnams kyi 'gro ba'i sdug bsngal zhi byed</text></item>
<item><p>236b4</p><section>mdo sde</section><text>chos chu'i char pa 'bebs/ /lha yi yid kyis thams cad de la phyag 'tshol 'di nas bdag cag thar bar byed/ /klu lus 'bigs pa'i khab kyis 'di skad ces smras so/ /'di ni gzugs na brten pa'i lha min bzhi po 'di</text></item>
<item><p>236b5</p><section>mdo sde</section><text>kun bdud kyi 'byor pa yin/ /lus ngan skye mchog bdud rtsi'i skom dang rgyu bar btags pa 'di dag gnas pa ni/ /gnod sbyin sde dang bcas pas yongs bskor phyogs bzhi skyong byed sdig pa'i skye bo sgrol/ /</text></item>
<item><p>236b6</p><section>mdo sde</section><text>de dag gis ni bdag cag sems can gzhan mthong 'di nas myur du thar bar byed/ /klu rin chen skyong gis 'di skad ces smras so/ /de dag ma yin de ni mgo bregs ngur smrig gos can 'khod par snang</text></item>
<item><p>236b7</p><section>mdo sde</section><text>ba yin/ /de dag la ni kun lta thal mo sbyar 'khod skar ma'i nang na zla ba bzhin/ /bdun po de dag cher sgrubs brtul zhugs brtan pa mgo bregs dag gis mthong ba yin/ /ngur smrig gos bgos mtshan gyis rab brgyan 'gro ba kun</text></item>
<item><p>236b8</p><section>mdo sde</section><text>gyis mchod par 'os par mthong / /klu lus 'bigs pa'i khab kyis 'di skad ces smras so/ /'di ni bdag nyid kyis kyang 'jig rten 'dren pa yin te nga la de ltar snang / /sems can rnams kyi mnyam gnyen 'gro ba skyob</text></item>
<item><p>237a1</p><section>mdo sde</section><text>pa sdug bsngal rgya mtsho sel byed pa/ /gang dag lhan cig snang ba drang srong gzhan rnams kyang ni de yis sprul pa yin/ /bdag cag la ni brtse bas 'dir gnas khyed cag sdug bsngal rnams las thar bar byed/ /</text></item>
<item><p>237a2</p><section>mdo sde</section><text>de nas bcom ldan 'das ri rab kyi rtse mo de la bzhugs ma thag tu ri rab dpag tshad brgyad bcu rtsa bzhir 'khor brgya stong yod par gyur to/ /de nas 'dod pa na spyod pa dang / gzugs na spyod pa'i lha rnams kyis bcom ldan 'das kyi</text></item>
<item><p>237a3</p><section>mdo sde</section><text>ten du lha rdzas kyi rin po che sna bdun las byas pa'i khang pa brtsegs pa 'og min gyi lha'i gnas la thug pa'i bar man chad sna tshogs pa/ blta na sdug pa/ dpag tshad brgya stong du mar spras pa de srid cig sprul te/ de ni bcom ldan</text></item>
<item><p>237a4</p><section>mdo sde</section><text>'das la mchod pa'i las bya ba'i phyir lha rdzas kyi ras bcos bu dang / chos gos dang / rgyan dang / s+phud pa dang / gdugs dang / rgyal mtshan dang / ba dan dang / spos dang / me tog sna tshogs kyis shin du brgyan par</text></item>
<item><p>237a5</p><section>mdo sde</section><text>sprul pa yin no/ /de'i tshe bcom ldan 'das kyis lha rnams kyi dbang po brgya byin la bos te bka' stsal pa/ kau shi ka sangs rgyas kyi zhing mi mjed ni nga dang / sangs rgyas rnams dang / byang chub sems dpa'</text></item>
<item><p>237a6</p><section>mdo sde</section><text>sems dpa' chen po rnams dang / nyan thos chen po rnams dang / drang srong rnams dang / bdud rnams dang / dbang cher bar grags pa'i lha dang / klu dang / gnod sbyin rnams dang / mi dang / mi ma yin</text></item>
<item><p>237a7</p><section>mdo sde</section><text>pa rnams/ kyis shin du longs spyad zin to/ /de bzhin du da ltar ri rab 'di ni de bzhin gshegs pa nyid kyis shin du longs spyod zin te/ phyogs bcu'i sangs rgyas kyi zhing thams cad kyi byang chub sems dpa'</text></item>
<item><p>237a8</p><section>mdo sde</section><text>sems dpa' chen po de dag dang / lha dbang che bar grags pa rnams kyis shin tu longs spyad zin to/ /ri rab kyi rtse mo na gnas pa'i 'byung po khyed la phan pa dang bde bar gyur cig /btsun pa bcom ldan 'das gal te bdag</text></item>
<item><p>237b1</p><section>mdo sde</section><text>la thugs brtse bar mdzad na btsun pa bcom ldan 'das/ bcom ldan 'das la phyag bgyi ba dang / bsnyen bkur bgyi ba dang / ri rab la longs spyad par bgyi ba'i slad du sangs rgyas kyi zhing mi mjed 'di thams cad na gal te yang</text></item>
<item><p>237b2</p><section>mdo sde</section><text>gang su dag bdud dam/ brgya byin nam/ tshangs pa'am/ lha'i dbang po'am/ klu'i dbang po'am/ gnod sbyin gyi dbang po'am/ dri za'i dbang po'am/ lha ma yin gyi dbang po'am/ nam mkha' lding gi dbang po</text></item>
<item><p>237b3</p><section>mdo sde</section><text>'am/ mi 'am ci'i dbang po'am/ lto 'phye chen po'i dbang po'am/ sems can dbang che bar grags pa/ dbang che bar grags pa lha'i drang srong gi bar zhes bgyi ba nas mi'i drang srong gi bar de dag thams cad</text></item>
<item><p>237b4</p><section>mdo sde</section><text>'dir lhags par gyur na 'dir bdag cag la shas cher phan pa dang bde bar 'gyur lags so/ /der bcom ldan 'das bzhugs nas 'dzum pa mdzad de/ de'i zhal gyi sgo nas 'od zer kha dog sngon po dang / ser</text></item>
<item><p>237b5</p><section>mdo sde</section><text>po dang / dmar po dang / dkar po dang / leb rgan dang / shel gyi kha dog lta bu rnams sna tshogs byung ngo / /'od zer de dag gshegs nas bdud kyi gnas bye ba phrag brgya dang / brgya byin gyi gnas bye ba phrag brgya dang /</text></item>
<item><p>237b6</p><section>mdo sde</section><text>tshangs pa'i gnas zhes bya ba nas lha'i dbang po thams cad kyi gnas dang / lha ma yin gyi gnas dang / drang srong gi gnas bye ba phrag brgya'i sangs rgyas kyi zhing 'di ji snyed pa thams cad du 'od zer de dag zhugs so/ /de dang de dag tu sems</text></item>
<item><p>237b7</p><section>mdo sde</section><text>can dbang che bar grags pa dbang che bar grags pa bdud dam zhes bya ba nas drang srong rnams shes bya ba'i bar du ming du btags pa de dang de dag thams cad la rab tu go bar mdzad nas bdud ces bya ba nas drang srong zhes bya ba'i bar de dang de dag de nas chas te</text></item>
<item><p>237b8</p><section>mdo sde</section><text>bcom ldan 'das ga la ba dang / sangs rgyas kyi sku drug po de dag ga la bar skad cig thang cig yud tsam cig gis 'dir ri rab kyi rtse mor 'khod do/ /bcom ldan 'das kyis sprul pa dag rgyun bcad nas bka' stsal pa/ nga'i sangs rgyas kyi zhing</text></item>
<item><p>238a1</p><section>mdo sde</section><text>'di na ri'i rgyal po ri rab bye ba phrag brgya ji snyed yod pa thams cad kyi nang na ri rab 'di ni mchog dang phul yin par ngas bshad de/ ri rab 'di ni 'dus pa chen po thams cad kyis longs spyod pa yin zhing ri rab thams cad</text></item>
<item><p>238a2</p><section>mdo sde</section><text>kyi rgyal po yin no/ /de thos nas brgya byin kau shi ka dang zhes bya ba nas mi mjed kyi bdag po tshangs pa zhes bya ba'i bar mchog tu yid bde ba dang rangs pa skyes so/ /bcom ldan 'das kyi mthus klu'i rgyal po chen po bzhi po de dag</text></item>
<item><p>238a3</p><section>mdo sde</section><text>drang srong thub pa'i gnas rten de nas song ste/ klu'i rgyal po rgya mtsho ni 'di nas lho phyogs kyi rgya mtsho chen po'i nang du mjug mas 'dug nas ri rab kyi rtse mo'i bar du de'i mgo gzhag ste bcom ldan 'das 'ba' shig la lta'o zhes bya</text></item>
<item><p>238a4</p><section>mdo sde</section><text>ba nas klu'i rgyal po rin chen skyong zhes bya ba nub phyogs kyi zhes bya ba'i bar dang / klu'i rgyal po lus 'bigs pa'i khab ni byang phyogs kyi zhes bya ba'i bar dang / klu'i rgyal po zla ba la rtsub pa ni shar phyogs kyi rgya mtsho chen po'i</text></item>
<item><p>238a5</p><section>mdo sde</section><text>nang du mjug ma gzhag nas zhes bya ba nas ri rab kyi rtse mo'i bar du de'i mgo bzhag ste bcom ldan 'das 'ba' shig la lta'o/ /zhes bya ba'i bar du'o/ /klu lhag ma khrag khrig brgya stong phrag dpag tu med pa de dag ni de nas 'dong</text></item>
<item><p>238a6</p><section>mdo sde</section><text>bar ma nus so/ /de dag thams cad kyis gsang bstod de 'di skad ces smras so/ /btson ra 'di nas bdag cag yongs su bskyab par gsol/ yongs su thar bar mdzad par gsol/ klu'i rgyal po dga' bo dang / nye</text></item>
<item><p>238a7</p><section>mdo sde</section><text>dga' gnyis bcom ldan 'das ri rab kyi rtse mo nas 'dir gshegs shing gnas rten 'dir bzhugs nas klu rnams la chos ston par 'gyur ro snyam ste/ de dag gnyi gas gnas rten nas ri rab kyi rtse mo'i bar du de srid kyi rang gi lus</text></item>
<item><p>238a8</p><section>mdo sde</section><text>sprul to/ /de nas brgya byin 'di snyam du sems te/ klu de dag ni lus rtsub cing 'dus te reg na gdug pa yin pas bcom ldan 'das kyi zhabs kyi mthil dag ral bar gyur na mi rung ngo snyam nas/ des lag 'gro'i lus lha rdzas</text></item>
<item><p>238b1</p><section>mdo sde</section><text>kyi ras bcos bu dag gis yongs su g.yogs shig mgo la tsan dan sbrul gyi snying po dang ta ma la'i lo ma'i phye mas yongs su g.yogs te lha rdzas kyi me tog dag mngon par gtor to/ /de nas bcom ldan 'das kyis drang srong</text></item>
<item><p>238b2</p><section>mdo sde</section><text>thub pa'i gnas rten de rgyar dpag tshad bye ba khrag khrig brgya stong phrag brgyad bcu rtsa bzhi par sprul to/ /mi 'jed kyi bdag po tshangs pas de'i dbus su lha rdzas kyi rin po che'i ras bcos bu dang / rgyan dang / nor bu dang / rin po che</text></item>
<item><p>238b3</p><section>mdo sde</section><text>rnams kyi gdan dag bting ngo / /de'i tshe bcom ldan 'das ri rab kyi rtse mo la bzhugs nas kun shes kau Di n+ya la bka' stsal pa/ ci nas kyang sangs rgyas kyi zhing mi mjed thams cad du chud pa thams</text></item>
<item><p>238b4</p><section>mdo sde</section><text>cad kyis thos par de la sangs rgyas kyi yul gyi cho 'phrul gyi byin gyis brlabs kyi stobs de lta bus chos ston te/ kau Di n+ya gang mig gi skye ba dang / gnas pa dang / 'byung ba dang / nye bar len pa la mngon par zhen pa 'di</text></item>
<item><p>238b5</p><section>mdo sde</section><text>ni sdug bsngal gyi skye ba'o/ /'di ni nad dang srid pa'i yan lag rnams kyi gnas pa'o/ /'di ni rga shi'i 'byung ba'o/ /kau Di n+ya gang rna ba dang / sna dang / lce dang / lus dang / yid kyi skye ba dang / gnas pa dang / 'byung ba dang / nye</text></item>
<item><p>238b6</p><section>mdo sde</section><text>bar len pa la mngon par zhen pa 'di ni sdug bsngal gyi skye ba'o/ /'di ni nad dang / srid pa'i yan lag rnams kyi gnas pa'o/ /'di ni rga shi'i 'byung ba'o/ /kau Di n+ya gang mig gi 'gog pa dang / nye bar zhi ba dang / nub pa dang /</text></item>
<item><p>238b7</p><section>mdo sde</section><text>nye bar len pa nye bar zhi ba 'di ni sdug bsngal gyi 'gog pa'o/ /'di ni srid pa'i yan lag rnams kyi nye bar zhi ba'o/ /'di ni rga shi'i nub pa'o/ /kau Di n+ya gang rna ba dang / sna dang / lce dang / lus dang / yid kyi 'gog pa dang /</text></item>
<item><p>238b8</p><section>mdo sde</section><text>nye bar zhi ba dang / nub pa dang / nye bar len pa rnam par zhi ba 'di ni sdug bsngal gyi 'gog pa'o/ /'di ni srid pa'i yan lag rnams kyi nye bar zhi ba'o/ /'di ni rga shi'i nub pa'o/ /chos gang gis nga lha dang bcas pa dang / tshangs pa dang</text></item>
<item><p>239a1</p><section>mdo sde</section><text>bcas pa dang / dge sbyong dang / bram zer bcas pa dang / lha dang mir bcas pa'i skye dgu'i 'jig rten na phul yin par grags pa dang / byams pa chen pos mchog yin par grags pa dang / snying rje chen pos dam pa</text></item>
<item><p>239a2</p><section>mdo sde</section><text>yin par grags pa dang / 'khor ba'i pha rol tu phyin pas bla na med par grags pa dang / sbyin pa dang / dul ba dang / yang dag par sdom pa rnams kyis sems can thams cad la sems snyom par grags pa'i chos kyi sbyin pa dang /</text></item>
<item><p>239a3</p><section>mdo sde</section><text>dul ba dang / yang dag par sdom pa dang / tshangs pa'i gnas pa dang / 'phags pa'i lam yan lag brgyad pa yongs su bsgom pa'i rgyu 'thun pa'i chos de ni ngas sems can thams cad la rgya cher bstan to/ /gsol bar</text></item>
<item><p>239a4</p><section>mdo sde</section><text>mdzad do/ /ston pa thugs brtse ba can phan par bzhed pas gang nyan thos rnams la mdzad pa ni ngas mdzad zin te/ da khyed cag gis bya ba yin no/ /rga shi'i mthar dbyung ba'i phyir dgon pa rnams dang / shing drung dang / dur khrod</text></item>
<item><p>239a5</p><section>mdo sde</section><text>dang / ri dang / ri khrod dang / bas mtha'i gnas mal de dag tu phyis 'gyod pa can du gyur na mi rung gis sgoms shig /rtsol cig /nged kyis rjes su bstan pa ni 'di yin no/ /bcom ldan 'das kyis chos kyi rnams</text></item>
<item><p>239a6</p><section>mdo sde</section><text>grangs 'di bshad pa na/ sangs rgyas kyi zhing mi mjed 'di'i gling bzhi pa bye ba phrag brgya gang yin pa thams cad du gling bzhi pa re rer yang sems can dkrigs pa bye ba brgya stong phrag mang po de dag gis ni dge ba'i rtsa ba rnam pa sna</text></item>
<item><p>239a7</p><section>mdo sde</section><text>tshogs bskyed do/ /kha cig ni ting nge 'dzin dang / gzungs dang / bzod pa rnams la rnam par gnas par gyur to/ /de bzhin du chos rnams la chos kyi mig bskyed do/ /kha cig ni sems can dmyal bar 'gro ba'i las kyi sgrib pa</text></item>
<item><p>239a8</p><section>mdo sde</section><text>rnams byang ngo zhes bya ba nas kha cig ni sems can dmyal ba dang / dud 'gro'i bar dang / kha cig gnod sbyin dbul po nyid kyi bar dang / kha cig ni mi dbul po nyid du 'gro ba'i las kyi sgrib pa rnams yongs su byang ngo / /nad kyis</text></item>
<item><p>239b1</p><section>mdo sde</section><text>btab pa rnams ni nad med par gyur to/ /sems can rnams btson ra nas yongs su thar bar gyur to/ /de nas bcom ldan 'das la klu'i rgyal po rgya mtshos tshigs su bcad de gsol pa/ dge ba sna tshogs dri ma med pa'i gser can</text></item>
<item><p>239b2</p><section>mdo sde</section><text>spyod pa rnam dag thugs rjes phyug /lha dang shed las skyes dang lag 'gro'i dam pa nyon mongs rnyog pa sel mdzad pa/ /tshul khrims thos rig gsum po phun sum tshogs pa sems can thams cad 'dzud pa'o/ /lag</text></item>
<item><p>239b3</p><section>mdo sde</section><text>'gro'i tshogs rab thar mdzad thugs rje brtan po sngon gyi dam bcas dgongs par mdzod/ /gzhan sems sems can slad du sdug bsngal ji ltar gtar ba bzhin/ /lag 'gro'i skad cig mtha' yas 'dir rmongs sdug</text></item>
<item><p>239b4</p><section>mdo sde</section><text>bsngal sna tshogs thebs/ /dgra yis phyag bgyis brtson brtan skye ba'i dgon pa las grol ba/ /ye shes chab kyis lag 'gro thams cad tshim par mdzad du gsol/ /'phags pa 'dus pa chen po'i mdo nyi ma'i snying po'i</text></item>
<item><p>239b5</p><section>mdo sde</section><text>le'u bcu gcig pa las ri rab la gshegs pa'i le'u ste bcu pa'o// // 'phags pa shin du rgyas pa chen po'i sde nyi ma'i snying po zhes bya ba'i mdo/ bam po bcu gnyis pa/ de nas bcom ldan 'das me tog dang / rin po che</text></item>
<item><p>239b6</p><section>mdo sde</section><text>dang / chos gos dag gi char rab tu 'bebs shing / sil snyan dang / pheg rdob pa dang / glu dbyangs dag gi rol mo'i sgra 'byin pa'i lha dang / klu dang / gnod sbyin dang / lha ma yin thams cad sdod pas ri rab kyi rtse mo nas</text></item>
<item><p>239b7</p><section>mdo sde</section><text>gshegs te/ bcom ldan 'das nyan thos kyi dge 'dun gyis mdun du bdar cing byang chub sems dpa'i dge 'dun gyis yongs su bskor nas drang srong thub pa'i gnas rten gyi dbus su gdan bting ba nyid la bzhugs so/ /</text></item>
<item><p>239b8</p><section>mdo sde</section><text>bcom ldan 'das la mchod pa'i las bya ba'i phyir steng gi nam mkha' la lha dang / klu dang / gnod sbyin dang / lha ma yin dang / mi'am ci thams cad kyis rgyan dang / phye ma sna tshogs dang / me tog sna tshogs dang /</text></item>
<item><p>240a1</p><section>mdo sde</section><text>rin po che sna tshogs kyi char rab tu phab bo/ /bcom ldan 'das la klu de dag gis kyang me tog sna tshogs dang / dri sna tshogs dang / rin po che sna tshogs dang / ras gos dang / ras bcos bu dang / chos gos dang / rgyan sna tshogs</text></item>
<item><p>240a2</p><section>mdo sde</section><text>kyis mchod pa byas nas lan gsum bskor ba byas te/ bcom ldan 'das kyi zhabs gnyis la mgo bos phyag 'tshal nas spyan sngar chos mnyan pa'i phyir 'khod do/ /de nas bcom ldan 'das la klu'i rgyal po rgya mtshos 'di skad</text></item>
<item><p>240a3</p><section>mdo sde</section><text>ces gsol to/ /btsun pa bcom ldan 'das sug las gang dag gis sems can rnams klu'i skye gnas su skye lags/ bcom ldan 'das kyis bka' stsal pa/ klu'i bdag po las kyi sgrib pa bcus sems can 'byung</text></item>
<item><p>240a4</p><section>mdo sde</section><text>po rnams myur du klu'i skye gnas su skyeso/ /bcu gang zhe na/ sems can gang dag pha rol tu phyin pa drug la mngon par brtson zhing bla na med pa'i theg pa yongs su tshol ba'i sems dang ldan pa dag yin la myur du 'dod pa rnams</text></item>
<item><p>240a5</p><section>mdo sde</section><text>la nyes dmigs su lta ba ma yin zhing shin du sbyin pa la mngon par brtson la lag pa brkyang ba dag yod de/ de dag smon lam gyi dbang gis klu rnams kyi nang du skye'o/ /yang sems can gang dag bla na med pa'i theg pa yongs su</text></item>
<item><p>240a6</p><section>mdo sde</section><text>tshol ba'i sems dang ldan zhing sbyin pa'i pha rol du phyin pa la mngon par brtson pa dag yod de/ de dag gis tshul khrims thams cad rdzogs par skyon med par bsrung bar ni ma nus so/ /de dag sems can dmyal ba dang / yi</text></item>
<item><p>240a7</p><section>mdo sde</section><text>dgas kyi 'jigs pas skrag nas rang gi smon lam gyis klu rnams kyi nang du skye'o/ /yang sems can gang dag bla na med pa'i theg pa yongs su tshol bar byed cing shin du nga rgyal gyis khengs pa dag yod de/ de dag nga rgyal</text></item>
<item><p>240a8</p><section>mdo sde</section><text>gyis mthus rang gi smon lam gyis klu rnams kyi nang du skye'o/ /yang sems can gang dag bla na med pa'i theg pa'i spyod pa la mngon par brtson pa dag yod de/ de dag shin du khro ba mang zhing sems can gzhan</text></item>
<item><p>240b1</p><section>mdo sde</section><text>rnams la rab tu sdang ste/ de dag sha khon la rten pas 'chi ba'i dus tha mar klu rnams kyi nang du smon lam 'debs te/ de dag smon lam gyis der skye'o/ /yang sems can gang dag nyan thos kyi theg pa dang yang dag par ldan</text></item>
<item><p>240b2</p><section>mdo sde</section><text>zhing snod du gyur pa'i sbyin gnas yongs su btsal ba dang mchod pa'i sems dang ldan pa dag yod de/ de dag rang gi smon lam gyis klu rnams kyi nang du skye'o/ /yang sems can gang dag ser sna can dang nga rgyal gyi skyon dang</text></item>
<item><p>240b3</p><section>mdo sde</section><text>ldan pa dag yod de/ de dag las des klu rnams kyi nang du skye'o/ /yang sems can gang dag nga rgyal la mngon par dga' zhing mu cor smra la brdzun du smra ba dag yod de/ de dag las des klu rnams kyi nang du</text></item>
<item><p>240b4</p><section>mdo sde</section><text>skye'o/ /yang sems can gang dag sangs rgyas la gces par byed pa ma yin pa mang ba dag yin zhing / chos dang / dge 'dun dang bslab pa dang / mkhan po dang / slob dpon dang / bla ma'i gnas lta bu dang /</text></item>
<item><p>240b5</p><section>mdo sde</section><text>pha ma rnams la gces par byed pa ma yin pa mang ba dag yin pa yod do/ /de'i tshe de dag nga rgyal gyi rgyu dang / lus dang / ngag dang / yid chung ngus 'khrul pas klu rnams kyi nang du skye'o/ /yang sems can</text></item>
<item><p>240b6</p><section>mdo sde</section><text>gang dag nga rgyal dang / gti mug gis zil gyis non cing ma dul la skyon med pa ma yin par spyod pa dag yod de/ de dag klu rnams kyi nang du skye'o/ /yang sems can gang dag nga rgyal dang / phra ma smra ba dang /</text></item>
<item><p>240b7</p><section>mdo sde</section><text>tshig rtsub po smra ba la goms pa dag yod de/ de dag 'chi ba'i dus byas nas klu rnams kyi nang du skye ste bcu po de dag yin no/ /chos gzhan gsum dang ldan na klu rnams kyi nang du skye'o/ /gsum gang zhe na/ sems can</text></item>
<item><p>240b8</p><section>mdo sde</section><text>gang dag lus dang / ngag dang / yid kyi nyes par spyod pa shin du dam po dag gis sems can dmyal ba rnams kyi nang du skyes pa dag yod de/ de dag de nas shi 'phos nas nyes par spyod pa'i lhag ma chung ngus klu rnams kyi nang du skye'o/ /</text></item>
<item><p>241a1</p><section>mdo sde</section><text>de bzhin du dud 'gro rnams dang / de bzhin du yi dags nas shes bya ba'i bar du ste/ chos gsum po de dag gis sems can rnams klu rnams kyi nang du skye'o/ /rgya mtshos kyang gsol pa/ btsun pa bcom ldan 'das</text></item>
<item><p>241a2</p><section>mdo sde</section><text>de de bzhin no/ /btsun pa bde bar gshegs pa de de bzhin te/ btsun pa bcom ldan 'das 'di na klu gang dag longs spyod pa dang / nye bar spyod pa'i dpal dang ldan pa lha dang 'dra ba dag mchis pa nas mi smad rims dang</text></item>
<item><p>241a3</p><section>mdo sde</section><text>'dra ba dag gi mchas pa'i bar dang yi dags dang / 'dra ba dag mchis pa'i bar dang / gang dag dud 'gro'i skye gnas pa dang 'dra ba dag mchis pa'i bar nas klu gang dag sems can dmyal ba dang 'dra ba dag gi bar mchis lags</text></item>
<item><p>241a4</p><section>mdo sde</section><text>te/ de dag sdug bsngal gyi tshor ba myong bar 'gyur lags so/ /de nas klu'i rgyal po'i bu pad ma'i gdong zhes bya bas 'di skad ces gsol to/ /bdag su ga las gang gis klu'i rigs su skyes nas gzugs mchog</text></item>
<item><p>241a5</p><section>mdo sde</section><text>tu lham me zhing lus kyis reg pa gang chung zad ci reg kyang kun du tshig cing 'bar ba lags/ bdag dus thams cad du mchil lham bor nas gcer bur rgyu bar bgyid lags/ bdag gi pha ma de ni dpal</text></item>
<item><p>241a6</p><section>mdo sde</section><text>phun sum tshogs pa'i ches khyad par du 'phags pa myong ste/ dper na gling bzhi pa'i 'khor los sgyur ba'i rgyal po bzhin lags/ bcom ldan 'das kyis bka' stsal pa/ kye lag 'gro sngon byung ba 'das pa'i</text></item>
<item><p>241a7</p><section>mdo sde</section><text>dus bskal pa sum bcu rtsa gcig 'das pa de'i tshe de'i dus na/ de bzhin gshegs pa zhes bya ba nas sangs rgyas bcom ldan 'das shes bya ba'i bar gtsug tor can zhes bya ba 'jig rten du byung ngo / /de'i tshe rgyal</text></item>
<item><p>241a8</p><section>mdo sde</section><text>po me tog bral zhes bya ba zhig byung ste/ rgyal po me tog bral des kyang de bzhin gshegs pa gtsug gtor can nyan thos byang chub sems dpa'i dge 'dun brgya stong phrag mang po'i 'khor dang ldan pa de la zla ba gsum du</text></item>
<item><p>241b1</p><section>mdo sde</section><text>yo byad thams cad phul nas rtag tu chos mnyan te/ bla na med pa yang dag par rdzogs pa'i byang chub tu smon lam btab bo/ /bcom ldan 'das de'i gtsug lag khang yo byad thams cad dang ldan pa zhig kyang brtsigs so/ /</text></item>
<item><p>241b2</p><section>mdo sde</section><text>rgyal po me tog bral de'i bu srid sgrub bcas shes bya ba zhig yod de/ de shin du 'khor bas skrag nas bcom ldan 'das kyi thad du rab tu byung ste pha'i dge 'dun gyi kun dga'i ra ba de rjes su skyong zhing 'dug go/ /de nas bcom ldan 'das kyi nyan</text></item>
<item><p>241b3</p><section>mdo sde</section><text>thos kyi dge slong gang dag gnas pa dang / de na gang dag bza' ba dang / gtung ba dang / mal cha la longs spyod par byed pa thams cad la me tog bral gyi bu dge slong srid sgrub bcas de phrag dog byed do/ /bcom ldan 'das kyi nyan</text></item>
<item><p>241b4</p><section>mdo sde</section><text>thos kyi dge slong de dag kyang gnas de nas dong ngo / /de yang yid mchog tu dga' nas bdag nyid kyis kyang longs spyod par mi byed/ gzhan dag la yang mi ster ro zhes bya ba nas dge slong de yang 'chi ba'i dus byas nas sems can</text></item>
<item><p>241b5</p><section>mdo sde</section><text>dmyal ba chen po rnams kyi nang du skyes so zhes bya ba'i bar du'o/ /de lo khrag khrig brgya stong phrag mang por sems can dmyal ba chen po'i nang du skyes nas btsos so/ /de de nas shi 'phos nas yi dags rnams kyi nang du skyes te/</text></item>
<item><p>241b6</p><section>mdo sde</section><text>lo brgya stong phrag mang por der sdug bsngal myong ngo / /phyis yang sems can dmyal ba dang yi dags rnams kyi nang du sdug bsngal myong ngo / /lag 'gro 'khor bas skrag pa'i sems dang ldan pa'i srid sgrub bcas shes bya ba rab tu byung ste/</text></item>
<item><p>241b7</p><section>mdo sde</section><text>de nas shi 'phos nas de ltar yun ring por ngan song gsum du sdug bsngal myong ba de gzhan zhig yin par khyod sems na gzhan yin par blta bar mi bya ste/ de ltar las kyi sgrib pa dam pos zin pa yang khyod yin no/ /'di phan chad</text></item>
<item><p>241b8</p><section>mdo sde</section><text>bskal pa sum bcu rtsa gcig tu khyod rtag par ngan song gsum gyi nang du skyes so/ /de'i las kyi sgrib pa lhag ma lus pa des 'dir klu rnams kyi nang du skyes pa ni gzhan ma yin gyi khyod yin te/ sdug bsngal gyi tshor ba de lta bu myong ngo / /gang khyod 'di nas shi</text></item>
<item><p>242a1</p><section>mdo sde</section><text>'phos nas phyis kyang sems can dmyal ba dang / dud 'gro dang / yi dags rnams kyi nang du rtag tu sdug bsngal gyis gzir bar 'gyur ba 'di ni gnas yod do/ /klu'i bu de mchog tu yid mi dga' nas rab tu ngu zhing bcom</text></item>
<item><p>242a2</p><section>mdo sde</section><text>ldan 'das kyi zhabs gnyis la phyag 'tshal nas 'di skad ces gsol to/ /btsun pa bcom ldan 'das byis pa ji lta ba dang / rmongs pa ji lta ba dang / mi gsal ba dang / mi mkhas pa ji lta ba bzhin du nongs pa so sor 'chags lags so nongs pa so sor</text></item>
<item><p>242a3</p><section>mdo sde</section><text>'chags lags so/ /btsun pa bcom ldan 'das bdag gi bsam pas sdom pa gzungs bar bgyi'o/ /bdag de bzhin gshegs pa'i dge bsnyen lags te/ ji srid 'tsho'i bar du srog gcod pa spangs pa lags so/ /bdag bcom ldan 'das la</text></item>
<item><p>242a4</p><section>mdo sde</section><text>skyabs su mchis pa lags so/ /bcom ldan 'das kyis bka' stsal pa/ rigs kyi bu legs so legs so/ /khyod lhag pa'i bsam pas nga la skyabs su song bas khyod kyi ngan song thams cad yongs su zad do/ /'di nas shi 'phos nas</text></item>
<item><p>242a5</p><section>mdo sde</section><text>khyod kyis byams pa'i tshe na mi'i rnyed pa thob par 'gyur te/ byams pa'i thad du rab tu 'byung bar 'gyur zhing dgra bcom pa nyid kyi bar du mngon sum du byed par 'gyur ro/ /de'i tshe de'i dus na gang gis gtsug tor can 'khor dang bcas pa la</text></item>
<item><p>242a6</p><section>mdo sde</section><text>zla ba gsum yo byad thams cad kyis rim gro byas pa dang / de'i phyir dge 'dun gyi kun dga' ra ba yo byad thams cad phun sum tshogs par byas pa'i rgyal po me tog bral zhes bya ba gzhan zhig yin par khyod sems na de gzhan yin par</text></item>
<item><p>242a7</p><section>mdo sde</section><text>yang mi lta ste/ de ni klu'i rgyal po rgya mtsho 'di yin no/ /'di ni bskal pa sum bcu rtsa gcig tu nam yang ngan 'gror ma skyes so/ /lha'i dpal dang skal ba bzang po phun sum tshogs pa shin tu rgya chen po myong ngo / /'di ni bla na</text></item>
<item><p>242a8</p><section>mdo sde</section><text>med pa'i theg pa'i phyir smon lam gyi dbang gis 'dir klu rnams kyi nang du skyes te/ 'dir dpal dang skal ba bzang po de lta bu myong ngo / /de skad ces thos nas klu thams cad skyo zhing mchog tu yid mi bde nas bcom ldan 'das</text></item>
<item><p>242b1</p><section>mdo sde</section><text>la mchog tu gus pa skyes shing nye bar rtog pas gces par byed par gyur to/ /de'i nang na klu gzhan mig med pa long ba 'bras bu nyam chung ba zhes bya ba zhig yod de/ des gsang bstod nas 'o dod bos te gsol pa/ sems</text></item>
<item><p>242b2</p><section>mdo sde</section><text>can rnams la thugs brtse bdag cag yongs su bskyab pa gsol/ /yun ring bdag gi lus la sdug bsngal tshor ba rab mi zad/ /srin bu sbal pa skye bo srog chags sna tshogs 'tshal bar bgyid/ /bza' ba btung ba ma</text></item>
<item><p>242b3</p><section>mdo sde</section><text>mchis chab tshan nang na bdag gnas lags/ bcom ldan 'das kyis bka' stsal pa/ 'khor ba 'jig rgyal bstan pa la/ /sngon ni dge sbyong khyod gyur to/ /mkhas shing gtsang sbra spyod lam ldan/ /dben pa</text></item>
<item><p>242b4</p><section>mdo sde</section><text>dag tu'ang sdig pa byed/ /lhan gcig gnas pa dag kyang mang / /khyod bdag ston pa 'dra bar gyur/ /dgra bcom rdzu 'phrul chen po yang / /khyod la slob ma rnams kyis brjod/ /rnyed dang bkur sti byung ba ni/ /</text></item>
<item><p>242b5</p><section>mdo sde</section><text>khyod gcig bu yis longs spyad cing / /khyod kyis dge slong nges pa mthong / /de dag la ni mi snyan brjod/ /lhan cig gnas de mi dgar gnas/ /khyod ni tshe rabs stong dag tu/ /nged kyi zas su gyur cig ces/ /de lta bu</text></item>
<item><p>242b6</p><section>mdo sde</section><text>yi sems bskyed do/ /las kyi rnam par smin pa des/ /'dir yang khyod ni lag 'gror skyes/ /khyod rang gi yang lhan cig gnas/ /phyi phyir za bar byed pa yin/ /chu tshan nang na gnas pa dang / /</text></item>
<item><p>242b7</p><section>mdo sde</section><text>long bar de yis gyur pa yin/ /kun du 'bar ba'i lcags dang zangs/ /phyis kyang dmyal bar za bar 'gyur/ /stobs med yid ni mi dga' bas/ /klu dbang kun gyi nang na ngu / /nyes pa so sor bshags byas</text></item>
<item><p>242b8</p><section>mdo sde</section><text>na/ /sdug bsngal rnams las yongs su grol/ /de nas bcom ldan gser 'dra ba'i/ /phyag gis zhal gyi dkyil 'khor reg /spyod par dka' ba dgongs mdzad nas/ /ston pas 'di skad bka' stsal to/ /rgyal po mig bzangs</text></item>
<item><p>243a1</p><section>mdo sde</section><text>nga byung ste/ /sngon tshe bden pa gang gis ngas/ /bram ze long ba'i don du ni/ /mig dag gnyis ka phyung bar gyur/ /bden pa'i tshig de kho na yis/ /khyod kyis dri med mig thob shog /nga yi legs par spyod</text></item>
<item><p>243a2</p><section>mdo sde</section><text>pas khyod/ /sngon gyi las de byang bar shog /tad+ya thA/ tsak+Shu kha ba/ karma kha ba/ a nan dza na/ bi ra dza ba ra an ta/ dz+nyA ma ni sa ra Na tro ya/ a he dra Da ne/ kri mi shud d+he/ pha la shud d+he/ a dze ta dze/ ta le</text></item>
<item><p>243a3</p><section>mdo sde</section><text>tan ta le/ ba se d+ha sa ke/ ba sa te/ rU ra ti/ ma hA rU ra bi/ tri rad na bra he swA hA/ bcom ldan 'das kyis bden pa'i tshig de bshad pa na klu 'bras bu nyam chung ba'i mig yongs su dag par gyur to/ /klu gzhan stong phrag lnga bcu rtsa</text></item>
<item><p>243a4</p><section>mdo sde</section><text>gsum gyi mig kyang yongs su dag par gyur to/ /gzhan gnod sbyin dang / grul bum dang / yi dags dang sha za dang / mi khrag khrig phrag brgyad bcu rtsa bzhi ni sngon gyi las kyi sgrib pa zad cing mig yongs su dag par gyur to/ /</text></item>
<item><p>243a5</p><section>mdo sde</section><text>de nas lha'i bu mtshams bzangs thal mo rab tu sbyar ba byas nas smras pa/ 'jig rten 'dren pa rnams kyi stobs la ltos/ /rab tu lam med rnams la mig kyang byin/ /gal te ston pa 'jig rten mi 'byung na/ /su yang</text></item>
<item><p>243a6</p><section>mdo sde</section><text>'gro bar sha'i mig phyis mi 'thob/ /de'i tshe bcom ldan 'das kyis tshe dang ldan pa kun shes kau Di n+ya la bka' stsal pa/ kau Di n+ya khyod kyis gsang sngags chen po'i gzhi'i gzungs sngags mig sgrub pa 'di zung shig /da ltar</text></item>
<item><p>243a7</p><section>mdo sde</section><text>dang ma 'ongs pa'i dus na su la la sems can rnams kyi sngon gyi las kyi lhag ma dang / khams kun du 'khrugs pa dang / gsang sngags dang / sman dang / dug gi sbyor bas long bar 'gyur ba dang / chung zad mthong bar yang</text></item>
<item><p>243a8</p><section>mdo sde</section><text>'gyur ba des mig sgrub pa'i gzungs sngags 'di rang gis bklag par bya'o/ /rang gi las so sor bshags par bya'o/ /des sems can thams cad la byams pa'i sems kyis sangs rgyas rjes su dran pa bsgom zhing las gzhan mi byed par</text></item>
<item><p>243b1</p><section>mdo sde</section><text>zhag bdun phrag bdun du rang gi mig la byabs na mig yongs su dag par 'gyur ro/ /yang sems can gang dag mtshams med pa'i las lhag ma lus pas long bar gyur cing dam pa'i chos spong ba'i lhag ma lus pa dang / 'phags pa la skur pa</text></item>
<item><p>243b2</p><section>mdo sde</section><text>'debs pa'i lhag ma lus pa dang / chos kyi sbyin pa'i sgrib pa'i lhag ma lus pa dang / glegs bam du bris pa rnam par 'jig pa'i lhag ma lus pa dang / gzhan gyi mig rnam par 'jig pa'i las kyi lhag mas long bar</text></item>
<item><p>243b3</p><section>mdo sde</section><text>gyur pa de dag gis gzungs sngags 'di yi ger 'bril bcug ste/ yang dang yang du klog tu gzhug go/ /las kyi sgrib pa bshags par bya'o/ /gzhan yang rgya mtsho'i lbu ba dang / shing mdar dang / sman ka tsa dang /</text></item>
<item><p>243b4</p><section>mdo sde</section><text>'bras bu gsum dang / rus sbal gyi snying rnying pa sbrang rtsi dang lhan cig gtags cing btsos la gsang sngags 'di dag lan stong rtsa brgyad mngon par brjod cing mig gi phyi rol du bsku bar bya'o/ /zhag bdun phrag bdun du las gzhan mi</text></item>
<item><p>243b5</p><section>mdo sde</section><text>byed par sangs rgyas rjes su dran pa bsgom zhing sangs rgyas kyi sku gzugs kyang byas na de'i las kyi sgrib pa ma lus par byang bar 'gyur zhing de'i mig yongs su dag par 'gyur ro/ /gzhan yang dge slong rnams</text></item>
<item><p>243b6</p><section>mdo sde</section><text>kyi gnas dge 'dun gyi kun dga' ra ba byas na yang de'i las kyi sgrib par byang bar 'gyur ro/ /phyis kyang 'khor bar mig ma tshang bar mi 'gyur ro/ /de nas thams cad dang ldan pa'i klu'i 'khor des 'di skad</text></item>
<item><p>243b7</p><section>mdo sde</section><text>ces gsol to/ /thugs rje chen po dang ldan pa dus gsum gyi sems can thams cad la phan par mdzad pa nad las rab tu thar bar mdzad pa la phyag 'tshal lo/ /de nas de'i tshe klu tshon rtsi sngon pos gsang stod</text></item>
<item><p>243b8</p><section>mdo sde</section><text>de 'di skad ces gsol to/ /sdig pa thams cad sbyong ba khyod/ /khyod ni dka' mdzad dpal kun ldan/ /khyod kyis las kyang rab tu mkhyen/ /srog chags kun gyi rgyal po khyod/ /bdag ni chu dang rnam bral zhing / /tsha ba'i klung gis</text></item>
<item><p>244a1</p><section>mdo sde</section><text>kun gdungs pa'i/ /'brog dgon pa na gnas pa lags/ /dri mi zhim pa'i gnas na gnas/ /lo ni bye ba phrag stong du/ /zhag gcig bdag la bde ma mchis/ /rtag par 'khor dang lhan cig tu/ /bdag ni gzhan</text></item>
<item><p>244a2</p><section>mdo sde</section><text>gyis bza' ba lags/ /bcom ldan 'das kyis bka' stsal pa/ /sems can gang dag sdig byas nas/ /phyis kyang bdag nyid bsod nams sgrub/ /lus kyis gaN Di brdungs nas su/ /dge slong dge 'dun tshim byed na'ang / /</text></item>
<item><p>244a3</p><section>mdo sde</section><text>las kyi lhag ma de yis su/ /gang dang gang du skyes par ni/ /sdug bsngal ci 'dra 'byung 'gyur zhing / /bza' btung dag dang yang dag ldan/ /yang na klu yi skye gnas su/ /lus kyis skye bar 'gyur ba yin/ /de yi mgo yi</text></item>
<item><p>244a4</p><section>mdo sde</section><text>klad pa der/ /nor bu'i rgyal po 'byung bar 'gyur/ /kun du chu 'byung zhes bya ba/ /chu sbyin byed pa'i klur 'gyur ro/ /gang na klu ni gnas byed pa/ /de nas chu ni 'bab par 'gyur/ /sa 'am nam mkha' la yang rung / /gang dang</text></item>
<item><p>244a5</p><section>mdo sde</section><text>gang du 'gro ba der/ /sems ni bskyed ma thag tu yang / /chu ni 'byung bar 'gyur ba yin/ /yang na sems can gang dag gis/ /mi yi dngos po thob nas su/ /sdig pa rnam pa sna tshogs byas/ /dge 'dun rim gro mi byed na/ /</text></item>
<item><p>244a6</p><section>mdo sde</section><text>de dag sdug bsngal sna tshogs ni/ /ngan song gsum du myong nas kyang / /de nyid klu yi skye gnas su/ /skye ba thob par 'gyur ba yin/ /de las kun du chu mi 'byung / /mgo la nor bu rin chen med/ /stong pa skom</text></item>
<item><p>244a7</p><section>mdo sde</section><text>pa'i gnas dag tu/ /chu med par ni gnas par 'gyur/ /sngon 'das dus na khyod kyis ni/ /rgyal ba skar rgyal bstan pa la/ /dge slong dgon pa par gyur te/ /phrag dog ser snas gang ba yin/ /</text></item>
<item><p>244a8</p><section>mdo sde</section><text>dge slong blo bur 'ongs mthong nas/ /khro gnyer can gyi bzhin byas nas/ /de dag la ni sbyin gtong byed/ /de la yang ni mngon sum gshe/ /der ni gang dag chur yang ni/ /myur du mi gtsang ba yis bkang / /</text></item>
<item><p>244b1</p><section>mdo sde</section><text>'chags gnas khang dag gi gnas/ /dri nga ba yis bkang bar gyur/ /dge slong des pa 'gro ba na/ /brgyad bkas gis ni gshe bar gyur/ /dge slong des pa gzhan dag kyang / /rgyang ring bar ni yongs</text></item>
<item><p>244b2</p><section>mdo sde</section><text>su spangs/ /de phyir phrag dog ser sna'i rgyu/ /ma chod par ni khyod gyur nas/ /dge sbyong su zhig la la mthong / /myur du khros nas gshe bar 'gyur/ /sbyin pa po la khro bas gshe/ /ngo tsha khrel</text></item>
<item><p>244b3</p><section>mdo sde</section><text>yod rnam par spangs/ /las kyi rnam par smin pa des/ /sems can dmyal bar so sor skyes/ /lus ni bye bas sems dmyal du/ /sdug bsngal mang po nyams su myong / /yi dags</text></item>
<item><p>244b4</p><section>mdo sde</section><text>rnams su dus ring por/ /sdug bsngal rab tu mi zad myong / /khyod ni klu yi skye gnas su/ /skyes nas shin du sdug bsngal gyur/ /stong pa 'brog dgon rdzong rnams su/ /chu dang bral bar gnas pa</text></item>
<item><p>244b5</p><section>mdo sde</section><text>yin/ /sems can dmyal ba rnams su khyod/ /sdug bsngal tshor ba phyi phyir myong / /shin du yun ring yi dags dang / /dud 'gror sdug bsngal tshor ba myong / /su zhig tha ma'i dus tshe gnod sems byung / /rtag du phrag dog ser sna</text></item>
<item><p>244b6</p><section>mdo sde</section><text>khros pa la/ /bsam gtan mi skyob sangs rgyas mchod pa min/ /tshul khrims mi skyob dgon par gnas pa min/ /yang de'i tshe klu'i 'khor de'i nang na klu yi dags lta bu bye ba phrag nyi shu rtsa drug sngon gyi tshe rabs rjes su dran</text></item>
<item><p>244b7</p><section>mdo sde</section><text>par gyur te/ skad po cher rab tu ngu zhing 'di skad ces gsol to/ /bcom ldan 'das bdag cag yongs su bskyab tu gsol/ bde bar gshegs pa bdag cag yongs su bskyab tu gsol/ sngon gyi rgyal ba'i bstan pa la bdag cag</text></item>
<item><p>244b8</p><section>mdo sde</section><text>gis 'dra mtshungs par las kyi sgrib pa de lta bu 'phangs lags so/ /de ltar yun ring por ngan song gsum du sdug bsngal myong lags so/ /da ltar yang klu yi dags lta bu rnams kyi nang du rtag tu sdug bsngal de lta bus gzir lags te/</text></item>
<item><p>245a1</p><section>mdo sde</section><text>dper na klu yi dags lta bu tshon rtsi sngon po bzhin no/ /bcom ldan 'das kyis bka' stsal pa/ khyod kyis chu long la de bzhin gshegs pa'i zhabs kyi drung du chag chag thob shig dang / des ni khyed kyi sdug bsngal thams cad yongs su</text></item>
<item><p>245a2</p><section>mdo sde</section><text>zad par 'gyur ro/ /de nas klu yi dags lta bu de dag thams cad kyis lag pa gnyis kyis chu blangs pa dang / lag na chu 'dug pa de rab tu 'bar ro/ /de nas me'i phung po shing ta la drug srid du 'phags te/ lan bdun gyi bar du de bzhin no/ /</text></item>
<item><p>245a3</p><section>mdo sde</section><text>klu'i tshogs de mchog tu yid mi dga' nas mchi ma dag phyung ngo / /thams cad dang ldan pa'i 'khor de yang yid kun du mi dga' nas de bzhin no/ /bcom ldan 'das kyis bka' stsal pa/ /ci 'dra ba yi las byas pa/ /de 'dra ba yi 'bras bu</text></item>
<item><p>245a4</p><section>mdo sde</section><text>'thob/ /dge ba yin na bzang po ste/ /sdig pa byed pa'ang sdig to'o/ /de nas yi dags lta bu'i klu/ /khyed kun 'di skad tshig smros shig /bden pa gang gis ston pa ni/ /sems can kun la thugs snyoms pa/ /bden pa'i tshig</text></item>
<item><p>245a5</p><section>mdo sde</section><text>de kho na yis/ /nged kyi chu ni ma 'bar cig /klu thams cad kyis 'di skad ces smras so/ /lan brgyad pa la lag pa gnyis kyis chu blangs te bcom ldan 'das kyi zhabs gnyis la gtor nas nyes pa la nyes par so sor bshags so/ /</text></item>
<item><p>245a6</p><section>mdo sde</section><text>bcom ldan 'das kyis bka' stsal pa/ sdig pa'i las kyi sgrib pa yi/ /lhag ma lus pa yongs su zad/ /byams pa'i tshe na khyed cag ni/ /mi yi srid pa thob par 'gyur/ /byams pa yi ni bstan pa la/ /myur du rab tu 'byung ba thob/ /</text></item>
<item><p>245a7</p><section>mdo sde</section><text>rnal 'byor la ni mngon brtson dang / /myur du dgra bcom thob par 'gyur/ /yang de'i tshe bcom ldan 'das kyi mthus klu'i tshogs de ji ltar lhags pa bzhin de dag thams cad kyis sngon gyi tshe rabs dang bdag gi las dang / 'gro ba dang /</text></item>
<item><p>245a8</p><section>mdo sde</section><text>skye ba rjes su dran te/ 'khor de'i nang nas klu brgya stong phrag mang po rang gis nyes par byas pa'i sdig pa'i las kyis rab tu dus nas kha cig gis 'di skad ces gsol to/ /sngon gyi de bzhin gshegs pa rnams kyi bstan pa la</text></item>
<item><p>245b1</p><section>mdo sde</section><text>bdag khyim na gnas par gyur te/ nye du dang 'grogs pa'i rkyen dang / chos mnyan pa'i rkyen gyis dge slong rnams dang lhan cig tu dge 'dun gyi mngon du gyur pa bsngos pa'i me tog dang / 'bras bu dang / khu ba dang / bza' ba dang / btung ba</text></item>
<item><p>245b2</p><section>mdo sde</section><text>longs spyad lagaso zhes bya ba nas kha cig gis gsol pa/ bdag cag gis phyogs bzhi pa la bsngos pa longs spyad lags so zhes bya ba'i bar du'o/ /kha cig gis 'di skad ces gsol to/ /bdag cag gis rang gis</text></item>
<item><p>245b3</p><section>mdo sde</section><text>bsngos pa longs spyod lags so zhes bya ba'i bar du'o/ /kha cig gis gsol pa/ bdag cag de bzhin gshegs pa rnam par gzigs kyi zhes bya ba'i bar dang / bdag cag gtsug tor can gyi zhes bya ba'i bar dang / bdag cag</text></item>
<item><p>245b4</p><section>mdo sde</section><text>'khor ba 'jig gi zhes bya ba'i bar dang / bdag cag gser thub kyi zhes bya ba'i bar du'o/ /klu kha cig gis 'di skad ces gsol to/ /de bzhin gshegs pa 'od srung gi bstan pa la bdag cag khyim na gnas par gyur te/</text></item>
<item><p>245b5</p><section>mdo sde</section><text>nye du dang 'grogs pa'i rkyen dang / chos mnyan pa'i rkyen gyis de bzhin du bsngos pa'i dge 'dun gyi me tog dang / 'bras bu dang / khu ba dang / bza' ba dang / btung ba dge slong rnams la stsal pa de bdag cag gis longs</text></item>
<item><p>245b6</p><section>mdo sde</section><text>spyad lags so/ /sdig pa'i las des kyang sems can dmyal ba rnams kyi nang du sdug bsngal mi bzad pa chen po rnam pa sna tshogs rab tu mi zad pa mang po yang dang yang nyams su myong lags so/ /dud 'gro dang yi dags rnams kyi</text></item>
<item><p>245b7</p><section>mdo sde</section><text>nang du dus yun ring por rtag tu sdug bsngal gyis gzir lags so/ /las kyi lhag ma des bdag cag klu'i skye gnas dman pa 'dir skyes nas chab bskol ba kun du tsha ba'i nang du btsos lags so/ /</text></item>
<item><p>245b8</p><section>mdo sde</section><text>bye ma kun du tsha ba'i nang du bsregs lags so/ /bdag cag gi kha'i sgor kha zas stsal ba yang lcags kyi thu lum du gyur lags so/ /de bzhin du</text></item>
<item><p>246a1</p><section>mdo sde</section><text>khar btung ba stsal ba yang lcags dang zangs su gyur lags so/ /gang dang gang du mchis pa thams cad du sdug bsngal gyi tshor ba de lta bu myong lags na bdag cag yongs su bskyab tu gsol/ bcom ldan</text></item>
<item><p>246a2</p><section>mdo sde</section><text>'das kyis bka' stsal pa/ kye lag 'gro dag khyed kyis dge 'dun gyi longs spyod pa de ni 'os pa ma yin te/ mtshams med pa dang nye ba yin no/ /rnam par ma smin par gang gis kyang myur du bshags par mi nus so/ /kye lag</text></item>
<item><p>246a3</p><section>mdo sde</section><text>'gro dag de lta yin yang ji srid 'tsho'i bar du skyabs gsum du 'gro ba la 'khod cig dang / de lta na khyed la phan pa dang bde bar 'gyur ro/ /rgyu des de bzhin gshegs pas khyed 'dod pa bzhin 'khor bar gzhog par mdzad do/ /de dag</text></item>
<item><p>246a4</p><section>mdo sde</section><text>thams cad gsum la skyabs su 'gro ba la yang bkod par gyur to/ /yang 'khor de'i nang na klu mo long ma zhig yod de/ de'i kha srin bus gang zhing gcin rul pa lta bu'i rnag dri nga ba zag go/ /smad kyi mtshan ma la yang de bzhin</text></item>
<item><p>246a5</p><section>mdo sde</section><text>no/ /de'i lus thams cad rul cing rnag 'dzag pa phol mig dang srin bus gang ba la sha sbrang dang / sbrang bu mchu rings dang / sbrang bu gdug pa rnams kyis za bar byed do/ /de'i tshe bcom ldan 'das kyis thugs rje chen pos</text></item>
<item><p>246a6</p><section>mdo sde</section><text>gzigs te/ bkas rmas pa/ sring mo khyod kyis lus la sdig pa'i las ni ci byas/ ji lta bu zhig /des gsol pa/ btsun pa bcom ldan 'das bdag gi tshor ba sdug bsngal lags so/ /btsun pa bcom ldan</text></item>
<item><p>246a7</p><section>mdo sde</section><text>'das bdag gi tshor ba tsha ba lags te/ gang nas klu'i skye gnas dman pa 'dir skyes pa'i dgung lo stong phrag sum bcu rtsa drug bdag gis mngon par 'tshal lags so/ /bdag gi sdug bsngal gyi tshor ba de lta bu ni gdugs</text></item>
<item><p>246a8</p><section>mdo sde</section><text>zhag gcig kyang rgyun ma chad lags so/ /bka' stsal pa/ sngon gyi las ci zhig byas/ des gsol pa/ 'di nas bskal pa dgu bcu rtsa gcig pa la rgyal ba rnam par gzigs kyi bstan pa la mi'i rgyud kyi bud med du</text></item>
<item><p>246b1</p><section>mdo sde</section><text>gyur lags te/ bdag der 'dod pa'i dregs pas myos nas bcom ldan 'das kyi bstan pa la rab tu byung ba dang lhan cig tu dge 'dun gyi gtsug lag khang na dge 'dun gyi mal cha'i steng du yang dang yang 'khrig pa dang ldan pa'i chos</text></item>
<item><p>246b2</p><section>mdo sde</section><text>'dod pa dag so so yang dag par myong lags te/ nor gyi slad du ma skrag lags so/ /bcom ldan 'das de tshun chad bdag rtag tu lha dang mi'i rnyed pa dang bral lags so/ /rtag tu ngan song gsum gyi tshor ba mi bzad pas</text></item>
<item><p>246b3</p><section>mdo sde</section><text>rab tu gzir lags so/ /bka' stsal pa/ sring mo gang gi tshe 'dir bskal pa chen po 'jig par gyur pa de'i tshe khyod gang du song / des gsol pa/ sngon gyi las la rten pa'i rlung chen po de dag gis 'phangs nas/ 'jig</text></item>
<item><p>246b4</p><section>mdo sde</section><text>rten gyi khams snyigs ma lnga dang ldan pa gzhan dag tu 'phangs lags so/ /yang gang gi tshe der 'jig par gyur nas de nas yang 'dir 'phangs lags na/ bcom ldan 'das thugs rje chen pos bdag yongs su bskyab tu</text></item>
<item><p>246b5</p><section>mdo sde</section><text>gsol/ bde bar gshegs pa bdag yongs su bskyab tu gsol/ de nas bcom ldan 'das kyi phyag gnyis kas rma rtsi spos dang sbyar ba'i chu bzhes te bden pa brjod par mdzad do/ /bden pa gang gis sngon thi ba'i phyir nga'i</text></item>
<item><p>246b6</p><section>mdo sde</section><text>lus chags pa med par yongs su btang ba'i bden pa des khyod kyi nad de dag zhi bar gyur cig /klu mo de'i khar blugs shing lus la gtor bas nad thams cad rab tu zhi bar gyur te/ gsum la skyabs su nye bar gnas par gyur</text></item>
<item><p>246b7</p><section>mdo sde</section><text>to/ /yang de nyid na klu gzhan zhig lus dri nga zhing srin bus gang la srin bu ser skyas gang nas de las rnag khrag tsha zhing gor gor po zag pa/ smra mi nus pa/ mchog tu skyon du bgrang ba zhig yod do/ /bcom ldan 'das</text></item>
<item><p>246b8</p><section>mdo sde</section><text>kyis klu de gzigs nas bkas rmas pa/ lag 'gro khyod kyis sngon mi dge ba'i las ci zhig byas/ klu des kha'i sgo phye nas srin bu'i rigs dang / rnag khrag dang / mes gang ba'i kha'i sgo sbyang brims te smra ma nus so/ /de nas</text></item>
<item><p>247a1</p><section>mdo sde</section><text>bcom ldan 'das kyis skyor chu zhig bzhes te bka' stsal pa/ ri bong gyur te drang srong phyir/ /rang gis me yi nang bor ba/ /bden pa'i tshig de kho na yis/ /klu ni smra bar nus par shog /skyor chu de klu'i khar blugs</text></item>
<item><p>247a2</p><section>mdo sde</section><text>nas de'i kha'i nang du me rab tu zhi zhing srin bu dang rnag khrag kha'i phyi rol du byung ngo / /klu de kha yongs su dag par gyur nas 'di skad ces gsol to/ /btsun pa bcom ldan 'das rgyal ba 'od srung gi bstan pa la bdag zhing par gyur lags</text></item>
<item><p>247a3</p><section>mdo sde</section><text>so/ /bdag gis bcom ldan 'das kyi nyan thos gzhan zhig la skyed du stsol cig dang / ston gyi dus su khyod la dbul lo zhes gser lnga bcu zhig gsol ba btab lags so/ /des bdag la 'gron bu brgyad bcu'i rin bcu</text></item>
<item><p>247a4</p><section>mdo sde</section><text>zhig stsal te/ lnga bcur ma stsal lags so/ /bdag gis dge slong de la khro bas zil gyis non nas 'gron bu brgyad bcu'i rin bcu blangs te/ de la slar yang ma stsal lags so/ /gzhan yang dus gzhan zhig na</text></item>
<item><p>247a5</p><section>mdo sde</section><text>dge slong rnams kyi kun dga' ra ba der bdag mchis nas der dge 'dun gyi mngon du gyur pa bsngos pa a mra'i 'bras bu bcu gsum pa longs spyad lags so/ /sug las kyi sgrib pa'i lhag ma de kho nas de nas shi 'phos</text></item>
<item><p>247a6</p><section>mdo sde</section><text>nas 'brog dgon pa skam po 'dir nyi tshe ba'i sems can dmyal ba rnams kyi nang du skyes te/ rtag tu bdag gi lus srin bu dag dang rnag khrag brdud pas gang lags so/ /bkres pa dang skom pas kun tu gzir</text></item>
<item><p>247a7</p><section>mdo sde</section><text>nas sdug bsngal gyi tshor ba myong lags so/ /yang mi dge ba'i las kyi rgyu des bdag 'di nas shi 'phos nas yang sems can dmyal ba chen po rnams kyi nang du skyes lags so/ /dge slong de yang khro ba dang ser sna'i rgyu</text></item>
<item><p>247a8</p><section>mdo sde</section><text>des 'chi ba'i dus bgyis nas 'dir klu rnams kyi nang du bdag gi mchan khung du skyes te/ dus rtag tu bdag la g.yo bar bgyido/ /de rtag tu khro bas zil gyis non nas dbugs tsha ba 'dis lus la yongs su gang bar bgyid do/ /rgyu des rtag par rgyun du</text></item>
<item><p>247b1</p><section>mdo sde</section><text>bdag gi lus srin bu dag dang rnag khrag gis gang lags na de bzhin gshegs pas bdag yongs su bskyab tu gsol/ sbrul dgra dang 'dra ba de las bdag yongs su thar bar mdzad par gsol/ de nas yang bcom ldan</text></item>
<item><p>247b2</p><section>mdo sde</section><text>'das kyis phyag tu chab bzhes te 'di skad ces bka' stsal to/ /mu ge dag ni byung ba'i tshe/ /nga ni 'dir yang nyar gyur te/ /sha dang khrag gis tshim byas pas/ /khyed cag gnyis ga bde bar shog /chu des klu la gtor nas de'i</text></item>
<item><p>247b3</p><section>mdo sde</section><text>mchan khung nas klu'i bu byung ngo / /gnyi gas 'di skad ces gsol to/ /yun ji tsam gyis ngan song dag las bdag cag thar bar 'gyur/ /bcom ldan 'das kyis bka' stsal pa/ kye lag 'gro dag gang phyogs bzhi'i</text></item>
<item><p>247b4</p><section>mdo sde</section><text>dge 'dun nas dge 'dun gyi mngon du gyur pa bsngos pa'i me tog dang / 'bras bu dang / 'dab ma dang / bza' ba dang / btung ba dang / mal cha dang / rtsi dang / yo byad kyang rung / dge 'dun las gal te bdag gir</text></item>
<item><p>247b5</p><section>mdo sde</section><text>longs spyad dam/ gzhan la byin na sdig pa'i las de rnam par smin cing so so yang dag par ma myong bar sus kyang myur du zad par bya mi nus te/ 'di ni mtshams med pa dang nye ba shin du lci ba yin no/ /lag 'gro</text></item>
<item><p>247b6</p><section>mdo sde</section><text>dag khyed tshur sheg /dkon mchog gsum la skyabs su deng shig dang / des na khyed cag chu la gnas pa dag tu 'gyur ro/ /zhes bya ba nas dkon mchog gsum la skyabs su rnam par bkod de chu la gnas</text></item>
<item><p>247b7</p><section>mdo sde</section><text>par gyur to/ /zhes bya ba'i bar du'o/ /bcom ldan 'das kyis bka' stsal pa/ spu gri rnon po dag gis su/ /rang gi yan lag gtubs pa sla'i/ /bsngos zin pa yi dngos po ni/ /</text></item>
<item><p>247b8</p><section>mdo sde</section><text>khyim pa rnams la sbyin mi bya/ /me lce 'bar ba lta bu yi/ /lcags kyi thu lum zos sla yi/ /dge 'dun dag las gal te ni/ /dge 'dun gyi la longs mi spyad/ /lhun po dang ni 'dra ba'i me/ /blang ba byas te</text></item>
<item><p>248a1</p><section>mdo sde</section><text>zos pa sla'i/ /khyim par gyur pas dge 'dun gyi/ /longs spyad par ni mi bya'o/ /thams cad dbyung ba byas pa dang / /gsal shing steng du bteg pa sla'i/ /khyim par gyur pas dge 'dun gyi/ /longs spyad par ni</text></item>
<item><p>248a2</p><section>mdo sde</section><text>mi bya'o/ /me mdag gis ni gang ba yi/ /gnas khang der ni zhugs pa sla'i/ /khyim pas dge 'dun gnas khang du/ /mtshan mo gnas par mi bya'o/ /me lce 'bar ba lta bu yi/ /lcags kyi thu lum blangs pa sla'i/ /rab tu</text></item>
<item><p>248a3</p><section>mdo sde</section><text>byung dang khyim pa yis/ /dbyig ni blang bar mi bya'o/ /'khor lo rnon pos bdag gi lus/ /kun du gtub par byas pa sla'i/ /legs par gsungs pa'i chos rnams la/ /rgyags dang gshe ba bskyed mi bya/ /legs par gsungs</text></item>
<item><p>248a4</p><section>mdo sde</section><text>pa'i chos can gyi/ /mig ni rang gi phyung ba sla'i/ /sems can du ni bgrang ba la/ /khros pas skye dgu mi mngag go/ /legs par gsungs pa'i chos can gyi/ /me yi gos ni gyon pa sla'i/ /tshul 'chos pa dang mthu yis su/ /</text></item>
<item><p>248a5</p><section>mdo sde</section><text>khyim pa las ni gos mi bslang / /me 'dra bar ni bskol ba yi/ /rtsub 'gyur chu ni 'thungs pa sla'i/ /rab tu byung bas g.yo sgyu yis/ /bza' btung bslang bar mi bya'o/ /de'i tshe bcom ldan 'das kyis klu khri bzhi stong snyed</text></item>
<item><p>248a6</p><section>mdo sde</section><text>sngon gyi nyes par byas pa'i sdug bsngal gyi tshor ba de lta bu dag las yongs su thar bar mdzad de skyabs gsum la yang rnam par bkod do/ /de'i tshe klu gzhan bye ba phrag brgyad bcu ni skyabs gsum du 'gro ba dang / theg pa</text></item>
<item><p>248a7</p><section>mdo sde</section><text>gsum la nges par rnam par bkod do/ /de'i tshe bcom ldan 'das kyis tshe dang ldan pa kau Di n+ya la bka' stsal pa/ kau Di n+ya sems can rnams rang la slu ba la ltos/ sems can gang dag dbul po nyid kyi 'jigs pas</text></item>
<item><p>248a8</p><section>mdo sde</section><text>skrag nas rang gis dge slong chos kyis gnas pa rnams la phan gdags pa'i phyir yo byad kyi dngos po rnam pa sna tshogs bsngos la/ kha cig gis ni rang gis longs spyad do/ /kha cig gis ni gzhan dag longs spyad par bya ba'i phyir</text></item>
<item><p>248b1</p><section>mdo sde</section><text>byin/ kha cig gis ni mthus phrogs nas longs spyad pas de ltar yun ring por ngan song gsum du sdug bsngal brten to/ /yang sems can gang dag dbul po nyid kyis 'jigs pas skrag nas 'khor ba'i srid pa'i btson</text></item>
<item><p>248b2</p><section>mdo sde</section><text>ra thams cad las yongs su thar bar bya ba'i phyir sngon gyi sangs rgyas bcom ldan 'das rnams kyi bstan pa la rab tu byung ngo / /de dag rab tu byung nas chos dang ldan pa'i rnal 'byor yid la byed pa dang tshig 'don pa btang nas</text></item>
<item><p>248b3</p><section>mdo sde</section><text>nyams par gyur pa de dag kha cig ni dge slong chos kyis gnas pa rnams la dngos po rnam pa sna tshogs de bzhin du bsngos pa rang gis phrogs te longs spyod par byed do/ /kha cig gis ni khyim pa rnams la sbyin par byed de/ de dag</text></item>
<item><p>248b4</p><section>mdo sde</section><text>gnyi ga de ltar yun ring por ngan song gsum du sdug bsngal gyis gzir to/ /ngas nyes dmigs de yang dag par gzigs nas nga'i nyan thos rnams la dran par bya ba bca' ba mdzad de/ nga'i nyan thos sus kyang dge slong la</text></item>
<item><p>248b5</p><section>mdo sde</section><text>bsngos pa dang / dge slong gi dge 'dun la bsngos pa'i me tog dang / 'bras bu dang / lo ma dang / bcud khyim pa rnams la sbyin par mi bya'o/ /gang zag gi 'du shes kyis longs spyad par mi bya'o/ /dge 'dun las phyi rol du yang</text></item>
<item><p>248b6</p><section>mdo sde</section><text>nyo tshong mi bya'o/ /bskor ba dang / bsgyur ba dang / dbyig gi gtam mi bya'o/ /sems can rnams zang zing gis yongs su bsdu ba'i rkyen gyis ngan song gi sdug bsngal dag la dgod par mi bya'o/ /sems can rnams chos</text></item>
<item><p>248b7</p><section>mdo sde</section><text>kyis sdu bas bsdu bar bya'o/ /mi phyed pa'i dad pa bzhi dang / theg pa gsum dang / rnam par thar pa'i sgo gsum la dgod par bya'o/ /'phags pa 'dus pa chen po'i sde/ nyi ma'i snying po'i mdo le'u bcu gcig pa las</text></item>
<item><p>248b8</p><section>mdo sde</section><text>klu skyabs su 'gro ba'i le'u ste bcu gcig pa'o// //'phags pa shin du rgyas pa chen po'i sde nyi ma'i snying po zhes bya ba'i mdo bam po bcu gsum pa ste tha ma/ de nas bcom ldan 'das la</text></item>
<item><p>249a1</p><section>mdo sde</section><text>gnas brtan kun shes kau Di n+yas 'di skad ces gsol to/ /bcom ldan 'das lag 'gro dag byin gyis brlab tu gsol/ bsam gyis mi khyab pa'i las bstan pa'i spyod pa dang 'brel pa'i chos kyi rnam grangs yun ring</text></item>
<item><p>249a2</p><section>mdo sde</section><text>por 'bar bar mdzad du gsol/ bcom ldan 'das kyis bka' stsal pa/ ji srid du gling bzhi pa 'dir mchod rten chen po 'di dag rnal 'byor yid la byed pa la mngon par brtson pa thams cad kyis stongs par ma gyur pa de srid du gling bzhi</text></item>
<item><p>249a3</p><section>mdo sde</section><text>pa 'dir chos kyi rnam grangs 'di rab tu spyod par 'gyur ro/ /mchod rten chen po gang dag ce na/ 'dzam bu'i gling 'di na mchod rten drang srong thub pa'i gnas kun rten 'di ni sngon chad sngon gyi sangs rgyas dang / byang chub sems dpa'</text></item>
<item><p>249a4</p><section>mdo sde</section><text>dang / rang rgyal ba dang / nyan thos mang po gnas gnas shing ma 'ongs pa'i dus na yang gnas par 'gyur ba ste/ rjes su bstan pa chen po yun ring du gnas par mdzad pa'i phyir drang srong thub pa'i gnas kun rten 'di ni sngon gyi</text></item>
<item><p>249a5</p><section>mdo sde</section><text>yang dag par rdzogs pa'i sangs rgyas rnams kyis chu lha'i lag tu yongs su gtad pa mdzad do/ /ngas kyang de nyid kyi lag tu yongs su gtad de/ 'di yang spro bar 'gyur zhing gang zag chos kyis gnas pa rnal 'byor yid la byed pa la mngon par</text></item>
<item><p>249a6</p><section>mdo sde</section><text>brtson pa dag yongs su smin par byed par 'gyur ro/ /gang dag gang zag chos kyis gnas pa rnams la bsnyen bkur la mngon par brtson pa'i sbyin pa po dang / sbyin bdag de dag kyang yongs su srung bar 'gyur ro/ /klu'i rgyal po</text></item>
<item><p>249a7</p><section>mdo sde</section><text>chu lhas gsol pa/ btsun pa bcom ldan 'das de de bzhin te/ de bzhin gshegs pa 'khor ba 'jig gis drang srong thub pa'i gnas kun rten 'di chang khyir yongs su gtad lags so/ /gang dag gang zag</text></item>
<item><p>249a8</p><section>mdo sde</section><text>mnyam pa nyid la mngon par brtson pa chos kyis gnas pa rnams kyang chang khyir yongs su gtad lags so/ /gang dag gang zag mnyam pa nyid la mngon par brtson pa chos kyis gnas pa rnams la rim gro la mngon par</text></item>
<item><p>249b1</p><section>mdo sde</section><text>brtson pa'i sbyin pa po dang sbyin bdag de dag kyang de bzhin lags te/ ji srid du dam pa'i chos 'bar bar 'gyur ba de kho na bzhin du bdag gis gnyi ga bsrung lags so/ /de bzhin du de bzhin gshegs pa gser thub kyi bar dang / de bzhin</text></item>
<item><p>249b2</p><section>mdo sde</section><text>gshegs pa 'od srung gi bar gyis kyang de'i chos kyi tshul 'bar bar bgyi ba'i slad du gtad lags so/ /de bzhin du da ltar yang bcom ldan 'das kyi bkas drang srong thub pa'i gnas kun rten nas gang zag mnyam pa nyid la mngon par</text></item>
<item><p>249b3</p><section>mdo sde</section><text>brtson pa chos kyis gnas pa rnams kyi bar dang / gang dag mnyam pa nyid la mngon par brtson pa chos kyis gnas pa rnams la rim gro dang bsnyen bkur la mngon par brtson pa'i sbyin pa po dang sbyin bdag de dag gi bar dag dang / ji srid</text></item>
<item><p>249b4</p><section>mdo sde</section><text>du nyan thos de dag yongs su 'dzin pa ma mchis par gnas par de dag thams cad bsrung bar bgyid lags so/ /bcom ldan 'das kyis bka' stsal pa/ lag 'gro'i bdag po legs so legs so/ /de ltar byin gyis brlabs</text></item>
<item><p>249b5</p><section>mdo sde</section><text>pas nga'i chos kyi tshul sbyin bdag chen po de lta bu dag gis yun ring por 'bar bar byed par 'gyur ro/ /ba lang spyod kyi gling gi ngos na rdul gyi ri de la drang srong thub pa'i gnas bkra ba ni klu'i rgyal po rin po che'i phreng ba can la chang khyir</text></item>
<item><p>249b6</p><section>mdo sde</section><text>yongs su gtad do zhes bya ba'i bar du'o/ /klu'i rgyal po rin po che'i phreng ba can gyis 'di skad ces gsol to/ /btsun pa bcom ldan 'das de de bzhin te/ de bzhin gshegs pa 'khor ba 'jig gis der drang srong thub pa'i</text></item>
<item><p>249b7</p><section>mdo sde</section><text>gnas bkra ba de chang khyir yongs su gtad lags so zhes bya ba nas/ ji srid du nyan thos de dag yongs su 'dzin pa ma mchis par gnas pa de srid du bdag gis thams cad yongs su bskyang bar bgyi lags so/ /zhes bya ba'i</text></item>
<item><p>249b8</p><section>mdo sde</section><text>bar du'o/ /bcom ldan 'das kyis bka' stsal pa/ sbyin bdag rnams kyis yun ring por 'bar bar byed par 'gyur ro zhes bya ba'i bar du'o/ /shar gyi lus 'phags kyi ngos na ni lang ga Na'i ri la drang srong thub pa'i</text></item>
<item><p>250a1</p><section>mdo sde</section><text>gnas drang srong 'byung ba ni klu'i rgyal po zla srung la chang khyir yongs su gtad do zhes bya ba nas de srid du bdag gis yongs su bskyang bar bgyi lags so zhes bya ba'i bar du'o/ /byang gi sgra mi snyan gyi ngos na rgyal dga'i ri la</text></item>
<item><p>250a2</p><section>mdo sde</section><text>drang srong thub pa'i gnas spos brtsegs ni klu'i rgyal po lus 'bigs pa'i khab la chang khyir yongs su gtad de/ gang zag mnyam pa nyid la mngon par brtson pa chos kyis gnas pa rnams kyang chang khyir yongs su gtad do/ /de bzhin du</text></item>
<item><p>250a3</p><section>mdo sde</section><text>gang zag dge slong mnyam pa nyid la mngon par brtson pa chos kyis gnas pa rnams la rim gro dang bsnyen bkur la mngon par brtson pa'i sbyin pa po dang sbyin bdag de dag kyang chang khyir ngas yongs su gtad do/ /klu'i rgyal po lus</text></item>
<item><p>250a4</p><section>mdo sde</section><text>'bigs pa'i khab kyis 'di skad ces gsol to/ /btsun pa bcom ldan 'das de de bzhin te/ sngon de bzhin gshegs pa 'khor ba 'jig gis drang srong thub pa'i gnas spos brtsegs de yang chang khyir yongs su gtad lags so/ /chos</text></item>
<item><p>250a5</p><section>mdo sde</section><text>kyis gnas pa yang de bzhin lags so/ /gser thub kyis kyang de bzhin lags so zhes bya ba nas 'od srung gis kyang de bzhin lags so zhes bya ba'i bar dang / bdag gis chos kyi tshul yang dag par bzung lags so zhes</text></item>
<item><p>250a6</p><section>mdo sde</section><text>bya ba'i bar dang / de bzhin du da ltar yang bcom ldan 'das kyi bkas bdag gis drang srong thub pa'i gnas spos brtsegs thams cad bsrung bar bgyi lags so zhes bya ba'i bar du'o/ /bcom ldan 'das kyis bka' stsal pa/</text></item>
<item><p>250a7</p><section>mdo sde</section><text>lag 'gro'i bdag po legs so legs so/ /de ltar byin gyis brlabs pas chos kyi tshul sbyin bdag chen po de lta bu dag gis yun ring por 'bar bar byed par 'gyur ro/ /de bzhin du ba lang spyod kyi gling na drang srong thub pa'i</text></item>
<item><p>250a8</p><section>mdo sde</section><text>gnas 'od zer byung ba zhes bya ba gang yin pa de ni klu'i rgyal po ba lang mgo la chang khyir yongs su gtad do zhes bya ba nas yun ring por 'bar bar byed par 'gyur ro zhes bya ba'i bar du'o/ /de bzhin du shar gyi lus 'phags gling na</text></item>
<item><p>250b1</p><section>mdo sde</section><text>drang srong thub pa'i pad ma'i shing n+ya gro d+ha lta bu gang yin pa de ni klu'i rgyal po dbyig gtong la chang khyir yongs su gtad do zhes bya ba nas yun ring por 'bar bar byed par 'gyur ro zhes bya ba'i bar du'o/ /de bzhin du byang gi sgra mi snyan gyi</text></item>
<item><p>250b2</p><section>mdo sde</section><text>gling na drang srong thub pa'i gnas spos brtsegs 'od zer ces bya ba gang yin pa de ni klu'i rgyal po gnas na rgyu la chang khyir yongs su gtad do zhes bya ba nas yun ring por 'bar byed par 'gyur ro zhes bya ba'i bar du'o/ /de bzhin du rgya</text></item>
<item><p>250b3</p><section>mdo sde</section><text>mtsho chen po'i nang na klu'i rgyal po rgya mtsho'i gnas na drang srong thub pa'i gnas nor bu'i snying po'i 'od 'phro ba gang yin pa de ni klu'i rgyal po rgya mtsho la chang khyir yongs su gtad do zhes bya ba nas yun ring por 'bar bar byed par 'gyur ro zhes bya ba'i</text></item>
<item><p>250b4</p><section>mdo sde</section><text>bar du'o/ /de bzhin du ri rab kyi rtse mo na sum bcu rtsa gsum pa'i gnas na drang srong thub pa'i gnas me tog rab tu rgyas pa'i snying po gang yin pa de ni klu'i rgyal po sa srung gi bu la chang khyir yongs su gtad do zhes bya ba nas yun ring por</text></item>
<item><p>250b5</p><section>mdo sde</section><text>'bar byed par 'gyur ro zhes bya ba'i bar du'o/ /de bzhin du 'dzam bu'i gling 'di na dga' 'phel zhes bya ba nas drang srong thub pa'i gnas gnas brtan gyi phug gang yin pa de ni klu'i rgyal po lce spyang la chang khyir yongs su gtad do</text></item>
<item><p>250b6</p><section>mdo sde</section><text>zhes bya ba nas yun ring por 'bar bar byed par 'gyur ro zhes bya ba'i bar du'o/ /de bzhin du yangs pa can na drang srong thub pa'i gnas shin du brtan pa ni klu'i rgyal po nor rgyas kyi bu la chang khyir yongs su gtad do zhes bya ba nas</text></item>
<item><p>250b7</p><section>mdo sde</section><text>yun ring por 'bar bar byed par 'gyur ro/ /zhes bya ba'i bar du'o/ /de bzhin du ser skya'i gnas na drang srong thub pa'i gnas gser sgron dri zhim ni klu'i rgyal po ma dros pa la chang khyir yongs su gtad do zhes bya ba nas yun por</text></item>
<item><p>250b8</p><section>mdo sde</section><text>'bar bar byed par 'gyur ro zhes bya ba'i bar du'o/ /de bzhin du yul ma ga d+ha na drang srong thub pa'i gnas rgya chen zhes bya ba ni klu'i rgyal po ri bos byin la chang khyir yongs su gtad do zhes bya ba nas yun ring por 'bar bar</text></item>
<item><p>251a1</p><section>mdo sde</section><text>byed par 'gyur ro zhes bya ba'i bar du'o/ /de bzhin du bcom brlag na drang srong thub pa'i gnas stug pa'i sprin ni klu'i rgyal po lce spyang dang rgyu ba la chang khyir yongs su gtad do zhes bya ba nas yun ring por 'bar bar byed par</text></item>
<item><p>251a2</p><section>mdo sde</section><text>'gyur ro zhes bya ba'i bar du'o/ /de bzhin du yul 'khor ko sa la na drang srong thub pa'i gnas rgyal ba dag pa zhes bya ba ni klu'i rgyal po srin bu la chang khyir yongs su gtad do zhes bya ba nas yun ring por 'bar bar byed par 'gyur</text></item>
<item><p>251a3</p><section>mdo sde</section><text>ro zhes bya ba'i bar du'o/ /de bzhin du phug gi pha rol na drang srong thub pa'i gnas btang bzung bden pa'i dri zhes bya ba ni klu'i rgyal po btang bzung la chang khyir yongs su gtad do zhes bya ba nas yun ring por 'bar bar</text></item>
<item><p>251a4</p><section>mdo sde</section><text>byed par 'gyur ro/ /zhes bya ba'i bar du'o/ /de bzhin du yul 'khor sa 'dzin na drang srong thub pa'i gnas mthong ba'i lam rgyags shes bya ba ni klu'i rgyal po e la'i mdab ma la chang khyir yongs su gtad do zhes</text></item>
<item><p>251a5</p><section>mdo sde</section><text>bya ba nas yun ring por 'bar bar byed par 'gyur ro zhes bya ba'i bar du'o/ /de bzhin du kha che'i yul na drang srong thub pa'i gnas gur kum gyi rtse mo zhes bya ba ni klu'i rgyal po hu lu ru la chang khyir yongs su gtad do zhes bya ba</text></item>
<item><p>251a6</p><section>mdo sde</section><text>nas yun ring por 'bar bar byed par 'gyur ro zhes bya ba'i bar du'o/ /de bzhin du yul chu len na drang srong thub pa'i gnas 'od zer byed pa'i snying po zhes bya ba ni klu'i rgyal po 'phyang ba la chang khyir yongs su gtad do zhes bya</text></item>
<item><p>251a7</p><section>mdo sde</section><text>ba nas yun ring por 'bar bar byed par 'gyur ro zhes bya ba'i bar du'o/ /de bzhin du rgya yul na drang srong thub pa'i gnas sred med kyi bu'i 'od ces bya ba ni klu'i rgyal po rgya mtshos byin gyi lag tu chang khyir yongs su</text></item>
<item><p>251a8</p><section>mdo sde</section><text>gtad do zhes bya ba nas yun ring por 'bar bar byed par 'gyur ro/ /zhes bya ba'i bar du'o/ /de bzhin du kha sha'i yul na sa'i nu ma'i gnas ri glang ru'i drung chu bo go ma ti'i ngogs na drang srong thub pa'i gnas go</text></item>
<item><p>251b1</p><section>mdo sde</section><text>ma sA la gan d+ha zhes bya ba mchod rten chen po'i gnas ni klu'i rgyal po khyim bdag gis byin gyi lag tu chang khyir yongs su gtad do zhes bya ba nas yun ring por 'bar bar byed par 'gyur ro zhes bya ba'i bar du'o/ /</text></item>
<item><p>251b2</p><section>mdo sde</section><text>mchod rten chen po de dag ni sngon chad drang srong thub pa'i khyu mchog mang po gnas shing sngon chad byang chub sems dpa' sems dpa' chen po mang po yang gnas gnas/ sngon chad rang rgyal ba mang po yang gnas gnas/</text></item>
<item><p>251b3</p><section>mdo sde</section><text>sngon chad nyan thos chen po mang po yang gnas gnas/ sngon chad drang srong mngon par shes pa lnga dang ldan pa mang po yang gnas gnas pa yin te/ sangs rgyas kyi zhing 'dir gang dag skyes pa de dag thams cad kyis byin</text></item>
<item><p>251b4</p><section>mdo sde</section><text>gyis brlabs shing sems can 'khor bas skrag pa yongs su skyo ba rnams kyi don du dge ba'i rtsa ba bskyed pa'i phyir dbang che bar grags pa/ dbang che bar grags pa thams cad kyis de dag gi lag tu yongs su gtad pa yin no/ /</text></item>
<item><p>251b5</p><section>mdo sde</section><text>de bzhin du phyogs bcu'i sangs rgyas kyi zhing grangs med pa dpag tu med pa na gang dag sangs rgyas bcom ldan 'das dang / byang chub sems dpa' sems dpa' chen po byung ba de dag thams cad kyis kyang sems can rnams</text></item>
<item><p>251b6</p><section>mdo sde</section><text>kyis las zad par bya ba'i phyir mchod rten chen po nyi shu po de dag dgongs shing bsams la byin gyis brlabs so/ /de bzhin du ma 'ongs pa'i dus na de'i tshe sangs rgyas kyi zhing grangs med pa dpag tu med pa de dag tu gang dag sangs</text></item>
<item><p>251b7</p><section>mdo sde</section><text>rgyas bcom ldan 'das dang / byang chub sems dpa' sems dpa' chen po 'byung bar 'gyur ba de dag thams cad kyis kyang mchod rten chen po nyi shu po de dag dgongs shing bsams par 'gyur la byin gyis rlob par 'gyur ro/ /</text></item>
<item><p>251b8</p><section>mdo sde</section><text>ma 'ongs pa'i dus na sangs rgyas kyi zhing 'dir rgyal ba'i zla ba gang dag 'byung bar 'gyur ba de dag thams cad kyis kyang sems can gyi don du las zad par bya ba'i phyir mchod rten chen po nyi shu po de dag la gnas par 'gyur zhing</text></item>
<item><p>252a1</p><section>mdo sde</section><text>byin gyis rlob par 'gyur ro/ /byang chub sems dpa' sems dpa' chen po de dag thams cad dang / rang rgyal ba thams cad dang / nyan thos chen po thams cad dang /</text></item>
<item><p>252a2</p><section>mdo sde</section><text>de bzhin du drang srong mngon par shes pa lnga dang ldan pa rnams kyis kyang sems can gyi don du las zad par bya ba'i phyir mchod rten chen po nyi shu po de dag la gnas par 'gyur zhing byin gyis rlob par 'gyur</text></item>
<item><p>252a3</p><section>mdo sde</section><text>yang 'gyur te/ sems can dbang che bar grags pa de dag gi lag tu chang khyir ngas yongs su gtad par mdzad do/ /de bzhin du da ltar yang mchod rten chen po'i gnas nyi shu po de dag khyed kyis ji ltar ming yongs</text></item>
<item><p>252a4</p><section>mdo sde</section><text>su bzung ba bzhin ngas yongs su gtad kyis/ sems can 'khor bas yongs su skyo ba rnams kyi don du khyed kyis de dag srungs shig /chos rab tu mi 'jig par yang dag par zung shig /de nas gang</text></item>
<item><p>252a5</p><section>mdo sde</section><text>dag gi lag tu mchod rten chen po'i gnas nyi shu po de dag yongs su gtad pa'i klu de dag thams cad kyis 'di skad ces gsol to/ /btsun pa bcom ldan 'das bdag cag klu rnams ni rmugs pa dang gnyid kyi sgrib pas shin tu</text></item>
<item><p>252a6</p><section>mdo sde</section><text>myos pa lags te/ gang bdag cag mtshan gcig gnyid log pa de ni mi'i ltar rtsis na dgung lo nyi shu rtsa gcig 'das par 'gyur lags so/ /gal te bdag cag gnyid kyis log nas drang srong thub pa'i gnas de dag tu lha'i</text></item>
<item><p>252a7</p><section>mdo sde</section><text>kun tu 'khrug pa 'ga' zhig byung bar gyur tam/ mi'i kun du 'khrug pa'am/ zhugs sam/ chab kyis kun du 'khrug pa 'ga' zhig byung bar gyur na mchod rten chen po'i gnas de dag rnam par</text></item>
<item><p>252a8</p><section>mdo sde</section><text>'jig par 'gyur lags na bdag cag gnyid kyis log cing myos pa de dag gis rab tu 'jig pa de bsal bar rngo mi thog lags te/ dus gsum du gshegs pa'i de bzhin gshegs pa thams cad la bdag cag nongs</text></item>
<item><p>252b1</p><section>mdo sde</section><text>pa byung ba lags par 'gyur lagaso/ /de'i tshe bcom ldan 'das kyis gnod sbyin gyi sde dpon nyi shu rtsa brgyad po de dag la bka' stsal pa/ rtag par rgyal ba rnams kyis dgongs pa'i mchod rten chen po'i</text></item>
<item><p>252b2</p><section>mdo sde</section><text>gnas drang srong thub pa'i gnas khyed kyis long shig /chang khyir yongs su skyongs shig /yongs su srungs shig /de'i tshe gnod sbyin gyi sde dpon chen po nyi shu rtsa drug gis ji ltar rjes su 'thun par sngon chad</text></item>
<item><p>252b3</p><section>mdo sde</section><text>drang srong thub pa'i gnas su ji ltar gnas par gyur pa bzhin du chang khyir yongs su blangs so/ /go ma sA la gan d+ha'i gnas ni ma gtogs te ma blangaso/ /de'i tshe bcom ldan 'das la klu'i rgyal po khyim bdag gis 'di</text></item>
<item><p>252b4</p><section>mdo sde</section><text>skad ces gsol to/ /btsun pa bcom ldan 'das sa'i nu ma'i gnas ri glang ru'i drung chu bo go ma ti'i ngogs gang na drang srong thub pa'i gnas go ma sA la gan d+ha zhes bgyi ba mchod rten chen po'i gnas</text></item>
<item><p>252b5</p><section>mdo sde</section><text>mchis pa ni yongs su bskyang ba'i slad du bdag gis blangs lags na sa phyogs de na yul dang / grong dang / grong khyer dang / grong rdal ma mchis lags so/ /mi rnams kyi gnas ma mchis lags te/ yul</text></item>
<item><p>252b6</p><section>mdo sde</section><text>gzhan nam/ gling bzhi pa gzhan nam/ sangs rgyas kyi zhing gzhan gyi byang chub sems dpa' sems dpa' chen po rnams dang / rang rgyal ba dang / nyan thos chen po rnams dang / drang srong mngon par shes</text></item>
<item><p>252b7</p><section>mdo sde</section><text>pa lnga dang ldan pa rdzu 'phrul gyi pha rol du phyin pa rnams ni ma gtogs te/ de dag ni rdzu 'phrul gyi stobs kyis mchod pa bgyi ba'i slad du drang srong thub pa'i gnas go ma sA la gan d+ha der lhags te/ de nas slar yang mchi bar bgyid</text></item>
<item><p>252b8</p><section>mdo sde</section><text>do/ /btsun pa bcom ldan 'das da ltar gnod sbyin gyi sde dpon su yang de kun du bsrung ba'i slad du spro bar ma gyur pa la gzigs/ gnas de ngan par rtsi ba zhig ma lags sam/ zhes bdag ngo mtshar du</text></item>
<item><p>253a1</p><section>mdo sde</section><text>gyur lags so/ /bcom ldan 'das kyis bka' stsal pa/ lag 'gro'i bdag po de skad ma smra shig /kha sha'i yul na bden pa mthong ba dang / dbang che bar grags pa dbang che bar grags pa nyi khri</text></item>
<item><p>253a2</p><section>mdo sde</section><text>gnas pa gang yin pa de dag gis drang srong thub pa'i gnas mchod rten chen po go ma sA la gan d+ha la nyin mtshan du mchod pa byed par 'gyur ro/ /gzhan yang lag 'gro'i bdag po ji ltar de bzhin gshegs pa 'od srung yongs</text></item>
<item><p>253a3</p><section>mdo sde</section><text>su mya ngan las 'das nas skye dgus lo sum stong lon pa na sa'i nu ma'i gnas su yul 'khor chen po rdo rtsub ces bya ba bde ba dang dga' bar byed pa/ mi dang skye bo mang pos gang ba zhig byung bar gyur to/ /de na drang</text></item>
<item><p>253a4</p><section>mdo sde</section><text>srong sbyin gnas bsam gtan la mngon par dga' ba theg pa bla na med pa 'dod pa lnga 'bum snyed kyi mang po gnas par gyur to/ /de'i tshe mi rnams zas la 'khren te/ de dag kha zas kyi phyir drang srong de dag la 'khrig</text></item>
<item><p>253a5</p><section>mdo sde</section><text>pa dang ldan pas mi snyan par rjod par byed do/ /thal ba dang rdul gyis 'thor bar byed do/ /de'i tshe drang srong de dag yul 'khor rdo rtsub de nas dong ngo / /de nas sems can de dag drang srong dong ba de dag la mchog tu dga'</text></item>
<item><p>253a6</p><section>mdo sde</section><text>zhing yi rangs par gyur to/ /de'i phyir dang por khyod khros te/ de dag gi chu kun du chad nas yul 'khor der klung dang / 'bab chu'i ngogs dang / mtsho dang / mtshe'u dang / lu ma'i chu dang / khron pa dag skams</text></item>
<item><p>253a7</p><section>mdo sde</section><text>pa khyod kyis dran nam/ yul der me lha khros te sems can de dag gi me kun du chad nas sems can de dag bkres pa dang skom pas gzir te/ 'chi ba'i dus byas nas ring por ma lon par de 'brog dgon par gyur to/ /</text></item>
<item><p>253a8</p><section>mdo sde</section><text>de ltar yun ring por yang dag par gnas par gyur pa dag kyang de bzhin no/ /nga yongs su mya ngan las 'das nas lo brgya lon pa dang der ji nas kyang sa'i nu ma'i gnas der grong dang / grong khyer dang / grong rdal dang / yul</text></item>
<item><p>253b1</p><section>mdo sde</section><text>'khor dang / ri brag rnams gnas par 'gyur ba dang / sems can theg pa chen po la yang dag par zhugs pa rnams kyi longs spyod dang nye bar spyod pa'i gnas dang / bde ba dang / dga' bar byed pa dang / mi dang skye bo</text></item>
<item><p>253b2</p><section>mdo sde</section><text>mang pos gang bar 'gyur bar nga der gshegs par mdzad de/ drang srong thub pa'i gnas go ma sA la gan d+ha de zhag bdun longs spyod par mdzad do/ /de'i tshe bcom ldan 'das kyis gnod sbyin gyi sde dpon ming can la</text></item>
<item><p>253b3</p><section>mdo sde</section><text>bka' stsal pa/ ming can khyod kyis dran nam/ gsol pa/ btsun pa bcom ldan 'das sngon ri glang ru de la ji ltar de bzhin gshegs pa 'od srung gis skyil mo dkrung gcig gis rnam par grol ba'i bde bas dgung bdun</text></item>
<item><p>253b4</p><section>mdo sde</section><text>'das par mdzad de/ dgung bdun po de 'das nas ting nge 'dzin de las bzhengs te/ drang srong thub pa'i gnas go ma sA la gan d+ha de la bzhugs pa dang / de'i tshe de'i srung ba 'dzin pa dang / pyi pyi ling gi shing bsrung ba</text></item>
<item><p>253b5</p><section>mdo sde</section><text>gang dag lags pa dang / de'i nyan thos bsnyen bkur la mngon par brtson pa/ ting nge 'dzin la mngon par brtson pa/ chos kyis gnas pa rnams kyi srung ba 'dzin pa dang / pyi pyi ling gi shing srung ba gang dag lags pa</text></item>
<item><p>253b6</p><section>mdo sde</section><text>bdag gis dran lags so/ /de nas klu'i rgyal po khyim bdag gis byin gyis gsol pa/ btsun pa bcom ldan 'das de bzhin du yun ji srid du nyan thos de dag yongs su 'dzin pa ma mchis par gnas pa de srid</text></item>
<item><p>253b7</p><section>mdo sde</section><text>du bdag gis bsrung bar bgyi lags so/ /gzhan yang byams pa'i dus kyi bar du mchod rten chen po go ma sA la gan d+ha dus rtag tu chab dang / zhugs dang / gnod sbyin dang / grul bum gyis kun du 'khrug pa rnams</text></item>
<item><p>253b8</p><section>mdo sde</section><text>las bdag gis bsrung bar bgyi lags so/ /bcom ldan 'das kyis bka' stsal pa/ lag 'gro'i bdag po legs so legs so/ /nga'i chos kyi tshul de ltar shin du byin gyis brlabs pas grog po dang sbyin bdag de lta</text></item>
<item><p>254a1</p><section>mdo sde</section><text>bu dag gis yun ring por 'bar bar byed par 'gyur ro/ /yang de'i tshe byang chub sems dpa' sems dpa' chen po bye ba phrag drug bcu po gang dag phyogs bcu'i sangs rgyas kyi zhing gzhan dag nas lung bstan pa chen po</text></item>
<item><p>254a2</p><section>mdo sde</section><text>nyi ma'i snying po mnyan par bya ba'i phyir lhags shing 'dus pa de dag gis 'di skad ces gsol to/ /btsun pa bcom ldan 'das bdag cag gis kyang gling bzhi pa 'dir gnas par bgyi lags so/ /drang srong thub pa'i gnas me tog</text></item>
<item><p>254a3</p><section>mdo sde</section><text>nas ba dan gyi bar dang / gser nas sa le sbram gyi bar gyis yongs su gtams par bgyi lags so/ /las 'byang ba'i gzungs sngags nyi ma'i snying po 'di bcang bar bgyi lags so/ /gzhan dag la bstan par bgyi lags</text></item>
<item><p>254a4</p><section>mdo sde</section><text>so/ /yang dag par rab tu bstan par bgyi lags so/ /bcom ldan 'das kyis ji skad bstan pa'i gzungs sngags de yang yid kyis rjes su brtags te gnas par bgyi lags so/ /byang chub kyi lam dang / pha rol</text></item>
<item><p>254a5</p><section>mdo sde</section><text>tu phyin pa drug yongs su rdzogs par bgyi ba'i slad du bdag dang gzhan gyi las kyi sgrib pa byang bar bgyi lags so/ /da ltar bdud bye ba de dag lhags shing lha dang / klu dang / gnod sbyin dang / lha ma yin dang / nam mkha'</text></item>
<item><p>254a6</p><section>mdo sde</section><text>lding dang / mi'am ci dang / lto 'phye chen po grangs ma mchis pa/ dpag tu ma mchis pa de dag kyang lhags te/ bcom ldan 'das kyis kyang drang srong thub pa'i gnas mchod rten chen po'i gnas de dag thams cad</text></item>
<item><p>254a7</p><section>mdo sde</section><text>klu rnams dang / gnod sbyin rnams kyi sug par chang khyir stsal lags so/ /'on kyang 'di la bdud dang / lha dang / mi'am ci dang / lha ma yin de dag gi sems gzhan du gyur te/ bcom ldan 'das kyis drang srong thub</text></item>
<item><p>254a8</p><section>mdo sde</section><text>pa'i gnas de rnams dag pa dag gi sug par chang khyir yongs su gtad lags shes/ bcom ldan 'das kyis da ltar dang / ma 'ongs pa'i dus na mi rnams kyi bar gyis mchod rten chen po'i gnas de dag la mi phan pa dang / rab tu</text></item>
<item><p>254b1</p><section>mdo sde</section><text>'jig pa dang / rnam par 'jig par pha rol gnod par 'gyur ba de lta bu ma dgongs na mi rung lags so/ /bcom ldan 'das kyis bka' stsal pa/ rigs kyi bu legs so legs so/ /ma 'jigs shig /ma skrag shig /</text></item>
<item><p>254b2</p><section>mdo sde</section><text>'dir sngon gyi yang dag par rdzogs pa'i sangs rgyas gang dag byung bar gyur pa de dag gis drang srong thub pa'i gnas mchod rten chen po'i gnas de dag thams cad byin gyis brlabs nas/ klu rnams dang / gnod sbyin rnams la chang khyir yongs</text></item>
<item><p>254b3</p><section>mdo sde</section><text>su gtad do/ /de bzhin du da ltar ngas kyang drang srong thub pa'i gnas mchod rten chen po'i gnas thams cad klu rnams dang / gnod sbyin rnams kyi lag tu chang khyir yongs su gtad do/ /de ci'i phyir zhe na/ mi khom pa brgyad thob pa</text></item>
<item><p>254b4</p><section>mdo sde</section><text>de dag gi las kyi sgrib pa yang dag par byang bar bya ba dang / byang grol gyi bde ba'i rgyu yang dag par bskyed par bya ba dang / sems can rnams kyi nye bar 'tsho ba'i yo byad sa bon gyi tshogs dang / 'byung ba'i tshogs dang / sman dang /</text></item>
<item><p>254b5</p><section>mdo sde</section><text>nags tshal rnams yang dag par rab tu skye bar bya ba dang / bza' ba rnam pa sna tshogs yongs su smin par bya ba dang / dus ma yin pa'i rlung dang char pa rab tu zhi bar bya ba'i phyir drang srong thub pa'i gnas mchod rten chen po'i</text></item>
<item><p>254b6</p><section>mdo sde</section><text>gnas de dag klu rnams dang / gnod sbyin rnams kyi lag tu yongs su gtad pa'i phyir ro/ /yang gzhan yang mchod rten chen po'i gnas byung ngo cog dang / 'byung bar 'gyur ba gang du de bzhin gshegs pa bltams pa dang / dka'</text></item>
<item><p>254b7</p><section>mdo sde</section><text>thub kyi tshal gang du bsam gtan la mngon par brtson pa dang / gang du byang chub mngon par rdzogs par sangs rgyas pa dang / gang du chos kyi 'khor lo bskor ba nas gang du de bzhin gshegs pa'i chos kyi sku'am/ btsas pa'i sku</text></item>
<item><p>254b8</p><section>mdo sde</section><text>rab tu bzhag pa'i bar dang / gang dang gang du de bzhin gshegs pa'i nyan thos chos kyis gnas pa rnams gnas par gyur pa dang / gnas par 'gyur ba nas nga'i chos kyi tshul gnas par 'gyur ba'i bar gyis gnas de dag thams</text></item>
<item><p>255a1</p><section>mdo sde</section><text>cad lha dang bcas pa'i 'jig rten gyi mchod rten dag yin no/ /yang mchod rten chen po'i gnas de dag kyang bdud rnams dang / lha rnams dang / klu rnams dang / gnod sbyin rnams dang / lha ma yin rnams</text></item>
<item><p>255a2</p><section>mdo sde</section><text>kyi lag tu yongs su bskyang ba'i phyir yongs su gtad do/ /gzhan yang 'byung po thams cad rab tu dad par byed pa dang / phyir mi ldog par byed pa gang 'di lung bstan pa chen po ting nge 'dzin mngon par sgrub pa/ so sor sdang ba thams</text></item>
<item><p>255a3</p><section>mdo sde</section><text>cad phyir zlog par byed pa zhes bya ba ngas khyed cag la sbyin par bya ste/ sngon gyi de bzhin gshegs pa thams cad kyis gsungs shing byin gyis brlabs la mngon par rjes su yi rang bar mdzad pa/ sdang ba rnams</text></item>
<item><p>255a4</p><section>mdo sde</section><text>mngon par dad par byed pa/ phyir zlog par byed pa/ dge ba la yang dag par sbyor du 'jug pa yin no/ /de bzhin du ma byon pa'i de bzhin gshegs pa thams cad kyis zhes bya ba nas mngon par dad par byed cing phyir zlog</text></item>
<item><p>255a5</p><section>mdo sde</section><text>par byed la/ dge ba la yang dag par sbyor du 'jug pa'i bar du yin no/ /lung bstan pa chen po rdzu 'phrul gyi rkang pa bzhi'i rgyu 'thun pa/ mngon par sgrub pa'i bdag po chen po sdang ba thams cad phyir ldog par byed pa 'di</text></item>
<item><p>255a6</p><section>mdo sde</section><text>ni brtul zhugs chen po yang dag par sgrol bar byed pa'o/ /ye shes chen po la 'jug par byed pa'o/ /thos pa mang po kun du 'dzin pa'o/ /thabs chen po yang dag par sgrol bar byed pa'o/ /dgra chen po nges par 'dul</text></item>
<item><p>255a7</p><section>mdo sde</section><text>bar byed pa'o/ /sdang ba chen po rab tu dad par byed pa'o/ /nad chen po las rab tu thar bar byed pa'o/ /nad chen po las rab tu sgrol bar byed pa'o/ /'jigs pa chen po phyir zlog par byed pa'o/ /dgon pa chen po las nges</text></item>
<item><p>255a8</p><section>mdo sde</section><text>par rgal bar byed pa'o/ /bden pa chen po mthong bar byed pa'o/ /bzod pa chen po la reg par byed pa'o/ /ye shes chen po'i rgya mtsho la 'jug par byed pa yin no zhes bya ba nas bla na med pa yang dag par</text></item>
<item><p>255b1</p><section>mdo sde</section><text>rdzogs pa'i byang chub thams cad mngon par rdzogs par 'tshang rgya bar byed pa'o zhes bya ba'i bar du'o/ /tad+ya thA/ A ma a bA sa/ A ma ba ri ba ra/ sa~M shrI ya/ gar+b+ha pa ri pA sA/ mi tra mi tra/ shwA ya mi tra/ pa ri</text></item>
<item><p>255b2</p><section>mdo sde</section><text>bA sA/ mi tra sa ma dz+nyA ya/ ni ka tha sa ma dz+nyA ya/ tri sh+yang g+ha ba/ dra ba rA dza/ bi na shA ya/ sa ma shA ya/ nir an b+ha dra ma/ bA bA gram/ r-Id d+hi bi gra ma Na/ sa ma dz+nyA na/ a ba brga/ na rA ya na brga/ sa mA gra ma/ sarba ta thA</text></item>
<item><p>255b3</p><section>mdo sde</section><text>ga ta a d+hiSh+Tha na mArga swA hA/ bzhin bzangs dag 'di ni sangs rgyas thams cad kyis gsungs shing byin gyis brlabs pa ste/ rdzu 'phrul gyi rkang pa'i rgyu mthun pa/ ting nge 'dzin thams cad mngon par sgrub pa/ sdang ba</text></item>
<item><p>255b4</p><section>mdo sde</section><text>thams cad phyir zlog par byed pa nas dge ba la yang dag par sbyor du 'jug par byed pa'i bar dang / brtul zhugs chen po yang dag par sgrol bar byed pa nas byang chub thams cad mngon par rdzogs par 'tshang rgya bar byed pa'i bar</text></item>
<item><p>255b5</p><section>mdo sde</section><text>yin no/ /gang dang gang du da ltar dang / ma 'ongs pa'i dus su de'i tshe mchod rten chen po'i gnas de dag la bdud dam/ lha'am/ klu'am/ gnod sbyin dang / srin po'am/ lha ma yin nam/ nam mkha' lding ngam/ mi'am</text></item>
<item><p>255b6</p><section>mdo sde</section><text>ci'am/ grul bum nas mi dang mi ma yin pa'i bar du sus chu'am/ me'am/ pha rol gnon pa gzhan gang yang rung ba zhig gis mi phan pa dang / rab tu 'jig pa dang / rnam par 'jig par rtul bar byed na der khyed kyis</text></item>
<item><p>255b7</p><section>mdo sde</section><text>'di ltar dus gsum du gshegs pa'i de bzhin gshegs pa rnams yid la bya zhing sems can thams cad la yang byams pa'i yid kyis lung bstan pa chen po ting nge 'dzin thams cad mngon par sgrub pa/ sdang ba thams cad</text></item>
<item><p>255b8</p><section>mdo sde</section><text>phyir zlog par byed pa 'di dran par byas na de'i tshe de dag gi sems kyi rgyud rab tu dad par byed par 'gyur ro/ /phyis kyang rnam par gzhig par bya ba'i phyir rtul bar mi byed do/ /rigs kyi bu gang gis lung bstan pa chen po ting</text></item>
<item><p>256a1</p><section>mdo sde</section><text>nge 'dzin thams cad mngon par sgrub pa/ sdang ba thams cad phyir ldog par byed pa 'di thos nas sdig pa'i sems phyir zlog par mi byed pa dang / nyes par byas pa'i las spong bar mi byed pa ni lha dang</text></item>
<item><p>256a2</p><section>mdo sde</section><text>bcas pa'i 'jig rten nas skye dgu'i bar la ngas yang dag par rjes su ma mthong ste/ sngon gyi sha khon dang 'dres pa ni ma gtogs so/ /kye bcom ldan 'das kyis lung bstan pa 'di bshad pa na 'khor de'i nang nas lha dang / klu dang /</text></item>
<item><p>256a3</p><section>mdo sde</section><text>gnod sbyin dang / srin po dang / yi dags dang / grul bum dang / sha za dang / mi dang / mi ma yin pa gang dag bcom ldan 'das la mngon par dad pa de dag thams cad bcom ldan 'das la shin du dga' ba dang / mchog tu</text></item>
<item><p>256a4</p><section>mdo sde</section><text>dga' ba dang / rab tu dang ba skyes so/ /yang de'i tshe bcom ldan 'das kyi rdzu 'phrul gyi mthus bdud sdig can bdag gis rang gi gnas su ting nge 'dzin mngon par sgrub pa 'di thos so/ /thos nas kyang bcom ldan 'das la shin</text></item>
<item><p>256a5</p><section>mdo sde</section><text>du dga' ba dang / dad pa dang / gus pa skyes nas mchi ma dag byung ste/ 'khor rnams la 'di skad ces smras so/ /nga'i tshig nyon cig /'di ni drang srong thub pa rgyal ba'i mchog bzod pa dang / yon tan dang / nges pa'i</text></item>
<item><p>256a6</p><section>mdo sde</section><text>tshig rab mchog can de srin bus gang ba'i ri'i gnas dam pa la 'bar ba la lag 'gro chen po dang / lha rnams kyis bzod pa'i dus bstan te/ nga yang der 'gro zhing mnyam pa med pa'i dge sbyong la bzod par gsol lo/ /</text></item>
<item><p>256a7</p><section>mdo sde</section><text>de nyid la skyabs su 'gro'o/ /mtshungs pa med pa'i snying brtse ba rnam pa sna tshogs dang ldan pa rgyal ba bzod pa can de la skyabs su 'gro ba ni nga dang lhan cig 'dong bar byos shig /de'i chos bstan du med</text></item>
<item><p>256a8</p><section>mdo sde</section><text>pa nyon cig /nyon mongs pa'i dra ba chod cig /rdul med cing 'jigs pa med pa'i grong khyer du 'jug par byos shig /de nas bdud sdig can 'khor bye ba phrag brgyad bcu dang ldan pas</text></item>
<item><p>256b1</p><section>mdo sde</section><text>bcom ldan 'das kyi zhabs gnyis la mgo bos phyag 'tshal te 'di skad ces gsol to zhes bya ba'i bar du'o/ /rkang gnyis dam pa shin du zhi mdzad pa/ /bzod stobs des mthu can la bzod par gsol/ /</text></item>
<item><p>256b2</p><section>mdo sde</section><text>khyod kyi yon tan bdag gis kun du 'tshal/ /bdag gis log pa gang bgyis de bzod gsol/ /dus gsum rgyal ba kun la bdag phyag 'tshal/ /chos dang dge 'dun la yang bdag skyabs mchi/ /bla ma bdag gi</text></item>
<item><p>256b3</p><section>mdo sde</section><text>nongs par gzung du gsol/ /slan chad khyod la bdag 'khrug yong mi bgyid/ /de nas bcom ldan 'das kyis bdud sdig can la 'di skad ces bka' stsal to/ /nga la khro med nyon mongs thams cad med/ /rtag tu</text></item>
<item><p>256b4</p><section>mdo sde</section><text>sems can kun la sems snyoms te/ /bdud khyod la ni sems kyang dga' ba yin/ /rgyal ba bzod pa'i thugs ldan rtag tu bzod/ /de nas bdud sdig can mchog tu dga' ba dang dad pa skyes nas bcom ldan 'das kyi</text></item>
<item><p>256b5</p><section>mdo sde</section><text>zhabs gnyis la mgo bos phyag 'tshal te/ lan gsum bskor ba byas nas bcom ldan 'das 'ba' shig la blta zhing 'dug go/ /de nas 'khor de'i nang nas bdud kyi bu 'od 'phro rtsub ces bya ba bdud kyi yul thams cad</text></item>
<item><p>256b6</p><section>mdo sde</section><text>dang lhan cig tu bcom ldan 'das kyis zhabs gnyis la phyag 'tshal te/ bcom ldan 'das la 'di skad ces gsol to/ /btsun pa bcom ldan 'das ci ga mig ces bgyi ba lags na/ btsun pa bcom</text></item>
<item><p>256b7</p><section>mdo sde</section><text>ldan 'das ci gzugs rnams kyi rgyu mig lags sam/ 'on te mig gi rgyu gzugs rnams lags pa nas ci chos rnams kyi rgyu yid kyi khams lags sam/ 'on te yid kyi rgyu chos rnams kyi bar</text></item>
<item><p>256b8</p><section>mdo sde</section><text>lags/ bcom ldan 'das kyis bka' stsal pa/ rigs kyi bu gzugs rnams kyi rgyu yang mig ma yin la/ mig gi rgyu yang gzugs rnams ma yin pa nas chos rnams kyi rgyu yang yid ma yin la/</text></item>
<item><p>257a1</p><section>mdo sde</section><text>yid kyi rgyu yang chos rnams kyi bar ma yin no/ /rigs kyi bu 'on kyang mig ni mig gis stong pa'o/ /de lta mod kyi mig la rten cing mig gi rnam par shes pa skye'o/ /de'i rkyen gyis gzugs</text></item>
<item><p>257a2</p><section>mdo sde</section><text>rnams rab tu shes pa nas yid kyi rkyen gyis yid kyi rnam par shes pa skye'o/ /de'i rkyen gyis chos rnams kyi bar rnam par shes pa'o/ /mig gi rnam par shes pa dmigs nas gang nas kyang 'ong ba med do/ /gang du</text></item>
<item><p>257a3</p><section>mdo sde</section><text>yang 'gro ba med do/ /mig phyi na sdod pa yang med de/ dus gsum du gtogs pa thams cad la gang la yang mi dmigs so/ /mig la 'bri ba nyid med do/ /gang ba nyid med do/ /brda med do/ /tha snyad</text></item>
<item><p>257a4</p><section>mdo sde</section><text>med do/ /yang dag par 'du ba med do/ /gzhi med do/ /dper na snga dro'i dus su nyi ma shar ba na skar khung gang dang gang du nyi ma'i 'od zer dag zhugs pa ni ra ba la gnas pa dag tu yang dag par snang ngo / /ra ba la</text></item>
<item><p>257a5</p><section>mdo sde</section><text>mun pa dang / snang ba dang / rtog pa yang med do/ /ra ba gang yin pa de nyid snang ba yang ma yin no/ /ra ba'i rkyen gyis snang ba yang ma yin te/ 'on kyang de la snang ba yang yod do/ /snang ba</text></item>
<item><p>257a6</p><section>mdo sde</section><text>gang yin pa de nyid nyi ma dang / nyi ma gang yin pa de nyid snang ba yang ma yin no/ /nyi ma nub pa na snang ba yang med par 'gyur ro/ /gang na yang snang ba'i 'gro ba dang / gzhi med de/ 'on kyang nyi ma'i rkyen</text></item>
<item><p>257a7</p><section>mdo sde</section><text>gyis snang bar rab tu shes shing gzugs kyi snang ba la rten par yang snang ngo / /de bzhin du nang gi skye mched drug po de dag gi rgyu yang nang gi skye mched drug po de dag yin no zhes bya ba'i bar du'o/ /nang gi skye</text></item>
<item><p>257a8</p><section>mdo sde</section><text>mched rnams kyi rgyu yang phyi rol gyi skye mched rnams ma yin te/ phan tshun du bsdus pa nyid kyi phyir ro/ /bsdus pa la ni rnam par rgyu ba med do/ /yang dag par 'du ba med do/ /gzhi med do/ /</text></item>
<item><p>257b1</p><section>mdo sde</section><text>phyi dang nang gi skye mched rnams la rnam par shes pa'i bar dang / brda dang / rnam par rgyu ba med do/ /yang dag par 'du ba med do/ /gzhi yang med pa nyid de/ phan tshun du bsdus pa nyid kyi</text></item>
<item><p>257b2</p><section>mdo sde</section><text>phyir dang / yul ma yin pa'i phyir ro/ /'on kyang rnam par shes pas rnam par shes par byed de/ 'du byed kyi rkyen gyis rnam par shes pa yin pas rnam par shes pa yang 'du byed kyi rgyu lags so/ /</text></item>
<item><p>257b3</p><section>mdo sde</section><text>'du byed rnams ni gsum ste/ lus kyi 'du byed dang / ngag gi 'du byed dang / yid kyi 'du byed do/ /de la lus kyi 'du byed rnams gang zhe na/ lus kyi 'du byed rnams shes bya ba ni dbugs rngub pa dang 'byung ba</text></item>
<item><p>257b4</p><section>mdo sde</section><text>dag yin te/ de dag ni lus kyi 'du byed rnams so/ /dbugs rngub pa dang / 'byung ba dag kyang yan lag rnams len pa ste/ mi mnyam pa dang mnyam pa nyid kyi phyir dang / ma nor ba de bzhin nyid kyi phyir gzhan gang</text></item>
<item><p>257b5</p><section>mdo sde</section><text>yang rung ba'i skal ba mi mnyam pa nyid dang / gsar pa gsar pa dang / rnying pa med pa nyid dang / rnam par mi gnas pa'i mtshan nyid dang / nam mkha' dang mnyam pa dang / nam mkha' la kun du rgyu</text></item>
<item><p>257b6</p><section>mdo sde</section><text>ba dag yin no/ /rlung gang yin pa de ni nam mkha' ma yin no/ /nam mkha' gang yin pa de nyid kyang rlung ma yin te/ phan tshun du 'dres pa yin la phan tshun spyod yul ni ma yin no/ /gnyi</text></item>
<item><p>257b7</p><section>mdo sde</section><text>ga stong pa dang / brjod du med pa/ mtshan nyid dang bral ba dag yin no/ /'bri ba dang / gang ba med pa dag yin no/ /pha rol dang tshu rol la gnas pa dang / yang dag pa'i mtha' yang dag par</text></item>
<item><p>257b8</p><section>mdo sde</section><text>'phags pa ni lus kyi 'du byed rnams yin te/ de lta bas na rnam par shes pa la lus kyi 'du byed rnams gnas pa ma yin te/ tshogs pa med/ rnam par rgyu ba med/ yang dag par 'du ba</text></item>
<item><p>258a1</p><section>mdo sde</section><text>med/ gzhi dang yang dag pa'i rjes su 'brel ba med do/ /rnam par shes pa gzhi dang yang dag par rjes su 'brel pa'o zhes bya ba'i bar yang de bzhin no/ /de la ngag gi 'du byed rnams shes bya ba</text></item>
<item><p>258a2</p><section>mdo sde</section><text>gang zhe na/ rtog pa dang / dpyod pa rnams so/ /rtog pa rnams gang zhe na/ gang dag dbugs rngub pa dang / 'jug par byed pa dang / 'byung bar byed pa rnams te/ sems kyis rjes su 'thun par</text></item>
<item><p>258a3</p><section>mdo sde</section><text>byas pa dag yin no/ /de la rtog pa rnams kyis rtog par byed pa nas 'jig pa'i mtshan nyid rnams kyis rtog par byed/ yongs su dag pa la rtog par byed/ rlung la rten pa'i rtog pa de dag skye bar byed/</text></item>
<item><p>258a4</p><section>mdo sde</section><text>'gag pa'i bar du ste/ rtog pa'i rlung rnams ni skad cig la mchil pa yin no/ /rlung rnams kyang rtog pa rnams yin par mi 'gyur te/ gnyi ga yang phan tshun du spyod yul ma yin zhing phan tshun du mtshan</text></item>
<item><p>258a5</p><section>mdo sde</section><text>nyid dang bral ba nas brjod du med pa dag dang / nam mkha' ltar med pa dag pa'i bar du'o/ /de la dpyod pa rnams gang zhe na/ dpyod pa gang dag grang ba'i rnam pa 'am/ dro ba'i rnam par lus thams</text></item>
<item><p>258a6</p><section>mdo sde</section><text>cad kyi dbugs rngub pa dang 'byung ba'i rlung rnams rgyu bar byed pa yin no/ /dpyod pa dag gis 'dus te reg pa rnam par mi shes te/ dpyod pa de dag rlung rnams dang phan tshun du spyod yul ma yin te/ phan tshun</text></item>
<item><p>258a7</p><section>mdo sde</section><text>du mtshan nyid dang bral ba nas brjod du med pa dag pa'i bar du'o/ /de la yid kyi 'du byed rnams gang zhe na/ yid kyi 'du byed rnams shes bya ba ni 'du shes dang sems pa'o/ /de la 'du shes gang zhe</text></item>
<item><p>258a8</p><section>mdo sde</section><text>na/ sems gang gis chos de dag de ltar shes pa nas gang gi tshe dbugs rngub pa de'i tshe dbugs 'byung ba med do zhes bya ba'i bar du ste/ de ltar 'du byed rnams la 'du shes rnam par bsgoms pa</text></item>
<item><p>258b1</p><section>mdo sde</section><text>yin no/ /yang dag par byung nas kyang 'du byed rnams zad pa yin te/ rjes su 'thun par 'du shes pas kyang 'du byed kyi 'du shes rnam par sgom par byed pa 'di ni 'du shes zhes bya ste/ 'du shes de ni rlung rnams</text></item>
<item><p>258b2</p><section>mdo sde</section><text>la rten pa nas gnyi ga brjod du med pa'i bar du'o/ /de la sems pa gang zhe na/ sems pa gang dag gis shes bya ba nas 'du byed rnams la 'du shes rnam par bsgoms pas yang dag pa nyid skyon med pa la zhugs shing</text></item>
<item><p>258b3</p><section>mdo sde</section><text>so so'i skye bo'i sa las rnam par 'das par byed do zhes bya ba'i bar du ste/ skye ba dang 'jig pa sgom pa 'du byed rnams las sems sel bar byed pa/ rlung rnams 'gro bar mi byed pa 'di ni sems pa zhes bya'o/ /</text></item>
<item><p>258b4</p><section>mdo sde</section><text>tshor ba gsum spang ba'i phyir ye shes kyi rten mig ma 'dres pa can zhes bya ba nas yid ma 'dres pa can zhes bya ba'i bar dang / 'phags pa zhes bya'o zhes bya ba'i bar du'o/ /rigs kyi bu de ltar yang gzugs</text></item>
<item><p>258b5</p><section>mdo sde</section><text>dmigs pa'i rgyu mig ma yin no/ /mig gi rgyu gzugs ma yin pa nas chos rnams kyi rgyu yid ma yin no/ /yid kyi rgyu chos rnams ma yin pa'i bar du ste/ gnyi ga phan tshun du spyod yul ma yin/ phan</text></item>
<item><p>258b6</p><section>mdo sde</section><text>tshun du brdar brtags pa ma yin/ rnam par rgyu ba ma yin/ yang dag par gnas pa yin/ yang dag par 'du ba ma yin/ brjod du med pa dag yin/ pha rol dang tshu rol la gnas pa dang / yang dag pa'i</text></item>
<item><p>258b7</p><section>mdo sde</section><text>mtha' la yang dag par rten pa dag yin no/ /kye yang bcom ldan 'das kyis bstan pa 'di bshad pa na bdud kyi bu 'od 'phro rtsub bdud kyi 'khor sngon gyi rgyal ba la lhag par bya ba byas pa nyi khri dang lhan cig tu rjes su</text></item>
<item><p>258b8</p><section>mdo sde</section><text>'thun pa'i bzod pa thob par gyur to/ /de'i tshe lha dang mi sngon gyi rgyal ba la lhag par bya ba byas pa/ sems can dpag yas pa yang bsam gtan dang po la gnas par gyur pa nas bsam gtan bzhi pa'i bar thob par</text></item>
<item><p>259a1</p><section>mdo sde</section><text>gyur to/ /kha cig ni 'bras bu dang po la gnas par gyur pa nas 'bras bu gsum pa la gnas par gyur pa'i bar du'o/ /kha cig gis ni nyan thos kyi theg pa las sa bon bskyed pa nas rkyen gyi theg pa</text></item>
<item><p>259a2</p><section>mdo sde</section><text>la sa bon bskyed pa'i bar du'o/ /kha cig gis ni bla na med pa yang dag par rdzogs pa'i byang chub tu sems bskyed do/ /klu'i 'khor de'i nang nas kyang klu dkrigs phrag drug bcus bla na med pa yang dag par rdzogs pa'i byang</text></item>
<item><p>259a3</p><section>mdo sde</section><text>chub tu sngon ma bskyed pa'i sems bskyed par gyur to/ /sangs rgyas kyi zhing mi mjed thams cad du sa chen po rnam pa drug tu rab tu 'gul to/ /der phyogs bcu nas byang chub sems dpa' sems dpa' chen po gang dag</text></item>
<item><p>259a4</p><section>mdo sde</section><text>lhags pa de dag gis bcom ldan 'das la mchod pa'i las bya ba'i phyir byang chub sems dpa'i ting nge 'dzin rnam pa sna tshogs kyis rab tu phye ba'i rin po che'i char pa dang / ras bcos bu'i char pa dang / me tog gi char pa</text></item>
<item><p>259a5</p><section>mdo sde</section><text>sna tshogs rab tu phab ste gsol pa/ sngon ma thos pa'i 'dus pa 'di dang / ting nge 'dzin bstan pa 'di ni mchog tu ngo mtshar lags shing rmad du byung ba lags so/ /'di ni shAkya thub pa'i chos kyi 'khor lo bskor ba</text></item>
<item><p>259a6</p><section>mdo sde</section><text>gnyis pa lags so/ /btsun pa bcom ldan 'das bdag cag gis kyang nyi ma'i snying po lung bstan pa chen po shin du rgyas pa'i sde'i mdo'i gzungs sngags 'di bzung nas rang rang gi sangs rgyas kyi zhing rnams su sems</text></item>
<item><p>259a7</p><section>mdo sde</section><text>can rnams la rab tu bstan par bgyi lags so/ /der bdud dang / lha dang / klu dang / gnod sbyin dang / srin po dang / lha ma yin dang / nam mkha' lding dang / mi 'am ci dang / lto 'phye chen po dang /</text></item>
<item><p>259a8</p><section>mdo sde</section><text>grul bum dang / yi dags dang / sha za gang dag lhags pa de dag gis kyang mchog tu ngo mtshar thob nas sil snyan rnam pa sna tshogs kyi sgra 'byin par byed cing bcom ldan 'das la rin po che sna tshogs dang / ras bcos</text></item>
<item><p>259b1</p><section>mdo sde</section><text>bu dang / chos gos dang / rgyan dang / me tog dang / phreng ba dang / dri dang / byug pa sna tshogs kyis mchod pa byas so/ /de nas bcom ldan 'das la klu'i rgyal po rgya mtshos 'di skad ces gsol to/ /</text></item>
<item><p>259b2</p><section>mdo sde</section><text>btsun pa bcom ldan 'das bdag la thugs brtse ba nye bar bzung ste/ bdag gi gnas su rgya mtsho chen por bsod snyoms la gshegs par gsol/ der bcom ldan 'das las bdag 'khor dang bcas pas nyi ma'i</text></item>
<item><p>259b3</p><section>mdo sde</section><text>snying po lung bstan pa chen po 'di thog ma dang / bar dang / tha ma 'di thams cad mnyan par bgyi lags so/ /bcom ldan 'das kyis bka' stsal pa/ lag 'gro'i bdag po de de bzhin gshegs pa rgya mtsho</text></item>
<item><p>259b4</p><section>mdo sde</section><text>chen por mi gshegs so/ /gsol pa btsun pa bcom ldan 'das su zhig sems rtse gcig pas nyi ma'i snying po lung bstan pa chen po 'di nyan par bgyid pa'i rigs kyi bu 'am rigs kyi bu mos bsod nams mang</text></item>
<item><p>259b5</p><section>mdo sde</section><text>po ji snyed cig skyed par bgyid lags/ bcom ldan 'das kyis bka' stsal pa/ lag 'gro'i bdag po sems can su la la zhig byung nas gling bzhi pa 'di thams cad rin po che thams cad kyis yongs su gang</text></item>
<item><p>259b6</p><section>mdo sde</section><text>bar byas nas de bzhin gshegs pa rnams la sbyin pa sbyin par byed pa dang / skyes bu gcig shos su zhig sems rtse gcig pas nyi ma'i snying po lung bstan pa chen po 'di thams cad yongs su rdzogs par nyan par byed</text></item>
<item><p>259b7</p><section>mdo sde</section><text>na bsod nams kyi phung po snga ma des ni bsod nams kyi phung po gcig shos 'di la brgya'i char yang nye bar mi 'gro'o/ /stong gi cha dang / bye ba phrag brgya stong gi cha dang / grangs dang / cha dang / dpe dang /</text></item>
<item><p>259b8</p><section>mdo sde</section><text>rgyur yang mi bzod do/ /lag 'gro'i bdag po nyi ma'i snying po 'di thos pa tsam gyi bsod nams kyi phung po yang de ltar zab pa yin no/ /gsol pa/ btsun pa bcom ldan 'das gal te da rgya mtsho chen por mi</text></item>
<item><p>260a1</p><section>mdo sde</section><text>gshegs lags na bdag gis kyang nyi ma'i snying po lung bstan pa chen po 'di mnyan nas yi ger bris te bcang bar bgyi lags na rgya mtsho chen por dge ba'i chos ji snyed cig rnam par 'phel bar 'gyur</text></item>
<item><p>260a2</p><section>mdo sde</section><text>lags/ bcom ldan 'das kyis bka' stsal pa/ lag 'gro'i bdag po gang dang gang du nyi ma'i snying po lung bstan pa chen po thams cad bris nas 'chang bar 'gyur ba de dang de nyid du phan yon bcu 'byung ngo / /bcu</text></item>
<item><p>260a3</p><section>mdo sde</section><text>gang zhe na/ khyim de dang de zhes bya ba nas yul zhes bya ba'i bar der nor dang / 'bru dang / nye bar spyod pa dang / longs spyod mang po dang / rin po che rnam pa sna tshogs ma tshang ba med par 'gyur ro/ /gzhan</text></item>
<item><p>260a4</p><section>mdo sde</section><text>yang khyim 'am yul gang na nyi ma'i snying po lung bstan pa chen po 'di bris nas mchod par 'gyur ba de dang der mchod rten chen po de dag na gang dag de la mchod pa bya ba'i phyir gnas pa'i byang chub sems dpa' sems dpa' chen</text></item>
<item><p>260a5</p><section>mdo sde</section><text>po bye ba phrag drug bcu po de dag gis kyang blta ba dang / phyag bya ba dang / mchod pa bya ba dang / bsnyen bkur bya ba'i phyir lhags nas der 'thab pa dang / thab mo dang / mi ngas dang / nad dang / mu ge dang /</text></item>
<item><p>260a6</p><section>mdo sde</section><text>dmag tshogs gnyi ga dang / dus ma yin pa'i rlung dang / char pa dang / nad rnam pa sna tshogs rab tu zhi bar byed do/ /yang de'i tshe byang chub sems dpa' sems dpa' chen po bye ba phrag drug bcu po de dag</text></item>
<item><p>260a7</p><section>mdo sde</section><text>thams cad kyis 'di skad ces gsol to/ /btsun pa bcom ldan 'das de bzhin du bgyi lags so/ /khyim 'am zhes bya ba nas yul 'khor gyi bar gang na nyi ma'i snying po lung bstan pa chen po 'di yi ger bris</text></item>
<item><p>260a8</p><section>mdo sde</section><text>shing mchod par 'gyur ba der bdag cag gis 'thab pa dang / thab mo dang / mi ngas dang / nad dang / mu ge dang / dmag tshogs gnyi ga dang / dus ma lags pa'i rlung dang / char pa sna tshogs</text></item>
<item><p>260b1</p><section>mdo sde</section><text>rab tu zhi bar bgyi lags so/ /bka' stsal pa/ gzhan yang khyim 'am zhes bya ba nas yul 'khor zhes bya ba'i bar gang na nyi ma'i snying po lung bstan pa chen po 'di yi ger bris par 'gyur ba'i yul 'khor</text></item>
<item><p>260b2</p><section>mdo sde</section><text>zhes bya ba'i bar der brgya byin dang / tshangs pa dang / rgyal po chen po bzhi dang / gnod sbyin gyi sde dpon nyi shu rtsa brgyad 'khor dang bcas pa dang / lha mo chen mo dpal dang / lha mo chen mo dbyangs</text></item>
<item><p>260b3</p><section>mdo sde</section><text>can dang / sa'i lha mo brtan ma dang / sman gyi lha mo grub pa 'khor dang bcas pas khyim zhes bya ba nas yul 'khor zhes bya ba'i bar de rtag par rgyun du nyin mtshan du srung bar 'gyur ro/ /yongs su</text></item>
<item><p>260b4</p><section>mdo sde</section><text>skyong bar 'gyur ro/ /de'i tshe brgya byin dang / tshangs pa zhes bya ba nas/ sman gyi lha mo grub pa zhes bya ba'i bar 'khor dang bcas pas kyang 'di skad ces gsol to/ /btsun pa bcom ldan 'das de bzhin du</text></item>
<item><p>260b5</p><section>mdo sde</section><text>bgyi lags so zhes bya ba nas gzhan yang zhes bya ba'i bar du ste/ khyim dang zhes bya ba nas yul 'khor zhes bya ba'i bar gang na zhes bya ba nas khyim dang zhes bya ba nas/ yul 'khor</text></item>
<item><p>260b6</p><section>mdo sde</section><text>zhes bya ba'i bar de dang der sangs rgyas mang po la bsnyen bkur byas pa/ dbang che bar grags pa/ dbang che bar grags pa sbyin pa dang / dul ba dang / yang dag par sdom pa phun sum tshogs pa rnams</text></item>
<item><p>260b7</p><section>mdo sde</section><text>skye ba len par byed do/ /gzhan yang khyim de dang der sems can rnams 'dod pa'i yon tan lnga la ma chags pa dang / rtag tu sbyin pa'i pha rol tu phyin pa la brtson par 'gyur ro/ /zhes bya ba'i bar du'o/ /</text></item>
<item><p>260b8</p><section>mdo sde</section><text>gzhan yang snod du gyur pa'i sbyin gnas de dag nyid la mngon par dga' bar 'gyur ro/ /gzhan yang der rtag par rgyun du chos kyi ro rnam pa sna tshogs kyi char pas khyab par 'gyur ro zhes bya ba'i bar du'o/ /</text></item>
<item><p>261a1</p><section>mdo sde</section><text>gzhan yang der sems can rnams rtag tu dge ba bcu'i las kyi lam yang dag par blang ba la mngon par brtson par 'gyur ro/ /gzhan yang der sems can rnams rtag tu byams pa'i sems dang ldan</text></item>
<item><p>261a2</p><section>mdo sde</section><text>pa dang / snying rje'i sems dang ldan pa dang / 'dod chags dang bral ba'i sems dang ldan par 'gyur ro/ /gzhan yang khyim dang zhes bya ba nas/ yul 'khor zhes bya ba'i bar de dang de dag tu sems can rnams ngan</text></item>
<item><p>261a3</p><section>mdo sde</section><text>song gsum spangs pa dang / mtho ris su skye bar 'gyur ro/ /lag 'gro'i bdag po de la khyim dag dang zhes bya ba nas yul 'khor zhes bya ba'i bar du nga la mchod pa bya ba'i phyir nyi ma'i snying po lung bstan pa chen po 'di yi</text></item>
<item><p>261a4</p><section>mdo sde</section><text>ger bris shing yang dang yang klog pa'i khyim zhes bya ba nas yul 'khor zhes bya ba'i bar der phan yon de dag 'byung bar 'gyur na/ gang dag 'don par byed pa dang / chos de dag la yang dag par snang bar byed pa dang / chos kyi</text></item>
<item><p>261a5</p><section>mdo sde</section><text>gnas pas gnas par byed pa la lta smos kyang ci dgos/ bsod nams kyi phung po de ni ngas bskal pa brgyar yang bstan par sla ba ma yin te/ lag 'gro'i bdag po nyi ma'i snying po lung bstan pa chen po 'di ni de ltar zab</text></item>
<item><p>261a6</p><section>mdo sde</section><text>bo/ /nyi ma'i snying po lung bstan pa chen po 'di ni de ltar yon tan che ba'o/ /de ltar phan yon che ba'o/ /bcom ldan 'das kyis de skad ces bka' stsal nas/ phyogs bcu'i sangs rgyas kyi zhing thams cad</text></item>
<item><p>261a7</p><section>mdo sde</section><text>nas lhags pa'i byang chub sems dpa' sems dpa' chen po de dag dang / bdud dang / lha dang / klu dang / gnod sbyin dang / srin po dang / lha ma yin dang / nam mkha' lding dang / dri za dang /</text></item>
<item><p>261a8</p><section>mdo sde</section><text>mi'am ci dang / lto 'phye chen po dang / grul bum dang / yi dags dang / sha za dang / srul po dang / mi dang / mi ma yin pa de dag yi rangs shing rab tu dga' la/ dga' ba dang / yid</text></item>
<item><p>261b1</p><section>mdo sde</section><text>bde ba skyes nas bcom ldan 'das kyis gsungs pa la mngon par bstod do/ /'phags pa 'dus pa chen po theg pa chen po'i mdo las/ nyi ma'i snying po'i le'u bcu gcig pa rdzogs s+ho// //</text></item>
<item><p>261b2</p><section>mdo sde</section><text>'phags pa shin du rgyas pa chen po'i sde nyi ma'i snying po zhes bya ba'i mdo/ rdzogs so// // rgya gar gyi mkhan po sarba dz+nyA de ba dang / bid+yA ka ra pra b+ha dang / d+harmA ka ra dang / lo ts+tsha ba</text></item>
<item><p>261b3</p><section>mdo sde</section><text>ban de bzang skyong gis bsgyur/ zhu chen gyi lo ts+tsha ba ban de dpal brtsegs kyis zhus te gtan la phab pa/ /</text></item>
<item><p>261b4</p><section>mdo sde</section><text>@#/ /rgya gar skad du/ Ar+ya ta thA ga ta gar+b+ha nA ma ma hA yA na sU tra/ bod skad du/ 'phags pa de bzhin gshegs pa'i snying po zhes bya ba theg pa chen po'i mdo/ sangs rgyas dang byang chub sems</text></item>
<item><p>261b5</p><section>mdo sde</section><text>dpa' thams cad la phyag 'tshal lo/ /'di skad bdag gis thos pa'i dus gcig na/ bcom ldan 'das mngon par rdzogs par sangs rgyas nas lo bcu bzhes pa dang shin du tsha ba'i dus kyi tshe rgyal po'i khab na bya rgod</text></item>
<item><p>261b6</p><section>mdo sde</section><text>kyi phung po'i ri la rin po che'i gdugs kyi khang bzangs tsan dan gyi snying po'i khang pa brtsegs pa na/ slob pa dang mi slob pa'i nyan thos kyi dge slong 'bum du tshang ba'i dge slong gi dge 'dun chen po phal cher dgra bcom pa/ zag pa</text></item>
<item><p>261b7</p><section>mdo sde</section><text>zad pa/ nyon mongs pa med pa/ dbang dang ldan par gyur pa/ sems shin du rnam par grol ba/ shes rab shin du rnam par grol ba/ cang shes pa/ glang po chen po/ bya ba byas pa/ byed pa byas pa/ khur bor ba/ bdag gi</text></item>
<item><p>261b8</p><section>mdo sde</section><text>don rjes su thob pa/ srid par kun du sbyor ba yongs su zad pa/ yang dag pa'i shes pas sems shin tu rnam par grol ba/ sems can thams cad kyis dbang gi dam pa'i pha rol du son pa sha stag la 'di lta ste/ tshe dang</text></item>
<item><p>262a1</p><section>mdo sde</section><text>ldan pa 'od srung chen po dang / tshe dang ldan pa lteng rgyas 'od srung dang / tshe dang ldan pa chu klung 'od srung dang / tshe dang ldan pa gA yA 'od srung dang / tshe dang ldan pa kA t+yA'i bu chen po dang / tshe dang ldan pa gsus po</text></item>
<item><p>262a2</p><section>mdo sde</section><text>che dang / tshe dang ldan pa bak+ku la dang / tshe dang ldan pa nam gru dang / tshe dang ldan pa rab 'byor dang / tshe dang ldan pa byams ma'i bu gang po dang / tshe dang ldan pa ngag dbang dang / tshe dang ldan pa shA ri'i bu dang / tshe dang ldan</text></item>
<item><p>262a3</p><section>mdo sde</section><text>pa maud gal gyi bu chen po dang / tshe dang ldan pa cang shes kau Di n+ya dang / tshe dang ldan pa 'char ka dang / tshe dang ldan pa sgra gcan zin dang / tshe dang ldan pa dga' bo dang / tshe dang ldan pa nye dga' dang / tshe dang ldan pa</text></item>
<item><p>262a4</p><section>mdo sde</section><text>kun dga' bo dang / de dag la sogs pa dge slong 'bum du tshang ba dang thabs gcig tu bzhugs so/ /byang chub sems dpa' sems dpa' chen po sangs rgyas kyi zhing tha dad pa nas 'dus pa gang gA'i klung drug bcu'i bye ma snyed thams</text></item>
<item><p>262a5</p><section>mdo sde</section><text>cad kyang skye ba gcig gis thogs pa mngon par shes pa chen po dang / stobs dang / mi 'jigs pa thob pa/ sangs rgyas bye ba khrag khrig 'bum phrag mang po la bsnyen bkur byas pa/ phyir mi ldog pa'i chos kyi 'khor</text></item>
<item><p>262a6</p><section>mdo sde</section><text>lo rab tu bskor ba/ gang dag gi ming thos pa tsam gyis 'jig rten gyi khams tshad med grangs med pa'i sems can bla na med pa yang dag par rdzogs pa'i byang chub las phyir mi ldog par gyur pa sha stag la 'di lta ste/</text></item>
<item><p>262a7</p><section>mdo sde</section><text>byang chub sems dpa' sems dpa' chen po chos kyi blo gros dang / seng ge'i blo gros dang / stag gi blo gros dang / don gyi blo gros dang / rin po che'i blo gros dang / rab mchog blo gros dang / zla 'od dang / rin</text></item>
<item><p>262a8</p><section>mdo sde</section><text>chen zla 'od dang / zla ba nya ba'i 'od dang / rnam par gnon pa chen po dang / rnam par gnon pa dpag med dang / rnam par gnon pa mtha' yas dang / 'jig rten gsum rnam par gnon dang / mi g.yo ba'i gnas rnam</text></item>
<item><p>262b1</p><section>mdo sde</section><text>par gnon dang / mthu chen thob dang / spyan ras gzigs dbang phyug dang / spos kyi glang po dang / spos dga' dang / spos dga'i dpal dang / dpal gyi snying po dang / nyi ma'i snying po dang / tog dang /</text></item>
<item><p>262b2</p><section>mdo sde</section><text>tog chen po dang / tog dri ma med pa dang / rin chen mtha' yas dbyug gu dang / rin chen dbyug gu 'dor dang / rin chen dri med dbyug gu dang / mchog tu dga' ba'i rgyal po dang / rtag tu rab dga' dang / lag na rin po che</text></item>
<item><p>262b3</p><section>mdo sde</section><text>dang / nam mkha'i mdzod dang / ri bo dang / ri rab dang / ri bo chen po dang / yon tan rin chen snang dang / gzungs kyi dbang phyug gi rgyal po dang / sa 'dzin dang / sems can thams cad kyi nad sel dang / rab tu yid</text></item>
<item><p>262b4</p><section>mdo sde</section><text>dga' dang / yid skyo dang / skyo med dang / 'od byed dang / tsan dan dang / g.yo ba dang / dpag med mngon bsgrags dbyangs dang / byang chub kun nas bslang dang / mthong ba don yod dang / chos thams cad la dbang sgyur ba dang / byang</text></item>
<item><p>262b5</p><section>mdo sde</section><text>chub sems dpa' sems dpa' chen po byams pa dang / 'jam dpal gzhon nur gyur pa dang / de dag la sogs pa byang chub sems dpa' sems dpa' chen po gang gA'i klung drug bcu'i bye ma snyed dang yang thabs gcig</text></item>
<item><p>262b6</p><section>mdo sde</section><text>go/ /lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang mi ma yin pa dpag tu med pa dang yang thabs gcig go /</text></item>
<item><p>262b7</p><section>mdo sde</section><text>de nas bcom ldan 'das 'khor 'bum phrag du mas yongs su bskor cing mdun gyis bltas te/ rgyal po dang / blon po chen po dang / tshong dpon dang / khyim bdag dang / blon po dang / grong rdal ba dang / yul gyi mi rnams kyis</text></item>
<item><p>262b8</p><section>mdo sde</section><text>bsti stang du byas/ bla mar byas/ rim gro byas shing mchod do/ /de'i tshe bcom ldan 'das bshos gsol ba'i 'og tu tsan dan gyi snying po'i khang pa brtsegs pa de nyid kyi nang du yang dag 'jog la zhugs par gyur to/ /de nas</text></item>
<item><p>263a1</p><section>mdo sde</section><text>sangs rgyas kyi mthus/ tsan dan gyi snying po'i khang pa brtsegs pa de las pad ma 'dab ma bye ba khrag khrig phrag 'bum yod pa/ tshad shing rta'i phang lo tsam pa/ kha dog dang ldan pa kha ma bye ba bye ba</text></item>
<item><p>263a2</p><section>mdo sde</section><text>khrag khrig phrag 'bum byung bar gyur te/ de dag steng gi nam mkha'i bar snang la mngon par 'phags nas thams cad dang ldan pa'i sangs rgyas kyi zhing 'di khebs par gyur te/ 'di lta ste dper na rin po che'i bla re bzhin du kun du</text></item>
<item><p>263a3</p><section>mdo sde</section><text>gnas par gyur to/ /pad mo'i snying po re re la yang de bzhin gshegs pa'i sku skyil mo dkrung bcas te bzhugs shing 'od zer 'bum dag rab tu 'gyed par kun du snang la/ pad ma de dag thams cad kyang shin du kha bye bar gyur to/ /</text></item>
<item><p>263a4</p><section>mdo sde</section><text>de nas sangs rgyas kyi byin gyi brlabs kyis pad ma de dag gi 'dab ma de dag thams cad mog mog po dang / nog nog po dang / dri nga ba dang / smad par 'os pa dang / mngon par dga' bar 'gyur ba ma yin par gyur to/ /'on</text></item>
<item><p>263a5</p><section>mdo sde</section><text>kyang pad ma'i snying po de dag la de bzhin gshegs pa'i sku rnams skyil mo dkrung bcas te bzhugs shing 'od zer 'bum dag rab tu 'gyed par kun du snang ngo / /de bzhin gshegs pa'i sku pad ma'i snying po la bzhugs pa</text></item>
<item><p>263a6</p><section>mdo sde</section><text>de dag gis kyang thams cad dang ldan pa'i sangs rgyas kyi zhing 'di khyab par gyur te/ de'i tshe sangs rgyas kyi zhing 'di shin du mdzes par gyur to/ /de nas de'i tshe byang chub sems dpa'i tshogs thams cad</text></item>
<item><p>263a7</p><section>mdo sde</section><text>dang / 'khor bzhi yang shin du ngo mtshar du gyur cing dga' bar gyur to/ /bcom ldan 'das kyi rdzu 'phrul mngon par 'du mdzad pa de mthong nas the tsom du gyur te/ gang pad ma bye ba khrag khrig phrag 'bum 'di</text></item>
<item><p>263a8</p><section>mdo sde</section><text>dag gi 'dab ma rnams 'di ltar kha dog ngan cing chu ba rnams kyang kha dog ngan la smad pa'i 'os su gyur te/ mngon par dga' bar 'gyur ba ma yin pa dang / pad ma'i snying po de dag la yang de bzhin gshegs</text></item>
<item><p>263b1</p><section>mdo sde</section><text>pa'i sku re re skyil mo dkrung bcas te bzhugs shing 'od zer 'bum dag rab tu 'gyed pas shin du mdzes par kun du snang ba 'di'i rgyu ni gang yin/ rkyen ni gang yin snyam mo/ /de nas thams cad dang ldan pa'i byang chub sems dpa'i</text></item>
<item><p>263b2</p><section>mdo sde</section><text>tshogs dang / 'khor bzhi po the tshom du gyur pa rnams 'dong bar bya ba'i mtshan ma byas so/ /de'i tshe tsan dan gyi snying po'i khang pa brtsegs pa der/ byang chub sems dpa' sems dpa' chen po rdo rje'i blo gros</text></item>
<item><p>263b3</p><section>mdo sde</section><text>shes bya ba 'dus par gyur te 'dug go/ /de nas bcom ldan 'das kyis byang chub sems dpa' sems dpa' chen po rdo rje'i blo gros la bka' stsal pa/ rigs kyi bu khyod kyis chos can gyi gtam las rtsoms</text></item>
<item><p>263b4</p><section>mdo sde</section><text>te de bzhin gshegs pa dgra bcom pa yang dag par rdzogs pa'i sangs rgyas la yongs su zhu bar spobs par gyis shig /de nas byang chub sems dpa' sems dpa' chen po rdo rje'i blo gros bcom ldan 'das</text></item>
<item><p>263b5</p><section>mdo sde</section><text>kyis gnang bas lha dang / mi dang / lha ma yin dang bcas pa'i 'jig rten dang / byang chub sems dpa' thams cad dang / 'khor bzhi po dag gi the tsom gyi zug rngu rig nas/ bcom ldan 'das</text></item>
<item><p>263b6</p><section>mdo sde</section><text>la 'di skad ces gsol to/ /bcom ldan 'das 'jig rten gyi khams 'di thams cad pad ma kha dog ngan cing dri mi bda' ba 'di lta bu bye ba khrag khrig 'bum 'di dag gis khebs pa dang de dag gi dbus</text></item>
<item><p>263b7</p><section>mdo sde</section><text>na yang de bzhin gshegs pa'i sku skyil mo dkrung bcas shing bzhugs te/ 'od zer 'bum dag rab tu 'gyed par kun du gda' ba dang / de bzhin gshegs pa'i sku de dag mthong nas kyang srog chags bye ba</text></item>
<item><p>263b8</p><section>mdo sde</section><text>khrag khrig phrag 'bum thal mo sbyar te phyag 'tshal ba'i rgyu ni gang lags/ rkyen ni gang lags/ de nas de'i tshe byang chub sems dpa' rdo rje'i blo gros kyis tshigs su bcad pa 'di dag gsol to/ /</text></item>
<item><p>264a1</p><section>mdo sde</section><text>sangs rgyas stong phrag bye ba mi g.yo bar/ /pad ma dag gi dbus na bzhugs par ni/ /khyod kyis 'di 'dra'i rdzu 'phrul ston mdzad pa/ /bdag gis sngon chad nam yang 'di ma mthong / /'od zer stong rnams rab tu</text></item>
<item><p>264a2</p><section>mdo sde</section><text>'gyed mdzad cing / /sangs rgyas zhing 'di thams cad khengs par mdzad/ /ngo mtshar chos kyi rnams la rol mdzad pa'i/ /'dren pa rnams kyis bar chad ma mchis mdzod/ /'dab ma dag dang chu ba smad 'os la/ /</text></item>
<item><p>264a3</p><section>mdo sde</section><text>kha dog ngan pa'i pad ma rnams dbus der/ /de dag rin chen rang bzhin 'drar bzhugs pa/ /ci yi slad du rdzu 'phrul 'di dag sprul/ /bdag gis sangs rgyas gang gA'i bye snyed mthong / /de yi rdzu 'phrul khyad 'phags</text></item>
<item><p>264a4</p><section>mdo sde</section><text>bdag mthong ste/ /de ring gda' ba'i rnam sprul ci 'dra ba/ /sngon chad nam yang 'di 'dra 'di ma mthong / /rkang gnyis gtso bo lhas ni bstan du gsol/ /rgyu gang rkyen gang lags pa bshad du gsol/ /'jig rten</text></item>
<item><p>264a5</p><section>mdo sde</section><text>don mdzad thugs brtse gsung du gsol/ /lus can kun gyi the tshom dgum du gsol/ /de nas bcom ldan 'das kyis byang chub sems dpa' sems dpa' chen po rdo rje'i blo gros la sogs pa thams cad</text></item>
<item><p>264a6</p><section>mdo sde</section><text>dang ldan pa'i byang chub sems dpa'i tshogs la bka' stsal pa/ rigs kyi bu dag de bzhin gshegs pa'i snying po zhes bya ba'i mdo shin du rgyas pa yod de/ de rab tu bstan pa'i phyir de bzhin gshegs pas snang ba'i</text></item>
<item><p>264a7</p><section>mdo sde</section><text>mtshan ma 'di lta bu 'di byas so/ /de'i phyir legs par rab tu nyon la yid la zung shig dang ngas bshad do/ /byang chub sems dpa' sems dpa' chen po rdo rje'i blo gros dang / thams cad dang ldan pa'i byang chub sems</text></item>
<item><p>264a8</p><section>mdo sde</section><text>dpa'i tshogs des bcom ldan 'das la legs so zhes gsol te/ bcom ldan 'das kyi ltar nyan pa dang / bcom ldan 'das kyis 'di skad ces bka' stsal to/ /rigs kyi bu dag ji ltar de bzhin</text></item>
<item><p>264b1</p><section>mdo sde</section><text>gshegs pas sprul pa'i pad ma kha dog ngan pa/ dri nga ba/ smad par 'os pa/ mngon par dga' bar 'gyur ba ma yin pa 'di dag dang / de bzhin gshegs pa'i gzugs mdzes pa/ gzugs bzang ba/ blta na</text></item>
<item><p>264b2</p><section>mdo sde</section><text>sdug pa dag pad ma'i snying po 'di dag la skyil mo dkrung bcas shing 'khod de/ 'od zer 'bum dag rab tu 'gyed cing 'khod pa de dag kyang rig nas lha dang mi rnams phyag 'tshal zhing mchod pa'i las kyang byed pa de bzhin du rigs kyi bu dag de</text></item>
<item><p>264b3</p><section>mdo sde</section><text>bzhin gshegs pa dgra bcom pa yang dag par rdzogs pa'i sangs rgyas kyis kyang rang gi shes rab dang / ye shes dang / de bzhin gshegs pa'i mig gis sems can srog chags su gyur pa/ 'dod chags dang / zhe</text></item>
<item><p>264b4</p><section>mdo sde</section><text>sdang dang / gti mug dang / sred pa dang / ma rig pa'i nyon mongs pa bye ba phrag 'bum gyi sbubs su gyur pa thams cad dang / rigs kyi bu dag sems can nyon mongs pa'i sbubs su gyur pa de dag gi nang na nga 'dra bar ye shes dang</text></item>
<item><p>264b5</p><section>mdo sde</section><text>ldan pa/ mig dang ldan pa'i de bzhin gshegs pa mang po 'khod cing skyil mo krung bcas nas mi g.yo bar 'khod pa mthong ste/ nyon mongs pa thams cad kyis nyon mongs pa can du gyur pa de dag gi nang na de bzhin</text></item>
<item><p>264b6</p><section>mdo sde</section><text>gshegs pa'i chos nyid mi g.yo zhing srid pa'i 'gro ba thams cad kyis ma gos pa dag mthong nas de bzhin gshegs pa de dag ni nga dang 'dra'o zhes smra'o/ /rigs kyi bu dag de bzhin gshegs pa'i mig ni de ltar mdzes</text></item>
<item><p>264b7</p><section>mdo sde</section><text>pa yin te/ de bzhin gshegs pa'i mig des sems can thams cad de bzhin gshegs pa'i snying po can du mthong ngo / /rigs kyi bu dag 'di lta ste dper na skyes bu lha'i mig can la la zhig gis lha'i mig gis</text></item>
<item><p>264b8</p><section>mdo sde</section><text>'di ltar kha dog ngan cing 'di ltar dri nga ba'i pad ma kha ma bye zhing ma gyes pa dag la bltas te/ de'i dbus na pad ma'i snying po la de bzhin gshegs pa skyil mo dkrung bcas shing 'dug par rig nas de bzhin gshegs pa'i</text></item>
<item><p>265a1</p><section>mdo sde</section><text>gzugs blta bar 'dod de de bzhin gshegs pa'i gzugs de yang dag par sbyang ba'i phyir pad ma'i 'dab ma kha dog ngan cing dri nga ba smad par 'os pa de dag 'byed cing sel ba de bzhin du rigs kyi bu dag de</text></item>
<item><p>265a2</p><section>mdo sde</section><text>bzhin gshegs pas kyang sangs rgyas kyi mig gis sems can thams cad de bzhin gshegs pa'i snying por mthong nas sems can de dag gi 'dod chags dang / zhe sdang dang / gti mug dang / srid pa dang / ma rig pa'i nyon</text></item>
<item><p>265a3</p><section>mdo sde</section><text>mongs pa'i sbubs dbye ba'i phyir chos ston te/ de sgrub pa'i de bzhin gshegs pa rnams ni yang dag pa nyid du gnas so/ /rigs kyi bu dag 'di ni chos rnams kyi chos nyid de/ de bzhin gshegs pa rnams byung yang rung /</text></item>
<item><p>265a4</p><section>mdo sde</section><text>ma byung yang rung / sems can 'di dag ni rtag tu de bzhin gshegs pa'i snying po yin na/ rigs kyi bu dag smad par 'os pa'i nyon mongs pa'i sbubs rnams kyis g.yogs pas/ de dag gi nyon mongs pa'i sbubs gzhig</text></item>
<item><p>265a5</p><section>mdo sde</section><text>pa dang / de bzhin gshegs pa'i ye shes kyang yongs su sbyang ba'i phyir de bzhin gshegs pa dgra bcom pa yang dag par rdzogs pa'i sangs rgyas byang chub sems dpa' rnams la chos ston te/ bya ba 'di la yang mos par</text></item>
<item><p>265a6</p><section>mdo sde</section><text>byed do/ /de la byang chub sems dpa' sems dpa' chen po chos de dag la mngon par brtson par gnas pa de dag gang gi tshe nyon mongs pa dang / nye ba'i nyon mongs pa thams cad las yongs su grol bar gyur pa de'i tshe de</text></item>
<item><p>265a7</p><section>mdo sde</section><text>bzhin gshegs pa dgra bcom pa yang dag par rdzogs pa'i sangs rgyas shes bya ba'i grangs su 'gro ste/ de bzhin gshegs pa'i bya ba thams cad kyang byed do/ /de nas de'i tshe bcom ldan 'das kyis tshigs su bcad</text></item>
<item><p>265a8</p><section>mdo sde</section><text>pa 'di dag bka' stsal to/ /ji ltar pad ma smad par 'os gyur pa/ /de yi 'dab ma sbubs gyur ma gyes la/ /de bzhin gshegs pa'i snying po ma gos de/ /mi 'ga' la las lha yi mig gis mthong / /</text></item>
<item><p>265b1</p><section>mdo sde</section><text>de ni de yi 'dab ma 'byed pa na/ /dbus na rgyal ba'i lus ni mthong gyur nas/ /rgyal ba nye ba'i nyon mongs phyis mi 'gyur/ /de ni 'jig rten kun du rgyal bar 'gyur/ /de bzhin ngas kyang srog chags thams cad kyi/ /</text></item>
<item><p>265b2</p><section>mdo sde</section><text>dkyil der gnas pa'i rgyal ba rnams kyi lus/ /ji ltar smad 'os pad ma'i sbubs 'dra ba'i/ /nyon mongs stong phrag bye bas khebs par mthong / /nga yang de dag gis ni gsal ba'i phyir/ /mkhas pa rnams</text></item>
<item><p>265b3</p><section>mdo sde</section><text>la rtag tu chos ston to/ /sems can 'di dag sangs rgyas 'gyur bya zhes/ /rgyal ba'i phyir ni nyon mongs rnam par sbyong / /nga yi sangs rgyas mig ni de 'dra ste/ /de yis rgyal ba'i lus su gnas pa yi/ /sems can 'di dag thams cad</text></item>
<item><p>265b4</p><section>mdo sde</section><text>mthong gyur te/ /de dag rnam par sbyang phyir chos smra'o/ /rigs kyi bu dag gzhan yang 'di lta ste/ dper na sbrang tshang zlum po shing gi yal ga la 'phyang ba/ bung ba 'bum gyis kun du bsrungs shing sbrang rtsis yongs su</text></item>
<item><p>265b5</p><section>mdo sde</section><text>gang ba zhig yod la/ de nas sbrang rtsi 'dod pa'i mi zhig gis srog chags kyi rnam pa bung ba de dag thabs mkhas pas bskrad na sbrang rtsi des sbrang rtsi'i bya ba byed do/ /rigs kyi bu dag de bzhin du sems can thams</text></item>
<item><p>265b6</p><section>mdo sde</section><text>cad kyang sbrang tshang dang 'dra ste/ de la sangs rgyas nyid nyon mongs pa dang / nye ba'i nyon mongs pa bye ba phrag 'bum gyis/ kun du bsrungs pa de bzhin gshegs pa'i ye shes mthong bas rig go/ /rigs kyi</text></item>
<item><p>265b7</p><section>mdo sde</section><text>bu dag ji ltar sbrang tshang gi nang na sbrang rtsi bung ba bye ba phrag 'bum gyis kun du bsrungs pa yod par skyes bu mkhas pa zhig gis shes par rig pa de bzhin du sems can thams cad la yang sangs rgyas nyid nyon mongs pa</text></item>
<item><p>265b8</p><section>mdo sde</section><text>dang / nye ba'i nyon mongs pa bye ba phrag 'bum gyis kun du bsrungs pa yod par de bzhin gshegs pa'i ye shes mthong bas rig ste/ rigs kyi bu dag de la de bzhin gshegs pa yang thabs la mkhas pas bung</text></item>
<item><p>266a1</p><section>mdo sde</section><text>ba bsal ba de bzhin du sems can de dag gi 'dod chags dang / zhe sdang dang / gti mug dang / nga rgyal dang / rgyags pa dang / 'chab pa dang / khro ba dang / gnod sems dang / phrag</text></item>
<item><p>266a2</p><section>mdo sde</section><text>dog dang / ser sna la sogs pa'i nyon mongs pa dang / nye ba'i nyon mongs pa rnams bsal nas ji ltar sems can de dag la yang nyon mongs pa dang / nye ba'i nyon mongs pa de dag gis nye ba'i nyon mongs pa can</text></item>
<item><p>266a3</p><section>mdo sde</section><text>du mi 'gyur ba dang / gnod par mi 'gyur ba de lta de ltar chos ston to/ /de bzhin gshegs pa'i ye shes mthong ba de rnam par sbyangs nas 'jig rten na de bzhin gshegs pa'i bya ba byed de/ rigs kyi bu dag nga'i de</text></item>
<item><p>266a4</p><section>mdo sde</section><text>bzhin gshegs pa'i mig yongs su dag pa des ngas sems can thams cad de ltar mthong ngo / /de nas de'i tshe bcom ldan 'das kyis tshigs su bcad pa 'di dag bka' stsal to/ /ji ltar 'di na sbrang tshang yod pa la/ /</text></item>
<item><p>266a5</p><section>mdo sde</section><text>bung bas kun tu bsrungs shing sbas gyur pa/ /mi gang sbrang rtsi 'dod pas de mthong nas/ /de ni bung ba rab tu skrod par byed/ /de bzhin 'dir yang sbrang tshang lta bu ni/ /srid pa gsum gyi sems can thams cad do/ /</text></item>
<item><p>266a6</p><section>mdo sde</section><text>de dag nyon mongs bye ba mang ba ste/ /nyon mongs dbus na de bzhin gshegs 'dug mthong / /nga yang sangs rgyas rnam par sbyang don du/ /bung ba skrod pa lta bur nyon mongs sel/ /gang gis nyon mongs bye</text></item>
<item><p>266a7</p><section>mdo sde</section><text>bas gnod 'gyur ba/ /chos rnams 'dir ni thabs kyis rab ston te/ /de dag ji ltar de bzhin gshegs gyur la/ /'jig rten kun du rtag tu bya byed cing / /spobs ldan ji ltar sbrang ma'i sbrang rtsi yi/ /</text></item>
<item><p>266a8</p><section>mdo sde</section><text>snod 'dra'i chos ston 'gyur bar bya phyir ro/ /rigs kyi bu dag gzhan yang 'di lta ste dper na 'bras sA lu 'am/ nas sam/ ci tse 'am/ 'bru rnams ni snying po phub ma nas yongs su bsrungs pa yin</text></item>
<item><p>266b1</p><section>mdo sde</section><text>te rang gi phub ma nas ma phyung gi bar du bza' ba dang / bca' ba dang / myang ba'i bya ba mi byed kyi/ rigs kyi bu dag skyes pa dang / bud med gang dag bza' ba dang / bca' ba la sogs pa zas skom gyi bya</text></item>
<item><p>266b2</p><section>mdo sde</section><text>ba 'dod pa de dag gis brngas shing brdungs te/ phub ma'i sbubs dang phyi shun sel to/ /rigs kyi bu dag de bzhin du de bzhin gshegs pa yang de bzhin gshegs pa'i spyan gyis sems can thams cad la de bzhin gshegs pa</text></item>
<item><p>266b3</p><section>mdo sde</section><text>nyid/ sangs rgyas nyid/ rang byung nyid/ nyon mongs pa'i sbubs kyi shun pas dkris shing gnas par mthong ngo / /rigs kyi bu dag de la de bzhin gshegs pa yang nyon mongs pa'i sbubs kyi shun pa bsal ba</text></item>
<item><p>266b4</p><section>mdo sde</section><text>dang / de bzhin gshegs pa nyid yongs su sbyang ba dang / sems can 'di dag ji ltar nyon mongs pa'i sbubs kyi shun pa thams cad las grol te/ 'jig rten du de bzhin gshegs pa dgra bcom pa yang dag par</text></item>
<item><p>266b5</p><section>mdo sde</section><text>rdzogs pa'i sangs rgyas zhes bya ba'i grangs su 'gro bar 'gyur snyam nas sems can rnams la chos ston to/ /de nas de'i tshe bcom ldan 'das kyis tshigs su bcad pa 'di dag bka' stsal to/ /ji ltar 'bru</text></item>
<item><p>266b6</p><section>mdo sde</section><text>'am sA lu'i 'bras kyang rung / ci tse 'am ni 'on te nas kyang rung / /ji srid bar du de dag phub bcas pa/ /de srid bar du bya ba mi byed de/ /de dag gis ni brdungs nas phub bsal na/ /bya ba rnam pa</text></item>
<item><p>266b7</p><section>mdo sde</section><text>mang po dag kyang byed/ /snying po phub ma ldan pa de dag ni/ /sems can rnams la bya ba mi byed do/ /de bzhin sems can kun gyi sangs rgyas sa/ /nyon mongs rnams kyis khebs par ngas mthong nas/ /</text></item>
<item><p>266b8</p><section>mdo sde</section><text>ngas ni de dag rnam par sbyang ba dang / /sangs rgyas myur thob bya phyir chos ston to/ /sems can kun la nga 'dra'i chos nyid ni/ /nyon mongs brgya yis dkris nas gang yod pa/ /de ni rnam sbyang thams cad ji</text></item>
<item><p>267a1</p><section>mdo sde</section><text>lta bur/ /rgyal bar myur 'gyur bya phyir chos ston to/ /rigs kyi bu dag gzhan yang 'di lta ste dper na/ rul pa dang / nyal nyil gyi gnas bshang gci dri mi zhim pas kun tu gang ba zhig tu mi</text></item>
<item><p>267a2</p><section>mdo sde</section><text>gzhan gseb lam nas song ba zhig gi gser gyi gar bu zlum po zhig lhung bar gyur la/ bshang gci dri nga bas kun du gang ba rul pa dang / nyal nyil gyi gnas der mi gtsang ba gzhan gyis brnan pas bltar mi</text></item>
<item><p>267a3</p><section>mdo sde</section><text>snang bar gyur cing / der des lo bcu'am/ nyi shu'am/ sum bcu'am/ bzhi bcu 'am/ lo lnga bcu 'am/ lo brgya 'am/ lo stong du mi gtsang bas chud mi za ba'i chos can de sems</text></item>
<item><p>267a4</p><section>mdo sde</section><text>can gang la yang phan par mi byed do/ /rigs kyi bu dag de nas lhas lha'i mig gis gser gyi gar bu zlum po de la bltas nas mi zhig la kye mi khyod song la 'di ni rin po che'i mchog gser rul pa dang nyal</text></item>
<item><p>267a5</p><section>mdo sde</section><text>nyil gyi rnam pas non pa de byi dor gyis la/ gser gyi bya ba gyis shig ces bsgo na rigs kyi bu dag /rul pa dang / nyal nyil gyi rnam pa zhes bya ba de ni nyon mongs pa rnam pa sna tshogs kyi tshigs bla dgas</text></item>
<item><p>267a6</p><section>mdo sde</section><text>so/ /gser gyi gar bu zhes bya ba de ni chud mi za ba'i chos can gyi tshig bla dgas so/ /lhas lha'i mig ces bya ba de ni de bzhin gshegs pa dgra bcom pa yang dag par rdzogs pa'i sangs rgyas kyi tshig bla dgas</text></item>
<item><p>267a7</p><section>mdo sde</section><text>so/ /rigs kyi bu dag de ltar de bzhin gshegs pa dgra bcom pa yang dag par rdzogs pa'i sangs rgyas kyang sems can thams cad la de bzhin gshegs pa'i chos nyid chud mi za ba yod pa'i nyon mongs pa rul pa dang /</text></item>
<item><p>267a8</p><section>mdo sde</section><text>'dam rdzab lta bu rnams bsal ba'i phyir/ sems can rnams la chos ston to/ /de nas de'i tshe bcom ldan 'das kyis tshigs su bcad pa 'di dag bka' stsal to/ /ji ltar mi yi gser gyi gar bu</text></item>
<item><p>267b1</p><section>mdo sde</section><text>ni/ /nyal nyil rnam pa'i nang du lhung gyur la/ /der de lo ni mi nyung ba zhig tu/ /de ltar gnas kyang mi 'jig chos can no/ /lha yis lha yi mig gis de mthong nas/ /rnam par sbyang phyir gzhan la smras</text></item>
<item><p>267b2</p><section>mdo sde</section><text>pa ni/ /'di ni rin chen mchog gi gser yod pa/ /rnam par sbyongs la des ni bya ba gyis/ /de bzhin ngas ni sems can thams cad kyang / /nyon mongs rnams kyis yun ring rtag non mthong / /de dag gis ni blo</text></item>
<item><p>267b3</p><section>mdo sde</section><text>bur nyon mongs shes/ /rang bzhin sbyang phyir thabs kyis chos ston to/ /rigs kyi bu dag gzhan yang 'di lta ste/ dper na dbul po zhig gi khyim gyi nang gi mdzod kyi 'og gi sa la gter chen po dbyigs dang /</text></item>
<item><p>267b4</p><section>mdo sde</section><text>gser gyis rab tu gang ba mdzod kyi tshad tsam zhig mi bdun srid kyi sas g.yogs pa'i 'og na yod la/ gter chen po de mi dbul po de la 'di skad du kye mi nga ni gter chen po ste/ sas g.yogs</text></item>
<item><p>267b5</p><section>mdo sde</section><text>cing 'dug go/ /zhes mi smra ste 'di lta ste/ gter chen po ni sems kyi ngo bo nyid kyis sems can ma yin pa'o/ /mi dbul po khyim gyi bdag po de ni dbul ba'i sems kyis rjes su sems shing de</text></item>
<item><p>267b6</p><section>mdo sde</section><text>nyid kyi steng na rnam par rgyu yang sa'i 'og na gter chen po yod pa de ma thos mi shes ma mthong ngo / /rigs kyi bu dag de bzhin du sems can thams cad kyi mngon par zhen pa'i yid la byed byed pa khyim lta bur gyur pa'i 'og</text></item>
<item><p>267b7</p><section>mdo sde</section><text>na/ de bzhin gshegs pa'i snying po stobs dang / mi 'jigs pa dang / ma 'dres pa dang / sangs rgyas kyi chos thams cad kyi mdzod kyi gter chen po yod kyang / sems can de dag gzugs dang /</text></item>
<item><p>267b8</p><section>mdo sde</section><text>sgra dang / dri dang / ro dang / reg pa la chags pas sdug bsngal bas 'khor ba na 'khor te/ chos kyi gter chen po de ma thos pas thob par ma gyur cing yongs su sbyang ba'i phyir brtson par yang mi byed do/ /</text></item>
<item><p>268a1</p><section>mdo sde</section><text>rigs kyi bu dag de nas de bzhin gshegs pa 'jig rten du byung ste/ byang chub sems dpa'i nang du 'di lta bu'i chos kyi gter chen po yang dag par rab tu ston to/ /de dag kyang chos kyi gter chen po de la</text></item>
<item><p>268a2</p><section>mdo sde</section><text>mos nas rko ste/ de'i phyir 'jig rten na de bzhin gshegs pa dgra bcom pa yang dag par rdzogs pa'i sangs rgyas rnams shes bya ste/ chos kyi gter chen po lta bur gyur nas/ sems can rnams la sngon ma byung</text></item>
<item><p>268a3</p><section>mdo sde</section><text>ba'i gtan tshigs kyi rnam pa dang / dpe dang byed pa'i gtan tshigs dang / bya ba rnams ston pa gter chen po'i mdzod kyi sbyin bdag chags pa med pa'i spobs pa dang ldan zhing stobs dang / mi 'jigs pa dang /</text></item>
<item><p>268a4</p><section>mdo sde</section><text>sangs rgyas kyi chos mang po'i mdzod du gyur pa yin no/ /rigs kyi bu dag de ltar de bzhin gshegs pa dgra bcom pa yang dag par rdzogs pa'i sangs rgyas kyang de bzhin gshegs pa'i mig shin du yongs su dag pas</text></item>
<item><p>268a5</p><section>mdo sde</section><text>sems can thams cad de lta bur mthong nas de bzhin gshegs pa'i ye shes dang / stobs dang / mi 'jigs pa dang / sangs rgyas kyi chos ma 'dres pa'i mdzod yongs su sbyang ba'i phyir byang chub sems dpa' rnams</text></item>
<item><p>268a6</p><section>mdo sde</section><text>la chos ston to/ /de nas de'i tshe bcom ldan 'das kyis tshigs su bcad pa 'di dag bka' stsal to/ /ji ltar dbul po'i khyim gyi 'og logs na/ /dbyig dang gser gyis gang ba'i gter yod pa/ /de la g.yo</text></item>
<item><p>268a7</p><section>mdo sde</section><text>ba'am rlom sems yod min te/ /nga ni khyod kyi yin zhes de mi smra/ /de yi tshe na sems can khyim bdag de/ /dbul bar gyur la rnam par mi shes shing / /sus kyang de la bsnyad pa med pas na/ /dbul po de</text></item>
<item><p>268a8</p><section>mdo sde</section><text>ni de yi steng na 'dug /de ltar ngas ni sangs rgyas mig gis su/ /sems can de dag thams cad dbul 'dra la/ /de dag rnams la gter chen yod pa dang / /g.yo ba med cing bde gshegs lus su mthong / /</text></item>
<item><p>268b1</p><section>mdo sde</section><text>ngas ni de mthong byang chub sems dpa' la/ /khyod kyis nga yi ye shes mdzod zung la/ /dbul ba med cing 'jig rten mgon gyur dang / /bla med chos gter 'gyur bar gyis shes bstan/ /gang dag ngas bstan</text></item>
<item><p>268b2</p><section>mdo sde</section><text>pa la mos gyur la/ /sems can de dag kun la gter yod do/ /gang dag mos nas bdag nyid rtsol byed pa/ /de dag myur du byang chub mchog thob 'gyur/ /rigs kyi bu dag gzhan yang 'di lta ste/ dper</text></item>
<item><p>268b3</p><section>mdo sde</section><text>na shing a mra'i 'bras bu'am/ 'dzam bu'i 'bras bu'am/ ta la'i 'bras bu'am/ spa'i 'bras bu yang rung ste/ phyi shun gyi sbubs kyi nang na myu gu'i sa bon chud mi za ba'i chos can yod pa gang gis sa</text></item>
<item><p>268b4</p><section>mdo sde</section><text>la btab na shing gi rgyal po chen por 'gyur ro/ /rigs kyi bu dag de bzhin du de bzhin gshegs pa yang 'jig rten na gnas pa/ 'dod chags dang / zhe sdang dang / gti mug dang / sred pa dang / ma rig pa'i</text></item>
<item><p>268b5</p><section>mdo sde</section><text>nyon mongs pa'i phyi shun gyi sbubs kyis kun du dkris par mthong ngo / /de la 'dod chags dang / zhe sdang dang / gti mug dang / sred pa dang / ma rig pa'i nyon mongs pa'i sbubs kyi nang na snying por gyur pa de bzhin gshegs pa'i</text></item>
<item><p>268b6</p><section>mdo sde</section><text>chos nyid de ni sems can zhes bya ba'i ming du chags so/ /de la gang bsal bar gyur pa de ni mya ngan las 'das pa ste/ ma rig pa'i nyon mongs pa'i sbubs yongs su sbyangs pa'i phyir sems can gyi khams kyi ye</text></item>
<item><p>268b7</p><section>mdo sde</section><text>shes chen po'i tshogs su gyur pa gang yin pa de ni rnyed pa'o/ /sems can gyi khams kyi ye shes chen po'i tshogs dam pa de ni de bzhin gshegs pa ji lta ba de bzhin du smra bar lha dang bcas pa'i 'jig rten gyis mthong</text></item>
<item><p>268b8</p><section>mdo sde</section><text>nas/ de bzhin gshegs pa zhes bya ba'i 'du shes su byed do/ /rigs kyi bu dag de la de bzhin gshegs pas de ltar mthong nas/ byang chub sems dpa' sems dpa' chen po rnams la/ de bzhin gshegs pa'i</text></item>
<item><p>269a1</p><section>mdo sde</section><text>ye shes khong du chud par bya ba'i phyir don de nye bar ston to/ /de nas de'i tshe bcom ldan 'das kyis tshigs su bcad pa 'di dag bka' stsal to/ /ji ltar spa yi 'bras bu thams cad ni/ /nang na</text></item>
<item><p>269a2</p><section>mdo sde</section><text>spa yi myu gu yod pa ste/ /ta la dang ni 'dzam bu kun la'ang yod/ /nang na yod pa'i 'bras bu bskyed na skye/ /de bzhin chos kyi dbang phyug 'dren pa yang / /sems can thams cad spa yi sa bon 'dra/ /de kun nang</text></item>
<item><p>269a3</p><section>mdo sde</section><text>na bde gshegs lus yod par/ /zag med sangs rgyas mig ni dam pas thob/ /sbubs bshigs ma gyur de ni sems can brjod/ /mi shes nang na gnas kyang rlom sems med/ /ting 'dzin thob ste gnas nas</text></item>
<item><p>269a4</p><section>mdo sde</section><text>rab zhi ste/ /de la g.yo ba ci yang yod ma yin/ /dper na sdong chen sa bon las byung ltar/ /sems can 'di dag ji ltar 'tshang rgya zhing / /lha dang bcas pa'i 'jig rten skyabs 'gyur zhes/ /yongs su spang ba'i</text></item>
<item><p>269a5</p><section>mdo sde</section><text>don du chos gtam smra/ /rigs kyi bu dag gzhan yang 'di lta ste dper na skyes bu dbul po zhig la de bzhin gshegs pa'i sku gzugs rin po che sna bdun las byas pa/ lag mthil tsam zhig yod la/ de nas</text></item>
<item><p>269a6</p><section>mdo sde</section><text>skyes bu dbul po des de bzhin gshegs pa'i sku gzugs de khyer te 'brog dgon pa las shin du 'da' bar 'dod bar gyur nas ji nas kyang de gzhan gyis mi tshor zhing rkun pos mi khyer bar bya ba'i phyir des de ras rul pa dri mi</text></item>
<item><p>269a7</p><section>mdo sde</section><text>zhim pa'i dum bu du mas dkris te de nas skyes bu de 'brog dgon pa de nyid du nyes pa gang gis kyang 'chi ba'i dus byas par ma gyur la/ de'i tshe de bzhin gshegs pa'i sku gzugs rin po che las byas pa ras rul pa'i dum</text></item>
<item><p>269a8</p><section>mdo sde</section><text>bus dkris pa yang rdog lam de na 'phyan zhing 'dug pa dang / 'dron po rnams kyis ma shes nas/ 'goms shing 'goms shing dong la/ ras rul pa dri mi zhim pa'i dum bu'i thum bu kun du 'dril ba 'di gang</text></item>
<item><p>269b1</p><section>mdo sde</section><text>nas rlung gis bdas zhes smad pa'i dngos por yang ston pa dang / 'grog na gnas pa'i lhas lha'i mig gis rnam par bltas nas mi gzhan dag gcig la bstan te/ kye skyes bu dag ras kyi dum bu 'di yi thum bu 'di'i</text></item>
<item><p>269b2</p><section>mdo sde</section><text>nang na de bzhin gshegs pa'i sku gzugs rin po che las byas pa/ 'jig rten thams cad kyis phyag bya bar 'os pa yod kyis phye shig ces bsgo'o/ /rigs kyi bu dag de bzhin du de bzhin gshegs pa yang sems can</text></item>
<item><p>269b3</p><section>mdo sde</section><text>thams cad nyon mongs pa'i dkri bas dkris te/ smad pa'i 'os su gyur cing yun ring por 'khor ba'i 'brog dgon pa na rtag tu 'khyam par mthong ste/ rigs kyi bu dag tha na dud 'gro'i skye gnas su song ba</text></item>
<item><p>269b4</p><section>mdo sde</section><text>rnams kyang rung ste/ sems can nyon mongs pa sna tshogs kyi dkri bas dkris par gyur pa rnams kyi nang na yang de bzhin gshegs pa'i lus nga ci 'dra ba yod pa mthong ngo / /rigs kyi bu dag de la de bzhin</text></item>
<item><p>269b5</p><section>mdo sde</section><text>gshegs pa ni ji ltar de bzhin gshegs pa'i ye shes mthong ba nye ba'i nyon mongs pa dang bral zhing yongs su dag par gyur la/ ji ltar da ltar nga bzhin du 'jig rten thams cad kyis phyag bya ba'i 'os su</text></item>
<item><p>269b6</p><section>mdo sde</section><text>'gyur snyam nas/ nyon mongs pa'i dkri bas dkris pa las thar par bya ba'i phyir byang chub sems dpa' thams cad la chos ston to/ /de nas de'i tshe bcom ldan 'das kyis tshigs su bcad pa 'di dag</text></item>
<item><p>269b7</p><section>mdo sde</section><text>bka' stsal to/ /ji ltar dri nga smad pa'i 'os rnams kyis/ /yongs su dkris pa bde bar gshegs kyi gzugs/ /rin chen byas pa ras dum dkris pa de/ /lam gyi bar na bor te 'khyam gyur pa/ /lha yi</text></item>
<item><p>269b8</p><section>mdo sde</section><text>mig gis de ni mthong nas su/ /lha des gzhan zhig la ni rab smras pa/ /'di na de bzhin gshegs pa rin chen yod/ /ras dum thum bu 'di ni myur du phye/ /de bzhin nga yi lha mig 'di 'dra ba/ /des</text></item>
<item><p>270a1</p><section>mdo sde</section><text>ni sems can 'di dag thams cad kyang / /nyon mongs dkri bas dkris nas rab sdug bsngal/ /'khor ba'i sdug bsngal gyis mi rtag gtses mthong / /ngas ni nyon mongs dkris pa'i nang dag na/ /</text></item>
<item><p>270a2</p><section>mdo sde</section><text>rgyal ba'i sku ni mnyam par bzhag gyur la/ /de ni g.yo ba med cing mi 'gyur yang / /de yongs thar byed gang yang med par mthong / /ngas mthong de nas skul ma btab pa ni/ /byang chub mchog tu gang dag zhugs pa</text></item>
<item><p>270a3</p><section>mdo sde</section><text>nyon/ /de ltar sems can chos nyid 'di 'drar rtag /'di na yongs su dkris pa'i rgyal ba bzhugs/ /bde bar gshegs kyi ye shes yongs bkrol nas/ /gang tshe nyon mongs thams cad rab zhi ba/ /de tshe 'di</text></item>
<item><p>270a4</p><section>mdo sde</section><text>ni sangs rgyas ming thob ste/ /lha dang mi rnams sems ni rab tu dga'/ /rigs kyi bu dag gzhan yang 'di lta ste dper na bud med mgon med par gyur pa/ mdog ngan pa/ dri mi zhim pa/ smad par 'os pa/ 'jigs</text></item>
<item><p>270a5</p><section>mdo sde</section><text>su rung ba/ blta na mi sdug pa/ 'dre mo 'dra ba zhig mgon med pa'i khang par zhugs nas gnas so/ /de der gnas pa dang sbrum par gyur te/ gang gis gdon mi za bar 'khor los sgyur ba'i rgyal srid byed par</text></item>
<item><p>270a6</p><section>mdo sde</section><text>'gyur ba'i sems can de 'dra ba zhig de'i mngal du zhugs kyang bud med de'i mngal na 'dug pa'i sems can de la bdag gi mngal du zhugs pa'i sems can 'di ci 'dra ba zhig snyam du yang de yid la mi byed/ bdag gi mngal du</text></item>
<item><p>270a7</p><section>mdo sde</section><text>zhugs sam/ ma zhugs snyam du yang de de na yid la mi byed kyi/ gzhan du na de dbul ba'i sems dang / zhum pa dang / dman pa dang / kho ru chung ba snyam pa'i sems rjes su sems shing mdog ngan pa dang /</text></item>
<item><p>270a8</p><section>mdo sde</section><text>dri mi zhim pa nyid kyis mgon med pa'i khang pa na gnas te dus 'da' bar byed do/ /rigs kyi bu dag de bzhin du sems can thams cad kyang mgon med par gyur cing 'khor ba'i sdug bsngal gyis gtses par gyur la/ srid</text></item>
<item><p>270b1</p><section>mdo sde</section><text>par skye ba'i gnas mgon med pa'i khang pa na gnas so/ /de na sems can rnams la de bzhin gshegs pa'i rigs bzhugs te/ khong na yod kyang sems can de dag gis khong du ma chud do/ /rigs kyi bu dag de la de bzhin</text></item>
<item><p>270b2</p><section>mdo sde</section><text>gshegs pa ni sems can dag bdag nyid la khyad du mi gsad par bya ba'i phyir rigs kyi bu dag khyed bdag nyid sro shi bar ma byed par khyed brtson 'grus brtan par gyis shig dang / khyed la de bzhin gshegs pa zhugs</text></item>
<item><p>270b3</p><section>mdo sde</section><text>pa yod pa dus shig na 'byung bar 'gyur te/ khyed byang chub sems dpa' zhes bya ba'i grangs su 'gro bar 'gyur gyi sems can zhes bya bar ni ma yin no/ /der yang sangs rgyas shes bya ba'i grangs su 'gro'i/</text></item>
<item><p>270b4</p><section>mdo sde</section><text>byang chub sems dpa' zhes bya bar ni ma yin no zhes chos ston to/ /de nas de'i tshe bcom ldan 'das kyis tshigs su bcad pa 'di dag bka' stsal to/ /ji ltar bud med mgon med gyur pa zhig /kha dog ngan cing gzugs</text></item>
<item><p>270b5</p><section>mdo sde</section><text>ni mi sdug la/ /byis pa yin te mgon med khang par gnas/ /re shig dus na de ni der sbrum gyur/ /de yi mngal du gang zhig nges par ni/ /'khor los bsgyur ba'i rgyal po che ba nyid/ /rin chen rnams kyi 'phags</text></item>
<item><p>270b6</p><section>mdo sde</section><text>pa gling bzhi yi/ /bdag po byed par 'gyur ba de 'dra zhugs/ /bud med byis pa de ni 'di lta bur/ /mngal du zhugs sam ma zhugs mi shes la/ /mgon med khang pa na ni gnas byed de/ /dbul ba snyam du</text></item>
<item><p>270b7</p><section>mdo sde</section><text>sems shing dus 'da' byed/ /de bzhin ngas ni sems can thams cad kyang / /mgon med gyur la sdug bsngal chos kyis nyen/ /khams gsum pa yi bde ba chung la gnas/ /nang na chos nyid mngal gnas 'dra yod</text></item>
<item><p>270b8</p><section>mdo sde</section><text>mthong / /de 'dra mthong nas byang chub sems dpa' la/ /'jig rten phan par byed pa mngal gnas na/ /sems can kun gyis chos nyid ma shes kyis/ /bdag dman 'du shes ma skyed cig ces bstan/ /khyed cag</text></item>
<item><p>271a1</p><section>mdo sde</section><text>brtson 'grus brtsam pa brtan gyis dang / /rang lus ring por mi thogs rgyal bar 'gyur/ /dus shig byang chub snying po thob gyur nas/ /srog chags stong phrag bye ba grol byed 'gyur/ /rigs kyi bu</text></item>
<item><p>271a2</p><section>mdo sde</section><text>dag gzhan yang 'di lta ste dper na spra tshil las rta'i gzugs sam/ glang po che'i gzugs sam/ bud med kyi gzugs sam/ skyes pa'i gzugs dag byas te/ 'jim pa'i nang du bcug nas g.yogs la bzhu ste/ zags</text></item>
<item><p>271a3</p><section>mdo sde</section><text>par byas la gser bzhu ste/ zhu bar gyur pas bkang nas/ rim gyis grangs par gyur pa na/ mnyam par gnas par gyur pa'i gzugs de dag thams cad phyi rol gyi 'jim pa gnag cing kha dog mi sdug kyang nang gi rnams ni</text></item>
<item><p>271a4</p><section>mdo sde</section><text>gser las byas pa dag go/ /de nas mgar ba'am/ mgar ba'i slob ma zhig gis de las gzugs gang dang gang dag grangs par gyur pa mthong ba de dang de dag gi phyir rim gyis 'jim pa tho bas bskogs na de nas skad cig de</text></item>
<item><p>271a5</p><section>mdo sde</section><text>la nang na gser las byas pa'i gzugs yod pa dag yongs su dag par 'gyur ro/ /rigs kyi bu dag de bzhin du de bzhin gshegs pa yang de bzhin gshegs pa'i mig gis sems can thams cad 'jim pa'i</text></item>
<item><p>271a6</p><section>mdo sde</section><text>gzugs lta bu yin la/ phyi rol gyi nyon mongs pa dang / nye ba'i nyon mongs pa'i sbubs kyi nang gi sbu gu sangs rgyas kyi chos kyis gang ste/ zag pa med pa'i ye shes rin po che'i nang na de bzhin gshegs pa</text></item>
<item><p>271a7</p><section>mdo sde</section><text>mdzes par 'dug pa mthong ngo / /rigs kyi bu dag de la de bzhin gshegs pas sems can thams cad de ltar mthong nas byang chub sems dpa'i nang du song ste/ 'di lta bu'i chos kyi rnam grangs 'di dag yang</text></item>
<item><p>271a8</p><section>mdo sde</section><text>dag par rab tu ston to/ /de la byang chub sems dpa' sems dpa' chen po gang dag zhi zhing bsil bar gyur pa de dag gis de bzhin gshegs pa'i ye shes rin po che yongs su sbyang ba'i phyir de bzhin gshegs pa</text></item>
<item><p>271b1</p><section>mdo sde</section><text>chos kyi rdo rje'i tho bas phyi rol gyi nyon mongs pa thams cad 'gogs so/ /rigs kyi bu dag mgar ba zhes bya ba de ni de bzhin gshegs pa'i tshig bla dgas so/ /rigs kyi bu dag de bzhin gshegs pa dgra bcom pa</text></item>
<item><p>271b2</p><section>mdo sde</section><text>yang dag par rdzogs pa'i sangs rgyas kyis sangs rgyas kyi mig gis sems can thams cad de ltar mthong nas/ nyon mongs pa de dag las thar par byas te/ sangs rgyas kyi ye shes la rab tu dgod pa'i phyir chos</text></item>
<item><p>271b3</p><section>mdo sde</section><text>ston to/ /de nas de'i tshe bcom ldan 'das kyis tshigs su bcad pa 'di dag bka' stsal to/ /ji ltar gzugs ni phyi rol 'jim pas g.yogs/ /nang ni sbu gu yod cing gsog yin pa/ /rin chen bzhus</text></item>
<item><p>271b4</p><section>mdo sde</section><text>pas rab tu bkang na ni/ /brgya stong phrag ni mang por 'gyur ba yin/ /mgar bas shin du grangs par gyur shes nas/ /'di ltar rin chen las ni byas pa 'di/ /rnam dag gzugs 'gyur las gang bya snyam</text></item>
<item><p>271b5</p><section>mdo sde</section><text>ste/ /gzugs la g.yogs pa'i 'jim pa 'gogs par byed/ /de bzhin ngas ni sems can thams cad kyang / /gser gzugs 'jim pas g.yogs pa 'dra ba ste/ /phyi rol shun pa nyon mongs sbubs yin la/ /</text></item>
<item><p>271b6</p><section>mdo sde</section><text>nang na sangs rgyas ye shes yod par mthong / /de la byang chub sems dpa' gang dag ni/ /zhi zhing shin du bsil bar gyur pa dag /gang gis de dag nyon mongs ma lus 'byin/ /chos kyis lag chas de la 'gogs par byed/ /</text></item>
<item><p>271b7</p><section>mdo sde</section><text>rin chen gzugs ni blta na sdug pa ltar/ /rgyal sras gang zhig 'dir ni dag gyur pa/ /stobs bcu dag gis lus rnams yongs gang ste/ /lhar bcas 'jig rten 'di na mchod par 'gyur/ /ngas ni srog chags</text></item>
<item><p>271b8</p><section>mdo sde</section><text>thams cad de ltar mthong / /byang chub sems dpa'ang ngas ni de ltar mthong / /de ltar dag pa bde bar gshegs 'gyur te/ /bde gshegs dag ni sangs rgyas tshul ston to/ /de nas bcom ldan 'das kyis</text></item>
<item><p>272a1</p><section>mdo sde</section><text>byang chub sems dpa' rdo rje'i blo gros la bka' stsal pa/ rdo rje'i blo gros rigs kyi bu 'am/ rigs kyi bu mo khyim pa 'am rab tu byung ba yang rung ste/ gang zhig de bzhin gshegs pa'i snying po'i chos kyi rnam</text></item>
<item><p>272a2</p><section>mdo sde</section><text>grangs 'di 'dzin pa dang / 'chang ba dang / klog pa dang / kun chub par byed pa dang / glegs bam du byas te 'jog pa dang / gzhan dag la yang rgya cher 'chad pa dang / yang dag par rab tu ston pa de bsod nams mang du</text></item>
<item><p>272a3</p><section>mdo sde</section><text>skyed par 'gyur ro/ /rdo rje'i blo gros yang byang chub sems dpa' gzhan gang zhig de bzhin gshegs pa'i ye shes sgrub pa'i phyir brtson par gyur la/ 'jig rten gyi khams re rer yang sangs rgyas thams cad la mchod pa'i phyir rdzu 'phrul</text></item>
<item><p>272a4</p><section>mdo sde</section><text>bsgrubs nas 'di lta bu'i ting nge 'dzin la snyoms par zhugs te/ ting nge 'dzin gyi stobs bskyed pa des sangs rgyas kyi zhing bye ba khrag khrig 'bum phrag gang gA'i klung gi bye ma bas kyang mang ba rnams su/ gang gA'i klung gi bye ma bas kyang</text></item>
<item><p>272a5</p><section>mdo sde</section><text>mang ba'i sangs rgyas bcom ldan 'das byang chub sems dpa' rnams dang bcas pa/ nyan thos kyi dge 'dun dang bcas pa bzhugs shing gnas pa'i de bzhin gshegs pa re re la yang khang pa brtsegs pa dus su bde ba/ rgyar dpag tshad</text></item>
<item><p>272a6</p><section>mdo sde</section><text>tsam la 'phang du dpag tshad bcu pa/ rin po che thams cad las byas pa/ lha'i dri zhim po dang ldan pa/ me tog sil ma sna tshogs bkram pa/ longs spyod kha na ma tho ba med pa thams cad dang ldan pa 'bum phrag gang gA'i</text></item>
<item><p>272a7</p><section>mdo sde</section><text>klung lnga bcu'i bye ma snyed nyin re zhing phul te/ bskal pa 'bum du tshang ba'i bar du 'di lta bu'i mchod pa byed pa bas rigs kyi bu 'am rigs kyi bu mo gang gzhan zhig byang chub tu sems bskyed de/ de bzhin gshegs pa'i snying</text></item>
<item><p>272a8</p><section>mdo sde</section><text>po'i chos kyi rnam grangs 'di las dpe gcig tsam lus la 'chang ngam/ glegs bam du gnas par byed na/ rdo rje'i blo gros de'i bsod nams mngon par 'du byed pa de la bsod nams mngon par 'du byed pa snga mas brgya'i cha dang /</text></item>
<item><p>272b1</p><section>mdo sde</section><text>stong gi cha dang / 'bum gyi cha dang / grangs dang / cha dang / bgrang ba dang / dper yang nye bar mi 'gro ste/ rgyur yang mi bzod do/ /rdo rje'i blo gros yang byang chub sems dpa' gang sangs rgyas kyi chos yongs su tshol bas</text></item>
<item><p>272b2</p><section>mdo sde</section><text>sangs rgyas bcom ldan 'das de dag las de bzhin gshegs pa re re la yang bskal pa 'bum tshang gi bar du shing man dA ra ba'i me tog khal bzhi pa 'bum 'thor la/ rdo rje'i blo gros dge slong ngam/ dge slong ma 'am/ dge bsnyen</text></item>
<item><p>272b3</p><section>mdo sde</section><text>nam/ dge bsnyen ma zhig gis byang chub tu sems bskyed de/ de bzhin gshegs pa'i snying po'i chos kyi rnam grangs 'di thos nas thal mo lan cig sbyar te rjes su yi rang ngo zhes tshig gcig smras na/ rdo rje'i blo</text></item>
<item><p>272b4</p><section>mdo sde</section><text>gros bsod nams mngon par 'du bya ba dang / dge ba mngon par 'du bya ba de la me tog dang / me tog phreng phul ba dang ldan pa/ de bzhin gshegs pa la bzhag pa'i bsod nams mngon par 'du bya ba dang / dge ba</text></item>
<item><p>272b5</p><section>mdo sde</section><text>mngon par 'du bya ba snga ma des brgya'i cha dang / stong gi cha dang / 'bum gyi cha dang / grangs dang / cha dang / bgrang ba dang / dper yang nye bar mi 'gro ste rgyur yang mi bzod do/ /de nas de'i tshe bcom ldan 'das kyis tshigs su</text></item>
<item><p>272b6</p><section>mdo sde</section><text>bcad pa 'di dag bka' stsal to/ /sems can la la gang zhig byang chub la/ /mos pa bskyed nas 'di nyan 'dzin pa 'am/ /yi ger 'dri 'am glegs bam bzhag byed cing / /gus dang bcas pas tshigs bcad</text></item>
<item><p>272b7</p><section>mdo sde</section><text>gcig bshad dam/ /de bzhin gshegs pa'i snying po 'di thos nas/ /gang zhig byang chub mchog 'di tshol byed na/ /bsod nams phung po ji tsam skyed 'gyur ba/ /de yi phan yon 'dir ni mnyan par gyis/ /</text></item>
<item><p>272b8</p><section>mdo sde</section><text>rdzu 'phrul stobs mchog 'di la gnas nas su/ /dpa' bo bskal pa dag ni stong bar du/ /phyogs bcu rnams su mi yi gtso bo dag /nyan thos bcas pa rnams la bsti stang byed/ /ji ltar gang gA'i</text></item>
<item><p>273a1</p><section>mdo sde</section><text>stong mang bye ba bas/ /de bas lhag pa bsam gyis mi khyab pa/ /gzhal med khang mchog rin chen las byas pa/ /'jig rten slob dpon re re la yang phul/ /de dag 'phang du dpag tshad bcu yod la/ /</text></item>
<item><p>273a2</p><section>mdo sde</section><text>chu dang rgyar ni dpag tshad gcig yod pa/ /spos dang bdug pa dag dang rab ldan la/ /de na rin chen las byas khri bshams shing / /dar dang bcos pu'i ras ni brgya bting ba'i/ /khri dag dang ni khri stan gzhan rnams</text></item>
<item><p>273a3</p><section>mdo sde</section><text>kyang / /ji ltar gang gA'i klung bzhin dpag med pa/ /rgyal ba gcig la dbul ba byas gyur la/ /rgyal ba gang dag 'jig rten khams bzhugs pa/ /ji ltar gang gA'i bye ma bas mang ba/ /rgyal ba de dag rnams la de ltar</text></item>
<item><p>273a4</p><section>mdo sde</section><text>phul/ /kun la gus par mchod pa byed pa bas/ /mkhas pa gang zhig mdo sde 'di thos nas/ /dpe gcig tsam zhig yang dag 'dzin byed dam/ /bzung nas mi 'ga' zhig la 'chad byed na/ /de ni de bas bsod</text></item>
<item><p>273a5</p><section>mdo sde</section><text>nams phung po mang / /dpa' bos bzung ba'i bsod nams 'di la ni/ /cha dang dper yang de ni nyer mi 'gro/ /srog chags dag ni kun gyi skyabs 'gyur zhing / /de ni myur du byang chub mchog 'tshang rgya/ /de bzhin gshegs</text></item>
<item><p>273a6</p><section>mdo sde</section><text>kyi snying po 'dra yod pa/ /sems can dag ni kun gyi chos nyid 'di/ /byang chub sems dpa' mkhas pa gang sems pa/ /de ni rang byung sangs rgyas myur du 'gyur/ /rdo rje'i blo gros rnam grangs 'dis kyang 'di ltar chos kyi</text></item>
<item><p>273a7</p><section>mdo sde</section><text>rnam grangs 'di ji ltar byang chub sems dpa' sems dpa' chen po rnams la thams cad mkhyen pa'i ye shes sgrub par 'gyur ba'i gces spras byed par rig par bya'o/ /rdo rje'i blo gros sngon byung ba 'das pa'i</text></item>
<item><p>273a8</p><section>mdo sde</section><text>dus na bskal pa grangs med pa shin du rgyas pa/ tshad med pa/ bsam gyis mi khyab pa/ mtshungs pa med pa/ brjod du med pa de'i pha rol bas kyang ches pha rol du gyur pa de'i tshe de'i dus na de bzhin</text></item>
<item><p>273b1</p><section>mdo sde</section><text>gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi</text></item>
<item><p>273b2</p><section>mdo sde</section><text>rnams kyi ston pa/ sangs rgyas bcom ldan 'das rtag tu 'od zer gtong zhes bya ba 'jig rten du byung ngo / /rdo rje'i blo gros ci'i phyir de bzhin gshegs pa de rtag tu 'od zer gtong zhes bya zhe na/ rdo rje'i blo gros bcom</text></item>
<item><p>273b3</p><section>mdo sde</section><text>ldan 'das de bzhin gshegs pa rtag tu 'od zer gtong de byang chub sems dpar gyur pa na ma'i mngal du zhugs ma thag tu de ma'i mngal na 'dug bzhin du lus las 'od byung ste/ shar phyogs su 'jig rten gyi khams 'bum</text></item>
<item><p>273b4</p><section>mdo sde</section><text>phrag sangs rgyas kyi zhing bcu'i rdul phra rab kyi rdul snyed dag snang bas rtag tu khyab par gyur to/ /de bzhin du lho dang / nub dang / byang dang / shar lho dang / lho nub dang / nub byang dang / byang shar dang / 'og dang / steng gi</text></item>
<item><p>273b5</p><section>mdo sde</section><text>phyogs dang / phyogs bcu'i 'jig rten gyi khams 'bum phrag sangs rgyas kyi zhing bcu'i rdul phra rab kyi rdul snyed dag snang bas rtag tu khyab par gyur te/ byang chub sems dpa' de'i lus kyi 'od dga' bar 'gyur ba</text></item>
<item><p>273b6</p><section>mdo sde</section><text>sdug pa/ mchog tu dga' bar byed pa/ mgu bar 'gyur bas 'jig rten gyi khams 'bum phrag de snyed snang bas rtag tu khyab par gyur to/ /rdo rje'i blo gros byang chub sems dpa' ma'i mngal na gnas pa</text></item>
<item><p>273b7</p><section>mdo sde</section><text>de'i 'od kyis 'jig rten gyi khams 'bum de dag tu sems can gang dag la reg par gyur pa de dag thams cad gzi brjid dang ldan pa dang / kha dog dang ldan pa dang / dran pa dang ldan pa dang / blo gros dang</text></item>
<item><p>273b8</p><section>mdo sde</section><text>ldan pa dang / rtogs pa dang ldan pa dang / spobs pa dang ldan par gyur to/ /'jig rten gyi khams 'bum de dag na sems can gang dag sems can dmyal ba dang / dud 'gro'i skye gnas dang / gshin</text></item>
<item><p>274a1</p><section>mdo sde</section><text>rje'i 'jig rten dang / lha ma yin rnams kyi nang du skyes par gyur pa de dag thams cad byang chub sems dpa' de'i 'od kyis reg pa tsam gyis rang gi 'gro ba dag nas shi 'phos te lha dang mi rnams</text></item>
<item><p>274a2</p><section>mdo sde</section><text>kyi nang du skyes so/ /de dag reg pa tsam gyis bla na med pa yang dag par rdzogs pa'i byang chub las phyir mi ldog par gyur to/ /yang phyir mi ldog pa gang dag la 'od des reg pa de dag reg ma thag tu de dag thams cad mi</text></item>
<item><p>274a3</p><section>mdo sde</section><text>skye ba'i chos la bzod pa thob par gyur to/ /yon tan lnga brgya pa'i le'u zhes bya ba'i gzungs kyang thob bo/ /byang chub sems dpa' ma'i mngal na gnas pa de'i lus kyi 'od kyis 'jig rten gyi khams 'bum</text></item>
<item><p>274a4</p><section>mdo sde</section><text>gang dag la reg par gyur pa de dag thams cad bai dUr+ya las grub par yongs su gnas par gyur te/ gser gyi skud pas mig mangs ris su bris par gyur la/ mig mangs ris thams cad kyang rin po che'i shing ljon pa me</text></item>
<item><p>274a5</p><section>mdo sde</section><text>tog dang / 'bras bu dang / dri dang / kha dog dang ldan pa rnams 'thon par gyur to/ /rin po che'i shing de dag rlung gis bskyod cing rlung gis bsgul na 'di lta ste/ sangs rgyas kyi sgra dang / chos kyi sgra dang / dge</text></item>
<item><p>274a6</p><section>mdo sde</section><text>'dun gyi sgra dang / byang chub sems dpa'i sgra dang / byang chub sems dpa'i stobs dang / dbang po dang / byang chub kyi yan lag dang / rnam par thar pa dang / ting nge 'dzin dang / snyoms par 'jug</text></item>
<item><p>274a7</p><section>mdo sde</section><text>pa'i sgra snyan pa yid du 'ong ba 'di lta bu 'di dag byung ngo / /rin po che'i shing ljon pa'i sgra des kyang 'jig rten gyi khams 'bum de dag thams cad na sems can rnams dga' ba dang / mchog tu dga' ba thob nas</text></item>
<item><p>274a8</p><section>mdo sde</section><text>gnas so/ /sangs rgyas kyi zhing de dag thams cad na yang sems can dmyal ba dang / dud 'gro'i skye gnas dang / gshin rje'i 'jig rten dang / lha ma yin gyi ris rnams med par gyur to/ /byang chub</text></item>
<item><p>274b1</p><section>mdo sde</section><text>sems dpa' ma'i mngal na gnas pa de yang sems can de dag thams cad la zla ba'i dkyil 'khor bzhin du snang bar gyur to/ /mngal na gnas pa nyid la nyin lan gsum mtshan lan gsum du thal mo sbyar ba'i</text></item>
<item><p>274b2</p><section>mdo sde</section><text>las byas so/ /rdo rje'i blo gros de ltar byang chub sems dpa' de btsas pa dang / mngon par byung ba dang / byang chub mngon par rdzogs par sangs rgyas kyi bar du byang chub sems dpa' de'i lus las 'od rtag tu byung bar</text></item>
<item><p>274b3</p><section>mdo sde</section><text>gyur to/ /mngon par rdzogs par sangs rgyas nas kyang bcom ldan 'das de'i lus las 'od rtag tu byung bar gyur to/ /tshul de bzhin du yongs su mya ngan las 'da' ba'i dus kyi bar du bcom ldan 'das de'i lus kyi 'od de rtag</text></item>
<item><p>274b4</p><section>mdo sde</section><text>tu byung bar gyur to/ /de bzhin gshegs pa de yongs su mya ngan las 'das te/ ring bsrel mchod rten na gnas pa'i tshe'ang lus kyi 'od de rtag tu byung bar gyur te/ rdo rje'i blo gros de'i phyir bcom ldan 'das de rtag tu</text></item>
<item><p>274b5</p><section>mdo sde</section><text>'od zer gtong ba zhes bya bar lha dang mi rnams kyis mtshan gsol to/ /rdo rje'i blo gros yang bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rtag tu 'od zer gtong ba de mngon</text></item>
<item><p>274b6</p><section>mdo sde</section><text>par rdzogs par sangs rgyas pa'i bstan pa la byang chub sems dpa' 'od zer mtha' yas zhes bya ba g.yog stong dang ldan pa zhig byung ste/ rdo rje'i blo gros byang chub sems dpa' 'od zer mtha' yas des bcom ldan</text></item>
<item><p>274b7</p><section>mdo sde</section><text>'das de bzhin gshegs pa dgra bcom pa yang dag par rdzogs pa'i sangs rgyas rtag tu 'od zer gtong de la de bzhin gshegs pa'i snying po'i chos kyi rnam grangs 'di las brtsams te yongs su dris so/ /de nas bcom ldan</text></item>
<item><p>274b8</p><section>mdo sde</section><text>'das de bzhin gshegs pa dgra bcom pa yang dag par rdzogs pa'i sangs rgyas rtag tu 'od zer gtong ba des byang chub sems dpa' de dag rjes su gzung ba dang / yongs su gzung ba'i phyir stan gcig la 'dug</text></item>
<item><p>275a1</p><section>mdo sde</section><text>bzhin du bskal pa chen po lnga brgyar de bzhin gshegs pa'i snying po'i chos kyi rnam grangs 'di yang dag par rab tu bshad de/ des de bzhin gshegs pa'i snying po'i chos kyi rnam grangs 'di tshig rnam par</text></item>
<item><p>275a2</p><section>mdo sde</section><text>shes par bya bas chos bsgrub pa dang / nges pa'i tshig dang / dpe 'bum phrag du mas byang chub sems dpa' de dag la yang dag par rab tu bshad pas phyogs bcu rnams su sangs rgyas kyi zhing bcu'i rdul snyed kyi 'jig</text></item>
<item><p>275a3</p><section>mdo sde</section><text>rten gyi khams su yang tshegs chung ngus go bar gyur to/ /rdo rje'i blo gros de la byang chub sems dpa' gang dag gis de bzhin gshegs pa'i snying po'i chos kyi rnam grangs 'di tha na de bzhin gshegs pa'i snying po zhes bya ba'i ming</text></item>
<item><p>275a4</p><section>mdo sde</section><text>thos pa de dag thams cad mthar gyis dge ba'i rtsa ba yongs su smin nas yon tan bkod pa de 'dra ba nyid du bla na med pa yang dag par rdzogs pa'i byang chub mngon par rdzogs par sangs rgyas te/ byang chub sems dpa'</text></item>
<item><p>275a5</p><section>mdo sde</section><text>sems dpa' chen po bzhi ni ma gtogs so/ /rdo rje'i blo gros de'i tshe de'i dus na byang chub sems dpa' 'od zer mtha' yas shes bya bar gyur pa de gzhan zhig yin pa snyam du khyod sems na de de ltar mi blta ste/ rdo rje'i blo</text></item>
<item><p>275a6</p><section>mdo sde</section><text>gros khyod nyid de'i tshe de'i dus na byang chub sems dpa' 'od zer mtha' yas shes bya bar gyur to/ /bcom ldan 'das de'i bstan pa la gang dag da dung du yang bla na med pa yang dag par rdzogs pa'i byang chub mngon par sangs ma</text></item>
<item><p>275a7</p><section>mdo sde</section><text>rgyas pa'i byang chub sems dpa' bzhi po de dag gang zhe na 'di lta ste/ byang chub sems dpa' 'jam dpal dang / mthu chen thob pa dang / spyan ras gzigs dbang phyug dang / rdo rje'i blo gros khyod nyid de bzhi po'o/ /</text></item>
<item><p>275a8</p><section>mdo sde</section><text>rdo rje'i blo gros de ltar de bzhin gshegs pa'i snying po'i chos kyi rnam grangs 'di thos pa tsam gyis byang chub sems dpa' sems dpa' chen po rnams la sangs rgyas kyi ye shes sgrub pas don che ba yin no/ /de nas de'i tshe</text></item>
<item><p>275b1</p><section>mdo sde</section><text>bcom ldan 'das kyis tshigs su bcad pa 'di dag bka' stsal to/ /'das pa'i dus ni bskal pa mtha' yas na/ /bcom ldan 'od zer gtong zhes bya ba byung / /de'i lus las 'di 'dra yi 'od byung bas/ /zhing</text></item>
<item><p>275b2</p><section>mdo sde</section><text>rnams bye ba stong dag snang bar gyur/ /rgyal ba dang por mngon rdzogs sangs rgyas rig /byang chub sems dpa' 'od zer mtha' yas kyis/ /de tshe bde gshegs rgyal dbang de la zhus/ /mdo 'di rtag tu yang dag rab tu bshad/ /</text></item>
<item><p>275b3</p><section>mdo sde</section><text>gang gis rgyal de'i bstan las mdo sde 'di/ /'dren pa las ni mngon sum thos gyur pa/ /de kun myur du byang chub dam pa 'thob/ /byang chub sems dpa' bzhi ni ma gtogs te/ /mthu chen thob dang spyan ras gzigs</text></item>
<item><p>275b4</p><section>mdo sde</section><text>dbang phyug /byang chub sems dpa' 'jam dpal gsum pa ste/ /rdo rje'i blo gros khyod nyid bzhi pa yin/ /de tshe de dag gis ni mdo 'di thos/ /byang chub sems dpa' 'od zer mtha' yas pa/ /de tshe gang gis rgyal</text></item>
<item><p>275b5</p><section>mdo sde</section><text>la zhus byung ste/ /de yi dbang byas bde gshegs sras po ni/ /de tshe rdo rje'i blo gros khyod nyid yin/ /nga yang sngon gyi spyad pa spyod pa'i tshe/ /bde bar gshegs pa seng ge'i rgyal mtshan las/ /mdo sde 'di yi ming ni</text></item>
<item><p>275b6</p><section>mdo sde</section><text>thos par gyur/ /gus par byas te thos nas thal mo sbyar/ /nga ni legs par byas pa'i las de yis/ /byang chub dam pa myur du thob par gyur/ /de bas byang chub sems dpa' mkhas rnams kyis/ /</text></item>
<item><p>275b7</p><section>mdo sde</section><text>rtag tu mdo mchog 'di ni gzung bar bya/ /rdo rje'i blo gros rigs kyi bu 'am/ rigs kyi bu mo las kyi sgrib pas bsgribs pa gang dag de bzhin gshegs pa'i snying po'i chos kyi rnam grangs 'di nyan tam/ lung nod</text></item>
<item><p>275b8</p><section>mdo sde</section><text>dam/ kha ton du byed dam/ ston kyang rung / chos kyi rnam grangs 'di nyan pa dang / lung nod pa dang / kha ton byed pa dang / rab tu 'chad pa dang / yi ger 'dri ba de dag las tshegs chung ngus chos de dag kyang</text></item>
<item><p>276a1</p><section>mdo sde</section><text>mngon sum du 'gyur/ las kyi sgrib pa de byang bar 'gyur ro/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das rigs kyi bu 'am/</text></item>
<item><p>276a2</p><section>mdo sde</section><text>rigs kyi bu mo gang las kyi sgrib pas sgribs par mi 'gyur zhing chos kyi rnam grangs 'di la brtson par bgyid pa de dag sangs rgyas bcom ldan 'das ji snyed cig las mang du thos pas chos bstan pa'i slad du nges par 'byung</text></item>
<item><p>276a3</p><section>mdo sde</section><text>bar 'gyur lags/ bcom ldan 'das kyis bka' stsal pa/ kun dga' bo rigs kyi bu 'am/ rigs kyi bu mo gang dag sangs rgyas brgya'i chos bstan pa kun du gzung ba'i phyir nges par 'byung ba de dag kyang</text></item>
<item><p>276a4</p><section>mdo sde</section><text>yod do/ /kun dga' bo rigs kyi bu 'am/ rigs kyi bu mo gang dag sangs rgyas nyis brgya dang / sum brgya dang / bzhi brgya dang / lnga brgya dang / stong dang / nyis stong dang / sum stong dang /</text></item>
<item><p>276a5</p><section>mdo sde</section><text>bzhi stong dang / lnga stong dang / drug stong dang / bdun stong dang / brgyad stong dang / dgu stong dang / khri dang / sangs rgyas 'bum nas/ sangs rgyas bye ba khrag khrig 'bum gyi bar dag gi chos ston pa</text></item>
<item><p>276a6</p><section>mdo sde</section><text>kun du gzung ba'i phyir nges par 'byung bar 'gyur ba dag kyang yod do/ /kun dga' bo byang chub sems dpa' gang chos kyi rnam grangs 'di 'chang ba dang / klog pa dang / gzhan dag la yang rgya cher yang dag par</text></item>
<item><p>276a7</p><section>mdo sde</section><text>rab tu ston pa dang / glegs bam du byas te/ 'chang ba des 'di snyam du bdag gis deng nyid bla na med pa yang dag par rdzogs pa'i byang chub thob bo snyam du sems bskyed par bya ste/ de ni ji ltar da ltar</text></item>
<item><p>276a8</p><section>mdo sde</section><text>nga bzhin du lha dang / mi dang / lha ma yin du bcas pa'i 'jig rten gyis phyag bya ba'i 'os dang / mchod pa'i 'os yin no/ /de nas de'i tshe bcom ldan 'das kyis tshigs su bcad pa 'di dag bka'</text></item>
<item><p>276b1</p><section>mdo sde</section><text>stsal to/ /byang chub sems dpas mdo sde 'di thos nas/ /bdag gis byang chub dam pa thob par bsam/ /gang gi lag na mdo sde 'di yod pa/ /de ni da ltar 'jig rten phyag bya'i 'os/ /de ni 'jig</text></item>
<item><p>276b2</p><section>mdo sde</section><text>rten mgon po rnam par 'dren/ /khrid byed rnam par khrid byed bsngags pa'i 'os/ /gang gi lag na mdo sde 'di yod pa/ /de ni de ltar chos kyi rgyal zhes bya/ /gang gi lag na mdo sde 'di yod pa/ /mi yi khyu</text></item>
<item><p>276b3</p><section>mdo sde</section><text>mchog chos kyi sgron ma 'dzin/ /de ni nyi zla lta bur blta ba'i 'os/ /'jig rten mgon po lta bur phyag bya'i gnas/ /bcom ldan 'das kyis de skad ces bka' stsal nas/ byang chub sems dpa' rdo rje'i blo gros</text></item>
<item><p>276b4</p><section>mdo sde</section><text>dang / thams cad dang ldan pa'i byang chub sems dpa'i tshogs de dag dang / nyan thos chen po de dag dang / 'khor bzhi po dang / lha dang / mi dang / lha ma yin dang / dri zar bcas pa'i 'jig rten yi rangs te/</text></item>
<item><p>276b5</p><section>mdo sde</section><text>bcom ldan 'das kyis gsungs pa la mngon par bstod do/ /'phags pa de bzhin gshegs pa'i snying po zhes bya ba theg pa chen po'i mdo rdzogs so// // rgya gar gyi mkhan po shAkya pra b+ha dang / zhu chen</text></item>
<item><p>276b6</p><section>mdo sde</section><text>gyi lo ts+tsha ba ban de ye shes sdes bsgyur cing zhus te skad gsar chad kyis kyang bcos nas gtan la phab pa/ /</text></item>
<item><p>276b7</p><section>mdo sde</section><text>@#/ /rgya gar skad du/ Ar+ya nA k+Sha ra ka raN+Da ka bai ro tsa na gar+b+ha nA ma ma hA yA na sU tra/ bod skad du/ 'phags pa yi ge med pa'i za ma tog rnam par snang mdzad kyi snying po zhes bya ba theg ba</text></item>
<item><p>276b8</p><section>mdo sde</section><text>chen po'i mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na bya rgod kyi phung po'i ri la dge</text></item>
<item><p>277a1</p><section>mdo sde</section><text>slong gi dge 'dun chen po dang thabs gcig tu bzhugs so/ /byang chub sems dpa' bye ba khrag khrig brgya stong du ma thams cad kyang rgya chen po shes pa/ thabs la mkhas pa/ gsal ba/ le</text></item>
<item><p>277a2</p><section>mdo sde</section><text>lo med pa/ yi ge sgrub pa la mkhas pa/ gnas dang gnas ma yin pa khong du chud par byed pa/ rnam par grol ba phun sum tshogs pa/ 'dul ba'i myu gu dang ldan pa/ ngo tsha shes pa'i yan lag dang ldan pa/ snying</text></item>
<item><p>277a3</p><section>mdo sde</section><text>rje'i bdag nyid can/ sems can la mnyes gshin pa/ ting nge 'dzin mang po dang ldan pa/ shes rab kyi lag pa dang ldan pa/ bla ma la sri zhu che ba/ byang chub sems dpa' sems dpa' chen po rin pa</text></item>
<item><p>277a4</p><section>mdo sde</section><text>che'i gling dang mtshungs pa/ dge ba dang mi dge ba shes pa/ g.yo khong du chud par byed pa/ nges pa'i tshig dang spobs pa zad mi shes pa zung khong du chud par byed pa/ rnam par rgyal ba thob pa/ sems can</text></item>
<item><p>277a5</p><section>mdo sde</section><text>thams cad la khong du chud par byed pa/ yang dag pa'i mtha' las byung zhing brten pa/ shin du dpa' ba/ gnas pa med pa/ chos bla ma'i rang bzhin la nges pa/ rang bzhin med pa'i khyad par</text></item>
<item><p>277a6</p><section>mdo sde</section><text>sems pa snying po la dpa' ba/ skye ba la smod pa'i skyes bu/ chos khong du chud par byed pa/ mtshan gyi gzhi shes pa/ yul 'khor srung ba/ yul 'khor skyong ba/ sgra grags pa/ rgyal ba'i</text></item>
<item><p>277a7</p><section>mdo sde</section><text>sgra dang ldan pa/ rnam par rgyal ba'i mdzod dang ldan pa/ yi ge med pa'i snying po dang ldan pa/ shin du gnyid kyis ma log pa/ ye shes kyi phung po la gzhol ba/ rang gi las la mngon par dga' ba/ rang</text></item>
<item><p>277a8</p><section>mdo sde</section><text>gi rigs sten pa/ kun du bzang ba/ mnyam pa nyid la dga' ba/ rnam par dag pa/ rang gi rgyud dang / pha rol gyi rgyud rnam par sbyong bar byed pa/ rnam par rgyal ba thob pa sha stag la 'di lta ste/</text></item>
<item><p>277b1</p><section>mdo sde</section><text>byang chub sems dpa' sems dpa' chen po rnam par rgyal ba'i dbyangs dang / byang chub sems dpa' sems dpa' chen po chos sgrogs dang / byang chub sems dpa' sems dpa' chen po rgyal ba'i gnas dang / byang chub</text></item>
<item><p>277b2</p><section>mdo sde</section><text>sems dpa' sems dpa' chen po chos sprul pa dang / byang chub sems dpa' sems dpa' chen po stong gi 'byung gnas dang / byang chub sems dpa' sems dpa' chen po smon lam brtsegs dang / byang chub</text></item>
<item><p>277b3</p><section>mdo sde</section><text>sems dpa' sems dpa' chen po khyad par sems dang / byang chub sems dpa' sems dpa' chen po sa 'dzin dang / byang chub sems dpa' sems dpa' chen po 'gro ba 'dzin dang / byang chub sems dpa' sems</text></item>
<item><p>277b4</p><section>mdo sde</section><text>dpa' chen po sa'i sgra dbyangs dang / byang chub sems dpa' sems dpa' chen po spobs pa phun sum tshogs pa dang / byang chub sems dpa' sems dpa' chen po shin du brtsegs dang / byang chub sems dpa' sems</text></item>
<item><p>277b5</p><section>mdo sde</section><text>dpa' chen po pad ma'i mdab ma'i mig dang / byang chub sems dpa' sems dpa' chen po pad ma'i gdong dang / byang chub sems dpa' sems dpa' chen po gtsug na nor bu dang thabs gcig go/ /byang chub sems</text></item>
<item><p>277b6</p><section>mdo sde</section><text>dpa' sems dpa' chen po 'jam pa'i dbyangs ni byang chub sems dpa' sems dpa' chen po bgrang ba las 'das pa thams cad kyang gzhon nur gyur pa sha stag dang lhan cig /byang chub sems dpa' sems dpa' chen po</text></item>
<item><p>277b7</p><section>mdo sde</section><text>byams pa ni byang chub sems dpa' sems dpa' chen po thams cad kyang rgyal tshab tu gyur pa gang gA'i klung gi bye ma snyed dang lhan cig /byang chub sems dpa' sems dpa' chen po khyad par sems ni brgya byin du ma dang</text></item>
<item><p>277b8</p><section>mdo sde</section><text>lhan cig /byang chub sems dpa' sems dpa' chen po kun du bzang po dang / byang chub sems dpa' sems dpa' chen po nam mkha'i snying po dang rgyal po chen po bzhi ni 'khor los sgyur ba du ma dag dang lhan cig /</text></item>
<item><p>278a1</p><section>mdo sde</section><text>byang chub sems dpa' sems dpa' chen po mthu chen thob dang / byang chub sems dpa' sems dpa' chen po spyan ras gzigs dbang phyug ni tshangs pa du ma dag dang lhan cig /byang chub sems</text></item>
<item><p>278a2</p><section>mdo sde</section><text>dpa' sems dpa' chen po mthong ba don yod ni 'khor rnam thos kyi bu du ma dag dang lhan cig /byang chub sems dpa' sems dpa' chen po skar ma'i rgyal po ni 'jig rten skyong ba lhag ma rnams dang lhan cig /byang chub</text></item>
<item><p>278a3</p><section>mdo sde</section><text>sems dpa' sems dpa' chen po yid gnyis 'joms dang / byang chub sems dpa' sems dpa' chen po sgrib pa thams cad rnam par sel ba ni de bzhin gshegs pa byang chub sems dpa'i cha byed 'dzin pa du ma dang</text></item>
<item><p>278a4</p><section>mdo sde</section><text>lhan cig /shA ra dwa ti'i bu dang / maud gal gyi bu dang / 'od srung chen po la sogs pa dgra bcom pa thams cad dang lhan cig /byang chub sems dpa' sems dpa'/ chen po dge mang dang /</text></item>
<item><p>278a5</p><section>mdo sde</section><text>byang chub sems dpa' sems dpa' chen po khyad par sems ni lha'i bu mo stong phrag du ma dag dang lhan cig cing byang chub sems dpa' sems dpa' chen po sman gyi rgyal po dang / byang chub sems</text></item>
<item><p>278a6</p><section>mdo sde</section><text>sems dpa' sems dpa' chen po sman yang dag byung dang / phyogs bcu'i 'jig rten gyi khams gang gA'i klung gi bye ma snyed na zla ba dang nyi ma rang gi gzi brjid snyems pa ji snyed pa de dag thams cad bcom ldan 'das ga la ba</text></item>
<item><p>278a7</p><section>mdo sde</section><text>der dong ste/ gang gi tshe bcom ldan 'das kyi spyan sngar 'khod pa de'i tshe 'dzam bu'i chu bo'i gser gyi mdun du snag tsha'i yug bzhag pa de bzhin du/ zla ba dang nyi ma de dag bcom ldan 'das kyi spyan sngar phyir zhing mi mdzes/</text></item>
<item><p>278a8</p><section>mdo sde</section><text>phyir zhing mi 'bar/ phyir zhing lam me ma yin/ phyir zhing lhan ne ma yin/ phyir zhing lhang nge ma yin no/ /sred med kyi bu la sogs pa lha'i tshogs ji snyed pa dang / klu'i rgyal po chu lha dang / 'jog po dang /</text></item>
<item><p>278b1</p><section>mdo sde</section><text>ma dros pa la sogs pa klu'i rgyal po 'khor dang bcas pa thams cad dang / dri za'i bdag po shin du yid du 'ong ba ni dri za bye ba phrag du ma dang lhan cig nam mkha' lding gi rgyal po dri ma med pa chen po ni nam mkha' lding bye ba phrag</text></item>
<item><p>278b2</p><section>mdo sde</section><text>bdun dang lhan cig tu bcom ldan 'das ga la ba der dong ngo / /phyogs bcu'i 'jig rten gyi khams gang gA'i klung gi bye ma snyed na byang chub sems dpa' ji snyed 'khod pa de dag rang rang gi de bzhin gshegs pa las gnang ba mnos te/</text></item>
<item><p>278b3</p><section>mdo sde</section><text>'khor bzhi dag dang lhan cig dong nas/ bcom ldan 'das dang byang chub sems dpa' de dag la yang 'jig rten las 'das pa'i mchod pa byas nas rang rang gi pad ma'i stan la 'khod do/ /de nas bcom ldan 'das la byang chub</text></item>
<item><p>278b4</p><section>mdo sde</section><text>sems dpa' sems dpa' chen po khyad par sems kyis 'di skad ces gsol to/ /gal te bdag la bcom ldan 'das kyis gnang na bcom ldan 'das la yi ge gnyis shig zhu lags so/ /bcom ldan 'das kyis bka'</text></item>
<item><p>278b5</p><section>mdo sde</section><text>stsal pa/ ngas gnang gis khyad par sems khyod ci bsams pa de bzhin gshegs pa la dris shig /de bzhin gshegs pa ni sems can gcig gi don gyi phyir 'dir byung ba ma yin gyi nga ni khyed kyi don gyi phyir 'dir byung ngo / /</text></item>
<item><p>278b6</p><section>mdo sde</section><text>de nas bcom ldan 'das la byang chub sems dpa' sems dpa' chen po khyad par sems kyis 'di skad ces gsol to/ /bcom ldan 'das byang chub sems dpas gang spang bar bgyi ba'i chos gcig po de gang lags/</text></item>
<item><p>278b7</p><section>mdo sde</section><text>bcom ldan 'das byang chub sems dpas gang bsrungs na bslab pa'i gzhi thams cad yongs su bzung bar 'gyur ba'i chos gcig po de gang lags/ bcom ldan 'das de bzhin gshegs pas gang mngon par rdzogs</text></item>
<item><p>278b8</p><section>mdo sde</section><text>par sangs rgyas pa'i chos gcig po de gang lags/ de skad ces gsol pa dang / bcom ldan 'das kyis byang chub sems dpa' khyad par sems la legs so zhes bya ba byin te/ tshangs pa de skad smra ba ni legs</text></item>
<item><p>279a1</p><section>mdo sde</section><text>so legs so/ /rigs kyi bu de bzhin gshegs pa'i byin gyi brlabs kyis spobs pa 'di lta bu byung ngo / /rigs kyi bu de bzhin gshegs pas byin gyis brlabs pa ma mdzad na/ de bzhin gshegs</text></item>
<item><p>279a2</p><section>mdo sde</section><text>pa la su yang zhu ba 'di lta bu zhu bar mi 'gyur ro/ /khyad par sems de'i phyir khyod legs par nyon la yid la zung shig dang ngas khyod la bshad do/ /bcom ldan 'das kyis de skad ces bka' stsal nas/ byang chub sems</text></item>
<item><p>279a3</p><section>mdo sde</section><text>dpa' khyad par sems bcom ldan 'das kyis ltar nyan pa dang / bcom ldan 'das kyis de la 'di skad ces bka' stsal to/ /rigs kyi bu byang chub sems dpas chos gcig gang spang bar bya ba'i chos gcig po</text></item>
<item><p>279a4</p><section>mdo sde</section><text>gang zhe na/ 'di lta ste/ 'dod chags kyi chos te/ rigs kyi bu 'di ni spang bar bya ba'i chos gcig go/ /yang spang bar bya ba'i chos gcig ste/ 'di ltar zhe sdang gi chos te/ 'di ni spang bar bya ba'i chos</text></item>
<item><p>279a5</p><section>mdo sde</section><text>gcig go/ /yang spang bar bya ba'i chos gcig ste/ 'di ltar gti mug gi chos te/ 'di ni spang bar bya ba'i chos gcig go/ /yang spang bar bya ba'i chos gcig ste/ 'di ltar bdag tu 'dzin pa ste/ 'di ni</text></item>
<item><p>279a6</p><section>mdo sde</section><text>spang bar bya ba'i chos gcig go/ /yang spang bar bya ba'i chos gcig ste/ 'di ltar le lo ste/ 'di ni spang bar bya ba'i chos gcig go/ /yang spang bar bya ba'i chos gcing ste/ 'di ltar rmugs pa dang</text></item>
<item><p>279a7</p><section>mdo sde</section><text>gnyid de/ 'di ni spang bar bya ba'i chos gcig go/ /yang spang bar bya ba'i chos gcig ste/ 'di ltar sred pa ste/ 'di ni spang bar bya ba'i chos gcig go/ /rigs kyi bu yang byang chub sems dpa' spang bar</text></item>
<item><p>279a8</p><section>mdo sde</section><text>bya ba'i chos gcig ste/ 'di ltar ma rig pa ste/ rigs kyi bu 'di ni byang chub sems dpas spang bar bya ba'i chos gcig go/ /rigs kyi bu gang byang chub sems dpas rtag par rgyun tu mngon par bsrung bar bya</text></item>
<item><p>279b1</p><section>mdo sde</section><text>ba'i chos gcig po de gang zhe na/ rigs kyi bu byang chub sems dpas gang bdag mi 'dod pa de gzhan dag la mi bya'o/ /rigs kyi bu byang chub sems dpa' gang la la zhig chos gcig po de srung na/ des de bzhin</text></item>
<item><p>279b2</p><section>mdo sde</section><text>gshegs pa'i bslab pa'i gzhi thams cad bsrungs par 'gyur ro/ /de ci'i phyir zhe na/ rigs kyi bu gang bdag gi srog phangs par 'dzin pa de srog mi gcod do/ /gang bdag gi nor phangs par 'dzin pa de ma</text></item>
<item><p>279b3</p><section>mdo sde</section><text>byin par mi len to/ /gang bdag gi chung ma phangs par 'dzin pa de gzhan gyi chung ma'i gan du mi 'gro'o/ /rigs kyi bu de la sogs te/ gang la la zhig 'di snyam du de bzhin gshegs pa'i bka' bzhin du bya'o</text></item>
<item><p>279b4</p><section>mdo sde</section><text>snyam du sems pa des chos gcig po 'di srung bar bya'o zhes bshad do/ /de ci'i phyir zhe na/ rigs kyi bu gang la la bla na med pa yang dag par rdzogs pa'i byang chub don du gnyer ba de thams cad ni rang gi bde ba'i rgyur don</text></item>
<item><p>279b5</p><section>mdo sde</section><text>du gnyer gyi/ su yang bdag sdug bsngal ba mi 'dod de/ 'gro ba ni bde ba 'dod ces bya ba'i tha tshig go/ /gang khyed cag mi 'dod pa de gzhan dag la ma byed cig ces nga smra'o/ /rigs kyi bu 'di ni gang byang</text></item>
<item><p>279b6</p><section>mdo sde</section><text>chub sems dpas rtag par rgyun du mngon par bsrung bar bya ba'i chos gcig go/ /rigs kyi bu gang de bzhin gshegs pas mngon par rdzogs par sangs rgyas pa'i chos gcig po de gang yin zhes de</text></item>
<item><p>279b7</p><section>mdo sde</section><text>skad zer ba ni rigs kyi bu gang de bzhin gshegs pas mngon par rdzogs par sangs rgyas pa'i chos gcig po de gang yang med do/ /rigs kyi bu gang la chos gang yang rtogs pa med pa de/ de bzhin</text></item>
<item><p>279b8</p><section>mdo sde</section><text>gshegs pas mngon par rdzogs par sangs rgyas pa'o/ /rigs kyi bu yang de bzhin gshegs pas chos thams cad ma skyes par thugs su chud do/ /de bzhin gshegs pas chos thams cad 'gags</text></item>
<item><p>280a1</p><section>mdo sde</section><text>pa med par thugs su chud do/ /rigs kyi bu yang de bzhin gshegs pas chos thams cad mtha' gnyis las grol bar thugs su chud do/ /rigs kyi bu de bzhin gshegs pas chos thams</text></item>
<item><p>280a2</p><section>mdo sde</section><text>cad ma byung bar thugs su chud do/ /rigs kyi bu de bzhin gshegs pas las bdag gir bya bar thugs su chud do/ /de bzhin gshegs pas chos thams cad rgyu dang rkyen las rag las par thugs su chud do/ /</text></item>
<item><p>280a3</p><section>mdo sde</section><text>rigs kyi bu de bzhin gshegs pas rgyu dang rkyen ni glog dang 'dra bar thugs su chud do/ /de bzhin gshegs pas rgyu dang rkyen med pa las skye ba med par thugs su chud do/ /de ltar de bzhin gshegs pas rnam par</text></item>
<item><p>280a4</p><section>mdo sde</section><text>snang mdzad kyi snying po'i chos nyid thugs su chud do/ /ci'i phyir yongs su rtog pa dag rnam par snang mdzad kyi snying po zhes smra zhe na/ rigs kyi bu 'jig rten pa dang / 'jig rten las 'das pa'i ye shes la sogs</text></item>
<item><p>280a5</p><section>mdo sde</section><text>pa gang dag ci 'byung ba'i mngal de yin pa'i phyir ro/ /gang gi tshe ye shes de'i rang bzhin la yongs su rtog pa de'i tshe shes rab kyi pha rol du phyin pa'i ni mngal du chud pa yin te/ de'i tshe rnam par snang mdzad kyi snying</text></item>
<item><p>280a6</p><section>mdo sde</section><text>po zhes bya ba'i ming 'thob bo/ /rigs kyi bu yang de bzhin gshegs pas chos thams cad sgyu ma dang smig rgyu dang 'dra bar thugs su chud do/ /de bzhin gshegs pas rang bzhin gyis rnam par grol ba'i rang gi</text></item>
<item><p>280a7</p><section>mdo sde</section><text>chos nyid thugs su chud do/ /rnam par grol ba gang yin pa de rnam par snang mdzad kyi snying po'i chos nyid do/ /rigs kyi bu yang de bzhin gshegs pas chos kyi sgo gcig thugs su chud de/ rigs kyi bu gang la</text></item>
<item><p>280a8</p><section>mdo sde</section><text>'gro ba med pa dang / 'ong ba med pa dang / rgyu med pa dang / rkyen med pa dang / 'chi 'pho med pa dang / skye ba med pa dang / blang ba med pa dang / dor ba med pa dang / 'grib pa med pa dang /</text></item>
<item><p>280b1</p><section>mdo sde</section><text>'phel ba med pa dang / rigs kyi bu gang rang bzhin gyis rang bzhin med de/ gang la dper bya bar mi nus pa dang / gang yi ge dang nges pa'i tshig gis brjod par mi nus pa'i chos kyi sgo gcig po de de bzhin gshegs pas</text></item>
<item><p>280b2</p><section>mdo sde</section><text>thugs su chud do/ /bkod pa'i rgyal po bstan pa yi ge med pa'i za ma tog rnam par snang mdzad kyi snying po'i chos kyi rnam grangs 'di bshad pa na sa bcu la gnas pa'i byang chub sems dpa'i mig la rdul phra rab ji</text></item>
<item><p>280b3</p><section>mdo sde</section><text>snyed snang bar 'gyur ba de snyed kyi sems can rnams kyis bla na med pa yang dag par rdzogs pa'i byang chub tu sems bskyed do/ /de snyed gcig gis dgra bcom pa nyid mngon du byas so/ /de bas ches mang ba'i</text></item>
<item><p>280b4</p><section>mdo sde</section><text>sems can dag sems can dmyal ba nas shi 'phos nas lha dang mir skyes so/ /byang chub sems dpa' du ma ni sa thob par gyur to/ /byang chub sems dpa' du ma ni ting nge 'dzin brgya stong mngon du gyur to/ /</text></item>
<item><p>280b5</p><section>mdo sde</section><text>mang du ci dgos te gtam 'di ni su la yang don med par ma gyur to/ /de nas bcom ldan 'das kyis tshe dang ldan pa sgra gcan zin la bka' stsal pa/ sgra gcan zin khyod nga'i chos kyi tshul 'di gzung bar spro bar gyis</text></item>
<item><p>280b6</p><section>mdo sde</section><text>shig /bcom ldan 'das kyis bka' stsal ma thag tu sangs rgyas kyi mthus 'khor de nas byang chub sems dpa' bye ba phrag dgu stan las langs te/ bcom ldan 'das la 'di skad ces gsol to/ /bcom</text></item>
<item><p>280b7</p><section>mdo sde</section><text>ldan 'das de bzhin gshegs pa'i chos kyi tshul 'di bdag cag gis gzung bar bgyi'o/ /slad ma'i tshe slad ma'i dus na byang chub sems dpa'i snod du 'tshal bar bgyis la/ 'jig rten gyi khams mi mjed du yang</text></item>
<item><p>280b8</p><section>mdo sde</section><text>dag par bshad par bgyi'o/ /rgyal po chen po bzhis bcom ldan 'das la 'di skad ces gsol to/ /bcom ldan 'das bdag cag gis gang dag 'di lta bu'i chos kyi snod du gyur pa 'byung bar 'gyur ba'i byang chub</text></item>
<item><p>281a1</p><section>mdo sde</section><text>sems dpa' de dag gi bsam pa thams cad yongs su rdzogs par bgyi'o/ /de nas bcom ldan 'das kyis thams cad dang ldan pa'i 'khor de la gzigs nas bka' stsal pa/ grogs po dag shin</text></item>
<item><p>281a2</p><section>mdo sde</section><text>du rgyas pa bsdus pa yi ge med pa'i za ma tog rnam par snang mdzad kyi snying po'i chos kyi rnam grangs 'di nyan pa de dag ni dge ba'i rtsa ba chung ngu dang ldan par mi 'gyur ro/ /de ci'i phyir zhe na/ nga la skyes bu dam pa de dag gis bkur</text></item>
<item><p>281a3</p><section>mdo sde</section><text>stir byas/ bla mar byas/ btsun par byas pa'i phyir ro/ /rigs kyi bu de dag ni nga'i byang chub phrag pa la thogs par 'gyur ro/ /de dag gi spobs pa phun sum tshogs pa rgyun mi 'chad par 'gyur ro/ /de dag gi</text></item>
<item><p>281a4</p><section>mdo sde</section><text>sangs rgyas kyi zhing shin du yongs su dag par 'gyur ro/ /'chi ba'i dus kyi tshe na yang de bzhin gshegs pa 'od dpag med nyan thos kyi dge 'dun gyis yongs su bskor cing byang chub sems dpa'i tshogs kyis mdun gyis</text></item>
<item><p>281a5</p><section>mdo sde</section><text>bltas nas mdun na bzhugs par gyur te mthong bar 'gyur ro/ /nga yang byang chub sems dpa' 'di dag nyid dang thabs gcig tu ri'i rgyal po bya rgod kyi phung po la gnas par mthong bar 'gyur ro/ /</text></item>
<item><p>281a6</p><section>mdo sde</section><text>rigs kyi bu de dag gi chos kyi mdzod mi zad par 'gyur ro/ /de dag tshe rabs dran par 'gyur ro/ /ngan song rnams su skye bar mi 'gyur ro/ /rigs kyi bu nga ni 'jig rten thams cad dang mi mthun</text></item>
<item><p>281a7</p><section>mdo sde</section><text>pa'i tshig 'di smra ste/ rigs kyi bu dag gal te mtshams med pa lnga byed par 'gyur la/ chos kyi rnam grangs 'di lus la btags sam/ yi ger 'bri 'am/ klog gam/ kun chub par byed na de ni</text></item>
<item><p>281a8</p><section>mdo sde</section><text>ngan song ngan 'gro log par ltung bar 'gro bar ngas ma mthong ngo / /byang chub sems dpa' de sangs rgyas thams cad kyis dbang bskur zhing mig lnga thob par 'gyur ro/ /dbang po nyams par mi 'gyur ro/ /sangs rgyas</text></item>
<item><p>281b1</p><section>mdo sde</section><text>thams cad kyis yongs su bzung ngo / /byang chub sems dpa' thams cad kyis yongs su bzung ngo / /de'i las tshad med pa rnam par dag par 'gyur ro/ /rigs kyi bu tshig 'di ni tha mar smra ste/</text></item>
<item><p>281b2</p><section>mdo sde</section><text>de mngon par rdzogs par sangs rgyas par ngas mthong ngo / /bcom ldan 'das kyis de skad ces bka' stsal nas/ khyad par sems la sogs pa byang chub sems dpa' rnams dang / brgya byin la</text></item>
<item><p>281b3</p><section>mdo sde</section><text>sogs pa lha'i bu rnams dang / rgyal po chen po bzhi dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod</text></item>
<item><p>281b4</p><section>mdo sde</section><text>do/ /'phags pa yi ge med pa'i za ma tog rnam par snang mdzad kyi snying po zhes bya ba theg pa chen po'i mdo rdzogs so// //</text></item>
<item><p>281b5</p><section>mdo sde</section><text>@##/ /rgya gar skad du/ Ar+ya A ka sha gar+b+ha nA ma mA hA yA na sU tra/ bod skad du/ 'phags pa nam mkha'i snying po zhes bya ba theg pa chen po'i mdo/ sangs rgyas</text></item>
<item><p>281b6</p><section>mdo sde</section><text>dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das ri kha la ti ka na gnas thub pa'i drang srong rnams kyi gnas</text></item>
<item><p>281b7</p><section>mdo sde</section><text>na 'di lta ste/ nyan thos chen po bgrang ba las 'das pa'i dge slong gi dge 'dun chen po dang thabs gcig go/ /'di lta ste/ byang chub sems dpa' sems dpa' chen po gang gA'i klung gi bye ma</text></item>
<item><p>281b8</p><section>mdo sde</section><text>snyed dpag tu med/ grangs med pa'i byang chub sems dpa'i dge 'dun chen po dang yang thabs gcig tu bzhugs te/ de bzhin gshegs pa'i dpal gyi dam tshig lung bstan pa'i mthar phyind ma</text></item>
<item><p>282a1</p><section>mdo sde</section><text>thag tu yang de'i tshe na nub phyogs na brgya byin thogs pa'i nor bu rin po che 'bum phrag du mas bskor cing mdun du bdar ba'i yid bzhin gyi nor bu rin po che snang ste/ yang nor bu rin po che de'i 'od kyis</text></item>
<item><p>282a2</p><section>mdo sde</section><text>stong gsum gyi stong chen po'i 'jig rten gyi khams 'di na gzugs su snang ba thams cad ma lus par mi snang bar gyur te/ de bzhin gshegs pa ma gtogs par/ gang lha dang mi rnams dang gang nyan thos</text></item>
<item><p>282a3</p><section>mdo sde</section><text>rnams dang / gang byang chub sems dpa' rnams dang / gang sa dang / chu dang / me dang / rlung rnams kyi gzugs su snang ba'i 'byung ba chen po ji snyed pa'i 'byung ba chen po snang ba</text></item>
<item><p>282a4</p><section>mdo sde</section><text>de dag thams cad ma lus par spangs par gyur cing nor bu rin po che snang ngo / /lhag ma dag kyang mtha' yas mu med pa brjod du med pa nam mkha' bzhin du snang ngo / /bcom ldan 'das kyang shin du lham me/</text></item>
<item><p>282a5</p><section>mdo sde</section><text>lhan ne/ lhang nger gyur to/ /sems can gang dag der 'dus pa de dag kyang bdag kyang mi mthong ngo / /gcig gis gcig kyang mi mthong ngo / /de dag la 'byung ba chen po'i gzugs su snang ba thams cad 'gags</text></item>
<item><p>282a6</p><section>mdo sde</section><text>nas yang mig tu snang bar ma gyur to/ /bdag bdag gi lus kyi gzugs dang / mtshan dang / dbyibs dang / rig pa yang mi dmigs par gyur te/ gang dang gang gis brtags pa de dang de dag stong par mthong ngo / /</text></item>
<item><p>282a7</p><section>mdo sde</section><text>nyi ma dang zla ba'i dkyil 'khor yang mi mthong / skar ma'i gzugs dang / sa'i khams dang / chu'i khams dang / me'i khams dang / rlung gi khams kyang mig lam du snang bar ma gyur to/ /sgra dag kyang rna lam du grag par</text></item>
<item><p>282a8</p><section>mdo sde</section><text>ma gyur to/ /dri dag kyang sna la bro bar ma gyur to/ /sems dang sems las byung ba rnams la yang ngar 'dzin pa dang / nga yir 'dzin pa dang / skye mched drug gi 'du shes mi 'byung bar gyur to/ /yang 'byung ba chen po</text></item>
<item><p>282b1</p><section>mdo sde</section><text>dag kyang mi dmigs par gyur te/ phyogs gang dang gang du brtags pa de dang / de'i phyogs thams cad du de bzhin gshegs pa'i sku mtshan dang / kha dog dang / dbyibs dang / gzugs su mthong bar gyur to/ /</text></item>
<item><p>282b2</p><section>mdo sde</section><text>rgyang ma nas kyang brgya byin thogs pa'i rin po ches bskor ba'i yid bzhin gyi nor bu rin po che snang ba las gzhan chung zad kyang mi snang bar gyur to/ /gang de na byang chub sems dpa' sa bcu la gnas pa dpa' bar 'gro ba'i ting nge</text></item>
<item><p>282b3</p><section>mdo sde</section><text>'dzin thob pa/ skye ba gcig gis thogs pa/ srid pa tha ma pa de dag gis ltas de mthong nas 'jigs par mi byed/ dngangs par mi byed/ skrag par mi byed de/ chos thams cad rang bzhin gyis yang dag pa'i</text></item>
<item><p>282b4</p><section>mdo sde</section><text>mtha' dang / de bzhin nyid dang / stong pa nyid dang ldan par rtogs pas/ de'i phyir de dag 'jigs par mi byed/ dngangs par mi byed/ skrag par mi byed do/ /gang lhag ma byang chub sems dpa' sems dpa' chen po</text></item>
<item><p>282b5</p><section>mdo sde</section><text>dag dang / nyan thos dag dang / lha dag dang / klu dag dang / gnod sbyin dag dang / dri za dag dang / lha ma yin dag dang / nam mkha' lding dag dang / mi 'am ci dag dang / lto 'phye chen po dag dang / grul bum</text></item>
<item><p>282b6</p><section>mdo sde</section><text>dang / yi dags dang / sha za dang / srul po dang / lus srul po dang / mi dang mi ma yin pa 'dus pa de dag ma lus par 'jigs par gyur/ dngangs par gyur/ skyo bar gyur nas/ tshu rol dang pha rol la rmongs shing sems</text></item>
<item><p>282b7</p><section>mdo sde</section><text>'khrugs nas de dag gcig gis gcig kyang mi mthong / de na 'di ci zhig /'di ji lta bu zhig /'di ci'i rang bzhin zhes dri ba yang gang yang mi snang ngo / /yang de'i tshe na byang chub sems dpa' sems dpa' chen po tshangs</text></item>
<item><p>282b8</p><section>mdo sde</section><text>pa'i gzer bu chen po zhes bya bas bcom ldan 'das ga la ba de logs su thal mo sbyar ba btud de gsol pa/ chos kun gyi ni rang bzhin la/ /gang zag gang dag ma 'tshal ba/ /gzugs phung la ni gnas gyur nas/ /</text></item>
<item><p>283a1</p><section>mdo sde</section><text>dbang po drug la rmongs par gyur/ /phung po gcig ni mi mthong zhing / /gzugs kyi phung la rtog bgyid de/ /'di la gang zag kha cig ni/ /sangs rgyas chos la the tshom 'tshal/ /bcom</text></item>
<item><p>283a2</p><section>mdo sde</section><text>ldan 'das kyis 'di dag la/ /chos kyi de bzhin mtshan nyid gsungs/ /de dag tshu rol pha rol la/ /bzod pa'i nam mkha'i mtshan 'tshal to/ /'di ni mnyam bzhag dpa' ba ste/ /brjod du med pa'i gnas</text></item>
<item><p>283a3</p><section>mdo sde</section><text>lags so/ /yid bzhin nor bu rin chen che/ /spyi bo la ni mchis par gda'/ /nor bu rin chen brgya byin thogs/ /gang dag la ni rgyang nas gda'/ /sems can de dag skal ba che/ /dpa' 'gro'i pha</text></item>
<item><p>283a4</p><section>mdo sde</section><text>rol shin du phyin/ /ston pa lta bar mchis pa rnams/ /de dag thams cad shes rab che/ /de ring 'dir ni zab mo'i gtam/ /mchi bar 'gyur ba gdon mi 'tshal/ /bcom ldan gang dag 'dir phyin</text></item>
<item><p>283a5</p><section>mdo sde</section><text>pa'i/ /sems can dag la dbugs dbyung mdzod/ /sems can yongs smin bgyi slad du/ /'di ni dpa' bo'i spyod yul lags/ /bcom ldan 'das kyis bka' stsal pa/ /ji skad smras pa de bzhin te/ /gang na kun</text></item>
<item><p>283a6</p><section>mdo sde</section><text>gzhi thos gyur cing / /shes rab kyis ni sems can gnas/ /de ni ting 'dzin spyod yul lo/ /de ni nam mkha'i snying po yi/ /byang chub sems dpa'i spyod yul te/ /snang ba med cing spros med pa'i/ /ting nge 'dzin ni de yis bstan/ /lta ba gnyis</text></item>
<item><p>283a7</p><section>mdo sde</section><text>la gang chags pa/ /phyi phyir zhing ni rmongs par 'gyur/ /rtag dang chad la chags pa ni/ /pha rol tshu rol shin du rmongs/ /lta ba gnyis po 'di dag las/ /rab tu grol bar su 'dod pa/ /brjod du med pa bsgom par gyis/ /</text></item>
<item><p>283a8</p><section>mdo sde</section><text>de ni myur du sa 'thob 'gyur/ /kye grogs po dag gzhan yang byang chub sems dpa' sems dpa' chen po las thog ma pa la de nyid brjod du yod pa'i 'du shes kyi tshul gyis dmigs pa dang bcas pa'i pha rol du phyin pa drug</text></item>
<item><p>283b1</p><section>mdo sde</section><text>brjod par bya ste/ 'di lta ste/ ci nas kyang 'byung ba chen po rnams kyi rang bzhin skye zhing 'jig pa shes par byas nas/ de'i 'og tu gzod chos thams cad brjod du med pa'i ngo bo nyid mi skye mi 'gag pa/ mi dmigs pa cung zad</text></item>
<item><p>283b2</p><section>mdo sde</section><text>kyang med pa'i 'du byed thams cad bsgom par bya ste/ ci nas kyang rtag pa dang chad pa spangs par 'gyur ba dang / mi 'jigs/ mi dngangs/ mi skrag par 'gyur ba dang / chos thams cad la chags par dmigs pa'i sems su ma</text></item>
<item><p>283b3</p><section>mdo sde</section><text>gyur par byas na de myur du pha rol tu phyin pa drug yongs su rdzogs shing phyin cad kyang chad pa dang rtag pa la mi gnas par 'gyur ro zhes bcom ldan 'das kyis bka' stsal nas/ 'khor der lhags pa thams cad kyang sngon gzugs</text></item>
<item><p>283b4</p><section>mdo sde</section><text>kyi snang ba ji ltar mthong ba dang / thos pa dang / rtogs pa dang / shes pa de bzhin du 'khor der mthong bar gyur to/ /de nas bcom ldan 'das kyis phyag g.yas pa brkyang ste/ 'di skad ces bka' stsal to/ /nam mkha'i</text></item>
<item><p>283b5</p><section>mdo sde</section><text>snying po zhes bya ba'i byang chub sems dpa' sems dpa' chen po ting nge 'dzin rgya mtsho dang mtshungs pa/ byang chub sems dpa' bslab pa ri rab dang mtshungs pa/ ye shes nam mkha' dang mtshungs pa/ brtson 'grus</text></item>
<item><p>283b6</p><section>mdo sde</section><text>rlung dang mtshungs pa/ bzod pa rdo rje dang mtshungs pa/ byang chub sems dpa' thams cad kyi ni rgyal mtshan gyi mchog lta bu mya ngan las 'da' ba'i gnas su 'gro ba rnams kyi ni ded dpon lta bu/ dge ba'i rtsa ba thams</text></item>
<item><p>283b7</p><section>mdo sde</section><text>cad kyi ni gter lta bu/ sdug bsngal ba thams cad kyi ni bum pa bzang po lta bu/ mun par bcug pa rnams kyi ni nyi ma lta bu/ lam stor ba rnams kyi ni zla ba lta bu/ 'jigs pa rnams kyi ni ri rab lta bu/</text></item>
<item><p>283b8</p><section>mdo sde</section><text>nyon mongs pa'i nad kyis yongs su gdungs pa rnams kyi ni sman bcud kyis len pa lta bu/ dge ba'i rtsa ba chad de lhung ba rnams kyi ni 'khar ba lta bu/ phreng bas 'tsho ba rnams kyi ni me tog lta bu/ sdom pa spyod pa rnams kyi me long lta</text></item>
<item><p>284a1</p><section>mdo sde</section><text>bu/ ngo tsha shes pa dang khrel yod pa rnams kyi ni gos lta bu/ mya ngan las 'da' bar 'gro ba rnams kyi ni stegs lta bu/ pha rol du 'gro ba rnams kyi ni gru lta bu/ mtho ris su 'gro ba rnams kyi ni them skas</text></item>
<item><p>284a2</p><section>mdo sde</section><text>lta bu/ tshig ngan pa dang skur pas gdungs pa rnams kyi ni gdugs lta bu/ pha rol gyi rgol ba rnams kyi ni seng ge lta bu/ char pa rnams kyi ni chu lta bu/ bdud kyi dgra rnams kyi ni go cha lta bu/ bslab pa 'khrul pa</text></item>
<item><p>284a3</p><section>mdo sde</section><text>rnams kyi ni mig 'byed pa lta bu/ dge ba'i rtsa ba'i lo tog thams cad kyi ni sa lta bu/ nad pa rnams kyi ni sman pa lta bu/ bkres pa rnams kyi ni 'bru lta bu/ skom pa rnams kyi ni chu shel lta bu/ ngal ba rnams kyi</text></item>
<item><p>284a4</p><section>mdo sde</section><text>ni mal lta bu/ ting nge 'dzin dang ldan pa rnams kyi ni me shel lta bu/ byang chub kyi lam du zhugs pa rnams kyi ni shing rta lta bu/ bskyed mos tshal na rtse ba rnams kyi ni rdzing bu lta bu/ byang chub kyi phyogs la</text></item>
<item><p>284a5</p><section>mdo sde</section><text>brtson pa rnams kyi ni phreng ba lta bu de tshur 'ong ste/ rigs kyi bu de pha rol du phyin pa rnams kyi ni 'bras bu lta bu/ rigs kyi bu de sa bcu dang ldan pa rnams kyi ni nor bu yid bzhin lta bu/ rigs kyi bu de dpa' bar</text></item>
<item><p>284a6</p><section>mdo sde</section><text>'gro ba'i ting nge 'dzin dang ldan pa rnams kyi ni shing yongs 'du dang 'dra ba/ gcod pa'i phyir lta ba ngan pa'i sbyor ba thams cad kyi ni mtshon lta bu/ 'joms pa'i phyir bag chags kyi mtshams sbyor ba'i nyon</text></item>
<item><p>284a7</p><section>mdo sde</section><text>mongs pa thams cad kyi ni rdo rje lta bu/ bdud rnams kyis ni thub par dka' ba/ thabs dang ldan pa rnams la ni tshes grangs/ ye shes kyi ni 'byed pa/ sangs rgyas kyi chos thams cad kyi ni gnas/</text></item>
<item><p>284a8</p><section>mdo sde</section><text>rang rgyal ba rnams kyi ni phreng ba dang mtshungs pa/ nyan thos thams cad kyi ni gos dang mtshungs pa/ lha rnams kyi ni mig lta bu/ mi rnams kyi ni lam lta bu/ dud 'gro'i skye gnas su skyes pa rnams kyi ni skyabs/</text></item>
<item><p>284b1</p><section>mdo sde</section><text>yi dags rnams kyi ni rten/ sems can dmyal ba pa rnams kyi ni mgon/ sbyin gnas kyi sems can thams cad kyi ni snod du gyur pa/ byang chub sems dpa' thams cad kyi ni shing rta lta bu/ rigs kyi bu de dus</text></item>
<item><p>284b2</p><section>mdo sde</section><text>gsum du gshegs pa'i de bzhin gshegs pa dgra bcom pa yang dag par rdzogs pa'i sangs rgyas thams cad kyi ni blon po lta bu/ chos kyi grong khyer gyi ni sgo srungs yin te/ rigs kyi bu de sangs rgyas kyi chos ma</text></item>
<item><p>284b3</p><section>mdo sde</section><text>'dres pa bcwa brgyad kyi bar gyis ni brgyan pa thams cad rdzogs pa'i sangs rgyas kyi ye shes dang ni ldan/ rigs kyi bu de de bzhin gshegs pa ma gtogs par sems can thams cad kyis mchod pa'i dam pa thams</text></item>
<item><p>284b4</p><section>mdo sde</section><text>cad kyis mchod par bya ba yin gyis/ da khyed 'dir lhags pa thams cad kyis bsu bar gyis shig /mchod pa dang bkur sti thams cad kyis de la ci nus par rin po che'i gdugs dang / rgyal mtshan dang /</text></item>
<item><p>284b5</p><section>mdo sde</section><text>ba dan dang / me tog dang / spos dang / phreng ba dang / byug pa dang / lha'i gos dang / rgyan dang / snod sna tshogs kyis bkur stir gyis shig /rim gror gyis shig /bsti stang gyis shig /mchod par gyis shig /lam byi</text></item>
<item><p>284b6</p><section>mdo sde</section><text>dor gyis shig /brgyan par gyis shig /bstod pa sna tshogs kyis bstod par gyis shig /khyed thams cad kyang de lta bu'i yon tan thob pa dang / snod du gyur par ring por mi thogs par 'gyur ro/ /de nas 'khor lhags pa</text></item>
<item><p>284b7</p><section>mdo sde</section><text>ma lus pa mtha' dag stan las langs nas byang chub sems dpa' sems dpa' chen po nam mkha'i snying po phyogs gang logs na snang ba'i phyogs de logs su mngon du phyogs nas thal mo sbyar te/ snying ni rab tu dga'/ bzhin</text></item>
<item><p>284b8</p><section>mdo sde</section><text>ni rab tu 'dzum/ mig kyang rab tu dang bas lta zhing 'dug par gyur pa dang / 'khor de na byang chub sems dpa' sems dpa' chen po dang / nyan thos chen po dang / lha'i dbang po dang / klu'i dbang po dang / gnod sbyin gyi dbang po dang /</text></item>
<item><p>285a1</p><section>mdo sde</section><text>dri za'i dbang po dang / lha ma yin gyi dbang po dang / nam mkha' lding gi dbang po dang / mi 'am ci'i dbang po dang / lto 'phye chen po'i dbang po dang / drang srong mngon par shes pa lnga dang ldan pa de dag thams cad 'di snyam du</text></item>
<item><p>285a2</p><section>mdo sde</section><text>sems par gyur te/ bdag cag gis rigs kyi bu 'di la bkod pa'i mchog ji lta bu zhig gis bkur sti bya snyam mo/ /de nas de'i tshe byang chub sems dpa' sems dpa' chen po nam mkha'i snying pos sangs rgyas kyi zhing mi</text></item>
<item><p>285a3</p><section>mdo sde</section><text>mjed 'di thams cad ma lus par rin po che sna bdun las byas shing / ri dang / 'brog dang / ri skam dang / phug dang / grog po dang / g.yang sa dang / rtswa dang / brtsig pa dang / bong ba dang / gseg ma dang / dri nga ba la sogs</text></item>
<item><p>285a4</p><section>mdo sde</section><text>pa med la lag mthil lta bur mnyam par sprul to/ /des dpal dri za'i skad du brjod pa'i glu dbyangs dang / shing thams cad kyang rin po che sna bdun las byas te/ dri zhim pa dang / 'dab ma dang / me tog dang / 'bras bur</text></item>
<item><p>285a5</p><section>mdo sde</section><text>ldan par sprul to/ /shing ljon pa dang / rtswa dang / skam shing dang / 'dab ma sa la rten pa thams cad kyang rin po che sna bdun las byas pa sprul to/ /mi mjed kyi 'jig rten gyi khams 'di thams cad na yang nad ni rab</text></item>
<item><p>285a6</p><section>mdo sde</section><text>tu zhi/ sems can dmyal ba pa dang / dud 'gro'i skye gnas pa dang / gshin rje'i 'jig rten pa rnams kyi sdug bsngal thams cad kyang rab tu zhi/ sems can dag gis kyang zas dang / skom dang / gos dang /</text></item>
<item><p>285a7</p><section>mdo sde</section><text>chos gos dang / rgyan dag thob par gyur to/ /de'i tshe gang dag mi mjed kyi 'jig rten gyi khams su gtogs pa'i sems can de dag thams cad kyang bsam pa yongs su rdzogs par gyur te/ gzugs bzang ba/</text></item>
<item><p>285a8</p><section>mdo sde</section><text>mdzes pa blta na sdug pa/ kha dog bzang po rgyas pa mchog dang ldan zhing yan lag thams cad ni yongs su rdzogs/ rdul med pa rab rib dang bral ba'i snang ba'i dkyil 'khor gyi 'od kyis ni mdzes par byas/ nyon</text></item>
<item><p>285b1</p><section>mdo sde</section><text>mongs pa rnams dang ni bral/ sems ni rab tu zhi/ dge ba thams cad la ni sems mos/ dkon mchog gsum la ni sems rab tu dad par gyur nas 'khor der lhags pa'i sems can re re'i lag pa gnyis ka na yang nor bu rin po</text></item>
<item><p>285b2</p><section>mdo sde</section><text>che thogs par mthong bar sprul nas nor bu rin po che de re re las kyang so so dang 'tsham pa'i 'od zer gyi snang ba byung bar gyur te/ mi mjed kyi 'jig rten gyi khams 'di thams cad ma lus par snang ba chen po des khyab par gyur to/ /</text></item>
<item><p>285b3</p><section>mdo sde</section><text>nor bu rin po che de dag las kyang rol mo'i sgra sna tshogs byung bar gyur to/ /nor bu rin po che sna tshogs kyi char yang mngon par bab par gyur to/ /gos bzang po sna tshogs kyi char dang / rgyan sna tshogs kyi char dang / me tog</text></item>
<item><p>285b4</p><section>mdo sde</section><text>sna tshogs kyi char dang / spos sna tshogs kyi char dang / phreng ba sna tshogs kyi char dang / gdugs sna tshogs kyi char dang / snod sna tshogs kyi char dang / 'bras bu sna tshogs kyi char yang bab par gyur to/ /lha'i gos dang /</text></item>
<item><p>285b5</p><section>mdo sde</section><text>gser gyi skud pa dang / mu tig gi se mo do dang / me tog pad ma dang / ud pa la dang / ku mu da dang / pad ma dkar po dang / u ra ga sa la dang / tsan dan sbrul gyi snying po dang / shing ta ma la'i 'dab ma dang / tsan dan sa mchog</text></item>
<item><p>285b6</p><section>mdo sde</section><text>pa'i bye mas lam der bkram par mngon par sprul to/ /lam de'i g.yas g.yon gnyi gar rnam par rgyal byed kyi khang pa dang 'dra ba/ rin po che sna bdun gyi khang bzangs kyang mngon par sprul te/ khang pa de na 'dod pa'i dbang phyug</text></item>
<item><p>285b7</p><section>mdo sde</section><text>gi chung ma dam pa dang / slas dang 'dra ba dang / yan lag lnga dang ldan pa'i sil snyan sgrogs shing rtse dga' zhing dga' dgur spyod pa de 'dra ba dag der sprul to/ /bcom ldan 'das kyi dbu'i steng gi nam mkha' la lha'i nor</text></item>
<item><p>285b8</p><section>mdo sde</section><text>bu rin po che las byas pa'i tshangs pa chen po'i gdugs lta bu dpag tshad brgya tsam la rin po che'i dra ba'i skud pa dang / mu tig gi rgyan phreng gis legs par brgyan pa mngon par sprul te/ rgyan de dag las kyang lha las</text></item>
<item><p>286a1</p><section>mdo sde</section><text>'das pa'i sil snyan yan lag lnga dang ldan pa'i glu'i dbyangs kyi sgra 'byung ngo / /rtswa dang / shing dang / 'dab ma dang / me tog dang / 'bras bu la sogs pa gang ci yang rung ste/ sa la rten pa de dag thams cad las kyang</text></item>
<item><p>286a2</p><section>mdo sde</section><text>lha las 'das pa'i yan lag lnga dang ldan pa'i sil snyan las bstod pa'i sgra 'byung bar grag ste/ sgra de gang gi rnar thos pa'i sems can de dag bla na med pa yang dag par rdzogs pa'i byang chub las phyir mi ldog par gyur to/ /de nas</text></item>
<item><p>286a3</p><section>mdo sde</section><text>'khor de dag thams cad kyis byang chub sems dpa' sems dpa' chen po nam mkha'i snying po'i bkod pa chen po de mthong ste/ shin du ngo mtshar dang rmad du byung ba'i chos thob nas de dag 'di snyam du sems te/ bcom ldan</text></item>
<item><p>286a4</p><section>mdo sde</section><text>'das kyi spyan sngar skyes bu dam pa de'i stan ji lta bur bsham snyam mo/ /de nas de'i tshe bcom ldan 'das kyi spyan sngar rin po che las byas pa'i me tog pad ma sdong bu ni dngul/ lo ma ni gser/ snying po ni rin po che rdo'i snying po</text></item>
<item><p>286a5</p><section>mdo sde</section><text>ze ba ni nor bu rin po che tshangs pa'i 'od zer las byas pa/ rgyar ni rgyang grags gcig tsam yod pa/ me tog pad ma'i ze ba'i stan rnam pa 'bum phrag du mas yongs su bskor cing mdun du bdar ba'i pad ma byung nas</text></item>
<item><p>286a6</p><section>mdo sde</section><text>pad ma'i steng de la byang chub sems dpa' sems dpa' chen po nam mkha'i snying po skyil mo dkrung bcas te 'dug par snang ngo / /de'i spyi bo la yang nor bu rin po che 'dug par snang ngo / /de bzhin du byang chub sems dpa'</text></item>
<item><p>286a7</p><section>mdo sde</section><text>sems dpa' chen po nam mkha'i snying po'i g.yog byang chub sems dpa' sems dpa' chen po dpa' bar 'gro ba'i ting nge 'dzin thob pa brgya byin thogs pa'i nor bu rin po ches brgyan pa 'bum phrag mang po rnams kyang rang rang gi</text></item>
<item><p>286a8</p><section>mdo sde</section><text>pad ma'i ze ba'i stan la 'khod par snang ngo / /de nas de'i tshe byang chub sems dpa' sems dpa' chen po byams pas byang chub sems dpa' sems dpa' chen po sman gyi rgyal po la 'di skad ces smras so/ /byang chub</text></item>
<item><p>286b1</p><section>mdo sde</section><text>sems dpa' grags chen rnams/ /gang dag sngon du 'ongs pa ni/ /gus dang ldan pas phyag byas te/ /phyi nas stan la 'dug byed na/ /skyes bu dam pa 'di 'ongs na/ /bkod chen dag kyang bstan gyur na/ /ston la phyag</text></item>
<item><p>286b2</p><section>mdo sde</section><text>kyang ma btsal bar/ /stan la 'dug pa lta bur snang / /sman gyi rgyal pos smras pa/ skyes bu dam pa 'di nyid ni/ /sangs rgyas chos la rab gnas mthong / /rtog pa kun la mi gnas pas/ /sems can du ni mi mthong ngo / /</text></item>
<item><p>286b3</p><section>mdo sde</section><text>byang chub sems dpa' byams pas smras pa/ yang dag mtha' la gnas pa'i phyir/ /de ltar sems can mi mthong na/ /bkod pa che 'di ci phyir bstan/ /the tsom gyur pa bshad par mdzod/ /sman gyi rgyal pos smras pa/</text></item>
<item><p>286b4</p><section>mdo sde</section><text>kun du rtog pa'i spyod yul can/ /byis pas don dam mi shes te/ /sems can yongs smin bya ba'i phyir/ /'di ni dpa' bo'i thabs yin no/ /don dam gyis ni sdug bsngal ba/ /de dag rab tu dgrol ba'i phyir/ /</text></item>
<item><p>286b5</p><section>mdo sde</section><text>mkhas pas kun rdzob bden pa yis/ /'di 'dra ba yi bkod pa bstan/ /de nas bcom ldan 'das kyis byang chub sems dpa' sems dpa' chen po sman gyi rgyal po la legs so zhes bya ba byin te legs so legs so/ /</text></item>
<item><p>286b6</p><section>mdo sde</section><text>skyes bu dam pa khyod kyis ji skad smras pa de bzhin te/ byis pa so so'i skye bo sems can thams cad ji snyed pa de dag thams cad kyis kyang rgyun tu zhugs pa gcig gi spyod yul dang / sbyor ba dang / rnam par grol ba mi shes so/ /</text></item>
<item><p>286b7</p><section>mdo sde</section><text>yongs su brtag pa bzung na gal te sems can thams cad rgyun du zhugs par gyur na yang de dag gis lan cig phyir 'ong ba gcig gi spyod yul dang / sbyor ba dang / rnam par grol ba mi shes so/ /de bzhin du lan cig phyir 'ong ba</text></item>
<item><p>286b8</p><section>mdo sde</section><text>rnams kyis kyang phyir mi 'ong ba dang / phyir mi 'ong ba rnams kyis kyang dgra bcom pa dang / dgra bcom pa rnams kyis kyang rang sangs rgyas kyi mi shes te/ gal te sems can thams cad bse ru lta bu'i rang sangs rgyas su gyur</text></item>
<item><p>287a1</p><section>mdo sde</section><text>kyang de dag thams cad kyis byang chub sems dpa' mi skye ba'i chos la bzod pa thob pa gcig gi spyod yul dang / rnam par grol ba dang / don dam pa la brtag pa dang / sems can yongs su smin par bya ba'i</text></item>
<item><p>287a2</p><section>mdo sde</section><text>sbyor ba mi shes so/ /yongs su brtag pa bzung na gal te sems can thams cad mi skye ba'i chos la bzod pa thob par gyur kyang de dag gis byang chub sems dpa' so so rig pa thob pa/ dpa' bar 'gro ba'i ting nge 'dzin thob</text></item>
<item><p>287a3</p><section>mdo sde</section><text>pa gcig gi spyod yul dang / mos pa dang / don dam pa'i bden pa la brtag pa'i byin gyis brlabs mi shes so/ /rigs kyi bu byang chub sems dpa' sems dpa' chen po nam mkha'i snying po 'di yang mi skye ba'i chos</text></item>
<item><p>287a4</p><section>mdo sde</section><text>la bzod pa thob/ so sor rig pa thob/ dpa' bar 'gro ba'i ting nge 'dzin thob nas bskal pa dpag tu med pa 'das te/ ji ltar da ltar nga'i 'dus pa chen po na 'khod pa'i sems can rnams kyi bsam pa dang / bag la</text></item>
<item><p>287a5</p><section>mdo sde</section><text>nyal shes nas ji ltar 'di na sems can kha cig bkod pa chen po 'di'i phyir 'ong zhing ting nge 'dzin dang / bkod pa chen po blta ba'i phyir 'dod chags dang bral ba'i sa la gnas par 'gyur ba dang / ji ltar rigs kyi bu</text></item>
<item><p>287a6</p><section>mdo sde</section><text>de 'di nyid du mi snang bar gyur nas nub phyogs nas 'ong zhing / nyan thos dang / rang sangs rgyas rnams dang thun mong ma yin pa/ mtha' yas pa'i nam mkha' mtha' yas skye mched kyi mngon par shes pa dang ting nge</text></item>
<item><p>287a7</p><section>mdo sde</section><text>'dzin kyang bstan/ sems can thams cad kyang skyo bar byas nas de'i 'og tu sems can dpag tu med pa yongs su smin par bya ba'i phyir kun rdzob kyi bden pas sgrub pa'i bkod pa chen po yang bstan/ ting nge 'dzin gyi</text></item>
<item><p>287a8</p><section>mdo sde</section><text>bkod pa chen po yang bstan pa bzhin no/ /gal te rigs kyi bu de don dam pa'i bden pa mi skye ba'i bkod pa ston du zin na lha dang bcas pa'i 'jig rten rmongs par 'gyur/ bslad par 'gyur ro/ /byang chub sems dpa' sa brgyad</text></item>
<item><p>287b1</p><section>mdo sde</section><text>pa la gnas pa'i bar du yang bslad par 'gyur bas 'di'i spyod yul dang sbyor ba'i mtshan ma ston par mi nus te/ de ltar chos zab mo'i yon tan la gnas so/ /rigs kyi bu de ni thabs shes pa la gnas so/ /sangs rgyas kyi chos</text></item>
<item><p>287b2</p><section>mdo sde</section><text>rgya mtsho thams cad la gnas so/ /the tshom med do/ /ye shes gzhan la rag ma las pa la mkhas so/ /byang chub sems dpa' thams cad kyi rgyal mtshan gyi mchog rgyal po la 'os pa dang 'dra'o/ /rigs kyi bu byang chub sems</text></item>
<item><p>287b3</p><section>mdo sde</section><text>dpa' nam mkha'i snying po de ni sems can thams cad mtho ris dang thar par skye bar ston pa'o/ /sems can thams cad kyi sems kyi nyon mongs pa'i nad las yongs su thar bar byed pa'o/ /lus kyi dug 'byung ba chen po'i nad gso</text></item>
<item><p>287b4</p><section>mdo sde</section><text>bar byed pa'o/ /sems can gang dag lta ba ngan pas sdug bsngal bar gyur pa'i 'khor ba'i 'brog slad nas mtho ris dang thar par gnas pa'i thabs mi shes pa de dag kyang gal te byang chub sems dpa' nam mkha'i snying po'i ming rjod</text></item>
<item><p>287b5</p><section>mdo sde</section><text>par byed/ phyag 'tshal bar byed/ dri 'bul/ a ga ru'i bdug pas bdug par byed na/ rigs kyi bu de ni de dag gi bsam pa dang / bag la nyal ba dang / de dag gi nyon mongs pa dang ldan pa'i lta ba sems dang 'brel pa</text></item>
<item><p>287b6</p><section>mdo sde</section><text>ci 'dra ba dang / sngon gyi dge ba'i rtsa ba bskyed pa ci 'dra ba la yang rtog cing sems sbyang ba ji lta bur bya ba'i rigs pa dge ba'i rtsa ba sangs rgyas la bskyed pa 'am/ chos la bskyed pa 'am/ dge 'dun la bskyed pa 'am/ bsod</text></item>
<item><p>287b7</p><section>mdo sde</section><text>nams bya ba'i dngos po sbyin pa'i rang bzhin nam/ tshul khrims kyi rang bzhin nam/ bsgom pa'i rang bzhin yang rung ste/ de dag thams cad rmi lam na yang rung / sad pa'i tshe yang rung ste/ de bzhin du thabs mkhas</text></item>
<item><p>287b8</p><section>mdo sde</section><text>pas mngon sum du lam drang po'i thabs kyis ston te/ thabs des lta ba ngan pa dang / byed pa dang / smon lam ngan pa'i bsam pa dang / skyabs ngan pa dang / ngan par 'jug pa'i sems las myur du thar bar byed do/</text></item>
<item><p>288a1</p><section>mdo sde</section><text>ci nas kyang de'i lus dang / ngag dang / yid kyi sbyor ba drang por 'gyur ba dang / smon lam drang po dang / dge ba'i bshes gnyen drang po dang / bsten par 'gyur ba dang / myur du dri mi zhim pa dang /</text></item>
<item><p>288a2</p><section>mdo sde</section><text>nyon mongs pa dang / sdig pa'i lta ba las yongs su thar bar 'gyur ba dang / de dag gi ngan song du 'gro ba'i sdig pa'i lam thams cad smon lam gyi dbang dang / legs par spyad pa'i las kyis myur du byang bar 'gyur ba dang /</text></item>
<item><p>288a3</p><section>mdo sde</section><text>de dag myur du bdag gi sems la dbang thob par 'gyur ba dang / zab mo'i bzod pa la gnas par 'gyur ba'i thabs ston to/ /gang yang sems can lus la nad sna tshogs kyis gzir ba dang / gang yang sems g.yengs</text></item>
<item><p>288a4</p><section>mdo sde</section><text>pa dang / gang dag gi mig gi bar chad byas pa dang / lce bcings pa dang / gang dag gi yan lag gang yang rung ba zhig nyams par gyur na/ gal te de dag gi nad rab tu zhi bar bya ba dang / nad med pa thob par</text></item>
<item><p>288a5</p><section>mdo sde</section><text>bya ba'i phyir snying thag pa nas/ byang chub sems dpa' sems dpa' chen po nam mkha'i snying po'i ming nas rjod par byed cing a ga ru dang / rgya spos kyis bdugs nas skyes bu dam pa nam mkha'i</text></item>
<item><p>288a6</p><section>mdo sde</section><text>snying po la phyag 'tshal nas/ rigs kyi bu de ni de dag gi rmyi lam na bram ze'i gzugs kyi mdun du 'dug gam/ brgya byin gyi gzugs sam/ dpal gyi gzugs</text></item>
<item><p>288a7</p><section>mdo sde</section><text>sam/ dbyangs can gyi gzugs sam/ rgyal rigs kyi gzugs sam/ blon po'i gzugs sam/ dpa' bo'i gzugs sam/ sman pa'i gzugs sam/ pha'i gzugs sam/ ma'i</text></item>
<item><p>288a8</p><section>mdo sde</section><text>gzugs sam/ khye'u yi gzugs sam/ bu mo'i gzugs kyis rmi lam na nad pa'i mdun du 'dug ste/ de'i nad zhi bar bya ba'i phyir sman dang yo byad du gyur pa thams cad de bzhin du ston cing nad pa'i</text></item>
<item><p>288b1</p><section>mdo sde</section><text>sbyor ba gcig gis nad thams cad zhi bar 'gyur ro/ /de bzhin du gang zhal ta dang / longs spyod 'dod pa dang / gang kha ton dang thos par 'dod pa dang / gang dben par 'dod pa dang / gang bsam</text></item>
<item><p>288b2</p><section>mdo sde</section><text>gtan la bsam gtan byed pa dang / shes rab 'dod pa dang / gang yang grags par 'dod pa dang / gang bzo sbyong bar 'dod pa dang / gang dbang phyug 'dod pa dang / gang gzugs 'dod pa dang /</text></item>
<item><p>288b3</p><section>mdo sde</section><text>gang nor 'dod pa dang / gang dam pa 'dod pa dang / gang rigs 'dod pa dang / gang bu 'dod pa dang / gang g.yog 'dod pa dang / gang yon tan 'dod pa dang / gang sbyin pa 'dod pa dang / gang tshul</text></item>
<item><p>288b4</p><section>mdo sde</section><text>khrims 'dod pa nas/ gang shes rab kyi bar du 'dod pa dang / gang tshig 'jam po 'dod pa dang / gang sems can rnams dang 'thun par 'dod pa dang / gang sdig pa las thar bar bya bar 'dod pa dang /</text></item>
<item><p>288b5</p><section>mdo sde</section><text>gang sbyin pa la gzhog par 'dod pa nas/ shes rab la gzhog pa'i bar du 'dod pa dang / tshe ring bar 'dod pa dang / longs spyod 'dod pa dang mi 'bral bar 'dod pa dang / sems can ser sna can rnams gtong ba la</text></item>
<item><p>288b6</p><section>mdo sde</section><text>gzhog par 'dod pa dang / tshul khrims 'chal pa dag tshul khrims la gzhog par 'dod pa dang / le lo can dag brtson 'grus la gzhog par 'dod na/ de dag la rigs kyi bu 'di ni thabs ston par byed</text></item>
<item><p>288b7</p><section>mdo sde</section><text>do/ /gang snying rje chen po dang ma bral zhing bdag la lta zhing sems can thams cad la btang snyoms su byed la/ bdag gis thabs gang gis sems can 'di dag bla na med pa yang dag par rdzogs pa'i byang chub la sems</text></item>
<item><p>288b8</p><section>mdo sde</section><text>gzhag pa dang / thabs mkhas pa la dgod pa dang / tshangs pa'i gnas bzhi nas snying rje chen po'i bar la dgod par bya snyam du sems pa des byang chub sems dpa' nam mkha'i snying po la phyag bya'o/ /</text></item>
<item><p>289a1</p><section>mdo sde</section><text>dgon pa 'am/ dbye 'am/ bla gab med par a ga ru dang / rgya spos dang / dus kyi rjes su 'brang bas bdug par bya'o/ /thal mo sbyar te phyogs mtshams kun du yan lag lngas phyag 'tshal nas sngags kyi tshig</text></item>
<item><p>289a2</p><section>mdo sde</section><text>'di bzlas par bya'o/ /tad+ya thA/ su mri sha /su mri sha /kA ru Ni ka /tsa ra tsa ra/ bi tsa ra/ sa~M tsa ra/ kA ru Ni ka /mu ra mu ra/ be ga d+ha ri/ ma tsa me/ b+hu dza bA da/ kA ru Ni kA/ tsi na ta ma Ni pU rA ya/ kA ru Ni</text></item>
<item><p>289a3</p><section>mdo sde</section><text>ka /sarba sha mes+tha pA ya/ a dz+nyA d+hA ri/ s+phu gung s+phu gung / ru ti bi be ka gung driSh+Ti bi be ka gung / pU ra ya kA ru Ni ka / pU rA yan tu ma ma/ a sha sarba pa na tha tsa/ a sho ka ga ti swA hA/ sngags 'di lan du mar</text></item>
<item><p>289a4</p><section>mdo sde</section><text>bzlas te nyal bar bya'o/ /rigs kyi bu de ni de la mi'i gzugs sam/ ri dgas kyi gzugs sam/ bya'i gzugs sam/ bdag nyid du ston pa'am/ de'i bsod nams kyi skal pa ji lta bu de 'dra ba'i</text></item>
<item><p>289a5</p><section>mdo sde</section><text>gzugs sam/ tshig gis de la tshul gcig pa de 'dra ba'i thabs ston par byed de/ thabs gcig po des sems can khrag khrig brgya phrag stong du ma dag yongs su smin par byed nus so/ /gang theg pa la mi gnas pa</text></item>
<item><p>289a6</p><section>mdo sde</section><text>dang / gang nyan thos kyi theg pa la gnas pa dang / rang sangs rgyas kyi theg pa la gnas pa'i sems can dag des thang cig yud tsam dang ldan pa'i shes rab dang thabs chung zad kyis kyang bla na med pa'i theg pa chen po la phyir mi</text></item>
<item><p>289a7</p><section>mdo sde</section><text>ldog par gzhog /ting nge 'dzin dang / gzungs dang / bzod pa sna tshogs dang / sa bcu la gzhog pa'i bar du nus te/ de ltar byang chub sems dpa' sems dpa' chen po nam mkha'i snying po de ni thabs dang /</text></item>
<item><p>289a8</p><section>mdo sde</section><text>ye shes dang / snying rje chen po bsam gyis mi khyab pa dang ldan no/ /rigs kyi bu nam mkha'i tshad ni la las gzung nus kyi/ rigs kyi bu de'i thabs dang / ye shes dang / byams pa chen po dang / snying rje chen po dang /</text></item>
<item><p>289b1</p><section>mdo sde</section><text>ting nge 'dzin gyi stobs bskyed pa dang / sems can yongs su smin par byed pa'i tshad gzung bar ni mi nus te/ de ltar byang chub sems dpa' sems dpa' chen po nam mkha'i snying po de ni yon tan bsam gyis mi khyab pa dang ldan no/ /</text></item>
<item><p>289b2</p><section>mdo sde</section><text>rigs kyi bu sems can gang g.yo med pa/ sgyu med pa/ yang dag pa'i nan tan dang ldan pa/ lta ba drang po dang ldan pa gzhan mi smod pa/ bdag mi stod pa/ phrag dog dang ser sna spangs pa/ tshul 'chos pa med pa/ lhag pa'i</text></item>
<item><p>289b3</p><section>mdo sde</section><text>bsam pa dang ldan pa de dag la ni rigs kyi bu 'di snying brtse bar byed de/ thabs dang / ye shes dang / brtson 'grus dang / rtul ba'i thabs kyang ston cing sems can de thabs dang / ye shes dang / brtson 'grus dang /</text></item>
<item><p>289b4</p><section>mdo sde</section><text>rtul ba des de 'dra ba'i sdug bsngal las yongs su thar pa dang / bla na med pa yang dag par rdzogs pa'i byang chub tu sems skye bar byed do/ /dge ba'i rtsa ba thams cad kyang byang chub tu bsngo bar byed de/ bla na med pa yang dag par rdzogs</text></item>
<item><p>289b5</p><section>mdo sde</section><text>pa'i byang chub las kyang phyir mi ldog par 'gyur ro/ /mthu dang / brtson 'grus dang / rtul ba chen po des pha rol tu phyin pa drug yongs su rdzogs par bya ba'i phyir spro ba dang / rtul ba chen por 'gyur/ myur du bla na med pa</text></item>
<item><p>289b6</p><section>mdo sde</section><text>yang dag par rdzogs pa'i byang chub mngon par rdzogs par 'tshang rgya bar 'gyur te/ de ltar byang chub sems dpa' sems dpa' chen po nam mkha'i snying po de ni yon tan gyi chos dang rtul pa</text></item>
<item><p>289b7</p><section>mdo sde</section><text>bsam gyis mi khyab pa dang ldan pa sems can thams cad yongs su smin par byed pa'o/ /de nas bcom ldan 'das la byang chub sems dpa' byams pas 'di skad ces gsol to/ /bcom ldan 'das</text></item>
<item><p>289b8</p><section>mdo sde</section><text>rigs kyi bu 'di ci'i slad du yan lag gi dam pa mgo bo la yid bzhin gyi nor bu rin po che 'chang zhing de shin du lham me/ lhang nger gda' la/ byang chub sems dpa' gzhan dag la de ltar ma lags/ bcom ldan 'das</text></item>
<item><p>290a1</p><section>mdo sde</section><text>kyis bka' stsal pa/ rigs kyi bu byang chub sems dpa' sems dpa' chen po nam mkha'i snying po 'di ni snying rje chen po dang ldan pa/ sems can la phan pa'i phyir zhugs pa/ sdug bsngal chen po las</text></item>
<item><p>290a2</p><section>mdo sde</section><text>thar bar byed pa ste/ sems can gang dag ltung ba'i rtsa ba byung ba/ ngan song du 'gro ba/ dge ba'i rtsa ba thams cad sprug par byed pa/ 'jig par byed pa'i sems can de dag la rigs kyi bu 'di ni sman du gyur pa'o/ /ma rig</text></item>
<item><p>290a3</p><section>mdo sde</section><text>pa'i mun pa mun nag dang / lta ba ngan pa'i sdug bsngal bar gyur pa rnams la ni 'di nyi ma dang mtshungs pa'o/ /ltung ba'i rtsa ba 'chags su 'jug pa'o/ /de dag gi snying la the tshom yod pa dang 'bral bar byed pa'o/ /</text></item>
<item><p>290a4</p><section>mdo sde</section><text>gang dag gi snying gi snod chag par gyur pa/ ltung bar gyur pa phas pham pa'i sems can dge ba'i chos thams cad zhig par gyur pa/ ngan song du 'gro ba/ mgon med pa/ rten med pa/ mkhas pa thams cad kyis spangs pa rnams</text></item>
<item><p>290a5</p><section>mdo sde</section><text>la ni rigs kyi bu 'di khar ba dang mtshungs pa'o/ /lam ston pa'o/ /sdig pa thams cad dang / dri mi zhim pa thams cad ston par byed pa 'khru bar byed pa'o/ /'gro ba ngan pa'i lam las zlog par byed pa'o/ /</text></item>
<item><p>290a6</p><section>mdo sde</section><text>shing rta dang mtshungs pa'o/ /mtho ris dang thar pa la 'jog par byed pa'o/ /rigs kyi bu 'di ni sems can gang dag sems shin du 'dod par 'jug pa dang / gang dag shin du khro ba dang / gnod sems dang / gnong ba</text></item>
<item><p>290a7</p><section>mdo sde</section><text>'chab pa dang / ser snas sems 'khrugs par gyur pa dang / gang dag shin du gti mug gis mun par song ba dang / rgyu med par smra ba dang / 'jig rten pha rol gyis mi 'jigs par lta ba dang / gang dag nor</text></item>
<item><p>290a8</p><section>mdo sde</section><text>sogs pas chog mi shes pa dang / gang dag mi dge ba'i chos bcu'i bar dang rtag tu shin du ldan pa'i sems can de dag gi ngan song gi sgo gcod par byed pa nas shing rta dang mtshungs pa'i bar du yin te/ sems can</text></item>
<item><p>290b1</p><section>mdo sde</section><text>rnams mtho ris dang thar pa la gzhog par byed pa'o/ /de bas na de bzhin gshegs pa dgra bcom pa yang dag par rdzogs pa'i sangs rgyas rnams ma gtogs par rigs kyi bu 'di ni lha dang bcas pa'i 'jig rten gyis mchod</text></item>
<item><p>290b2</p><section>mdo sde</section><text>par bya ba yin no/ /byang chub sems dpa' byams pas gsol pa/ bcom ldan 'das ltung ba'i rtsa ba gang dang ldan na sems can rnams dge ba'i rtsa ba sprug par bgyid cing ngan song du mchi bar 'gyur ba dang / ltung</text></item>
<item><p>290b3</p><section>mdo sde</section><text>ba'i dngos por 'gyur zhing lha dang mi'i bde ba thams cad las pham pa de la rigs kyi bu 'di mtho ris dang thar pa'i bde bas tshim par bgyid pa'i ltung ba'i rtsa ba de dag gang lags/ bcom ldan 'das kyis bka' stsal pa/</text></item>
<item><p>290b4</p><section>mdo sde</section><text>rigs kyi bu rgyal rigs rgyal thabs spyi bo nas dbang bskur ba'i ltung ba'i rtsa ba ni lnga ste/ ltung ba'i rtsa ba de dang ldan na rgyal rigs rgyal thabs spyi bo nas dbang bskur ba'i sngon gyi dge ba'i rtsa ba thams cad sprug par 'gyur/</text></item>
<item><p>290b5</p><section>mdo sde</section><text>ltung ba'i dngos por 'gyur/ lha dang mi'i bde ba thams cad las phas pham par 'gyur/ ngan song du 'gro bar 'gyur ro/ /lnga gang zhe na/ rigs kyi bu rgyal rigs rgyal thabs spyi bo nas dbang bskur ba mchod rten gyi rdzas 'phrog</text></item>
<item><p>290b6</p><section>mdo sde</section><text>par byed/ dge 'dun gyi'am phyogs bzhi'i dge 'dun la phul ba 'phrog par byed dam/ 'phrog tu 'jug par byed pa 'di ni ltung ba'i rtsa ba dang po'o/ /gang yang chos spong bar byed de/ nyan thos kyi nges par 'byung ba bshad</text></item>
<item><p>290b7</p><section>mdo sde</section><text>pa'am/ rang sangs rgyas kyi nges par 'byung ba bshad pa'am/ theg pa chen po'i nges par 'byung ba bshad pa spong bar byed/ 'gog par byed/ sbed par byed pa 'di ni ltung ba'i rtsa ba gnyis pa'o/ /gang yang nga'i phyir</text></item>
<item><p>290b8</p><section>mdo sde</section><text>skra dang kha spu bregs nas/ gos ngur smrig bgos pa bslab pa 'dzin kyang rung / bslab pa mi 'dzin kyang rung / tshul khrims 'chal kyang rung / tshul khrims dang ldan yang rung ste/ de'i gos ngur smrig dag 'phrog cing</text></item>
<item><p>291a1</p><section>mdo sde</section><text>khyim par byed dam/ lus la chad pas gcod par byed dam/ btson rar 'jug par byed/ srog dang 'bral bar byed pa 'di ni ltung ba'i rtsa ba gsum pa'o/ /yang rgyal rigs gang gis ched du</text></item>
<item><p>291a2</p><section>mdo sde</section><text>bsams te ma'i srog gcod/ pha dang bcom ldan 'das kyi nyan thos dgra bcom pa'i srog gcod par byed/ dge 'dun 'dus pa 'byed par byed/ ched du bsams nas de bzhin gshegs pa dgra bcom pa yang dag par</text></item>
<item><p>291a3</p><section>mdo sde</section><text>rdzogs pa'i sangs rgyas la ngan sems kyis khrag 'byin par byed na/ mtshams med pa'i las lnga po 'di dag las las gang yang rung ba zhig 'byung bar byed pa 'di ni ltung ba'i rtsa ba bzhi pa'o/ /yang rgyal rigs gang rgyu</text></item>
<item><p>291a4</p><section>mdo sde</section><text>med par smra bar 'gyur/ 'jig rten pha rol yal bar 'dor bar byed/ mi dge ba'i las kyi lam bcu blangs shing 'jug par byed/ sems can mang po gzhan dag kyang mi dge ba'i las kyi lam bcu yang dag par 'dzin du 'jug /</text></item>
<item><p>291a5</p><section>mdo sde</section><text>'dul bar byed/ 'jug par byed/ 'jog par byed pa 'di ni ltung ba'i rtsa ba lnga pa ste/ rigs kyi bu gang yang rgyal rigs rgyal thabs spyi bo nas dbang bskur ba la ltung ba'i rtsa ba 'di lnga las ltung ba'i rtsa ba gang yang rung ba zhig byung</text></item>
<item><p>291a6</p><section>mdo sde</section><text>na/ rgyal rigs rgyal thabs spyi bo nas dbang bskur ba de sngon dge ba'i rtsa ba bskyed pa de thams cad sprugs par 'gyur/ ltung ba'i dngos por 'gyur zhing / lha dang mi'i bde ba thams cad las pham par 'gyur/ ngan song</text></item>
<item><p>291a7</p><section>mdo sde</section><text>du 'gro bar 'gyur te/ byang chub sems dpa' nam mkha'i snying po kla klo'i yul de lta bu gzhan dag tu skye zhing 'byung bar ston te/ la lar ni dge sbyong gi gzugs dang / cha lugs dang / spyod lam dang / la lar</text></item>
<item><p>291a8</p><section>mdo sde</section><text>ni bram ze'i gzugs dang / cha lugs dang / spyod lam ston to/ /gang dang gang gis bdag gi skye ba 'byung bar ston pa de dang de dag tu rgyal rigs de 'dra ba dag la chos 'chad par byed de/ sngon ma byung ba sngan chad ma</text></item>
<item><p>291b1</p><section>mdo sde</section><text>byung ba/ thams cad mkhyen pa'i bshad pa zab mo zab pa'i mdo sde dang / gzungs dang / bzod pa dang / sa dag 'chad par byed/ ston par byed de/ de'i phyir rgyal rigs rgyal thabs spyi bo nas dbang bskur ba de sngon gyi sdig</text></item>
<item><p>291b2</p><section>mdo sde</section><text>pa mi dge ba'i las la ngo tsha bar byed/ dmod par byed/ 'chags par byed/ gtong bar byed/ spong bar byed cing / de sbyin pa dang / dul ba dang / sdom pa dang / rtul ba'i spro ba chen po la gnas shing mtho ris la gzhol</text></item>
<item><p>291b3</p><section>mdo sde</section><text>bar 'gyur ro/ /byams pa blon po'i ltung ba'i rtsa ba yang lnga ste/ lnga gang zhe na/ gang yang blon po mchod rten gyi rdzas 'phrog par byed dam/ phyogs bzhi'i dge 'dun gyi rdzas 'phrog par byed pa 'di ni ltung ba'i rtsa</text></item>
<item><p>291b4</p><section>mdo sde</section><text>ba dang po'o/ /gang yang grong 'joms par byed pa dang / ljongs 'joms pa dang / grong khyer 'joms par byed pa 'di ni ltung ba'i rtsa ba gnyis pa'o/ /yang blon po gang chos spong bar byed de/ nyan thos kyi nges par 'byung</text></item>
<item><p>291b5</p><section>mdo sde</section><text>ba bshad pa'am/ rang sangs rgyas kyi nges par 'byung ba bshad pa'am/ thams cad mkhyen pa'i nges par 'byung ba bshad pa spong bar byed/ 'gog par byed/ sbed par byed pa 'di ni ltung ba'i rtsa ba gsum pa'o/ /</text></item>
<item><p>291b6</p><section>mdo sde</section><text>yang blon po gang bcom ldan 'das kyi phyir rab tu byung ba la gtse bar byed na/ bslab pa 'dzin kyang rung / mi 'dzin kyang rung / tshul khrims dang ldan yang rung / mi ldan yang rung ste de dag gi gos ngur smrig dag</text></item>
<item><p>291b7</p><section>mdo sde</section><text>'phrog par byed/ khyim par byed dam/ lus la chad pas gcod dam/ btson rar 'jug par byed dam/ srog gcod par byed pa 'di ni blon po'i ltung ba'i rtsa ba bzhi pa'o/ /yang blon po gang mtshams med pa</text></item>
<item><p>291b8</p><section>mdo sde</section><text>lnga las mtshams med pa gang yang rung ba'i las byed cing sogs pa 'di ni ltung ba'i rtsa ba lnga pa ste/ rigs kyi bu blon po gang la ltung ba'i rtsa ba lnga po 'di dag las ltung ba'i rtsa ba gang yang rung ba zhig byung na/ blon po de</text></item>
<item><p>292a1</p><section>mdo sde</section><text>sngon dge ba'i rtsa ba bskyed pa thams cad sprugs par 'gyur/ ltung ba'i dngos por 'gyur/ lha dang mi'i bde ba thams cad las phas pham par 'gyur/ sems can dmyal ba la gzhol bar 'gyur te/ de dag gi</text></item>
<item><p>292a2</p><section>mdo sde</section><text>don gyi phyir byang chub sems dpa' nam mkha'i snying po kla klo'i yul de lta bu gzhan dag tu gnas shing skye ba 'byung ba yang ston te la lar ni dge sbyong gi gzugs dang / cha lugs dang / spyod lam gyis sems can rnams la chos</text></item>
<item><p>292a3</p><section>mdo sde</section><text>'chad/ la lar ni bu mo'i bar gyi gzugs kyis chos 'chad de/ gang dang gang dag tu skye bar 'byung bar ston pa de dang de dag tu yang blon po de dag la chos 'chad de sngon ma byung ba/ sngan chad ma byung ba/ thams cad</text></item>
<item><p>292a4</p><section>mdo sde</section><text>mkhyen pas bshad pa/ zab mo zab pa'i mdo sde dang / gzungs dang / bzod pa dang / sa dag 'chad par byed/ ston par byed de/ de'i phyir blon po de sngon byas pa'i mi dge ba'i sdig pa'i las la ngo tsha bar byed/ smod par</text></item>
<item><p>292a5</p><section>mdo sde</section><text>byed/ las kyi sgrib pa de yang 'chags par byed/ gtong bar byed/ spong bar byed do/ /de sbyin pa dang / dul ba dang / sdom pa la rtul ba'i nan tan la gnas shing mtho ris la gzhol bar 'gyur ro/ /rigs kyi bu</text></item>
<item><p>292a6</p><section>mdo sde</section><text>nyan thos rnams kyi ltung ba'i rtsa ba ni lnga'o/ /lnga gang zhe na/ srog gcod pa dang / ma byin par len pa dang / mi tshangs par spyod pa dang / brdzun du smra ba dang / gang de bzhin gshegs pa'i sku 'joms zhing khrag</text></item>
<item><p>292a7</p><section>mdo sde</section><text>'byin par byed pa ste/ lnga po de dag go/ /gang nga'i nyan thos ltung ba'i rtsa ba lnga po de dag las ltung ba'i rtsa ba gang yang rung ba zhig byung na/ rtag tu ji ltar bshad pa bzhin du de dag gi don gyi phyir byang chub sems dpa'</text></item>
<item><p>292a8</p><section>mdo sde</section><text>nam mkha'i snying po de lta bu'i yul gzhan dag tu skye ba 'byung bar ston cing la lar ni dge sbyong gi gzugs dang / cha lugs dang / spyod lam gyis 'chad de/ snga ma bzhin gyi bar du mtho ris la gzhol bar 'gyur ro/ /</text></item>
<item><p>292b1</p><section>mdo sde</section><text>theg pa chen po la yang dag par zhugs pa'i rigs kyi bu las dang po pa dag gi ltung ba'i rtsa ba ni brgyad de/ ltung ba'i rtsa ba de dag gis 'khrul par gyur pa theg pa chen po la yang dag par zhugs pa las dang po pa dag ni sngon dge ba'i rtsa</text></item>
<item><p>292b2</p><section>mdo sde</section><text>ba bskyed pa thams cad sprugs par 'gyur/ ltung ba'i dngos por 'gyur zhing lha dang / mi dang theg pa chen po'i bde ba las pham par 'gyur/ ngan song du 'gro bar 'gyur/ dge ba'i bshes gnyen dang 'bral zhing 'khor ba na yun ring du</text></item>
<item><p>292b3</p><section>mdo sde</section><text>gnas par 'gyur ro/ /brgyad gang zhe na/ sems can gang dag sngon ngan par spyad pa'i rgyus nyon mongs pa snyigs ma lnga dang ldan pa'i 'jig rten gyi khams 'dir skyes nas de dag dge ba'i rtsa ba chung ngu dang ldan pa las dge ba'i bshes</text></item>
<item><p>292b4</p><section>mdo sde</section><text>gnyen la brten te/ theg pa chen po shin tu zab pa 'di nyan cing rigs kyi bu de dag blo chung ngu zin gyis kyang bla na med pa yang dag par rdzogs pa'i byang chub tu sems bskyed do/ /de dag gi nang nas byang chub sems dpa' las</text></item>
<item><p>292b5</p><section>mdo sde</section><text>dang po pa shin tu zab pa'i stong pa dang ldan pa'i mdo sde 'di nyan par byed/ lung sbyin par byed/ klog par byed de/ de dag ji ltar thos pa dang / de dag ji ltar kun chub pa bzhin du sems can gzhan sngon gyi blo dang 'dra ba dag gi mdun</text></item>
<item><p>292b6</p><section>mdo sde</section><text>du don dang bcas/ tshig 'bru dang bcas par rgya cher dran par byed/ ston par byed pa dang / dka' ba ma byas pa'i byis pa so so'i skye bo de dag thos nas 'jigs par 'gyur/ dngangs par 'gyur/ skrag par 'gyur te/ skrag pas</text></item>
<item><p>292b7</p><section>mdo sde</section><text>bla na med pa yang dag par rdzogs pa'i byang chub las ldog cing nyan thos kyi theg pa la sems smon par 'gyur ba de ni byang chub sems dpa' las dang po pa'i ltung ba'i rtsa ba dang po ste/ rigs kyi bu ltung ba'i rtsa ba des dge ba'i rtsa</text></item>
<item><p>292b8</p><section>mdo sde</section><text>ba sngon bskyed pa thams cad sprugs par 'gyur/ ltung ba'i dngos por 'gyur/ mtho ris dang thar pa'i bde ba las phas pham par 'gyur/ de'i byang chub kyi sems bslus shing ngan song du 'gro bar 'gyur ro/ /de bas na 'di lta</text></item>
<item><p>293a1</p><section>mdo sde</section><text>ste/ dper na rgya mtsho chen po bags kyis gzhol ba de bzhin du byang chub sems dpa' sems can pha rol dang / gang zag pha rol gyi bsam pa dang / bag la nyal thog mar shes par bya ste/ byang chub</text></item>
<item><p>293a2</p><section>mdo sde</section><text>sems dpa' rnams kyi bsam pa ji lta ba bzhin du rims kyis chos bshad par bya'o/ /byang chub sems dpa' nam mkha'i snying po yang de dag gi phyir de lta bu'i yul gzhan dag tu skye zhing 'byung bar ston te/ de'i phyir byang</text></item>
<item><p>293a3</p><section>mdo sde</section><text>chub sems dpa' las dang po pa de lta bu'i ltung ba'i rtsa ba byung bar gyur la ngan song gis 'jigs skrag nas/ de dag gal te byang chub sems dpa' nam mkha'i snying po'i ming thos nas ltung ba de dag bshags pa'i phyir mthong bar 'dod</text></item>
<item><p>293a4</p><section>mdo sde</section><text>na/ des tho rangs kyi thun la a ga ru 'am/ rgya spos sam/ bdug pas bdugs nas thal mo sbyar te byang chub sems dpa' nam mkha'i snying po'i ming brjod par bya'o/ /de'i skal ba ji lta ba bzhin du rigs kyi bu des sems can de</text></item>
<item><p>293a5</p><section>mdo sde</section><text>mthong nas de ltar 'di lta bu'i gzugs su ston te/ la la'i mdun du ni tha mal par 'dug ste chos 'chad do/ /la la'i mdun du ni bram ze'i gzugs kyis/ la la'i mdun du ni bu mo'i gzugs kyi bar du 'dug ste/ byang chub</text></item>
<item><p>293a6</p><section>mdo sde</section><text>sems dpa' las dang po pa de'i ltung ba'i rtsa ba ji ltar byung ba de dag 'chags su 'jug go/ /bla na med pa theg pa chen po'i spyod pa zab pa thabs mkhas pa yang de la ston par byed do/ /ting nge 'dzin dang / bzod pa dang /</text></item>
<item><p>293a7</p><section>mdo sde</section><text>gzungs dang / sa'i bar du yang 'jog par byed do/ /de'i phyir ngan song thams cad las yongs su thar cing bla na med pa yang dag par rdzogs pa'i byang chub las kyang phyir mi ldog par 'gyur te/ de pha rol du phyin pa drug la rdo rje</text></item>
<item><p>293a8</p><section>mdo sde</section><text>bzhin du mthu che zhing rtul ba brtan par 'gyur/ myur du bla na med pa yang dag par rdzogs pa'i byang chub mngon par rdzogs par 'tshang rgya bar yang 'gyur ro/ /gal te des bdag nyid mdun du mngon sum du ma bstan na byang</text></item>
<item><p>293b1</p><section>mdo sde</section><text>chub sems dpa' des skya reng 'byung ba'i dus kyi tshe langs te/ skya reng la gsol ba gdab par bya ste/ 'di skad du brjod par bya'o/ /skya reng skya reng thugs rje chen po dang ldan pa/ skya reng khyod 'dzam bu'i gling 'dir shar ma thag tu</text></item>
<item><p>293b2</p><section>mdo sde</section><text>bdag la thugs rjes dgab par mdzod cig /nam mkha'i snying po thugs rje chen po la bdag gi tshig gis gsungs te/ ci nas kyang de dag gi rmi lam du ston cing de'i slad du bdag ltung ba'i rtsa ba 'chags par 'gyur ba dang /</text></item>
<item><p>293b3</p><section>mdo sde</section><text>'phags pa'i theg pa chen po las thabs dang ldan pa'i ye shes kyi mig chen po thob par 'gyur bar mdzod ces byas te/ des de'i tshe mal du gnyid log par bya'o/ /skya reng shar ma thag tu yang byang chub sems dpa'</text></item>
<item><p>293b4</p><section>mdo sde</section><text>nam mkha'i snying po byang chub sems dpa' las dang po pa ltung ba byung ba de'i rmi lam du ston par byed de/ ye shes kyi thabs chen pos de'i ltung ba'i rtsa ba yang 'chags su 'jug go/ /thabs dang ldan pa'i ye shes</text></item>
<item><p>293b5</p><section>mdo sde</section><text>kyang ston par byed de/ de'i phyir byang chub sems dpa' las dang po pa de de nyid du byang chub kyi sems mi brjed pa zhes bya ba'i ting nge 'dzin 'thob par 'gyur ro/ /theg pa chen po la yang shin tu gnas par 'gyur/ pha rol</text></item>
<item><p>293b6</p><section>mdo sde</section><text>tu phyin pa drug kyang myur du yongs su rdzogs par 'gyur ro/ /gzhan yang byang chub sems dpa' las dang po pa dag la la zhig la khyod kyis pha rol du phyin pa drug la spyod mi nus/ khyod bla na med pa yang dag par rdzogs pa'i byang chub</text></item>
<item><p>293b7</p><section>mdo sde</section><text>mngon par rdzogs par 'tshang rgya bar mi nus kyis/ khyod myur du nyan thos kyi theg pa 'am/ rang sangs rgyas kyi theg pa la sems bskyed cig dang / de'i phyir khyod myur du 'khor ba las nges par 'byung bar 'gyur ro zhes ji ltar</text></item>
<item><p>293b8</p><section>mdo sde</section><text>sngar bshad pa'i bar du de skad zer na de ni byang chub sems dpa' las dang po pa'i ltung ba'i rtsa ba gnyis pa'o/ /gzhan yang byang chub sems dpa' las dang po pa la la zhig la kye khyod kyi so sor thar pa'i 'dul ba dang /</text></item>
<item><p>294a1</p><section>mdo sde</section><text>tshul khrims dang / legs par spyad pas ci zhig bya/ khyod myur du bla na med pa yang dag par rdzogs pa'i byang chub tu sems bskyed cing / theg pa chen po lhogs shig /de'i phyir nyon mongs pa'i rkyen</text></item>
<item><p>294a2</p><section>mdo sde</section><text>gyis khyod kyi lus dang / ngag dang / yid kyis mi dge ba'i las gang chung zad bsgrubs pa de dag de'i phyir dag cing rnam par smin par 'gyur ba med do zhes ji ltar sngar bshad pa bzhin gyi bar du de skad zer na/ de ni byang chub</text></item>
<item><p>294a3</p><section>mdo sde</section><text>sems dpa' las dang po pa'i ltung ba'i rtsa ba gsum pa'o/ /gzhan yang rigs kyi bu byang chub sems dpa' las dang po pa la la zhig la/ rigs kyi bu khyod kyis nyan thos kyi theg pa'i gtam spongs shig /</text></item>
<item><p>294a4</p><section>mdo sde</section><text>ma nyan cig /ma klog cig /gzhan la ma ston cig /rigs kyi bu khyod kyis nyan thos kyi theg pa'i gtam spong bar gyis shig /khyod ni de'i phyir 'bras bu chen po 'thob par mi 'gyur ro/ /khyod ni de'i phyir nyon mongs</text></item>
<item><p>294a5</p><section>mdo sde</section><text>pa rnams mthar 'byin par byed mi nus kyis/ khyod theg pa chen po'i gtam la dad par gyis shig /theg pa chen po nyon cig /khyod theg pa chen po lhogs shig /gzhan la ston cig dang / de'i phyir khyod ngan 'gro</text></item>
<item><p>294a6</p><section>mdo sde</section><text>dang / ngan song gi lam thams cad du 'gro bar mi 'gyur zhing / myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro zhes de skad smras nas/ gal te de de'i tshig</text></item>
<item><p>294a7</p><section>mdo sde</section><text>bzhin du byed cing lta ba'i rnam pa de lta bu len par byed na gnyi ga yang ltung ba'i rtsa bar 'gyur te/ 'di ni byang chub sems dpa' las dang po pa'i ltung ba'i rtsa ba bzhi pa'o/ /gzhan yang byang chub sems dpa' las</text></item>
<item><p>294a8</p><section>mdo sde</section><text>dang po ba dag lce gnyis par 'gyur te/ gzhan du sems la gzhan du ston cing theg pa chen po 'di yang sgra grags pa dang / tshigs su bcad pa dang / rnyed pa dang / bkur sti'i phyir 'don par byed/ kha ton byed/</text></item>
<item><p>294b1</p><section>mdo sde</section><text>'dzin par byed/ klog par byed/ 'chad par byed/ pha rol la yang thos pa tsam ston par byed cing bdag ni theg pa chen po pa yin gyi/ gzhan ni ma yin no zhes de skad zer zhing rnyed pa dang bkur sti'i phyir gzhan la phrag dog</text></item>
<item><p>294b2</p><section>mdo sde</section><text>tu byed la/ pha rol gang las nye bar spyod pa dang yongs su spyod pa thob par 'gyur ba la de'i rkyen gyis de dag 'khrug par 'gyur/ de dag gi ming brjod par byas te smod par byed/ brnyas par byed/ ngan du rjod par byed/ bdag bstod par</text></item>
<item><p>294b3</p><section>mdo sde</section><text>byed cing de dag phrag dog gi rgyus bdag mi'i chos bla ma dang ldan par 'chad par byed de/ de'i phyir dngos po des lhung bar 'gyur/ theg pa chen po'i bde ba las phas pham par gyur nas de'i phyir yang theg pa chen po las lci ba chen po'i ltung ba 'byung bar</text></item>
<item><p>294b4</p><section>mdo sde</section><text>'gyur te/ de'i phyir ngan song du 'gro bar 'gyur ro/ /dper na mi la la zhig rin po che'i gling du 'gro 'dod de/ rgya mtsho chen por gru las song ba las rgya mtsho chen por gru nyid zhig par gyur pa de bzhin du/ byang chub sems dpa' las dang po</text></item>
<item><p>294b5</p><section>mdo sde</section><text>yang theg pa chen po'i rgya mtsho rgal bar 'dod pa las phrag dog gi phyir brdzun du smras nas de'i rkyen gyis de dag dad pa'i gru zhig cing shes rab kyi srog dang bral ba 'thob par 'gyur ro/ /de lta bas na byang chub sems dpa' las</text></item>
<item><p>294b6</p><section>mdo sde</section><text>dang po pa phrag dog gi phyir brdzun du smras pa'i rkyen gyis ltung ba lci ba chen po 'byung bar 'gyur te/ de ni byang chub sems dpa' las dang po pa'i ltung ba'i rtsa ba lnga pa'o/ /gzhan yang rigs kyi bu ma 'ongs pa'i dus na las dang po pa'i byang</text></item>
<item><p>294b7</p><section>mdo sde</section><text>chub sems dpa' khyim pa'am/ rab tu byung ba dag zab pa nyid la stong pa nyid dang ldan pa'i mdo sde gzungs dang / bzod pa dang / ting nge 'dzin dang / sas brgyan pa'i skyes bu rig pa chen po dang ldan pa/ tshegs chung ba'i byang</text></item>
<item><p>294b8</p><section>mdo sde</section><text>chub sems dpa' rnams kyi spyod yul gyi theg pa chen po'i mdo sde de klog par byed/ 'don par byed/ kha ton byed/ bklags nas gzhan la rgya cher ston par byed/ de bdag gis chos 'di dag rang gis blos rtogs nas nga snying rje ba'i phyir de ltar khyod la</text></item>
<item><p>295a1</p><section>mdo sde</section><text>ston gyis/ khyod kyis ci nas kyang chos zab mo 'di la mngon sum du 'gyur ba de ltar sgoms shig dang / da ltar gyi nga bzhin du khyed kyang ye shes mthong bar 'gyur ro zhes smra zhing / chos 'di lta bu zab mo zab pa dag mngon</text></item>
<item><p>295a2</p><section>mdo sde</section><text>par ni ma byas kyi/ bklags pa tsam gyis bstan to zhes ni mi zer bar rnyed pa dang bkur sti'i phyir bdag 'tshong bar byed de/ de'i rkyen gyis dus gsum gyis de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>295a3</p><section>mdo sde</section><text>rnams dang / byang chub sems dpa' sems dpa' chen po dag dang / 'phags pa'i gang zag dag gi spyan sngar nyes pa dang bcas par 'gyur/ ltung ba lci ba 'byung bar 'gyur/ lha dang mi rnams theg pa chen pos bslus par 'gyur te/</text></item>
<item><p>295a4</p><section>mdo sde</section><text>de ni de'i nyan thos kyi theg par yang mi 'gyur na theg pa chen po lta ci smos/ theg pa chen po la 'jug pa'i rtogs pa'i khyad par lta ci smos/ bla na med pa yang dag par rdzogs pa'i byang chub lta ci smos/ 'di lta ste/ dper na mi zhig</text></item>
<item><p>295a5</p><section>mdo sde</section><text>'brog dgon pa chen por song ba las bkres pa dang skom pas nyen cing ngal bar gyur nas de 'bras bu chen po dang ldan pa'i shing gi drung du zas kyi phyir 'dug nas/ des shing 'bras bu chen po dang dri dang ldan pa ro dang ldan pa bor te dug</text></item>
<item><p>295a6</p><section>mdo sde</section><text>gi shing ro med pa la 'jogs nas dug gi 'bras bu za'o/ /zos nas 'chi ba'i dus byed de/ gang zag de yang dpe de dang 'dra bar brjod do/ /de bas na mir rnyed pa shin du dkon pa rnyed nas dge ba'i bshes gnyen la gnas te theg</text></item>
<item><p>295a7</p><section>mdo sde</section><text>pa chen po la 'jug par 'dod pa las rnyed pa dang / bkur sti dang / grags pa'i phyir bdag la bstod/ gzhan la smod par byed pas ltung ba'i lci ba de 'dra ba byung bar gyur nas ltung ba'i rtsa ba de'i phyir shes pa thams cad kyis shin du</text></item>
<item><p>295a8</p><section>mdo sde</section><text>smad cing ngan song du 'gro bar 'gyur te/ gang zag de 'dra ba ni rgyal rigs dang / bram ze dang / rje'u rigs dang / dmangs rigs thams cad kyis mi bsten par bya'o/ /gang de sten par byed pa de ni shes pa thams cad kyi 'das pa dang</text></item>
<item><p>295b1</p><section>mdo sde</section><text>bcas pa yin te/ de yang byang chub sems dpa' las dang po pa'i ltung ba'i rtsa ba drug pa'o/ /gzhan yang rigs kyi bu ma 'ongs pa'i dus na rgyal rigs rnams kyi mdun na 'don gyi phyag dar ba'am/ blon po'i phyag dar ba'am/ dpa'</text></item>
<item><p>295b2</p><section>mdo sde</section><text>bo'i phyag dar ba 'am/ sman pa'i phyag dar ba/ blun pa mkhas pas snyems pa/ nor che ba/ long spyod che ba dag 'byung ste/ de dag sbyin pa'i bsod nams kyi dngos po rnam pa mang po dag byed par snang ste/ de dag</text></item>
<item><p>295b3</p><section>mdo sde</section><text>gtong bas rgyags shing dregs nas snyems pa dang rgyags pas rgyal rigs dag kyang 'byed par byed/ dge sbyong dag kyang rgyal rigs dang 'byed par byed cing / de dag rgyal rigs la brten nas dge sbyong dag kyang chad pas</text></item>
<item><p>295b4</p><section>mdo sde</section><text>gcod par byed de/ nor gyi chad pas 'phrog par byed pas gnod pa de'i phyir dge slong de dag gis gang zag gi yang rung / dge 'dun gyi yang rung / phyogs bzhi'i dge 'dun gyi yang rung / mchod rten gyi yang rung ste/ phrogs nas de</text></item>
<item><p>295b5</p><section>mdo sde</section><text>dag la skyes su 'bul bar byed/ phyag dar ba de dag kyang rgyal rigs la 'bul bar byed de/ de gnyi ga ltung ba'i rtsa bar 'gyur ro/ /'di ni ltung ba'i rtsa ba bdun pa'o/ /gzhan yang rgyal rigs kyi phyag dar ba de dge sbyong</text></item>
<item><p>295b6</p><section>mdo sde</section><text>dang bcas te nyes par 'gyur/ chos de lta bu dag kyang chos ma yin par 'dod chos ma yin par ni chos su 'dogs te chos spangs/ mdo sde dang 'dul ba'i bslab pa la mi blta/ nag po bstan pa la mi blta/ chen po bstan</text></item>
<item><p>295b7</p><section>mdo sde</section><text>pa la mi blta/ byams pa dang / snying rje chen po dang / shes rab kyi pha rol tu phyin pa'i bslab pa dang / thabs kyi bslab pa dang / gang yang mdo sde gzhan dag las bslab pa bshad pa de yang spangs nas dge slong dag</text></item>
<item><p>295b8</p><section>mdo sde</section><text>gtse ba'i phyir de 'dra ba'i chos dang mi ldan pa'i bya ba 'cha' bar byed de/ bya ba 'cha' ba de dag gis dge slong dag gtse bar 'gyur/ zhi gnas su lhag mthong la sbyor ba'i yid la byed pa gtong bar 'gyur/ bsam gtan</text></item>
<item><p>296a1</p><section>mdo sde</section><text>pa de dag gnod sems mang bar 'gyur bas de'i phyir dge slong dag gi nyon mongs pa ma zhi ba zhi bar mi byed/ srab mor mi 'gyur te/ de'i tshe dge slong dag bsam pa nyams par 'gyur/ tshul khrims nyams par</text></item>
<item><p>296a2</p><section>mdo sde</section><text>'gyur/ spyod pa nyams pa dang / lta ba nyams par 'gyur te/ de'i phyir lhod par 'gyur/ phal cher lhod par 'gyur/ tshul khrims nyams par 'gyur/ dge sbyong ma yin na dge sbyong du khas 'che/ tshangs par spyod pa ma yin</text></item>
<item><p>296a3</p><section>mdo sde</section><text>na tshangs par spyod par khas 'che zhing bong bu dang mtshungs pa dang chos shin du gsal bar 'chad par 'gyur te/ de dag la rgyal rigs 'khor dang bcas pas shin du bkur sti byas pa dang / rim gro byas pa dang / mchod pa byas par</text></item>
<item><p>296a4</p><section>mdo sde</section><text>'gyur/ de dag gis dge slong spong ba la brtson pa rnams kyi bsngags pa ma yin pa khyim pa la brjod pa dang / rgyal rigs 'khor dang bcas pa de yang dge slong spong ba la brtson pa de dag la zhe sdang zhing 'phya bar 'gyur te/ gang de na dge</text></item>
<item><p>296a5</p><section>mdo sde</section><text>slong spong ba la brtson pa rnams kyi phan pa dang longs spyod du bya ba de kha ton la brtson pa'i dge slong la 'bul bar byed pas de gnyi ga ltung ba'i rtsa bar 'gyur ro/ /de ci'i phyir zhe na/ dge slong bsam gtan pa ni zhing dam pa yin gyi/</text></item>
<item><p>296a6</p><section>mdo sde</section><text>kha ton pa dang zhal ta la gnas pa ni ma yin pa'i phyir te/ dge slong bsam gtan pa dag ni ting nge 'dzin dang / gzungs dang / bzod pa dang / sa dag la snod du gyur pa/ sbyin gnas dam pa snod dam par gyur pa/ 'jig rten gyi</text></item>
<item><p>296a7</p><section>mdo sde</section><text>snang bar byed pa/ lam ston par byed pa/ las kyi zhing dang nyon mongs pa'i zhing las sems can rnams sgrol bar byed pa/ mya ngan las 'da' bar 'gro ba'i lam la gzhog par byed pa'o/ /rigs kyi bu de ni tshegs ma</text></item>
<item><p>296a8</p><section>mdo sde</section><text>byung ba/ 'jigs pa dang bral ba'i phyir byang chub sems dpa' las dang po pa rnams kyi ltung ba'i rtsa ba brgyad pa ste/ ltung ba'i rtsa ba de dag dang ldan na byang chub sems dpa' las dang po pa sngon dge ba'i rtsa ba bskyed pa</text></item>
<item><p>296b1</p><section>mdo sde</section><text>thams cad sprugs par 'gyur/ ngan song du 'gro bar 'gyur/ ltung ba'i dngos por 'gyur/ lha dang mi'i bde ba thams cad las pham par 'gyur/ byang chub sems dpa' bslus par 'gyur te/ rigs kyi bu de 'dra ba dag gi</text></item>
<item><p>296b2</p><section>mdo sde</section><text>phyir byang chub sems dpa' nam mkha'i snying po ni de lta bu dag gi yul du skye zhing 'byung bar 'gyur te/ la lar ni dge sbyong gi gzugs dang / cha lugs dang / spyod lam gyis la lar ni bram ze'i gzugs dang / cha lugs dang spyod lam</text></item>
<item><p>296b3</p><section>mdo sde</section><text>nas dud 'gro'i mtshan ma dang / spyod lam gyi bar du gzugs sna tshogs ston te/ rgya cher ji ltar dpa' bar 'gro ba'i ting nge 'dzin las 'byung ba bzhin du bklag par bya ste/ de dang de dag tu sems can dang de dag la ji ltar 'thun</text></item>
<item><p>296b4</p><section>mdo sde</section><text>pa bzhin du chos 'chad par byed de/ sngon ma byung ba/ sngan chad ma byung ba thams cad mkhyen pas bshad pa'i mdo sde dang / ting nge 'dzin dang / bzod pa dang sa 'chad de/ de'i phyir byang chub sems dpa' las dang po pa thabs</text></item>
<item><p>296b5</p><section>mdo sde</section><text>mi shes pa ltung ba byung ba dag ngo tsha bar byed/ ltung ba des 'jigs par byed/ dngangs par byed/ skrag par byed/ ltung ba de dag 'chags par byed/ gtong bar byed/ spong bar byed do/ /gal te sems can de dag byang chub sems</text></item>
<item><p>296b6</p><section>mdo sde</section><text>dpa' nam mkha'i snying po'i ming thos nas mthong bar 'dod cing ngan song du ltung bas 'jigs te/ ltung ba'i rtsa ba bshags par 'dod na/ gal te de dag byang chub sems dpa' nam mkha'i snying po la phyag 'tshal zhing de'i ming</text></item>
<item><p>296b7</p><section>mdo sde</section><text>nas brjod na rigs kyi bu de dag gi skal ba ji lta ba bzhin du sems can de'i mdun du tha mal pa'i tshul du 'dug pa'am/ bram ze'i gzugs nas bu mo'i gzugs kyi bar gyis byang chub sems dpa' las dang po pa de'i</text></item>
<item><p>296b8</p><section>mdo sde</section><text>mdun du 'dug ste/ ltung ba'i rtsa ba de ji ltar byung ba la chags su 'jug go/ /de'i thabs mkhas pa zab mo dang / bla na med pa'i theg pa chen po la spyod pa yang ston/ sa dang sa dag tu yang ting nge 'dzin dang / gzungs</text></item>
<item><p>297a1</p><section>mdo sde</section><text>dang bzod pa la gzhog par byed de/ rim gyis lam yan lag brgyad pa'i bar gyis gzhog par byed do/ /de nas de dag ngan song gi 'jigs pa chen po las shin du thar bar byed de bla na med pa yang dag par</text></item>
<item><p>297a2</p><section>mdo sde</section><text>rdzogs pa'i byang chub las phyir mi ldog pa'i sa la 'jog par byed do/ /de ltar de glog dang mtshungs pa dang / pha rol du phyin pa drug gi spyod pa la mthu che zhing rtul bar 'gyur ro/ /de bas na myur du bla na med pa yang dag par rdzogs pa'i</text></item>
<item><p>297a3</p><section>mdo sde</section><text>byang chub tu mngon par rdzogs par 'tshang rgya bar 'gyur ro/ /gal te de dag la mngon sum du bdag ston par mi byed na/ gang de la gsol bar byed pa'i byang chub sems dpa' las dang po pa nyes pa dang bcas pa tho rangs kyi thun la</text></item>
<item><p>297a4</p><section>mdo sde</section><text>langs te kha shar phyogs su bstan te 'dug la/ lha'i bu skya reng la gsol ba gdab par bya ba 'di skad du brjod do/ /skya reng skya reng thugs rje chen po can/ bskal pa chen po can khyod 'dzam bu'i gling du shar ma thag tu bdag la thugs</text></item>
<item><p>297a5</p><section>mdo sde</section><text>rje dgab par mdzod cig /byang chub sems dpa' nam mkha'i snying po thugs rje chen po can la bdag gi tshig gis sbron te/ bdag gi rmi lam du yang de ston par 'gyur zhing bdag gis thabs des ltung ba bshags par 'gyur ba dang /</text></item>
<item><p>297a6</p><section>mdo sde</section><text>'phags pa'i theg pa chen po la thabs dang ye shes thob par mdzod cig ces smras nas des de'i tshe mal du gnyid log par bya ste/ skya reng 'dzam bu'i gling 'dir shar ma thag tu byang chub sems dpa' nam mkha'i snying po 'dir 'ong bar 'gyur</text></item>
<item><p>297a7</p><section>mdo sde</section><text>te/ byang chub sems dpa' las dang po pa de'i rmi lam na tha mal par mdun du 'dug ste/ ltung ba'i rtsa ba de yang 'chags su 'jug /ye shes dang thabs chen pos thabs dang ye shes la mkhas pa gang dag gis byang chub</text></item>
<item><p>297a8</p><section>mdo sde</section><text>sems dpa' las dang po pa de de nyid du byang chub kyi sems mi brjed pa zhes bya ba'i ting nge 'dzin 'thob par 'gyur ba dang / theg pa chen po la shin du brtan por gnas par 'gyur ba dang / de myur du pha rol du phyin pa drug yongs su</text></item>
<item><p>297b1</p><section>mdo sde</section><text>rdzogs par 'gyur ba dang / ring po mi thogs par bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba de lta bu'i thabs dang shes rab kyang de la ston to/ /de bas na rigs kyi bu byang chub sems</text></item>
<item><p>297b2</p><section>mdo sde</section><text>dpa' sems dpa' chen po nam mkha'i snying po 'di ni shin du dpa' ba las byung ba'i yid bzhin gyi nor bu rin po che yan lag gi dam pa mgo bo la 'dug par snang ngo / /de lta bas na byang chub sems dpa' sems dpa' chen po nam</text></item>
<item><p>297b3</p><section>mdo sde</section><text>mkha'i snying po ni yon tan bsam gyis mi khyab pa dang ldan no/ /rigs kyi bu gzhan yang sems can gang byang chub sems dpa' nam mkha'i snying po'i ming thos sam/ gzugs 'drir 'jug gam/ de la mchod pa</text></item>
<item><p>297b4</p><section>mdo sde</section><text>byed dam/ rim gro byed/ bsti stang byed/ bkur sti byed/ mchod pa byed cing / me tog dang / spos dang / phreng ba dang / byug pa dang / gdugs dang / rgyal mtshan dang / ba dan rnam pa du ma dag gis bkur stir byed/ phyag</text></item>
<item><p>297b5</p><section>mdo sde</section><text>'tshal bar byed/ bdag gi srog kyang de la 'bul bar byed na sems can de dag ni mes 'chi ba'i dus byed par mi 'gyur/ chus ma yin/ mtshon gyis ma yin/ dug gis 'chi bar mi byed de/ de dag tshe zad pa ma gtogs</text></item>
<item><p>297b6</p><section>mdo sde</section><text>par mi 'am mi ma yin pa sus kyang de dag gi srog dbrog par mi nus/ dus ma yin par mi 'chi/ nad bu can du mi 'gyur/ bkres pa dang skom pas 'chi ba'i dus byed par mi 'gyur/ rgyal po'i chad pas chod par</text></item>
<item><p>297b7</p><section>mdo sde</section><text>mi 'gyur/ 'chi ba'i dus la bab kyi bar du ltung ba'i rtsa ba 'byung bar mi 'gyur/ de dag mig gis gzugs mi mthong / rna bas sgra mi thos/ snas dri mi tshor/ lces ro mi myong / lus kyis reg bya mi shes shing /</text></item>
<item><p>297b8</p><section>mdo sde</section><text>da dung du dbugs phra mo 'byung ba dang 'jug par byed/ da dung du de'i lus la tshe dang / drod dang / rnam par shes pa 'jug par 'gyur ba de'i tshe/ de dag la byang chub sems dpa' nam mkha'i snying po tha mal par ston par</text></item>
<item><p>298a1</p><section>mdo sde</section><text>byed de/ sems can gang sngon bram ze la gus par gyur pa de dag gi rnam par shes pa la ni rigs kyi bu bram ze'i gzugs su ston to/ /gang 'dod pa'i dbang phyug la gus pa de dag la ni 'dod pa'i dbang phyug</text></item>
<item><p>298a2</p><section>mdo sde</section><text>gi bar du ston pa nas/ gang sred med kyi bu la gus pa dang / gang dbang phyug chen po la gus pa dang / brgya byin la gus pa dang / 'khor los sgyur ba la gus pa dang / nyi ma dang / zla ba dang / yul 'khor srung dang / 'phags</text></item>
<item><p>298a3</p><section>mdo sde</section><text>skyes po dang / mig mi bzang dang rnam thos kyi bu la gus pa dang / gang dag lha dang / ri dang / shing dang / chu mig dang / mtshe'u dang / lteng ka sna tshogs la gus pa'i bar du gang dang gang gi skyabs su song ba'i sems can de dag gi</text></item>
<item><p>298a4</p><section>mdo sde</section><text>mdun du bstan nas/ gang gi bsam pa ci 'dra ba bzhin du de'i gzugs kyis 'di skad ces smra'o/ /'phags pa'i bden pa bzhi dag la/ /gang dag shes rab kyis mthong ba/ /'khor ba'i srid pa sgrol ba'i phyir/ /'khor ba na ni de kun</text></item>
<item><p>298a5</p><section>mdo sde</section><text>shes/ /sems can de dag gis chos 'di dag rnam par shes pas shes par byas nas mtho ris la gzhol bar 'gyur ro/ /sems can gang dag sangs rgyas la mngon par dad pa de dag gi mdun du 'dug ste/ sangs rgyas kyi gzugs bstan nas</text></item>
<item><p>298a6</p><section>mdo sde</section><text>'di skad ces smra'o/ /sangs rgyas ye shes bden pa yis/ /srid pa'i rgya mtsho gang sgrol ba/ /ye shes de la myur du reg /sdug bsngal kun las 'grol bar 'gyur/ /de'i tshe sems can de dag sangs rgyas yid la byed pa'i sgras dga' zhing rangs</text></item>
<item><p>298a7</p><section>mdo sde</section><text>nas 'chi ba'i dus byas te/ sangs rgyas kyi zhing rnyog pa med pa yongs su dag pa/ gang na sangs rgyas bcom ldan 'das bzhugs pa/ 'tsho ba/ gzhes pa/ chos kyang ston pa der skye bar 'gyur ro/ /de bzhin du chos dang / dge 'dun la</text></item>
<item><p>298a8</p><section>mdo sde</section><text>brjod par bya'o/ /de lta bas na byang chub sems dpa' nam mkha'i snying po ni yon tan gyi chos bsam gyis mi khyab pa dang ldan no/ /gang yang ting nge 'dzin rnam pa sna tshogs la sems kyis shin du dbang bya bar 'dod na/ des tho rangs kyi</text></item>
<item><p>298b1</p><section>mdo sde</section><text>thun la byang chub sems dpa' nam mkha'i snying po la phyag 'tshal te mchod pa ci nus kyis bya'o/ /sems can thams cad la byams pa'i sems nye bar gzhag ste 'di skad ces brjod do/ /dgongs shig dgongs shig /nam mkha'i snying</text></item>
<item><p>298b2</p><section>mdo sde</section><text>po thugs rje chen po brnyes pa/ bdag la dran pa dang / ting nge 'dzin gyi rnal 'byor stsol cig /'di lta ste/ u mu ra Na khe/ bak+Sha ma ni le/ sa mu dra/ a ba da re na/ na ya na ya/ ma hA kA ru Ni kA/ a nu pa ma dzam b+ha smr-i ti/ a kra</text></item>
<item><p>298b3</p><section>mdo sde</section><text>dzam b+ha smr-i ti/ badzra dzam b+ha smr-i ti/ ko Sha smr-i ti/ a nu pa ma smr-i ti/ b+hU ta ko Ti swA hA/ de la dran pa dang ting nge 'dzin la 'jug pa sbyin par byed do/ /gang yang sangs rgyas kyi bka' yang rung / nyan thos kyis bshad pa yang rung</text></item>
<item><p>298b4</p><section>mdo sde</section><text>ste/ bstan bcos sna tshogs klog par 'dod na/ des khrus byas te skya reng 'byung ba'i tshe byang chub sems dpa' nam mkha'i snying po la phyag bya'o/ /mchod pa ci nus kyis bya'o/ /sems can thams cad la byams pa'i sems su</text></item>
<item><p>298b5</p><section>mdo sde</section><text>bya'o/ /'di skad kyang brjod par bya'o/ /dgongs shig dgongs shig /mkhas pa chen po sems can thams cad kyi nang na bsam gyis mi khyab pa'i rigs kyi bu nam mkha'i snying po gang zag gi mchog /dran pa dang ting nge 'dzin gyi rnal</text></item>
<item><p>298b6</p><section>mdo sde</section><text>'byor bdag la stsol cig /'di lta ste/ i nI la dza/ bi Shan du Sha dza/ bi ya ba na dza/ bi bak+Shi sa me/ pA sha la dza si/ s+thA na sha ra be/ shas+t+ra kar+N+Ne/ hu ma hu ma/ ma hA kA ru Ni ka swA hA/ gang rgya mtsho chen por 'jug</text></item>
<item><p>298b7</p><section>mdo sde</section><text>'dod pa dang / gang khung du 'jug 'dod pa dang / gang bcud dam pa spyod par 'dod par gyur pa dang / gang btson rar bcug pa dang / gang mdza' ba dang bral ba dang / gang mi mdza' ba dang phrad pa dang / gang dag mes 'jigs</text></item>
<item><p>298b8</p><section>mdo sde</section><text>pa dang / chu dang / mtshon dang / dug dang / byad dang / stag dang / seng ge dang / dug drag po dang / rkun po dang / g.yon can gyis 'jigs par 'gyur ba dang / gang dam du bcings pa dang / gang chad pas bcad pa dang / gang</text></item>
<item><p>299a1</p><section>mdo sde</section><text>gsad pa la thug pa dang / gang nad kyis btab pa dang / nad kyis 'jigs pa dang / gang dag chos gos dang / bsod snyoms dang / mal cha dang / stan dang / na ba'i gsos sman dang / yo byad kyis phongs</text></item>
<item><p>299a2</p><section>mdo sde</section><text>pa de dag gal te byang chub sems dpa' nam mkha'i snying po'i ming nas brjod cing / mchod pa ci nus kyis byed la sems can thams cad la byams pa'i sems kyis gzhog cing 'di skad du yang smra ste/ dgongs shig dgongs shig /</text></item>
<item><p>299a3</p><section>mdo sde</section><text>thugs rje chen po dang ldan pa grags pa chen po nam mkha'i snying po 'gro ba'i don bzhed pa/ thugs rje chen po dang ldan pa bdag la gzigs shig /bdag 'di lta bu las rab tu thar par mdzod cig /skal ba stsol cig /</text></item>
<item><p>299a4</p><section>mdo sde</section><text>mthu chen po bdag ni sdug bsngal gyis nyam thag go/ /shin du dbul lo/ /bdag ni khyod la brten nas zhi ba dang bde ba/ tshe 'di dang tshe rabs gzhan du thob par 'gyur ro/ /zhes smras pa dang / byang chub sems dpa' nam</text></item>
<item><p>299a5</p><section>mdo sde</section><text>mkha'i snying po gzugs tha mal pa nas bu mo'i gzugs kyi bar gyis sems can de dag gi mdun du 'dug ste/ dbugs 'byin par byed do/ /gang dag ci las 'jigs pa de dag de las rab tu thar bar byed do/ /gang dag</text></item>
<item><p>299a6</p><section>mdo sde</section><text>dbul ba gos med pa nas gang dag yo byad kyis brel ba dag gi bar du de dag la de lta de ltar bsam pa yongs su rdzogs par byed do/ /yo byad thams cad phun sum tshogs pa'i bar du 'gyur ro/ /rgyal po'i bu la la zhig gnas</text></item>
<item><p>299a7</p><section>mdo sde</section><text>chen po'i dbang bskur ba thob par sems pa de gal te byang chub sems dpa' nam mkha'i snying po'i ming brjod cing phyag 'tshal la/ mchod pa dang rim gro byed pa la sogs te/ bram ze'i gnas chen po dang / khyim bdag</text></item>
<item><p>299a8</p><section>mdo sde</section><text>gi gnas chen po dang / bzo'i gnas chen po dang / thos pa'i gnas chen po dang sgom pa'i gnas chen po dang / gang mos pa'i gnas chen po'i bar du 'dod pa de dag gal te byang chub sems dpa' nam mkha'i snying po'i ming thos nas phyag 'tshal bar</text></item>
<item><p>299b1</p><section>mdo sde</section><text>byed/ khrus byas te gos gtsang ma bgos nas tho rangs kyi thun la byang chub sems dpa' nam mkha'i snying po la skyabs su song nas gsol ba gdab pa 'di skad du brjod par byed de/ nam mkha'i snying po thugs rje chen po dang ldan</text></item>
<item><p>299b2</p><section>mdo sde</section><text>pa bdag la skal ba stsol cig /bsam pa dang / sems pa thams cad dang / bsam pa yid bzhin du rab tu rdzogs par mdzod cig /gang sems shing gang gsol ba thugs rje chen po dang ldan pa khyod kyis mdzod cig ces</text></item>
<item><p>299b3</p><section>mdo sde</section><text>brjod na/ de nas byang chub sems dpa' nam mkha'i snying pos lha'i rna ba'i khams rnam par dag pa/ mi'i las 'das pas sgra de thos nas sems can de dag la bdag ci rigs par ston te/ de dag la de ltar thabs kyang</text></item>
<item><p>299b4</p><section>mdo sde</section><text>ston to/ /byang chub sems dpa' sems dpa' chen po nam mkha'i snying po de ni de lta bu'i thabs kyi yon tan gyi chos dang ldan no/ /blo rgya mtsho chen po dang ldan no/ /rigs kyi bu rgya mtsho chen po'i chu'i thig pa ni la</text></item>
<item><p>299b5</p><section>mdo sde</section><text>la zhig gis tshad bzung bar nus srid kyi byang chub sems dpa' sems dpa' chen po nam mkha'i snying po thabs dang ye shes la mkhas pa dang / thabs kyis sems can yongs su smin par bya ba'i tshad ni bzung mi</text></item>
<item><p>299b6</p><section>mdo sde</section><text>nus so/ /rigs kyi bu phyogs bcu'i nam mkha' mtha' yas mu med pa thams cad kyi tshad ni la las gzung bar nus srid kyi/ byang chub sems dpa' sems dpa' chen po nam mkha'i snying po sems can yongs su</text></item>
<item><p>299b7</p><section>mdo sde</section><text>smin par bya ba'i phyir rnam pa sna tshogs su sprul par byed pa ni tshad bzung mi nus te/ la lar ni sems can yongs su smin par bya ba'i phyir sangs rgyas kyi gzugs su sprul par byed do/ /la lar ni bram ze'i gzugs su byed</text></item>
<item><p>299b8</p><section>mdo sde</section><text>cing / sems can ji lta bus 'dul ba de lta bu'i gzugs kyi bar du sprul par byed de/ de dud 'gro'i skye gnas su skyes pa rnams kyi nang du ni dud 'gro'i gzugs su sprul par byed do/ /sems can dmyal ba pa rnams</text></item>
<item><p>300a1</p><section>mdo sde</section><text>kyi nang du ni sems can dmyal ba pa'i gzugs su sprul par byed pa nas gshin rje'i 'jig rten pa rnams la gshin rje'i 'jig rten gyi gzugs kyi bar du sprul par byed do/ /kha cig la ni</text></item>
<item><p>300a2</p><section>mdo sde</section><text>mngon sum du sprul pa sprul par byed/ kha cig la ni rmi lam du sprul par byed/ kha cig la ni sdig pa'i las sprug pa'i phyir/ ngan song las bsgral ba'i phyir/ mtho ris la dgod pa'i phyir/ sems</text></item>
<item><p>300a3</p><section>mdo sde</section><text>can rnams kyi don gyi phyir/ 'chi 'pho'i dus kyi tshe rnam par shes pa tha ma rgyu ba'i tshe/ gzugs sna tshogs su sprul par byed de/ de dag la thog mar skyabs su song zhing mthong ste/ bde ba thob nas mtho ris kyi 'jig rten</text></item>
<item><p>300a4</p><section>mdo sde</section><text>du gnas pa'i bde ba thob pa'i bar du 'gyur bas de'i phyir sus kyang de'i sprul pa thams cad kyi tshad gzung bar mi nus so/ /de lta bas na byang chub sems dpa' sems dpa' chen po nam mkha'i snying po 'di ni thabs dang</text></item>
<item><p>300a5</p><section>mdo sde</section><text>ye shes kyi yon tan gyi chos bsam gyis mi khyab pa dang ldan no/ /sangs rgyas kyi yon tan chen po dang ldan no/ /de bas na rigs kyi bu de'i yan lag gi mchog mgo bo la yid bzhin gyi nor bu rin po che 'dug par</text></item>
<item><p>300a6</p><section>mdo sde</section><text>snang ngo / /de nas de'i tshe 'khor 'dus pa thams cad kyis byang chub sems dpa' sems dpa' chen po nam mkha'i snying po la ngo mtshar thob/ rmad du byung ba thob/ bla ma la bkur sti dang / bsti stang du bya ba</text></item>
<item><p>300a7</p><section>mdo sde</section><text>thob par gyur nas thams cad kyis thal mo sbyar te/ byang chub sems dpa' sems dpa' chen po nam mkha'i snying po la mchod pa dang / bkur sti sna tshogs kyis bkur stir byed/ me tog dang / spos dang /</text></item>
<item><p>300a8</p><section>mdo sde</section><text>phreng ba dang / byug pa dang / mar me dang / bdug pa dang / gdugs dang / rgyal mtshan dang / ba dan dang / chos gos dang / rgyan dang / gos dang / bstod pa dang / glu dang / sil snyan dag gis mchod pa byed do/ /</text></item>
<item><p>300b1</p><section>mdo sde</section><text>byang chub sems dpa' nam mkha'i snying po des kyang de dag thams cad bcom ldan 'das la phul lo/ /phul nas bcom ldan 'das kyi zhabs la phyag 'tshal nas 'di skad ces gsol to/ /btsun pa bcom</text></item>
<item><p>300b2</p><section>mdo sde</section><text>ldan 'das nyon mongs pa can snyigs ma lnga dang ldan pa'i sangs rgyas kyi zhing 'dir sems can ma rig pa'i mun pa chen pos rmongs pa rnams la sangs rgyas kyi don bgyi bar ji ltar rngo thog lags/ bcom ldan 'das</text></item>
<item><p>300b3</p><section>mdo sde</section><text>kyis bka' stsal pa/ 'di lta ste/ rigs kyi bu nam mkha' ni ma bcings pa ma grol ba/ nyon mongs pa can ma yin pa/ ma rmongs pa/ rang bzhin gyis dag pa'o/ /nam mkha' la rlung gi rkyen gyis rdul 'thul zhing</text></item>
<item><p>300b4</p><section>mdo sde</section><text>rlung gis dkrugs pas yongs su ma dag pa'i mtshan du snang ste/ chus ni zhi bar byed cing dri ma med la yongs su dag par 'gyur ro/ /de la skar ma dang / gza' dang / nyi ma dang / zla ba'i bye brag mi mngon na ni skad cig dang /</text></item>
<item><p>300b5</p><section>mdo sde</section><text>thang cig dang / yud tsam dang / nyin mo dang / mtshan mo dang / dus dang / lo rnams kyi bgrang ba yang mi mngon no/ /rigs kyi bu de bzhin du de bzhin gshegs pa'i don dam pa stong pa nyid kyi dbang du song ba'i sems ni</text></item>
<item><p>300b6</p><section>mdo sde</section><text>rang bzhin gyis dang ba'i yongs su dag pa yin mod kyi/ sems can rnams kyi blo bur du byung ba'i nye ba'i nyon mongs pa rnams kyis sems nye bar nyon mongs par byas te/ de dag gi phyir de bzhin gshegs pa'i</text></item>
<item><p>300b7</p><section>mdo sde</section><text>thugs rje chen po chu dang mtshungs pas chos 'chad par mdzad do/ /sems nyon mongs pa can du gyur pa'i sems can rnams kyi sems yongs su sbyong bar mdzad pas yongs su dag pa dang / de dag gi</text></item>
<item><p>300b8</p><section>mdo sde</section><text>sems dri ma med par 'gyur te/ de'i phyir sems can de dag de bzhin gshegs pa'i nyi ma shar nas ye shes kyi 'od zer gyis tshim par 'gyur ro/ /sangs rgyas kyi yon tan bsam gyis mi khyab pa la</text></item>
<item><p>301a1</p><section>mdo sde</section><text>mngon du 'gyur te/ 'di lta ste/ dran pa nye bar gzhag pa bzhi nas 'phags pa'i lam yan lag brgyad pa'i bar la gnas par 'gyur ro/ /sangs rgyas kyi chos ma 'dres pa bcwa brgyad kyi bar la gnas</text></item>
<item><p>301a2</p><section>mdo sde</section><text>par 'gyur ro/ /sems can thams cad snying rje nyid la shin du gnas par 'gyur ro/ /de dag las kyang 'jig rten du dgra bcom pa rnams 'byung bar 'gyur ro/ /rang sangs rgyas rnams dang / byang chub</text></item>
<item><p>301a3</p><section>mdo sde</section><text>sems dpa' sems dpa' chen po rnams 'jig rten du 'byung bar 'gyur ro/ /de bzhin gshegs pa dgra bcom pa yang dag par rdzogs pa'i sangs rgyas rnams 'jig rten du 'byung bar 'gyur ro/ /rigs</text></item>
<item><p>301a4</p><section>mdo sde</section><text>kyi bu 'di ji snyam du sems/ nam mkha' mig la gnas sam/ gsol pa/ bcom ldan 'das de ma lags so/ /ci mig gi rnam par shes pa la gnas sam/ bcom ldan 'das de ma lags so/ /</text></item>
<item><p>301a5</p><section>mdo sde</section><text>ci mig gis kun du reg pa la gnas sam/ bcom ldan 'das de ma lags so/ /gang yang nang du mig gis kun du reg pa'i rkyen gyis tshor ba gsum 'byung ba de la nam mkha' gnas sam/ gsol pa bcom ldan</text></item>
<item><p>301a6</p><section>mdo sde</section><text>'das de ma lags so/ /de bzhin du rna ba dang / sna dang / lce dang / lus la yang brjod par bya'o/ /rigs kyi bu 'di ji snyam du sems/ nam mkha' yid la gnas pa nas yid kyis kun du reg pa'i rkyen gyis tshor ba</text></item>
<item><p>301a7</p><section>mdo sde</section><text>gsum 'byung ba de la nam mkha' gnas sam/ gsol pa/ bcom ldan 'das de ma lags so/ /rigs kyi bu 'di ji snyam du sems/ sems can nam mkha' la gnas sam/ gsol pa/ bcom ldan</text></item>
<item><p>301a8</p><section>mdo sde</section><text>'das de ma lags so/ /rigs kyi bu 'di ji snyam du sems/ nam mkha' sems can la gnas sam/ gsol pa/ bcom ldan 'das de ma lags so/ /de skad ces bka' stsal pa dang / bcom ldan</text></item>
<item><p>301b1</p><section>mdo sde</section><text>'das la byang chub sems dpa' sems dpa' chen po nam mkha'i snying pos 'di skad ces gsol to/ /bcom ldan 'das gcig la gcig mi rten to/ /gcig la gcig spyod yul ma lags so/ /</text></item>
<item><p>301b2</p><section>mdo sde</section><text>bcom ldan 'das chos thams cad ni rtog pa ma mchis pa/ stong pa nyid dang / sgro ma btags pa/ yang dag pa'i mtha' de bzhin nyid du rtogs par bgyi'o/ /bcom ldan 'das nam mkha'i snying po ni</text></item>
<item><p>301b3</p><section>mdo sde</section><text>'di lta ste/ rang gi mtshan nyid tha mi dad pa/ mi rtog pa/ rnam par mi rtog pa/ mi g.yo ba/ gsob lags te/ myu gu ma mchis pa/ sa bon ma mchis pa/ 'bras bu ma mchis pa/ rnam par</text></item>
<item><p>301b4</p><section>mdo sde</section><text>smin pa ma mchis pa/ yi ge ma mchis pa/ rlom sems ma mchis pa lags so/ /bcom ldan 'das de bzhin du byang chub sems dpa' sems dpa' chen pos chos thams cad la de ltar rtogs na mi skye</text></item>
<item><p>301b5</p><section>mdo sde</section><text>ba'i chos la bzod pa thob par 'gyur ro/ /'di lta ste/ bcom ldan 'das/ bya ba rA dza/ man ta k+ShA ya/ dzi na dza ya/ dza na ni ma mu ni ha ra/ a na ya pha la/ gu Na gar+b+ha/ ni ya ma su ri</text></item>
<item><p>301b6</p><section>mdo sde</section><text>nA ya/ bu pa sha /sha ta sha pa/ sha ma sha na/ ta tha ka ma/ sha maM gu/ mA tu shi Sha/ sha ma tse ta nA ya/ kle shAn ta saM sho Sha Ne swA hA/ bcom ldan 'das kyis bka' stsal pa/ legs so</text></item>
<item><p>301b7</p><section>mdo sde</section><text>legs so/ /rigs kyi bu khyod kyis mig las rgyal bar byed pa seng ge'i 'gros kyi phyir bsgyings pa'i gzungs 'dis sems can dag 'chi ba'i tshe/ tha ma'i rnam par shes pa nyon mongs pa'i sgrib pa</text></item>
<item><p>301b8</p><section>mdo sde</section><text>dang / las kyi sgrib pa dang / chos kyi sgrib pa yod pa sprug pa dang / sangs rgyas kyi zhing yongs su dag par gtong nus so/ /khyod ni 'jig rten gyi khams dpag tu med/ grangs med par 'gro ba</text></item>
<item><p>302a1</p><section>mdo sde</section><text>dang / sems can rnams la snying rje'i dbang gis grong dang / grong khyer dang / grong rdal dang / ljongs dang / yul 'khor dang / rgyal po'i pho brang du gzugs dang / cha lugs dang / spyod lam sna tshogs</text></item>
<item><p>302a2</p><section>mdo sde</section><text>kyis theg pa chen po'i mdo sde sna tshogs 'chad pa dang / sems can yongs su smin par bya ba dang / rgyal rigs gdol pa nas dge sbyong gdol pa'i bar du sdig pa'i chos las spang ba dang / thams cad dge ba'i chos la</text></item>
<item><p>302a3</p><section>mdo sde</section><text>gzhag par nus so/ /bcom ldan 'das kyis 'di bstan pa'i tshe lha dang mi'i skye dgu dpag tu med/ grangs med pa dag gis ting nge 'dzin dang / gzungs dang / bzod pa sna tshogs thob par gyur to/ /gzhan dag kyang sa bcu</text></item>
<item><p>302a4</p><section>mdo sde</section><text>la ye shes skyes par gyur to/ /srog chags khri ni mi skye ba'i chos la bzod pa thob par gyur to/ /sems can dag gi gang dag rtsod 'gyur ba/ /de dag gi ni gzhi yi rtsa ba spongs/ /myur du mthong bar 'gyur ba dag gis ni</text></item>
<item><p>302a5</p><section>mdo sde</section><text>rtsa ba'i bzhi por thams cad 'gyur bar gyis/ bcom ldan 'das kyis de skad ces bka' stsal nas/ thams cad dang ldan pa'i 'khor de dang / lha dang / mi dang / lha ma yin dang / dri zar bcas pa'i 'jig rten</text></item>
<item><p>302a6</p><section>mdo sde</section><text>yi rangs te/ bcom ldan 'das kyis gsungs pa la mngon par bstod do/ /'phags pa nam mkha'i snying po zhes bya ba theg pa chen po'i mdo rdzogs so// //</text></item>
<item><p>302a7</p><section>mdo sde</section><text>@#/ /rgya gar skad du/ Ar+ya u pA ya kau sha l+ya nA ma ma hA yA na sU tra/ bod skad du/ 'phags pa thabs mkhas pa zhes bya ba theg pa chen po'i mdo/ bam po dang po/ sangs rgyas dang /</text></item>
<item><p>302a8</p><section>mdo sde</section><text>byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan du yod pa na/ dze ta'i tshal mgon med zas sbyin gyi kun dga' ra ba na/ dge slong brgyad khri bzhi</text></item>
<item><p>302b1</p><section>mdo sde</section><text>stong gi dge slong gi dge 'dun chen po dang thabs gcig tu bzhugs so/ /byang chub sems dpa' mngon par shes pa/ mngon par shes pa gzungs thob pa spobs pa thogs pa med pa khri drug stong dang yang thabs gcig ste/ yang de'i</text></item>
<item><p>302b2</p><section>mdo sde</section><text>tshe na bcom ldan 'das nang du yang dag 'jog las bzhengs par gyur te/ 'khor brgya stong du mas bskor cing mdun du bdar nas chos 'chad do/ /yang de'i tshe na byang chub sems dpa' sems dpa' chen po ye shes bla zhes</text></item>
<item><p>302b3</p><section>mdo sde</section><text>bya ba zhig 'khor der 'ongs te 'dug par gyur to/ /de nas byang chub sems dpa' sems dpa' chen po ye shes blas bla gos phrag pa gcig la gzar nas pus mo g.yas pa'i lha nga sa la btsugs te/ bcom ldan 'das ga la</text></item>
<item><p>302b4</p><section>mdo sde</section><text>ba de logs su thal mo sbyar ba btud nas bcom ldan 'das la 'di skad ces gsol to/ /gal te zhus nas zhu ba lung bstan pa'i slad du bcom ldan 'das kyis bdag la skabs phye na/ bcom ldan 'das la bdag</text></item>
<item><p>302b5</p><section>mdo sde</section><text>phyogs 'ga' zhig zhu'o zhes de skad ces gsol pa dang / bcom ldan 'das kyis byang chub sems dpa' sems dpa' chen po ye shes bla la rigs kyi bu khyod de bzhin gshegs pa la ci dang ci 'dod pa dris</text></item>
<item><p>302b6</p><section>mdo sde</section><text>shig dang / dris pa lung bstan pa de dang de nyid kyis ngas khyod kyi sems rangs par bya'o/ /zhes de skad ces bka' stsal nas/ bcom ldan 'das la byang chub sems dpa' ye shes blas 'di skad ces gsol</text></item>
<item><p>302b7</p><section>mdo sde</section><text>to/ /bcom ldan 'das byang chub sems dpa' sems dpa' chen po rnams kyi thabs mkhas pa thabs mkhas pa zhes bgyi ba'i thabs mkhas pa de gang lags/ de skad ces gsol pa dang / bcom ldan 'das kyis</text></item>
<item><p>302b8</p><section>mdo sde</section><text>byang chub sems dpa' sems dpa' chen po ye shes bla la 'di skad ces bka' stsal to/ /rigs kyi bu 'di la byang chub sems dpa' sems dpa' chen po thabs mkhas pa ni zas kham gcig gis kyang</text></item>
<item><p>303a1</p><section>mdo sde</section><text>sems can thams cad la khyab par byed do/ /de ci'i phyir zhe na/ rigs kyi bu byang chub sems dpa' sems dpa' chen po thabs mkhas pa ni byol song du gtogs pa la zas kham gcig sbyin par</text></item>
<item><p>303a2</p><section>mdo sde</section><text>byed pa de yang thams cad mkhyen pa nyid kyi sems dang ldan pa yin te/ dge ba'i rtsa ba de yang sems can thams cad la bsngo'o/ /de ni rgyu gnyis kyis sems can thams cad la khyab par byed do/ /gnyis po gang</text></item>
<item><p>303a3</p><section>mdo sde</section><text>zhe na/ thams cad mkhyen pa nyid kyi sems dang / bsngo ba'o/ /rigs kyi bu gzhan yang byang chub sems dpa' sems dpa' chen po thabs mkhas pa ni pha rol gyi dge ba'i rtsa ba la yi rang bar byed do/ /yi rang bar</text></item>
<item><p>303a4</p><section>mdo sde</section><text>byas nas sems can thams cad la bsngo ste/ de thams cad mkhyen pa'i sems des sbyin par byed pa dang / sbyin pa'i bdag po dag zil gyis gnon to/ /gang len par byed pa de dag kyang zil gyis gnon to/ /</text></item>
<item><p>303a5</p><section>mdo sde</section><text>rigs kyi bu gzhan yang byang chub sems dpa' thabs mkhas pa ni phyogs bcu na shing las byung ba'i me tog gang ci yod pa phra mo yongs su ma blangs pa'i rnams dang / phyogs bcu na gang spos kyi shing yod pa rlung gis</text></item>
<item><p>303a6</p><section>mdo sde</section><text>khyer ba yongs su ma blangs pa bdag po med pa de dag kyang sangs rgyas thams cad la dbul zhing dge ba'i rtsa ba de yang thams cad mkhyen pa nyid du sngo bar byed do/ /rigs kyi bu gzhan yang byang chub sems dpa' thabs</text></item>
<item><p>303a7</p><section>mdo sde</section><text>mkhas pa ni phyogs bcu nas sems can gang ji snyed bde ba'i tshor ba myong ba de thams cad la bsams te/ rjes su yi rang bar byed do/ /rjes su yi rang nas thams cad mkhyen pa nyid du sngo bar byed do/ /gang yang</text></item>
<item><p>303a8</p><section>mdo sde</section><text>phyogs bcu na sems can sdug bsngal ba'i tshor ba myong ba de thams cad ni 'chags su 'jug ste/ gang sems can de dag gi sdug bsngal ni bdag la shog shig de dag ni bde bar gyur cig ces de lta bu'i go cha gyon zhing</text></item>
<item><p>303b1</p><section>mdo sde</section><text>dge ba'i rtsa ba de yang byang chub tu sngo bar byed do/ /rigs kyi bu gzhan yang byang chub sems dpa' thabs mkhas pa ni de bzhin gshegs pa gcig la phyag 'tshal na de bzhin gshegs pa thams cad la phyag 'tshal ba de ltar</text></item>
<item><p>303b2</p><section>mdo sde</section><text>'dzin te/ de ni 'di ltar slob bo/ /sangs rgyas thams cad kyi chos kyi dbyings gcig go/ /tshul khrims gcig go/ /ting nge 'dzin gcig go/ /shes rab gcig go/ /dgongs pa gcig go/ /rnam par grol ba gcig go/ /</text></item>
<item><p>303b3</p><section>mdo sde</section><text>rnam par grol ba'i ye shes mthong ba gcig go zhes de ltar slob cing de ltar de bzhin gshegs pa gcig la phyag 'tshal na de bzhin gshegs pa thams cad la phyag 'tshal bar 'dzin to/ /de thabs mkhas pa de</text></item>
<item><p>303b4</p><section>mdo sde</section><text>sangs rgyas gcig la bkur stir byas nas/ sangs rgyas thams cad la bkur stir byed de/ phyogs bcu'i sangs rgyas de dag la mchod par 'gyur ba ji snyed yod pa de dag thams cad kyang yongs su len to/ /rigs</text></item>
<item><p>303b5</p><section>mdo sde</section><text>kyi bu gzhan yang byang chub sems dpa' thabs mkhas pa ni nam zhig shes rab rmongs pa can du red na yang de ni bdag la yi mi gsod kyi gzengs bstod par byed do/ /chung ngu na rtsa ba bzhi pa'i tshigs su bcad pa gcig</text></item>
<item><p>303b6</p><section>mdo sde</section><text>kha ton du 'don na yang rtsa ba bzhi pa'i tshigs su bcad pa gcig gi don gang yin pa gsung rab tu gtogs pa thams cad kyi don yang de yin no zhes de de ltar slob cing des tshigs su bcad pa de kha ton du byas nas sems can</text></item>
<item><p>303b7</p><section>mdo sde</section><text>gang ji snyed dag gis bdag gi rtsa ba bzhi pa'i tshigs su bcad pa 'di thos pa de thams cad sangs rgyas kyi spobs pa thob par shog shig ces de ltar ma zhum pa'i sems kyis smon lam 'debs te/ de dge ba'i rtsa ba des sems</text></item>
<item><p>303b8</p><section>mdo sde</section><text>can thams cad kyi thos pa mtha' med pa dpe med pa zil gyis gnon cing sangs rgyas kyi spobs pa yang len par byed do/ /rigs kyi bu gzhan yang byang chub sems dpa' thabs mkhas pa ni nam zhig gal te brgya la dbul</text></item>
<item><p>304a1</p><section>mdo sde</section><text>por gyur na/ de'i tshe na de chung ngu na gzhan gyi las kyang byas nas zas gzar bu gang thogs te sems ma zhum pas dge 'dun nam gang zag la sbyin par byed do/ /byin nas kyang 'di ltar slob ste/</text></item>
<item><p>304a2</p><section>mdo sde</section><text>bcom ldan 'das kyis sems che ba'i phyir sbyin pa che bar 'gyur ro zhes gsungs kyis bdag gi sbyin pa chung ngu zin kyang thams cad mkhyen pa nyid kyi sems ni dpag tu med pa'o snyam nas de thams cad mkhyen pa</text></item>
<item><p>304a3</p><section>mdo sde</section><text>nyid kyi sems kyis zas gzar bu gang po sbyin par byed cing dge ba'i rtsa ba 'dis sems can thams cad 'di lta ste dper na da ltar gyi de bzhin gshegs pa phyag na rin chen bzhin du shog shig ces zas gzar bu gang po</text></item>
<item><p>304a4</p><section>mdo sde</section><text>de nyid kyis sbyin pa'i rang bzhin dang / tshul khrims kyi rang bzhin dang / bsgom pa'i rang bzhin gyis bsod nams bya ba'i dngos po mngon par byed do/ /rigs kyi bu gzhan yang byang chub sems dpa' thabs</text></item>
<item><p>304a5</p><section>mdo sde</section><text>mkhas pa ni nyan thos dang / rang sangs rgyas rnams dang lhan cig tu gnas kyang de dag la 'dod par mi byed do/ /gal te yang nyan thos dang / rang sangs rgyas dag la bkur sti byas pa mthong na de rgyu gnyis kyis bdag nyid khong du</text></item>
<item><p>304a6</p><section>mdo sde</section><text>chud par byed do/ /rgyu gnyis po gang zhe na/ byang chub sems dpa' las ni sangs rgyas bcom ldan 'das rnams 'byung / sangs rgyas las ni nyan thos dang rang sangs rgyas rnams 'byung bas de dag la bkur sti byas na</text></item>
<item><p>304a7</p><section>mdo sde</section><text>bdag nyid la thog ma kho nar bkur stir byas pa yin gyi/ de dag la ni ma yin pa dang / de dag ni bdag gi pha'i nor la spyod mod kyi/ de la bdag gis 'dod par mi bya/ phrag dog tu mi bya snyam du sems pa'o/ /rigs kyi bu</text></item>
<item><p>304a8</p><section>mdo sde</section><text>gzhan yang byang chub sems dpa' thabs mkhas pa ni sbyin pa sbyin pa na pha rol tu phyin pa drug yongs su rdzogs par byed do/ /ji ltar yongs su rdzogs par byed ce na/ 'di la byang chub sems dpa' gang gi tshe slong ba mthong na de ser</text></item>
<item><p>304b1</p><section>mdo sde</section><text>sna'i sems tshar gcod par byed/ gtong ba chen po 'phel bar byed de/ de ni de'i sbyin pa'i pha rol du phyin pa'o/ /gang tshul khrims yang dag par blangs nas tshul khrims dang ldan pa la sbyin par byed pa dang / gang ngang tshul</text></item>
<item><p>304b2</p><section>mdo sde</section><text>ngan pa can de dag tshul khrims la 'jog par byed cing sbyin pa yang sbyin par byed pa de ni de'i tshul khrims kyi pha rol du phyin pa'o/ /gang byams par sems pa dang / sems ma 'khrugs pa dang / phan par sems pa dang /</text></item>
<item><p>304b3</p><section>mdo sde</section><text>sems rtse gcig par gyur nas sbyin pa sbyin par byed pa de ni de'i bzod pa'i pha rol du phyin pa'o/ /gang bza' ba dang / bca' ba dang / myang bar bya ba de dag la lus dang / ngag dang sems 'jog cing 'gro ba dang 'ong bar byed</text></item>
<item><p>304b4</p><section>mdo sde</section><text>pa de ni de'i brtson 'grus kyi pha rol tu phyin pa'o/ /sbyin pa byin nas gang rtse gcig pa dang / dbugs phyin par mi 'dzin pa de ni de'i bsam gtan gyi pha rol du phyin pa'o/ /gal te sbyin pa de byin nas chos nyid la brten te</text></item>
<item><p>304b5</p><section>mdo sde</section><text>'di sus byin/ 'di sus zos/ su la rnam par smin par 'gyur zhes des de ltar brtags na/ gang gis sbyin pa dang / gang la sbyin pa dang / gang la rnam par smin pa myong bar 'gyur ba'i chos gang yang ma dmigs pa de ni</text></item>
<item><p>304b6</p><section>mdo sde</section><text>de'i shes rab kyi pha rol du phyin pa'o/ /rigs kyi bu de ltar na byang chub sems dpa' thabs mkhas pa sbyin pa sbyin par byed pa na pha rol du phyin pa drug yongs su rdzogs par byed do/ /de nas bcom ldan 'das la byang chub</text></item>
<item><p>304b7</p><section>mdo sde</section><text>sems dpa' ye shes blas 'di skad ces gsol to/ /bcom ldan 'das de 'dra bar thabs mkhas te/ sbyin pa gang gis sems can gzhan dag 'khor ba yongs su len par bgyid pa'i sbyin pa de nyid kyis byang chub sems</text></item>
<item><p>304b8</p><section>mdo sde</section><text>dpa' sems dpa' chen po sangs rgyas kyi chos rnams len par bgyid pa ngo mtshar to/ /bcom ldan 'das kyis bka' stsal pa/ de de bzhin no/ /rigs kyi bu ji skad smras pa de bzhin te/ byang chub sems dpa' thabs</text></item>
<item><p>305a1</p><section>mdo sde</section><text>mkhas pa ni sbyin pa nyung ngu yang mang por byed/ sbyin pa mang po yang dpag tu med par byed do/ /de nas bcom ldan 'das kyis byang chub sems dpa' sems dpa' chen po ye shes bla la bka' stsal pa/ rigs kyi bu</text></item>
<item><p>305a2</p><section>mdo sde</section><text>gzhan yang byang chub sems dpa' thabs mkhas pa ni ltung ba lci ba yang thabs mkhas pas srab mor byed do/ /ji ltar srab mor byed ce na/ rigs kyi bu 'di la byang chub sems dpa' thabs mkhas pa ni nam zhig brgya la la la zhig</text></item>
<item><p>305a3</p><section>mdo sde</section><text>tu sdig pa'i grogs po'i dbang gis ltung ba byung na de 'di ltar slob ste/ gal te bdag gis phung po 'di dag gis mya ngan las 'da' bar bya na ni de ltar bdag gi sems yongs su gdung ba dang ldan par yang 'gyur na/ bdag gis</text></item>
<item><p>305a4</p><section>mdo sde</section><text>sems can yongs su smin par bya ba'i phyir phyi ma'i mthar thug par 'khor ba na gnas pa'i go cha de lta bu bgos pas bdag gi sems la gdung bar ni mi bya'i/ byang chub ji lta ji ltar 'khor bar 'gyur ba de lta de ltar sems</text></item>
<item><p>305a5</p><section>mdo sde</section><text>can yongs su smin par bya'o/ /ltung ba 'di yang chos bzhin du bya'o ltung ba gzhan yang ma byung bar bya'o snyam du sems so/ /rigs kyi bu yongasu brtag pa bzung na gal te rab tu byung ba'i byang chub sems dpa' ltung ba'i rtsa ba bzhi po thams cad 'das</text></item>
<item><p>305a6</p><section>mdo sde</section><text>par gyur kyang thabs mkhas pa 'dis sbyong bar byed na byang chub sems dpa'i ltung bar mi 'gyur bar ngas bshad do/ /de nas bcom ldan 'das la byang chub sems dpa' ye shes blas 'di skad ces gsol to/ /bcom</text></item>
<item><p>305a7</p><section>mdo sde</section><text>ldan 'das ji ltar na byang chub sems dpa' ltung ba dang bcas pa lags/ de skad ces gsol pa dang / bcom ldan 'das kyis byang chub sems dpa' sems dpa' chen po ye shes bla la 'di skad ces bka'</text></item>
<item><p>305a8</p><section>mdo sde</section><text>stsal to/ /rigs kyi bu byang chub sems dpa' so sor thar pa'i bslab pa slob pa na bskal pa brgya stong du yang rtsa ba dang 'bras bu za bar 'gyur la sems can thams cad kyis snyan par smra ba dang / mi snyan par smra ba yang</text></item>
<item><p>305b1</p><section>mdo sde</section><text>bzod cing nyan thos dang rang sangs rgyas yid la byed pa yang ldan par gnas pa de ni byang chub sems dpa'i ltung ba'i rtsa ba lci ba yin no/ /rigs kyi bu 'di lta ste dper na nyan thos kyi theg pa la gnas pa ltung ba'i rtsa ba byung na phung po de</text></item>
<item><p>305b2</p><section>mdo sde</section><text>nyid kyis yongs su mya ngan las 'da' ba'i skal ba med pa de bzhin du rigs kyi bu byang chub sems dpa' yang ltung ba ma mthol zhing nyan thos dang / rang sangs rgyas yid la byed pa ma btang na sangs rgyas kyi sar yongs su mya ngan las 'da'</text></item>
<item><p>305b3</p><section>mdo sde</section><text>ba'i skal ba med do/ /de nas bcom ldan 'das la tshe dang ldan pa dga' bos 'di skad ces gsol to/ /bcom ldan 'das bdag bsod snyoms kyi phyir mthar gyis spyod pa na byang chub sems dpa' 'od mang ldan gyi rgyal po khang pa zhig na</text></item>
<item><p>305b4</p><section>mdo sde</section><text>bud med dang khri gcig la lhan cig mchis par mthong ste/ ltung ba byung ba mthong na ma bcab shig /tshangs pa mtshungs par spyod pa gzhan dag la zlos shig ces bcom ldan 'das kyis bka' stsal na/ de bzhin gshegs pa</text></item>
<item><p>305b5</p><section>mdo sde</section><text>ni sems can thams cad kyi ston pa lags te/ de bzhin gshegs pa la cung zad kyang mi mkhyen pa 'am/ ma gzigs pa 'am/ thugs su ma chud pa ma mchis pas de'i slad du bdag bcom ldan 'das la gsol lo zhes tshe dang ldan</text></item>
<item><p>305b6</p><section>mdo sde</section><text>pa dga' bos de skad kyi tshig smras nas ring po ma lon par de nas de'i mod la sa g.yos par gyur to/ /de nas byang chub sems dpa' 'od mang ldan gyi rgyal po shing ta la gang tsam du steng gi bar snang la 'dug nas tshe dang ldan pa dga' bo la 'di</text></item>
<item><p>305b7</p><section>mdo sde</section><text>skad ces smras so/ /tshe dang ldan pa dga' bo de ji snyam du sems/ ltung ba byung ba'i chos can gyis bar snang la 'dug par nus sam/ yang tshe dang ldan pa dga' bo byang chub sems dpa'i ltung ba'i chos ji lta bu grags shes de bzhin</text></item>
<item><p>305b8</p><section>mdo sde</section><text>gshegs pa mngon sum du bzhugs pa 'di la zhus shig /de nas tshe dang ldan pa dga' bo yul yul por gyur nas bcom ldan 'das kyi zhabs la mgo bos phyag 'tshal te/ ltung ba 'chags pa gang bdag gis skyes bu bal glang chen po</text></item>
<item><p>306a1</p><section>mdo sde</section><text>lta bu la ltung ba btsal ba bcom ldan 'das nongs te/ nongs pa 'chags so zhes de skad ces gsol pa dang / bcom ldan 'das kyis tshe dang ldan pa dga' bo la 'di skad ces bka' stsal to/ /dga' bo khyod</text></item>
<item><p>306a2</p><section>mdo sde</section><text>theg pa chen po la gnas pa'i skyes bu dam pa la nyes par 'du shes ma skyed cig /dga' bo 'di lta ste/ nyan thos kyi theg pa la gcig pu gnyis su med pa ni zag pa zad par bya ba la bar chad med par 'dod par bya'o/ /dga' bo de bzhin</text></item>
<item><p>306a3</p><section>mdo sde</section><text>du byang chub sems dpa' thabs mkhas pas yang thams cad mkhyen pa la bar chad med par 'dod par bya'o/ /de ci'i phyir zhe na/ dga' bo byang chub sems dpa' sems dpa' chen po ni gang dkon mchog gsum la gzhol bar mi</text></item>
<item><p>306a4</p><section>mdo sde</section><text>mi 'gyur ba'i g.yo 'chang bar mi byed do/ /dkon mchog gsum gang zhe na/ sangs rgyas dkon mchog dang / chos dkon mchog dang / dge 'dun dkon mchog go/ /dga' bo gang gi tshe byang chub sems dpa'i theg pa la gnas pa'i rigs</text></item>
<item><p>306a5</p><section>mdo sde</section><text>kyi bu thams cad mkhyen pa nyid kyi sems dang ma bral bar 'dod pa lnga'i yon tan gyis rtse dga' zhing yongs su spyod pa mthong na/ dga' bo de'i tshe khyod kyis skyes bu dam pa de de bzhin gshegs pa'i dbang po lnga dang ldan par shes par gyis</text></item>
<item><p>306a6</p><section>mdo sde</section><text>shig /dga' bo khyod yang ci'i phyir byang chub sems dpa' 'od mang ldan gyi rgyal po bud med dang lhan cig tu khri gcig la 'dug pa de nyon cig /dga' bo sring mo de ni 'das pa'i dus na tshe rabs nyis brgyar byang chub sems</text></item>
<item><p>306a7</p><section>mdo sde</section><text>dpa' 'od mang ldan gyi rgyal po'i chung mar gyur te/ de sngon gyi bag la nyal de nyid kyis rigs kyi bu byang chub sems dpa' 'od mang ldan gyi rgyal po de'i dpal dang gzi brjid dang / tshul khrims dang / stobs bskyed pa mthong bas</text></item>
<item><p>306a8</p><section>mdo sde</section><text>nyon mongs pa skyes nas gnas ngan len gyi tshig smras te/ de gcig pu lkog tu song nas gal te byang chub sems dpa' 'od mang ldan gyi rgyal po bdag dang lhan cig tu khri gcig tu 'dug na bdag gis bla na med pa yang dag par rdzogs</text></item>
<item><p>306b1</p><section>mdo sde</section><text>pa'i byang chub tu sems bskyed do snyam du de ltar sems par gyur to/ /dga' bo de nas byang chub sems dpa' 'od mang ldan gyi rgyal po'i sems kyis sring mo de'i sems kyi yongs su rtog pa shes nas de nyid kyi nub mo 'das pa dang /</text></item>
<item><p>306b2</p><section>mdo sde</section><text>de'i khyim du 'ongs te/ gang nang gi sa'i khams dang / gang phyi'i sa'i khams su gcig pa'i chos kyi sgo sa 'dra ba'i sems des sring mo de lag pa g.yas pas bzung ste/ khri gcig la 'dug go/ /'dug ma thag tu tshigs su bcad</text></item>
<item><p>306b3</p><section>mdo sde</section><text>pa 'di smras so/ /sangs rgyas 'dod pa bsngags mi mdzad/ /de ni byis pa'i spyod yul te/ /'dod pa'i sred pa spangs nas ni/ /sangs rgyas mi yi mchog tu 'gyur/ /dga' bo de nas sring mo de dga' zhing rab tu mgu ba skyes nas</text></item>
<item><p>306b4</p><section>mdo sde</section><text>khri de las langs te/ byang chub sems dpa' 'od mang ldan gyi rgyal po'i rkang pa la phyag 'tshal nas de'i tshe tshigs su bcad pa 'di dag smras so/ /sangs rgyas kyis ni gang smad pa/ /'dod pa slan chad bdag mi 'tshal/ /'dod pa'i</text></item>
<item><p>306b5</p><section>mdo sde</section><text>sred pa spangs na ni/ /sangs rgyas mi yi mchog tu 'gyur/ /bdag gi sems kyis gang bsams pa'i/ /nongs pa de ni khyed la bshags/ /srog chags kun la bde ba'i phyir/ /byang chub tu ni mos bskyed do/ /dga' bo 'di lta ste/</text></item>
<item><p>306b6</p><section>mdo sde</section><text>byang chub sems dpa' 'od mang ldan gyi rgyal po thabs mkhas pa des sring mo de bla na med pa yang dag par rdzogs pa'i byang chub la bslabs nas stan las langs te song ngo / /dga' bo lhag pa'i bsam pa'i khyad par la ltos/ ngas sring mo de lung</text></item>
<item><p>306b7</p><section>mdo sde</section><text>bstan to/ /'di nas shi 'phos nas bud med kyi lus brjes te/ bskal pa grangs med pa brgya stong phrag dgu bcu rtsa dgu na kun nas ldang ba dang bral ba zhes bya ba'i de bzhin gshegs pa dgra bcom pa yang dag par rdzogs pa'i</text></item>
<item><p>306b8</p><section>mdo sde</section><text>sangs rgyas 'jig rten du 'byung bar 'gyur te/ dga' bo khyod rnam grangs des kyang byang chub sems dpa' 'od mang ldan gyi rgyal po bar snang de las babs te/ bcom ldan 'das kyi zhabs la phyag 'tshal nas/ bcom ldan 'das</text></item>
<item><p>307a1</p><section>mdo sde</section><text>la 'di skad ces gsol to/ /bcom ldan 'das byang chub sems dpa' ni gang ltung ba'i chos can du 'gyur ba'i g.yog mi 'chang bar bya'o/ /de nas byang chub sems dpa' thabs mkhas pa dang /</text></item>
<item><p>307a2</p><section>mdo sde</section><text>snying rje chen po la gnas par bgyi'o/ /bcom ldan 'das 'di la bdag 'di snyam bgyid do/ /gal te byang chub sems dpa' sems can gcig gi dge ba'i rtsa ba skye bar 'gyur na/ ltung ba de 'dra ba 'byung zhing de lta bu'i ltung ba</text></item>
<item><p>307a3</p><section>mdo sde</section><text>byung bas bskal pa brgya stong du sems can dmyal bar btso bar gyur kyang / bcom ldan 'das byang chub sems dpa' ltung ba 'byung ba dang / sems can dmyal ba'i sdug bsngal de la spro ba nyid du bgyi'o/ /sems can</text></item>
<item><p>307a4</p><section>mdo sde</section><text>gcig po'i dge ba'i rtsa ba yongs su gtong ba dang / yongs su 'bri bar ni mi bgyi'o/ /de nas bcom ldan 'das kyis byang chub sems dpa' 'od mang ldan gyi rgyal po la legs so zhes bya ba byin nas/ legs so legs</text></item>
<item><p>307a5</p><section>mdo sde</section><text>so/ /skyes bu dam pa byang chub sems dpa' dag ni snying rje chen po 'dis ltung ba thams cad spong ste/ rigs kyi bu ngas mngon par shes pa 'das pa'i bskal pa grangs med pa'i pha rol gyi yang shin du pha rol na khye'u skar</text></item>
<item><p>307a6</p><section>mdo sde</section><text>ma zhes bya ba zhig yod de/ de nags kyi 'dab na lo bzhi khri nyis stong du tshangs par spyod pa spyad nas/ de lo bzhi khri nyis stong 'das pa na rgyal po'i pho brang 'byor pa zhes bya bar phyin nas de grong khyer chen po der song ba dang /</text></item>
<item><p>307a7</p><section>mdo sde</section><text>chu chun ma zhig gis khye'u bzang po de mthong nas 'dod pa'i 'dod chags kyis yongs su zin pa'i sems dang ldan pas khye'u de'i mdun du brgyugs te phyag 'tshal to/ /de nas rigs kyi bu khye'u skar mas bud med de la</text></item>
<item><p>307a8</p><section>mdo sde</section><text>'di skad ces smras so/ /sring mo khyod ci 'dod/ mos de la 'di skad ces smras so/ /khye'u bdag khyod 'tshal lo/ /khos de la 'di skad ces smras so/ /sring mo kho bo ni 'dod pa dgos pa ma yin no/ /mos de la 'di</text></item>
<item><p>307b1</p><section>mdo sde</section><text>skad ces smras so/ /gal te bdag khyod dang mjal bar mi 'gyur na bdag 'gum par 'gyur ro/ /de nas khye'u skar mas 'di snyam du bsams so/ /gang bdag gis lo bzhi khri nyis stong gi bar du tshangs par spyod pa spyad nas brtul</text></item>
<item><p>307b2</p><section>mdo sde</section><text>zhugs gzhig pa ni bdag gis mi cha'o snyam nas nan gyis 'then te bud med des btang nas gom pa bdun 'phags pa dang / de goms pa bdun pa la gnas nas snying rje skyes te/ bdag gis brtul zhugs 'di bshig nas sems can</text></item>
<item><p>307b3</p><section>mdo sde</section><text>dmyal bar song bar gyur kyang sems can dmyal ba'i sdug bsngal de myong bar bzod kyi/ bud med 'di shir 'ong gis bde bar gyur cig ces/ rigs kyi bu khye'u skar ma de kha slar log ste/ bud med de lag pa g.yas pas bzung</text></item>
<item><p>307b4</p><section>mdo sde</section><text>nas sring mo khyod ci 'dod pa byas longs shig ces de skad smras so/ /de nas khye'u skar ma lo bcu gnyis kyi bar du khyim na gnas nas slar yang mngon par byung ste/ tshangs pa'i gnas bzhi bskyed nas shi 'phos pa dang /</text></item>
<item><p>307b5</p><section>mdo sde</section><text>tshangs pa'i 'jig rten du skyes so/ /rigs kyi bu khyod de'i tshe de'i dus na khye'u skar ma zhes bya ba de gzhan yin snyam du de ltar ma lta zhig /de ci'i phyir zhe na/ de'i tshe de'i dus na nga ni khye'u skar mar gyur to/ /grags</text></item>
<item><p>307b6</p><section>mdo sde</section><text>'dzin ma ni chu chun du gyur to/ /rigs kyi bu nga 'dod pa ngan pa dang ldan pa'i snying rje chen po'i sems bskyed pas kyang bskal pa stong phrag bcu'i bar du 'khor ba la rgyab kyis ltas shing spangs par gyur to/ /rigs</text></item>
<item><p>307b7</p><section>mdo sde</section><text>kyi bu ltos/ gang sems can gzhan dag sems can dmyal bar skye bar 'gyur ba de byang chub sems dpa' thabs mkhas pa ni tshangs pa'i 'jig rten du skye bar 'gyur ro/ /rigs kyi bu gal te dge slong maud gal gyi bu dang /</text></item>
<item><p>307b8</p><section>mdo sde</section><text>shA ri'i bu thabs mkhas pa dang ldan du zin na ni dge slong ko ka li ka de sems can dmyal bar 'gro bar mi 'gyur ro/ /de ci'i phyir zhe na/ rigs kyi bu ngas mngon par shes pa 'das pa'i dus na de bzhin gshegs pa log</text></item>
<item><p>308a1</p><section>mdo sde</section><text>par dad sel gyi gsung rab la dge slong dri ma med pa zhes bya ba zhig byung ste/ de dgon pa'i brag phug gcig na gnas pa nas rgyang mi ring ba zhig na drang srong lnga gnas pa las de'i tshe dus ma yin pa'i sprin chen</text></item>
<item><p>308a2</p><section>mdo sde</section><text>po byung / dus ma yin pa'i char pa yang cher bab pa dang / de nas bud med gnyis shig char pa'i skyabs kyi phyir dge slong dri ma med pa'i brag phug tu zhugs te/ slar byung ba dang / drang srong rnams kyis mthong nas</text></item>
<item><p>308a3</p><section>mdo sde</section><text>e ma ho dge slong dri ma med pa 'di sdig 'dod pa'o/ /tshangs par spyod pa ma yin pa'o zhes yid byung bar gyur to/ /de nas dge slong dri ma med pa'i sems kyis drang srong de dag gi sems kyi yongs su rtog pa shes nas/</text></item>
<item><p>308a4</p><section>mdo sde</section><text>de'i tshe nam mkha' la shing ta la bdun tsam du 'phags so/ /de nas drang srong de dag gis dge slong dri ma med pa bar snang gi nam mkha' la 'dug pa mthong nas/ bdag cag gi gtsug lag las 'byung ba ltar na tshangs</text></item>
<item><p>308a5</p><section>mdo sde</section><text>par spyod pa ma yin pa nam mkha' la 'phags mi nus so/ /snyam du sems par gyur nas/ de'i tshe yan lag lngas phyag 'tshal te nyes pa bshags so/ /rigs kyi bu gal te dge slong dri ma med pa nam mkha' la</text></item>
<item><p>308a6</p><section>mdo sde</section><text>ma 'phags su zin na/ de'i tshe drang srong lnga'i lus sems can dmyal ba chen por ltung bar 'gyur ro/ /rigs kyi bu de ji snyam du sems de'i tshe de'i dus na dge slong dri ma med pa zhes bya ba de gzhan du gyur pa snyam du</text></item>
<item><p>308a7</p><section>mdo sde</section><text>khyod de ltar ma lta zhig /byang chub sems dpa' byams pa de'i tshe dge slong dri ma med pa zhes bya bar gyur to/ /rigs kyi bu gal te dge slong shA ri'i bu dang / maud gal gyi bu nam mkha' la 'phags su zin na</text></item>
<item><p>308a8</p><section>mdo sde</section><text>ni dge slong ko ka li ka sems can dmyal bar 'gro bar mi 'gyur ro/ /rigs kyi bu rnam grangs des na byang chub sems dpa' thabs mkhas pa'i ye shes gang du 'jug pa de ni nyan thos dang / rang sangs rgyas</text></item>
<item><p>308b1</p><section>mdo sde</section><text>rnams kyi yul ma yin par rig par bya'o/ /rigs kyi bu 'di lta ste/ smad 'tshong ma thabs drug bcu rtsa bzhi dang ldan pa shin du lobs pa nor 'dod pa ni skyes bu de las nor ma grub kyi bar du sems can de dag</text></item>
<item><p>308b2</p><section>mdo sde</section><text>gi drung na ci nas kyang bdag gis lus gtong ba yang ston pa dang / yo byad thams cad kyang mi sbed par de lta de ltar gnas so/ /de nas phyis de la mi lta mi sems par 'dor te/ de phyir de la 'gyod par yang mi 'gyur ro/ /</text></item>
<item><p>308b3</p><section>mdo sde</section><text>rigs kyi bu de bzhin du byang chub sems dpa' thabs mkhas pa yang thabs mkhas pa gang gis sems can 'di dag bdag gis yongs su smin par bya bar shes nas sems can rnams kyi dge ba'i rtsa ba la dga' bas cung zad kyang</text></item>
<item><p>308b4</p><section>mdo sde</section><text>mi sbed cing bdag gi lus gtong bar byed pa ston pa'i bar du sems can de dag gi drung du de lta de ltar gnas te/ nam zhig e ma'o sems can 'di dag dge ba'i rtsa ba bskyed pa yin te/ phyin cad de las lhag par gzhag tu mi</text></item>
<item><p>308b5</p><section>mdo sde</section><text>nus par shes nas ni de la mi lta zhing dga' ba dang rtse ba thams cad kyang btang ste 'gro'o/ /de la rag lus pa'i sems kyang med do/ /rigs kyi bu 'di lta ste byol song du gtogs pa'i srog chags kyi rnam pa bung ba zhes bya ba de</text></item>
<item><p>308b6</p><section>mdo sde</section><text>me tog thams cad kyi dri la snom pa yang gang du yang rtag par sred par mi sgom mo/ /dri dang lo ma yang mi 'phrog go/ /de bzhin du thabs mkhas pa'i byang chub sems dpa' yang 'dod pa'i dga' ba dang / rtse ba thams cad</text></item>
<item><p>308b7</p><section>mdo sde</section><text>kyang spyod kyang gang du yang rtag par sred pa mi skyed/ bdag dang gzhan nyams par yang mi byed do/ /rigs kyi bu 'di lta ste dper na/ sa bon yongs su gdungs pa'i kha dog nyams pa med kyang ljang bu 'byung bar mi nus so/ /</text></item>
<item><p>308b8</p><section>mdo sde</section><text>rigs kyi bu de bzhin du stong pa nyid dang / mtshan ma med pa dang / smon pa med pa'i shes rab yongs su bsgoms pas nyon mongs pa ni dga' ba dang / rtse ba thams cad la spyod kyang de ltung bar 'gro ba yongs su mi len/</text></item>
<item><p>309a1</p><section>mdo sde</section><text>sangs rgyas kyi yon tan las kyang yongs su mi nyams so/ /rigs kyi bu 'di lta ste dper na nya pa shin du bslabs pa ni skud pa gcig la gzan ma btags pa'i mchil pa sbyar nas mtsho chen por bcug ste/ de gang dang</text></item>
<item><p>309a2</p><section>mdo sde</section><text>gang gi tshe na 'dod pa de dang de'i tshe skud pa de mtsho chen po nas 'dren to/ /rigs kyi bu de bzhin du thabs mkhas pa'i byang chub sems dpa' yang stong pa nyid dang / mtshan ma med pa dang / smon pa med pa yongs su bsgoms pa'i</text></item>
<item><p>309a3</p><section>mdo sde</section><text>sems can thams cad mkhyen pa nyid la brtan por sbrel nas 'dam rdzab chen por ltung zhing de thams cad mkhyen pa nyid kyi sems de bsrungs pas gang dang gang gi tshe 'dod pa de dang de'i tshe shi 'phos nas tshangs pa'i 'jig rten du skye'o/ /</text></item>
<item><p>309a4</p><section>mdo sde</section><text>rigs kyi bu 'di lta ste dper na sngags kyi rig 'dzin gyi skyes bu rgyal pos bzung ste/ zhags pa lnga'i bcings su zin kyang de gang gi tshe 'gro bar 'dod pa de'i tshe de sngags kyi rig pa'i stobs bskyed pa gcig gis bcings pa thams cad</text></item>
<item><p>309a5</p><section>mdo sde</section><text>gtubs te 'gro'o/ /de bzhin du byang chub sems dpa' thabs mkhas pa yang gang gi tshe 'dod pa'i yon tan lngas dga' ba myong zhing de dag gis rgyas par gyur kyang / gang gi tshe 'dod par gyur pa de'i tshe shes rab kyi rig pa'i stobs</text></item>
<item><p>309a6</p><section>mdo sde</section><text>bskyed pa'i thams cad mkhyen pa nyid kyi sems gcig gis 'dod pa'i yon tan thams cad rab tu bcom ste/ shi 'phos nas tshangs pa'i 'jig rten du skye'o/ /rigs kyi bu 'di lta ste dper na mda' dang mtshon gyi</text></item>
<item><p>309a7</p><section>mdo sde</section><text>slob dpon ral gri rnon po gcig mi mngon par thogs nas 'dron pa mang po'i sel byed na/ de la sems can gang mi shes pa de dag ni mda' dang mtshon gyi slob dpon de la mi 'di ni mda' gzhu yang med/ mtshon cha</text></item>
<item><p>309a8</p><section>mdo sde</section><text>gzhan yang med/ g.yog kyang med de/ 'di ni bdag gi skyabs kyang mi nus na/ 'dron pa'i lta ci smos/ mi rgod las rgyal bar lta ga la nus te/ 'di ni de dag tu mi rigs par sdug bsngal bar 'gyur ro zhes snying rje</text></item>
<item><p>309b1</p><section>mdo sde</section><text>sgom mo/ /de nas mda' dang mtshon gyi slob dpon de 'brog dgon pa'i dbus su phyin te/ mi rgod mang po byung ba mda' dang mtshon gyi phyir go cha legs par bgos nas mtshon cha de la yongs su brtags te/ mi rgod</text></item>
<item><p>309b2</p><section>mdo sde</section><text>de dag la 'debs so/ /des mi rgod de dag thams cad srog dang phral nas slar yang mtshon cha de lag par 'jog go/ /de bzhin du rigs kyi bu byang chub sems dpa' sems dpa' chen po yang shes rab kyi pha rol tu phyin pa'i</text></item>
<item><p>309b3</p><section>mdo sde</section><text>mtshon cha shin tu thogs nas thabs mkhas pas 'dod pa'i yon tan lngas rtse dga' zhing yongs su spyod de/ de la gang dag de'i lus kyi dbang po mthong na de dag ma dad par byed cing 'di ni 'di ltar bag med par gnas te</text></item>
<item><p>309b4</p><section>mdo sde</section><text>'di ni bdag thar par yang mi nus na sems can gzhan lta ci smos/ bdud las rgyal bar lta ga la 'gyur zhes snying rje bskyed par byed mod kyi/ byang chub sems dpa' de thabs mkhas pa shin du yongs su blangs</text></item>
<item><p>309b5</p><section>mdo sde</section><text>pas nam 'dod pa de'i tshe des shes rab kyi mtshon gyis nyon mongs pa'i dra ba dral nas sangs rgyas kyi zhing yongs su dag pa bud med g.yem pa med pa gzhan du 'gro'o/ /yang de'i tshe na byang chub sems dpa' dga' bar byed</text></item>
<item><p>309b6</p><section>mdo sde</section><text>pa zhes bya ba mnyan du yod pa'i grong khyer chen por bsod snyoms kyi phyir song ste/ de bsod snyoms spyod pa las khyim bdag gi khyim du phyin pa dang / de nas bu mo bsod nams ldan mchog ces bya ba khang thog na 'dug</text></item>
<item><p>309b7</p><section>mdo sde</section><text>pas dge slong gi sgra thos nas zas thogs te/ byang chub sems dpa' dga' bar byed pa ga la ba der song ngo / /de nas bu mo bsod nams ldan mchog gis mthong ma thag tu byang chub sems dpa' dga' bar byed pa'i skad</text></item>
<item><p>309b8</p><section>mdo sde</section><text>dang bltas pa las rjes su rtogs pa'i mtshan ma bzung nas 'dod chags kyis yongs su bzung ba'i sems kyi 'dod chags kyis yongs su gdungs shing 'greng bzhin du lus thams cad kyang brtul nas 'chi ba'i dus byas</text></item>
<item><p>310a1</p><section>mdo sde</section><text>nas byang chub sems dpa' dga' bar byed pas bu mo bsod nams ldan mchog mthong ste/ 'dod chags kyi sems tshul bzhin ma yin pa yid la byed pa'i rnam par rtog pa byung ba dang / de'i tshe de la chags</text></item>
<item><p>310a2</p><section>mdo sde</section><text>pa zhes bya ba'i chos de gang yin zhes dran pa skyes nas/ ci mig de chags pa 'am zhe na/ mig kyang tshor ba med pa/ byed pa med pa 'dus byas pa/ sha'i phung po ste/ rang bzhin gyis stong pa'i phyir tshor ba med do 'o</text></item>
<item><p>310a3</p><section>mdo sde</section><text>na rna ba dang / sna dang / lce dang lus dang yid chags pa 'am zhe na/ des nang yang rung / phyi yang rung / 'dod chags par 'gyur ba 'am/ zhe sdang bar 'gyur ba'i chos de gang yang ma dmigs so/ /des ma dmigs nas 'dod chags</text></item>
<item><p>310a4</p><section>mdo sde</section><text>kyi sems de bsal te de'i lus lpags pa dang shas g.yogs pa'i rkang pa'i 'thil yan cad spyi bo'i bar du brtags so/ /des yang dag pa ji lta bar brtags nas chos thams cad myi skye bar rtogs te mi skye ba'i chos la bzod pa thob</text></item>
<item><p>310a5</p><section>mdo sde</section><text>pa dang / de dga' ba dang rab tu mgu ba de nyid kyis steng gi bar snang la shing ta la gang tsam du 'phags nas mnyan du yod pa'i grong khyer chen po lan bdun du bskor te/ bcom ldan 'das ga la ba der song ba dang / bcom ldan</text></item>
<item><p>310a6</p><section>mdo sde</section><text>'das kyis byang chub sems dpa' dga' bar byed pa steng gi bar snang las ngang pa'i rgyal po bzhin du thogs pa med par 'ong ba gzigs so/ /gzigs nas tshe dang ldan pa dga' bo la bka' stsal pa/ dga' bo khyod kyis byang chub</text></item>
<item><p>310a7</p><section>mdo sde</section><text>sems dpa' sems dpa' chen po dga' bar byed pa bar snang las 'ong ba mthong ngam/ gsol pa/ bcom ldan 'das mthong ngo / /bcom ldan 'das kyis bka' stsal pa/ dga' bo byang chub sems dpa' dga' bar byed pa</text></item>
<item><p>310a8</p><section>mdo sde</section><text>des ni 'dod chags kyi sems las chos thams cad yongs su brtags so/ /bdud kyi sde btul lo/ /chos kyi 'khor lo bskor to/ /de nas bu mo bsod nams ldan mchog shi ma thag tu bud med kyi lus las bsgyur</text></item>
<item><p>310b1</p><section>mdo sde</section><text>te/ shi 'phos pa dang mtho ris kyi 'jig rten du sum bcu rtsa gsum pa'i lha rnams dang skal ba mnyam par skyes so/ /de skyes ma thag tu gzhal med khang rin po che sna bdun las byas pa dpag tshad bcu gnyis pa yang byung</text></item>
<item><p>310b2</p><section>mdo sde</section><text>g.yog bya ba'i phyir lha'i bu mo bzhi khri bzhi stong yang skyes nas/ de'i tshe de dge ba'i rtsa ba gang gis 'dir skyes par gyur ces shes pa skyes te/ de bsams pa dang / 'di snyam du gyur te/ bdag ni mnyan du yod pa'i</text></item>
<item><p>310b3</p><section>mdo sde</section><text>grong khyer chen po na khyim bdag gi bu mor gyur pa las/ de na bdag gi 'dod chags kyi sems kyis byang chub sems dpa' dga' bar byed pa mthong nas bdag gi sems 'dod pa'i chags pas kun du gzir te/ 'chi ba'i</text></item>
<item><p>310b4</p><section>mdo sde</section><text>dus byas pa dang / bdag bud med kyi lus las gyur te/ bdag gis skyes pa'i lus thob nas bdag gis rdzu 'phrul dpag tu med pa 'di dag thob bo snyam mo/ /de nas lha'i bu de 'di snyam du sems te/ 'dod chags</text></item>
<item><p>310b5</p><section>mdo sde</section><text>kyi sems kyis rnam par smin pa yang 'di yin na/ gang bdag gis byang chub sems dpa' dga' bar byed pa la phyag bya ba'am/ bsnyen bkur bya ba lta ci smos kyis/ gang bdag rtse ba 'am/ dga' bar byed pa de</text></item>
<item><p>310b6</p><section>mdo sde</section><text>rigs par 'gyur ba ma yin gyi/ de ltar bdag ni bcom ldan 'das ga la ba dang / dga' bar byed pa ga la ba der 'gro'o snyam mo/ /de nas lha'i bu de 'khor dang bcas te me tog dang / dri dang / phreng ba dang / byug pa</text></item>
<item><p>310b7</p><section>mdo sde</section><text>rnams thogs nas kha dog tshad med pas bcom ldan 'das ga la ba der song ste/ me tog dang / phreng ba dang byug pa de dag gis bcom ldan 'das la mchod nas/ bcom ldan 'das kyi zhabs la mgo bos phyag 'tshal</text></item>
<item><p>310b8</p><section>mdo sde</section><text>te/ bcom ldan 'das la lan gsum bskor nas bcom ldan 'das kyi spyan sngar thal mo sbyar te tshigs su bcad pa 'di dag smras so/ /sangs rgyas mi mchog rnams ni bsam mi khyab/ /byang chub rab mchog gnas</text></item>
<item><p>311a1</p><section>mdo sde</section><text>rnams bsam mi khyab/ /de bzhin gshegs pa'i chos rnams bsam mi khyab/ /grags chen rnams kyi spyod pa bsam mi khyab/ /bdag ni mnyan du yod par bu mor gyur/ /tshong dpon bu mo ming ni bsod</text></item>
<item><p>311a2</p><section>mdo sde</section><text>nams mchog /bzang mo na tshod dang po dang yang ldan/ /pha dang ma yang byams shing yid du mchi/ /gang yang sangs rgyas ma smad pa yi sras/ /dga' bar byed ces bgyi ba mthu bo che/ /mnyan du yod par bsod snyoms phyir</text></item>
<item><p>311a3</p><section>mdo sde</section><text>mchis pa/ /bdag gi pha yi khang par phyin pa dang / /yid du mchi zhing snyan pa'i sgra thos te/ /bdag ni rab tu dga' bas bshos thogs nas/ /de bzhin gshegs pa'i sras po dga' byed pa/ /mthu bo che de gang na bar</text></item>
<item><p>311a4</p><section>mdo sde</section><text>mchis nas/ /mthong ma thag tu bdag gis sems skyes pa/ /tshul bzhin ma lags 'dod chags ldan par gyur/ /gal te bsam pa bzhin du ma grub na/ /bdag ni mi 'tsho 'chi ba'i dus bgyi snyam/ /tshig kyang smra ba nyid</text></item>
<item><p>311a5</p><section>mdo sde</section><text>du ma nus te/ /bsod snyoms de yang dbul bar ma nus nas/ /tshul bzhin ma lags 'dod chags kyis gdungs te/ /de nyid dag tu brtul nas gum par gyur/ /bcom ldan bdag ni 'chi 'phor gyur ma thag /de tshe bdag</text></item>
<item><p>311a6</p><section>mdo sde</section><text>ni bud med lus bor te/ /'od gsal skyes pa'i lus 'di thob par gyur/ /gum nas bdag kyang mtho ris 'jig rten skyes/ /bdag gis gzhal med khang 'di mchog grub pa/ /rin chen rgyu ste de 'dra su la 'ang med/ /lha yi</text></item>
<item><p>311a7</p><section>mdo sde</section><text>bu mo stong phrag bcu bzhi 'di/ /bdag gis g.yog du thob bo bcom ldan 'das/ /de tshe bdag kyang 'di 'dra'i sems skyes te/ /'di 'dra rnam smin bzang po las dag gi/ de ltar bsams nas 'di snyam du gyur</text></item>
<item><p>311a8</p><section>mdo sde</section><text>te/ /'di ni 'dod chags sems kyi rnam smin to/ /dga' byed mgu byed mkhas pa 'od byed la/ /bdag gis chags pa'i sems kyis brtags pa dang / /de yi las kyi rnam smin 'di 'dra ste/ /de tshe bdag ni</text></item>
<item><p>311b1</p><section>mdo sde</section><text>'bar ba'i mthu can gyur/ /bde bar gshegs pa'i ye shes gar 'jug pa/ /de ni nyan thos dag dang rang sangs rgyas/ /de dag sar ni gzhar yang mi 'gyur te/ /'dod chags sems kyi 'bras bu 'di 'dra na/ /bdag gi</text></item>
<item><p>311b2</p><section>mdo sde</section><text>bkur sti bgyi ba ci smos te/ /bdag gis rgyal ba 'di yi spyan sngar ni/ /sangs rgyas ye shes byang chub mchog thob smon/ /bskal pa gang gA'i bye ma snyed du spyad/ /bdag gi yi dam btang bar mi bgyi ste/ /dge ba'i bshes</text></item>
<item><p>311b3</p><section>mdo sde</section><text>gnyen dga' bar byed pa la/ /mchod pa yangs shing rgya chen dag kyang bgyi/ /mngon par byang chub phyir zhugs ma gtogs par/ /gzhan du 'dren pa rnams la mchod mi 'gyur/ /byang chub spyod pa dam pa kun spyod cing / /'dod</text></item>
<item><p>311b4</p><section>mdo sde</section><text>chags sems kyis bdag la gang lta ba/ /de dag bud med lus ni spangs gyur nas/ /thams cad mi 'jigs skyes bur 'gyur bar shog /lus kun rdul zhing shi bar shes gyur nas/ /bu mo'i pha dang ma ni ngu bar bgyid/ /</text></item>
<item><p>311b5</p><section>mdo sde</section><text>ro langs pa ni rab tu gtang par sems/ /gang phyir dge sbyong la yang tshig gcig tu/ /sangs rgyas mthus ni lha yi bu pho de/ /pha ma'i drung du song te tshig smras pa/ /dge sbyong la ni zhe sdang khro ma byed/ /yun ring dus su</text></item>
<item><p>311b6</p><section>mdo sde</section><text>sdug bsngal gyur ta re/ /gang yang bsod nams ldan mchog shi ba de/ /sum bcu rtsa gsum pa dang skal ba mnyam/ /'dir ni bud med lus kyang brjes gyur nas/ /'od gsal lha'i bu pho mdzes par gyur/ /bde bar</text></item>
<item><p>311b7</p><section>mdo sde</section><text>gshegs pa de yi gan song ste/ /khro sems nyes pa de ni bshags par gyis/ /sangs rgyas de bzhin gshegs pa ma gtogs par/ /sems can dag gi mgon skyabs gzhan med do/ /'jigs pa med pa des ni bskul ba dang / /</text></item>
<item><p>311b8</p><section>mdo sde</section><text>pha dang mas kyang sangs rgyas sgra thos nas/ /thams cad tshogs te lhan cig 'grogs gyur nas/ /shAkya thub pa'i drung du song bar gyur/ /skyes bu dam pa'i zhabs la phyag 'tshal te/ /khro sems nyes pa dag kyang bshags</text></item>
<item><p>312a1</p><section>mdo sde</section><text>byas nas/ /de bzhin gshegs pa la yang skyabs song ste/ /bde gshegs rang byung la yang zhu ba zhus/ /ji tsam gyis na 'dren la mchod par 'gyur/ /chos dang dge 'dun la yang ji ltar mchod/ /zhus</text></item>
<item><p>312a2</p><section>mdo sde</section><text>pa de yang so sor lung bstan gsol/ /thos nas de bzhin lags kyis mchi bar bgyi/ /rgyal bas de dag gis ni sems mkhyen nas/ /'jig rten mgon gyis yang dag tshig gsungs pa/ /gang zhig sangs rgyas kun la mchod</text></item>
<item><p>312a3</p><section>mdo sde</section><text>'dod pa/ /byang chub phyir ni brtan pa'i sems bskyed cig /bu mo'i pha dang ma dang gnyen rnams dang / /lnga brgya mi nyung tshang ba de dag kyang / /skyes bu khyu mchog gi ni tshig thos nas/ /de'i tshe byang chub phyir ni sems bskyed do/ /</text></item>
<item><p>312a4</p><section>mdo sde</section><text>de'i tshe dga' bo dge la bka' stsal pa/ /ji skad smras pa bzhin du dga' bo nyon/ /byang chub sems dpa' bsams spyod bsam mi khyab/ /thabs mkhas pa yi shes rab de bzhin no/ /dga' byed smon lam phyi phyir 'debs pa</text></item>
<item><p>312a5</p><section>mdo sde</section><text>ni/ /bud med gang dag chags sems kyis blta ba/ /de ni bud med lus kyang yongs spangs te/ /skyes bu yangs pa'i sems can 'gyur bar shog /dga' bo 'di yi yon tan ci 'dra ltos/ /gang gis sems can gzhan dag dmyal</text></item>
<item><p>312a6</p><section>mdo sde</section><text>'gro ba/ /de nyid dpa' bo dag la chags bskyed nas/ /mtho ris su ni skyes bur 'gyur bar shog /lha'i bu de yis nga la bkur sti byas/ /gus dang bcas pas byang chub mchog gnas te/ /bskal pa mang por</text></item>
<item><p>312a7</p><section>mdo sde</section><text>sangs rgyas mchod byas nas/ /shin du gzigs zhes bya ba'i rgyal bar 'gyur/ /lnga brgya gang dag byang chub la gnas pa/ /de dag rnams kyang mi yi mchog tu 'gyur/ /de la dad phyir bde ba bsam yas na/ /mgon po</text></item>
<item><p>312a8</p><section>mdo sde</section><text>la ni bkur sti su mi byed/ /gang dag dga' bar byed la chags sems pa/ /bud med lus spangs skyes par gyur pa ni/ /gcig dang gnyis dang gsum ni ma yin gyi/ /bye ba khrag khrig stong phrag mang po ste/ /rtsi yi</text></item>
<item><p>312b1</p><section>mdo sde</section><text>rgyal po grags pa chen po yi/ /byang chub de la zhe sdang su zhig skyed/ /nyon mongs las kyang bde ba sbyin byed na/ /de la bkur sti byed pa smos ci dgos/ /de nas bcom ldan 'das la tshe dang ldan pa dga' bos 'di skad ces</text></item>
<item><p>312b2</p><section>mdo sde</section><text>gsol to/ /bcom ldan 'das 'di lta ste dper na/ ri'i rgyal po ri rab lhun po'i drung du gang sems dad kyang rung / sems zhe sdang yang rung / sems chags pa yang rung / chos la bar chad bgyid pa'i sems kyang rung ste/ mchi na de</text></item>
<item><p>312b3</p><section>mdo sde</section><text>thams cad kha dog gcig tu 'gyur ba ni 'di lta ste/ gser gyi kha dog go/ /bcom ldan 'das de bzhin du gang su yang rung / byang chub sems dpa'i drung du sems dad dam/ sems zhe sdang ngam/ sems chags pa 'am/ chos la bar</text></item>
<item><p>312b4</p><section>mdo sde</section><text>chad bgyid pa'i sems kyang rung ste/ mchi na de dag thams cad kha dog gcig tu 'gyur ba ni 'di lta ste/ thams cad mkhyen pa nyid kyi sems kyi kha dog go/ /bcom ldan 'das bdag ni de ring phan chad byang chub sems dpa'</text></item>
<item><p>312b5</p><section>mdo sde</section><text>rnams la ri rab lhun po 'dra bar 'dzin to/ /bcom ldan 'das 'di lta ste dper na sman gyi rnam pa blta na bzang ba la sems can su yang rung ste/ nad rnam pa sna tshogs kyi nyon mongs pa rnams kyis bltas na nad de dag</text></item>
<item><p>312b6</p><section>mdo sde</section><text>thams cad rab tu zhi bar 'gyur ro/ /bcom ldan 'das de bzhin du gang su yang rung ste/ sems dad pa 'am/ sems zhe sdang ba 'am/ sems chags pas byang chub sems dpa' la bltas na de dag thams cad kyi 'dod</text></item>
<item><p>312b7</p><section>mdo sde</section><text>chags dang / zhe sdang dang gti mug gi nad rnams rab tu zhi bar 'gyur ro/ /de nas bcom ldan 'das kyis tshe dang ldan pa dga' bo la legs so zhes bya ba byin nas/ dga' bo de de bzhin no dga' bo ji skad smras pa de bzhin no</text></item>
<item><p>312b8</p><section>mdo sde</section><text>zhes gsungs so/ /de nas bcom ldan 'das la tshe dang ldan pa 'od srung chen pos 'di skad ces gsol to/ /bcom ldan 'das ngo mtshar to/ /bde bar gshegs pa rab tu ngo mtshar to/ /byang chub sems dpa' sems</text></item>
<item><p>313a1</p><section>mdo sde</section><text>dpa' chen po rnams ni zhi ba'i ting nge 'dzin la gnas kyang sems can rnams la snying brtse ba'i slad du slar yang 'dod pa'i khams su yang gda'o/ /stong pa nyid dang / mtshan ma med pa dang / smon pa med pa</text></item>
<item><p>313a2</p><section>mdo sde</section><text>la gnas shing nyan thos dang rang sangs rgyas kyi chos rnams la yang ma reg la thams cad mkhyen pa'i sems la yang 'bab par bgyid do/ /bcom ldan 'das byang chub sems dpa' sems dpa' chen po ni bsam gyis mi khyab pa'i</text></item>
<item><p>313a3</p><section>mdo sde</section><text>thabs mkhas pa la gnas la de ni 'di lta ste/ chags par 'gyur ba'i gzugs dang / sgra dang / dri dang / ro dang / reg bya thams cad la spyod kyang de dag la chags par mi bgyid do/ /byang chub sems dpa' sems</text></item>
<item><p>313a4</p><section>mdo sde</section><text>dpa' chen po rnams las brtsams te/ dpe chung zad cig gsol bar bcom ldan 'das bdag spobs so/ /bde bar gshegs pa bdag spobs so/ /bka' stsal pa/ 'od srung khyod spobs par gyis shig /</text></item>
<item><p>313a5</p><section>mdo sde</section><text>bcom ldan 'das 'di lta ste/ dper na 'brog dgon pa zhig mchis la/ 'brog dgon pa de na brtsig pas 'khor ba'i rtse mo'i bar du phyin pa zhig kyang mchis par gyur/ dgon pa de na chab sgo yang gcig pu zhig mchis par</text></item>
<item><p>313a6</p><section>mdo sde</section><text>gyur/ 'brog dgon pa de na srog chags brgya stong du ma yang mchis par gyur/ 'brog dgon pa de nas shin du rgyang mi ring ba zhig na grong khyer zhig kyang mchis la 'byor pa dang / bde ba dang lo legs pa dang mi'i skye bos gang bar gyur/</text></item>
<item><p>313a7</p><section>mdo sde</section><text>gang dag grong khyer der mchis pa de dag kyang rga ba dang 'chi bar mi 'gyur la/ grong khyer chen po de'i shul ni mtho gang tsam du gyur la/ de na g.yas g.yon du g.yang sa khru 'bum mchis par gyur cing / 'brog dgon pa de'i dbus</text></item>
<item><p>313a8</p><section>mdo sde</section><text>na sems can mkhas pa/ zhi ba pa yid gzhungs pa don 'tshal ba/ phan par 'tshal ba/ 'byor pa dang bde bar 'tshal ba gcig cig skyes la des 'brog dgon pa der sems can de dag la 'brog dgon pa 'di nas shin</text></item>
<item><p>313b1</p><section>mdo sde</section><text>du rgyang mi ring ba zhig na grong khyer zhig yod de/ der su 'gro ba de ni rga ba dang 'chi bar mi 'gyur gyis/ kye sems can dag tshur sheg grong khyer chen po der 'dong ngo / /ngas ni khyed yongs su drang ngo zhes de skad sgra bsgrags/ dbyangs</text></item>
<item><p>313b2</p><section>mdo sde</section><text>kyis bsnyad pa dang / de na gang dman pa la mos shing 'byung ba'i bsam pa mchis pa de dag ni bdag cag bstan pa de dang / yul der mchi yang 'tshal na 'di nas kyang mi 'phag la gang grong khyer de na yon tan mchis pa de dag kyang 'di na</text></item>
<item><p>313b3</p><section>mdo sde</section><text>mchis bzhin du 'byung bar gyur cig ces mchi'o/ /gang chen po la mos pa de dag ni bdag kyang mchi ste/ khyod ji lta ba bdag cag kyang de 'dra'o zhes de skad mchi'o/ /gang bsod nams chung ba de dag ni sgra de thos pa dang / thos</text></item>
<item><p>313b4</p><section>mdo sde</section><text>nas yid ches par mi bgyid do/ /de nas skyes bu mkhas pa de 'brog dgon pa de nas byung nas lam de mthong ngo / /des shul mtho gang tsam po de mthong nas song ba dang lam gyi g.yas phyogs na g.yang sa khru 'bum dang / g.yon</text></item>
<item><p>313b5</p><section>mdo sde</section><text>phyogs na g.yang sa khru 'bum mchis nas/ de'i lam g.yas g.yon du des brtsig pa'i rten bcas te/ grwa bzhis shul de rgal bar bgyid cing g.yas su 'ang mi blta/ g.yon du'ang myi blta/ de'i rgyab</text></item>
<item><p>313b6</p><section>mdo sde</section><text>nas dgra rnams sgra sgrog cing 'jigs par ston kyang de kha phyir yang mi blta ste/ lam du zhugs pa dang / ji lta ji ltar mchi ba de lta de ltar grong khyer chen po mthong ngo de lta de ltar de'i 'jigs pa thams cad kyang ma mchis so/ /</text></item>
<item><p>313b7</p><section>mdo sde</section><text>grong khyer chen po der phyin nas sems can dpag tu ma mchis pa rnams kyi don yang bgyid do/ /bcom ldan 'das 'brog dgon pa zhes bgyi ba ni de ltar 'khor ba'i 'brog dgon par blta bar bgyi'o/ /brtsig pa 'khor</text></item>
<item><p>313b8</p><section>mdo sde</section><text>ba'i rtse mo'i bar du phyin pa zhes bgyi ba ni de ltar ma rig pa dang / sred pa dang srid par blta bar bgyi'o/ /srog chags brgya stong mang po 'brog dgon pa de na mchis shes bgyi ba ni de ltar byis pa lta bu so so'i skye bo thams</text></item>
<item><p>314a1</p><section>mdo sde</section><text>cad du blta bar bgyi'o/ /chab sgo gcig ces bgyi ba ni de ltar theg pa gcig gi lam du blta bar bgyi'o/ /skyes bu mkhas pa zhes bgyi ba ni de ltar byang chub sems dpa' sems dpa' chen por blta bar bgyi'o/ /</text></item>
<item><p>314a2</p><section>mdo sde</section><text>sems can dman pa la dad pa 'byung ba'i bsam pa mchis pa gnas de nas kyang mi 'phag la/ grong khyer gyi yon tan kyang 'tshal zhes bgyi ba ni nyan thos dang / rang sangs rgyas su blta bar bgyi'o/ /gzhan dag bdag cag kyang</text></item>
<item><p>314a3</p><section>mdo sde</section><text>mchi ste/ khyod ci 'dra ba bdag cag kyang de dang 'dra'o zhes mchi ba ni de ltar byang chub sems dpa' dag du blta bar bgyi'o/ /sgra thos kyang yid ches par ma gyur ces bgyi ba ni de ltar mu stegs can gzhan dag tu blta bar</text></item>
<item><p>314a4</p><section>mdo sde</section><text>bgyi'o/ /'brog dgon pa nas 'byung ba zhes bgyi ba ni de ltar thams cad mkhyen par dngos pa'i brtson 'grus su blta bar bgyi'o/ /shul mtho gang tsam zhes bgyi ba ni de ltar chos kyi dbyings su blta bar bgyi'o/ /g.yas</text></item>
<item><p>314a5</p><section>mdo sde</section><text>phyogs na g.yang sa khru 'bum mchis shes bgyi ba ni de ltar nyan thos kyi sar blta bar bgyi'o/ /g.yon phyogs na g.yang sa khru 'bum mchis shes bgyi ba ni de ltar rang sangs rgyas kyi sar blta bar bgyi'o/ /g.yas</text></item>
<item><p>314a6</p><section>mdo sde</section><text>g.yon gyi phyogs su brtsig pa'i rten bcas shes bgyi ba ni/ de ltar thabs mkhas pa dang / shes rab kyi pha rol du phyin pa dang ldan pa'i brtson 'grus su blta bar bgyi'o/ /grwa bzhis mchi bar bgyid ces bgyi</text></item>
<item><p>314a7</p><section>mdo sde</section><text>ba ni bsdu ba'i dngos po bzhis sems can grangs ma mchis dpag tu ma mchis pa rnams sdud pa la bgyi'o/ /rgyab logs nas dgra'i mi dag 'jigs pa ston ces bgyi ba ni de ltar bdud dang / bdud kyi ris</text></item>
<item><p>314a8</p><section>mdo sde</section><text>kyi lha rnams su blta bar bgyi'o/ /de bzhin du gang sems can ma rungs pa byang chub sems dpa' rnams la dpya bar bgyi/ bsting bar bgyid dmod par bgyid pa gzhan dag la yang blta bar bgyi'o/ /kha phyir mi blta</text></item>
<item><p>314b1</p><section>mdo sde</section><text>zhes bya ba ni bzod pa'i pha rol du phyin pa dang bsam pa lhag pa'i tshig bla dgas so/ /g.yas g.yon du mi blta zhes bgyi ba ni nyan thos dang / rang sangs rgyas kyi sa la mi 'tshal bas thams cad mkhyen pa'i ye shes kyi tshig bla dgas</text></item>
<item><p>314b2</p><section>mdo sde</section><text>lags so ji lta ji ltar grong khyer mthong ba de lta de ltar 'jigs pa ma mchis par 'gyur zhes bgyi ba ni de ltar ji lta ji ltar sangs rgyas kyi yon tan mthong zhing sangs rgyas kyi spyod pa dang / ye shes la rtog pa dang / shes rab kyi pha rol du</text></item>
<item><p>314b3</p><section>mdo sde</section><text>phyin pa dang thabs mkhas pa la bslabs pa de lta de ltar sems can rnams la mi 'jigs shing the tshom ma mchis pa la bgyi'o/ /grong khyer du phyin nas sems can dpag tu ma mchis pa'i don bgyid ces bgyi ba ni de bzhin</text></item>
<item><p>314b4</p><section>mdo sde</section><text>gshegs pa'i tshig bla dgas lags so/ /bcom ldan 'das byang chub sems dpa' ni ye shes dang ldan pa lags te/ bcom ldan 'das byang chub sems dpa' sems dpa' chen po la phyag 'tshal lo/ /de nas</text></item>
<item><p>314b5</p><section>mdo sde</section><text>bcom ldan 'das kyis tshe dang ldan pa 'od srung chen po la legs so zhes bya ba byin te/ 'od srung legs so legs so/ /'od srung khyod kyis 'dir dpe bshad pas/ lha dang mi'i skye dgu srog chags khri nyis stong gis</text></item>
<item><p>314b6</p><section>mdo sde</section><text>bla na med pa yang dag pa'i byang chub tu sems bskyed do/ /'od srung byang chub sems dpa' thabs mkhas pa la gnas pa ni yon tan dpag tu med pa dang ldan pa yin te/ 'od srung byang chub sems dpa' ni gang bdag</text></item>
<item><p>314b7</p><section>mdo sde</section><text>la gnod par 'gyur ba dang / gzhan la gnod par 'gyur ba'i las de lta bu mi byed do/ /de skad ces bka' stsal pa dang / bcom ldan 'das la byang chub sems dpa' ye shes blas 'di skad ces gsol to/ /</text></item>
<item><p>314b8</p><section>mdo sde</section><text>bcom ldan 'das 'o na ji ltar na byang chub sems dpa' skye ba gcig gis thogs pas de bzhin gshegs pa 'od srung gi gsung rab las mgo reg 'di mthong bas chog go/ /dge sbyong mgo reg 'di la byang chub ga la yod/</text></item>
<item><p>315a1</p><section>mdo sde</section><text>byang chub ni shin du dkon pa'o zhes tshig smras par 'gyur/ bcom ldan 'das de skad ces smras pa'i don gang lags/ de skad gsol pa dang / bcom ldan 'das kyis byang chub sems dpa' ye shes bla la</text></item>
<item><p>315a2</p><section>mdo sde</section><text>'di skad ces bka' stsal to/ /rigs kyi bu chog go/ /de bzhin gshegs pa dang byang chub sems dpa' la drod ma 'dzin cig /de ci'i phyir zhe na/ byang chub sems dpa' ni thabs mkhas pa bsam gyis mi khyab pa dang ldan pa yin te/</text></item>
<item><p>315a3</p><section>mdo sde</section><text>skyes bu dam pa de dag ni ji ltar ci nas kyang sems can 'dul bar 'gyur ba de lta de ltar gnas pa yin no/ /rigs kyi bu legs par shin du nyon la yid la zung shig dang / thabs mkhas pa zhes bya ba'i chos kyi rnam grangs khyod la bshad do/ /</text></item>
<item><p>315a4</p><section>mdo sde</section><text>ji ltar byang chub sems dpas mar me mdzad tshun chad bsam gyis mi khyab pa'i thabs bstan pa de las cung zad tsam zhig bstan to/ /rigs kyi bu gang gi tshe na byang chub sems dpas mar me mdzad mthong ma thag tu mi skye ba'i chos</text></item>
<item><p>315a5</p><section>mdo sde</section><text>la bzod pa thob pa tshun chad byang chub sems dpa' la 'khrul pa med ca co med/ dran pa nyams pa med de/ rigs kyi bu byang chub sems dpa' bzod pa thob pa ni 'dod na nub bdun gyis byang chub thob par 'gyur/ /'dod na sems can yongs su</text></item>
<item><p>315a6</p><section>mdo sde</section><text>smin par bya ba'i phyir bskal pa brgyas byang chub thob par 'gyur ro/ /gal te slar yang srid par 'ongs na shes rab kyi stobs kyis mthu bskyed pas gang gi tshe 'dod pa de'i tshe 'tshang rgya'o/ /'dod na phyi ma'i mthar thug par gnas kyang skyo bar</text></item>
<item><p>315a7</p><section>mdo sde</section><text>mi 'gyur te/ de ni byang chub sems dpa'i thabs mkhas par shes par bya'o/ /rigs kyi bu gzhan yang nyan thos ni ji ltar byang chub sems dpa' zhi ba'i ting nge 'dzin la snyoms par 'jug pa bzhin du ting nge 'dzin zhi ba yin te/ de'i lus kyang</text></item>
<item><p>315a8</p><section>mdo sde</section><text>mi g.yo de'i sems kyang mi g.yo zhing bdag yongs su mya ngan las 'das par 'dzin to/ /byang chub sems dpa' sems dpa' chen po ni zhi ba'i ting nge 'dzin de la snyoms par zhugs nas sems can yongs su smin par byed cing bsdu ba'i</text></item>
<item><p>315b1</p><section>mdo sde</section><text>dngos po bzhi'i brtson 'grus kyang mi gtong / pha rol du phyin pa drug gi brtson 'grus kyang mi gtong ste/ de yang byang chub sems dpa'i thabs mkhas pa'o/ /rigs kyi bu byang chub sems dpa' ni 'dod na dga' ldan gyi khang pa na 'dug</text></item>
<item><p>315b2</p><section>mdo sde</section><text>bzhin du byang chub mngon par rdzogs par 'tshang rgya zhing chos kyi 'khor lo yang bskor bar 'gyur na/ gang 'dzam bu'i gling gi mi de dag chos nyan pa'i phyir lha'i khang par 'gro mi nus nas byang chub sems dpa' 'di snyam du sems te/</text></item>
<item><p>315b3</p><section>mdo sde</section><text>lha dag ni chos nyan pa'i phyir 'dzam bu'i gling du 'bab nus kyi/ 'dzam bu'i gling gi mi rnams ni chos nyan pa'i phyir lha'i khang par 'gro mi nus so snyam nas de'i phyir byang chub sems dpa' 'dzam bu'i gling du byang chub tu mngon par</text></item>
<item><p>315b4</p><section>mdo sde</section><text>rdzogs par 'tshang rgya ste/ de yang byang chub sems dpa'i thabs mkhas par blta'o/ /byang chub sems dpa' ni 'dod na dga' ldan gyi gnas nas shi 'phos te/ ma'i mngal gyi khyim du ma zhugs par de'i mod nyid la byang chub</text></item>
<item><p>315b5</p><section>mdo sde</section><text>mngon par rdzogs par 'tshang rgya bar 'gyur na de la sems can kha cig the tshom skye bar 'gyur te/ 'di lha 'am dri za 'am sprul pa zhig gam/ 'di ga las 'ongs pa zhig ces de dag the tshom du gyur nas chos nyan par mi 'gyur bas rgyu de dang</text></item>
<item><p>315b6</p><section>mdo sde</section><text>rkyen de'i phyir byang chub sems dpa' mngal du gnas par ston te/ de yang byang chub sems dpa'i thabs mkhas par shes par bya'o/ /rigs kyi bu yang byang chub sems dpa' ni mngal gyi mal du zhugs so snyam du khyod de</text></item>
<item><p>315b7</p><section>mdo sde</section><text>ltar ma lta zhig /byang chub sems dpa' ni mngal gyi mal du zhugs pa med do/ /de ci'i phyir zhe na/ byang chub sems dpa' ni byang chub sems dpa'i ting nge 'dzin dri ma med pa zhes bya ba de la snyoms par zhugs nas ma song bzhin du</text></item>
<item><p>315b8</p><section>mdo sde</section><text>byang chub kyi snying po la 'dug ste/ dga' ldan gnas kyi lha rnams kyang byang chub sems dpa' shi 'phos so snyam du 'dzin cing de na de mi mthong mod kyi/ byang chub sems dpa' sems dpa' chen po dga' ldan gyi gnas nas kyang</text></item>
<item><p>316a1</p><section>mdo sde</section><text>mi g.yo la sprul pas bya ba thams cad dang / mngal du 'jug pa dang / skye ba dang / mngon par 'byung ba dang / dka' bar spyod pa thams cad ston te/ de thams cad ni byang chub sems dpa'i sprul pa yin no/ /de ci'i</text></item>
<item><p>316a2</p><section>mdo sde</section><text>phyir zhe na/ byang chub sems dpa' ni gtsang mar spyod pas slar yang mngal gyi mal du mi 'jug ste/ de yang byang chub sems dpa'i thabs mkhas par shes par bya'o/ /de ci'i phyir zhe na/ byang chub sems dpa' ban glang gi bu dkar por bsgyur</text></item>
<item><p>316a3</p><section>mdo sde</section><text>te ma'i mngal du 'jug par ston ce na/ dkar po'i phyogs yin pa'i tha tshig ste/ byang chub sems dpa' sems can thams cad dang / khyad zhugs pas de'i phyir ci nas kyang lha dang yang mi 'dra/ mi dang yang mi 'dra bar de ltar 'jug pa</text></item>
<item><p>316a4</p><section>mdo sde</section><text>bstan par bya dgos te/ de yang byang chub sems dpa'i thabs mkhas par shes par bya'o/ /ci'i phyir na byang chub sems dpa' ma'i mngal na zla ba dgur mi gnas par zla ba bcur gnas she na sems can kha cig kye ma'o 'di</text></item>
<item><p>316a5</p><section>mdo sde</section><text>ni mngal na gnas pa'i dus ma tshang bas dbang po nyams pa zhig byung ngo / /zhes de ltar sems pa'i phyir mngal na dbang po yongs su rdzogs par ston pas zla ba bcur gnas kyi dgur ma yin te/ de yang byang chub sems dpa'i thabs</text></item>
<item><p>316a6</p><section>mdo sde</section><text>mkhas par shes par bya'o/ /ci'i phyir na/ byang chub sems dpa' grong dang grong khyer du ma skyes kyi dgon par skyes she na/ byang chub sems dpa' ni yun ring po nas dgon pa shin du dgon pa'i bsngags pa brjod par byed</text></item>
<item><p>316a7</p><section>mdo sde</section><text>la dben pa na gnas shing gtsang mar spyod pa dang / khyim gyi nang du song bar gyur na/ lha dang klu dang / gnod sbyin rnams kyis lha'i dri dang / phye ma dang / me tog dag gis rgyun ma chad par mchod pa byed mi nus pa dang / grong khyer ser</text></item>
<item><p>316a8</p><section>mdo sde</section><text>skya'i sems can dag rab tu dga' bar gyur pas rgyu dang rkyen de'i phyir byang chub sems dpa' dgon par skyes so/ /ci'i phyir na byang chub sems dpa' ma'i dku brtol te mngal gyi mal du zhugs she na/ sems can gang dag byang</text></item>
<item><p>316b1</p><section>mdo sde</section><text>chub sems dpa' ni pha ma'i mer mer po las gyur pa yin gyi/ rdzus ste skyes pa yin no snyam du sems pa'i sems can de dag gi the tshom bcad pa'i phyir byang chub sems dpa' ma'i dku brtol te zhugs so/ /zhugs nas rma dang bu gar</text></item>
<item><p>316b2</p><section>mdo sde</section><text>ma gyur la yum sgyu ma yang de'i tshe bde ba myong ba lta bu sngon ma myong ngo / /ci'i phyir zhe na byang chub sems dpa'i ma shing blag sha'i yal ga la 'jus te/ sha 'chus su byas nas byang chub sems dpa' skyes she na/ sems can gang dag lha mo sgyu</text></item>
<item><p>316b3</p><section>mdo sde</section><text>ma ni bud med gzhan bzhin du sdug bsngal ba'i tshor bas byang chub sems dpa' bskyed do snyam du de ltar sems pa'i sems can de dag la bde bar bstan pa'i phyir byang chub sems dpa'i mas shing blag sha'i yal ga la 'jus nas sha 'chus su</text></item>
<item><p>316b4</p><section>mdo sde</section><text>byas te byang chub sems dpa' bskyed do/ /ci'i phyir na byang chub sems dpa' skye gnas dang lus kyi phyogs gzhan nas mi 'byung bar ma'i mngal brtol te dran bzhin du shes bzhin du mngal gyi lam nas byung zhe na/ byang chub sems dpa' ni</text></item>
<item><p>316b5</p><section>mdo sde</section><text>gtsang mar spyod la 'jig rten gsum po thams cad kyi mchog yin pas/ de skye gnas la'ang mi gnas shing skye ba bstan dgos la sems can tha ma gzhan dag dang yang mi 'dra ste/ de bas na byang chub sems dpa' ma'i dku brtol nas</text></item>
<item><p>316b6</p><section>mdo sde</section><text>mngal gyi mal nas 'byung zhing skyes ma thag tu de'i tshe na glo la rma yang med do/ /ci'i phyir na byang chub sems dpa' skyes ma thag tu brgya byin lha'i dbang pos blangs kyi mir gyur pa gzhan dag gis ma yin zhe na/ byang chub sems dpa'i</text></item>
<item><p>316b7</p><section>mdo sde</section><text>dge ba'i rtsa ba shin du 'bar ba dang byang chub sems dpa' skyes ma thag tu de ltar brgya byin lha'i dbang pos blangs par shog shig ces smon lam btab pa'i phyir ro/ /ci'i phyir na byang chub sems dpa' skyes ma thag tu ma blangs par gom pa</text></item>
<item><p>316b8</p><section>mdo sde</section><text>bdun bor gyi/ drug dang brgyad ma yin zhe na/ rdzu 'phrul dang rnam par 'phrul pa dang / skyes bu dam par sngon sus kyang ma bstan pa bstan dgos la sems can gang dag gi don gom pa bdun bor te bya ba de gom pa drug gis kyang mi</text></item>
<item><p>317a1</p><section>mdo sde</section><text>nus la/ goms pa brgyad bor na yang lhag par 'gyur bas de'i phyir byang chub sems dpa' skyes ma thag tu ma blangs par gom pa bdun 'dor gyi/ drug dang brgyad ma yin no/ /ci'i phyir na byang chub sems dpa'</text></item>
<item><p>317a2</p><section>mdo sde</section><text>gom pa bdun bor nas nga ni 'jig rten na gtso bo yin te/ skye ba dang rga ba dang 'chi ba mthar bya'o zhes pa tshig tu smra zhe na/ 'khor de na tshangs pa dang lha mthu che ba dag lhags shing 'khod de nga rgyal can du gyur pa de dag bdag cag gtso</text></item>
<item><p>317a3</p><section>mdo sde</section><text>bo yin gyi/ 'di ni ma yin no snyam du sems shing de dag byang chub sems dpa' la 'dud par mi byed/ yang dag par 'dud par mi byed pas de'i phyir byang chub sems dpa' sems dpa' chen po 'di snyam du sems te/ tshangs pa</text></item>
<item><p>317a4</p><section>mdo sde</section><text>dang lha 'di dag yun ring por phan pa med par 'gyur du 'ong ngo zhes de'i phyir byang chub sems dpas 'jig rten na nga mchog go nga mchog go skye ba dang rga ba dang 'chi ba mthar 'byin to zhes smra zhing sgra des kyang stong gsum gyi stong chen po'i 'jig rten gyi</text></item>
<item><p>317a5</p><section>mdo sde</section><text>khams su bsgo ba dang / gang byang chub sems dpa' ma lhags pa de dag kyang / sgra des lhags par gyur nas/ de'i tshe tshangs pa de dag dang lha'i bu de dag byang chub sems dpa' la thal mo sbyar nas btud par gyur to/ /</text></item>
<item><p>317a6</p><section>mdo sde</section><text>rgyu de dang rkyen de'i phyir byang chub sems dpa' 'jig rten na nga mchog go/ /nga mchog go skye ba dang rga ba dang 'chi ba mthar phyin to zhes de skad kyi tshig smra'o/ /ci'i phyir na byang chub sems dpa' gad mo cher rgod ce na/ byang chub</text></item>
<item><p>317a7</p><section>mdo sde</section><text>sems dpa' ni g.yem pa'i rgod pa'am cher rgod pa med mod kyi/ byang chub sems dpa' ni 'di snyam du sems te/ sems can 'di dag ni 'di nyid du nga dang lhan cig tu byang chub tu sems bskyed na/ ngas byang chub thob kyang</text></item>
<item><p>317a8</p><section>mdo sde</section><text>'di dag le lor gyur pas da dung 'khor ba sdug por langs te/ kye ma'o sems can 'di dag ni thams cad mkhyen par 'gyur ba'i thar pa'i lam la brtson 'grus mi rtsom ste/ de dag da ltar bdag la phyag 'tshal na/ de dag</text></item>
<item><p>317b1</p><section>mdo sde</section><text>ji ltar na thams cad mkhyen pa nyid la brtson 'grus rtsom par 'gyur zhes snying rje chen po bskyed nas dman pa dang / bag med pa'i sems can dang / bdag gis bsam pa yongs su rdzogs par shes nas/ byang chub sems</text></item>
<item><p>317b2</p><section>mdo sde</section><text>dpa' gad mo cher rgod do/ /ci'i phyir na/ byang chub sems dpa' dri ma med bzhin du khrus byed ce na/ brgya byin dang tshangs pas mchod pa'i las byas pa'i phyir te/ byang chub sems dpa' ni nges par 'jig rten shes</text></item>
<item><p>317b3</p><section>mdo sde</section><text>pa'i rjes su 'jug par bya dgos so/ /skye ba mthong nas byang chub sems dpa' dri ma med kyang nges par khrus bya'o/ /</text></item>
<item><p>317b4</p><section>mdo sde</section><text>'phags pa thabs mkhas pa zhes bya ba theg pa chen po'i mdo/ bam po gnyis pa ste tha ma/ ci'i phyir na byang chub sems dpa' dgon par skyes ma thag tu byang chub kyi snying por mi 'gro bar de nas slar khyim du 'jug</text></item>
<item><p>317b5</p><section>mdo sde</section><text>ce na/ dbang po yongs su rdzogs par bya ba dang / slas la sogs pa bstan pa'i phyir dga' ba dang rtse ba chen po de dag bstan nas khyim nas mngon par 'byung bar byed do/ /gling chen po bzhi spang bar bstan pas na nga'i rjes su slob pa gzhan</text></item>
<item><p>317b6</p><section>mdo sde</section><text>dag kyang dga' ba dang / rtse ba chen po spangs nas rab tu byung ba'i phyir khyim nas mngon par 'byung ste/ rgyu de dang rkyen de'i phyir byang chub sems dpa' slar khyim du zhugs so/ /ci'i phyir na byang chub sems dpa' nyi ma bdun lon pa dang</text></item>
<item><p>317b7</p><section>mdo sde</section><text>ma 'chi ba'i dus byed ce na/ lha mo sgyu ma tshe zad nas 'chi ba'i dus byas kyi/ byang chub sems dpa'as nyes pa ni ma yin no/ /'di la byang chub sems dpa' dga' ldan gyi gnas nyid na gnas shing lha'i mig gis lha mo</text></item>
<item><p>317b8</p><section>mdo sde</section><text>sgyu ma'i tshe la brtags nas nam lha mo sgyu ma'i tshe zla ba bcu dang nyi ma bdun lus par shes pa dang / de'i 'og tu byang chub sems dpa' dga' ldan gyi gnas nas shi 'phos te ma'i mngal du 'jug go/ /de bas na rnam grangs des</text></item>
<item><p>318a1</p><section>mdo sde</section><text>kyang lha mo sgyu ma ni tshe zad nas 'chi ba'i dus byas kyi/ byang chub sems dpas nyes pa ma yin no/ /ci'i phyir na byang chub sems dpa' bzo slob ce na/ 'jig rten gyi rjes su 'jug pa'i phyir</text></item>
<item><p>318a2</p><section>mdo sde</section><text>du zad kyi/ byang chub sems dpa' ni stong gsum gyi stong chen po'i 'jig rten gyi khams na gtsug lag gam/ glu 'am gar ram/ sngags sam/ rig sngags sam/ thabs sam/ brgod pa 'am cha ba 'am rtse ba 'am blta ba gang yang</text></item>
<item><p>318a3</p><section>mdo sde</section><text>thog mar ma bslabs pa med do/ /ci'i phyir na byang chub sems dpa' chung ma len ce na/ byang chub sems dpa' ni 'dod pa dgos par byed pa ma yin no/ /de ci'i phyir zhe na/ skyes bu dam pa de ni de'i tshe 'dod pa dang bral ba yin</text></item>
<item><p>318a4</p><section>mdo sde</section><text>mod kyi/ byang chub sems dpa' ni nges par skyes par bstan dgos te/ sems can kha cig byang chub sems dpa' la skyes pa ma yin gyi nga la ma ning gi rang bzhin can no zhes de snyam du sems par mi 'gyur zhing de dag gi the tsom bcad</text></item>
<item><p>318a5</p><section>mdo sde</section><text>pa dang / 'di lta ste/ sras nor sbyin len bstan pa'i phyir byang chub sems dpas shAkya'i bu mo grags 'dzin la sogs pa blangs so/ /nor sbyin 'dzin mer mer po las gyur pa'o zhes gang de snyam du 'dzin na de ltar mi blta'i</text></item>
<item><p>318a6</p><section>mdo sde</section><text>nor sbyin 'dzin ni lha las shi 'phos te/ 'dir skyes pas pha ma'i mer mer po las gyur pa ma yin gyi/ rdzus te skyes par shes par bya'o/ /yang sngon gyi smon lam gyis shAkya'i bu mo grags 'dzin blangs pa yin te/ mar me</text></item>
<item><p>318a7</p><section>mdo sde</section><text>mdzad tshun cad skye ba'i tha ma'i bar du khyod kyi chung mar gyur cig ces smon lam btab pa/ sangs rgyas la dge ba'i rtsa ba bskyed pa de yang slu bar mi 'gyur bas na de'i phyir shAkya'i bu mo grags 'dzin blangs so/ /yang sems</text></item>
<item><p>318a8</p><section>mdo sde</section><text>can 'di dag ni 'dod pa'i nyes pa can khyim gyi bya ba la zhen pa yin pas de dag spangs te rab tu 'byung bar mi nus nas de dag gi phyir yang byang chub sems dpa' sems dpa' chen po g.yog len to/ /yang 'di ni chung ma bzang</text></item>
<item><p>318b1</p><section>mdo sde</section><text>mo'i g.yog 'di lta bu spangs te rab tu byung na/ bdag ci'i phyir rab tu mi 'byung zhes de snyam du sems par 'gyur zhing yang byang chub sems dpas byang chub sems dpa'i spyad pa spyod pa na/ gang bud med gzhon nu dag</text></item>
<item><p>318b2</p><section>mdo sde</section><text>yongs su smin par byas nas de dag kyang mdza' ba yid gcugs pas srid pa tha ma'i bar du bdag cag ni khyod kyi chung mar gyur cig ces smon lam btab la/ de dag gis chos dkar po de rnams kyang shin du yongs su smin par bya ba'i</text></item>
<item><p>318b3</p><section>mdo sde</section><text>phyir byang chub sems dpa' g.yog lan te/ de la byang chub sems dpa' slas kyi nang na gnas nas bud med bzhi khri nyis stong bla na med pa yang dag par rdzogs pa'i byang chub tu yongs su smin par byas so/ /lhag ma dag kyang</text></item>
<item><p>318b4</p><section>mdo sde</section><text>mi ltung ba'i chos dang ldan par byas so/ /rnam grangs de'i phyir yang byang chub sems dpa' g.yog len gyi/ gang bud med 'dod chags kyis yongs su gdungs pas yongs su gdung ba de yang byang chub sems dpa' mthong ma</text></item>
<item><p>318b5</p><section>mdo sde</section><text>thag tu bdag tu 'dod chags dang bral bar shes so/ /yang byang chub sems dpa' ni bdag gi chu zheng dang 'dra bar sprul pa dag sprul nas bud med de dag sprul pa de rnams dang rtse dga' yongs su spyod cing bdag cag ni byang chub sems</text></item>
<item><p>318b6</p><section>mdo sde</section><text>dpa' dang lhan cig tu rtse dga' zhing yongs su spyod do snyam du sems mod kyi/ byang chub sems dpa' sems dpa' chen po bsam gtan dang ting nge 'dzin gyi dga' ba dang bde ba la gnas so/ /'di la sprul pa rnams kyi 'dod pa la</text></item>
<item><p>318b7</p><section>mdo sde</section><text>dga' ba dang yongs su spyod pa ji lta ba mar me mdzad tshun cad kyi byang chub sems dpa'i 'dod pa la yongs su spyod pa thams cad kyang de bzhin du blta'o/ /bran tsan ta ka dang / ta kan ta ka yang sngon gyi smon lam las gyur par blta'o/ /</text></item>
<item><p>318b8</p><section>mdo sde</section><text>ci'i phyir na byang chub sems dpa' shing 'dzam bu'i grib ma na bsam gtan byed ce na/ byang chub sems dpa' de na gnas pas lha bye ba phrag bdun bcu brtul zhing de nges par mngon par khyim nas 'byung bar pha ma la bstan</text></item>
<item><p>319a1</p><section>mdo sde</section><text>pa'i phyir ro/ /ci'i phyir na skyed mos tshal du song zhe na/ rgas pa dang nad kyis btab pa dang / 'chi ba bstan pa'i phyir te/ gnyen dag ni byang chub sems dpa' rga ba dang / na ba dang 'chi bas 'jigs skrag nas</text></item>
<item><p>319a2</p><section>mdo sde</section><text>khyim nas mngon par 'byung gi gnyen la gnod par 'dod pa ni ma yin no zhes de ltar shes par gyur to/ /ci'i phyir na byang chub sems dpa' mtshan mo nam phyed kyi dus kyi tshe khyim nas mngon par 'byung gi nyin mo mi 'byung zhe na/ de na</text></item>
<item><p>319a3</p><section>mdo sde</section><text>'dug na dge ba'i rtsa ba mi 'phel nas chos dkar po 'dod pas nam phyed nas ma dris par de nas 'gro bar bya ba dang bde ba'i yo byad kyang spang bar bya'i/ chos dkar po'i phyogs ni yongs su gtang bar mi bya'o zhes sems can rnams la</text></item>
<item><p>319a4</p><section>mdo sde</section><text>bstan pa'i phyir ro/ /ci'i phyir na skye bo dag gnyid kyis log par byas she na/ lha rnams kyis nyes par bstan pa'i phyir te/ skye bo dag byang chub sems dpa' la zhe sdang gi tha ba skye bar mi 'gyur ba dang / de dag yun ring por gnod pa dang</text></item>
<item><p>319a5</p><section>mdo sde</section><text>mi phan pa dang / ltung bar mi 'gyur bar bya ba'i phyir lha rnams kyis gnyid log par byas te/ lha rnams kyis sgo phye nas lha rnams kyis bar snang las khrid pas lha rnams kyis nyes kyi/ byang chub sems dpa'i nyes pa ma yin te/</text></item>
<item><p>319a6</p><section>mdo sde</section><text>byang chub sems dpa' sems dpa' chen pos ma nyes so zhes dad pa rnyed par mthong nas gnyid log par byas so/ /ci'i phyir na byang chub sems dpa' rang gis ral gris skra bcad ce na/ de ltar stong gsum gyi stong chen po'i</text></item>
<item><p>319a7</p><section>mdo sde</section><text>'jig rten gyi khams na lha 'am/ klu 'am gnod sbyin nam/ mi 'am ci gang yang byang chub sems dpa'i dpal dang / gzi brjid zil gyis mnan te skra gcod nus pa su yang med cing rgyal po zas gtsang ma des thos na</text></item>
<item><p>319a8</p><section>mdo sde</section><text>yang ji ltar byang chub sems dpa' nyid kyis skra bcad par mthong nas khro bar mi 'gyur zhing sus nga'i bu'i skra bcad ces de la bsad pa 'am/ chad par mi 'gyur bar bya ba'i phyir ro/ /ci'i phyir na rta dang rgyan rnams bran tsa ta ka'i lag</text></item>
<item><p>319b1</p><section>mdo sde</section><text>tu byin ce na/ chog shes pa dang / byang chub sems dpa' gser dngul mi 'dod cing dngos po thams cad la mi blta bar rab tu 'byung bar bstan pa'i phyir ro/ /yang byang chub sems dpas skye bo phyi ma dag bslab dgos te/</text></item>
<item><p>319b2</p><section>mdo sde</section><text>bstan pa 'di la gang rab tu byung ba de dag nga'i rjes su slob cing dngos po thams cad la mi lta bar 'phags pa'i rigs bzhi la gnas nas rab tu 'byung bar 'gyur gyi/ thog ma nyid nas rab tu 'byung ba'i 'tsho ba'i phyir rab tu</text></item>
<item><p>319b3</p><section>mdo sde</section><text>'byung bar mi 'gyur bar bya ba'i phyir ro/ /yang rigs kyi bu ci'i phyir na byang chub sems dpas lo drug tu dka' ba spyad pa nyon cig /byang chub sems dpa' ni las kyis bsgribs pa'i nyes pas dka' ba spyod pa spyad pa ma</text></item>
<item><p>319b4</p><section>mdo sde</section><text>yin gyi/ byang chub sems dpa' thabs mkhas pas ni nges par sems can rnams la las kyi bya ba bstan dgos te/ rigs kyi bu byang chub sems dpas de bzhin gshegs pa dgra bcom pa yang dag par rdzogs pa'i sangs rgyas 'od</text></item>
<item><p>319b5</p><section>mdo sde</section><text>srung gi gsung rab la mgo reg la byang chub ga la yod ces smras pa de yang byang chub sems dpa'i thabs mkhas par blta'o/ /dgongs pa'i tshig tu blta'o/ /byang chub sems dpas ji ltar dgongs te tshig de skad smras she na/ rigs kyi bu</text></item>
<item><p>319b6</p><section>mdo sde</section><text>'di lta ste/ de'i tshe de'i dus na khye'u skar ma skyong gi ne'u ldangs bram ze'i bu shing sa la chen po lta bu byang chub sems dpa'i theg pa la gnas pa lnga yod de/ de dag sdig pa'i grogs po'i dbang gis byang chub kyi sems brjed</text></item>
<item><p>319b7</p><section>mdo sde</section><text>par gyur nas rigs kyi bu lnga po de dag ni sangs rgyas kyi brtul zhugs can ma yin te/ mu stegs kyi brtul zhugs ldan pa/ mu stegs kyi gsang sngags la brtson pas bdag cag gi yang byang chub yod do/ /</text></item>
<item><p>319b8</p><section>mdo sde</section><text>bdag cag kyang sangs rgyas so zhes bdag nyid ston par 'dzin to/ /de nas khye'u skar ma skyong gis rigs kyi bu lnga po de dag snod du gyur par rtogs nas mgo reg la byang chub ga la yod/ byang chub ni shin du dkon na de mthong</text></item>
<item><p>320a1</p><section>mdo sde</section><text>ste/ ci rung zhes mu stegs can de dag gi drung du tshig de skad smras so/ /khye'u skar ma skyong gis mu stegs can de dag gi drung du mgo reg la byang chub ga la yod/ byang chub ni shin du dkon pa'o zhes tshig de skad smras pas rigs</text></item>
<item><p>320a2</p><section>mdo sde</section><text>kyi bu lnga po de dag rim gyis yongs su smin par byas par gyur to/ /'di lta ste rigs kyi bu khye'u skar ma skyong ne'u ldangs lnga po de dag dang / sa'i phyogs gzhan zhig na 'dug par gyur pa'i dus kyi tshe yod do/ /de nas rdza mkhan rdze'u byed</text></item>
<item><p>320a3</p><section>mdo sde</section><text>pa zhig sa'i phyogs de ga la ba der song nas de bzhin gshegs pa dgra bcom pa yang dag par rdzogs pa'i sangs rgyas 'od srung gi bsngags pa brjod cing khye'u skar ma skyong la tshur shog /de bzhin gshegs pa dgra bcom pa yang dag par rdzogs pa'i</text></item>
<item><p>320a4</p><section>mdo sde</section><text>sangs rgyas 'od srung gi drung du 'dong ngo zhes de skad ces smras pa dang / de nas khye'u skar ma skyong 'di snyam du gyur to/ /kye ma'o sems can 'di dag ni dge ba'i rtsa ba yongs su smin na gang bdag gis de bzhin gshegs pa dgra bcom pa yang dag par rdzogs pa'i</text></item>
<item><p>320a5</p><section>mdo sde</section><text>'od srung gi bsngags pa brjod la mu stegs can gyi ni mi bsngags pa brjod pa dang / rigs kyi bu de dag dogs shing 'ong du mi btub par 'gyur ro snyam nas khye'u skar ma skyong gis thog ma'i yi dam de nyid srung shing shes rab kyi pha rol du phyin pa'i ye shes</text></item>
<item><p>320a6</p><section>mdo sde</section><text>dang rgyu 'thun pa'i thabs mkhas pas mgo reg la byang chub ga la yod/ byang chub ni shin du dkon pa'o zhes de skad kyi tshig smras so/ /ji ltar na shes rab kyi pha rol du phyin pa'i ye shes dang rgyu mthun pa yin zhe na/ byang chub sems dpa' shes</text></item>
<item><p>320a7</p><section>mdo sde</section><text>rab kyi pha rol tu phyin pa la spyod pa ni byang chub tu 'du shes par mi 'gyur/ sangs rgyas su 'du shes pa med/ sangs rgyas kyi ye shes su 'du shes pa med/ byang chub sems dpar yang mi mthong byang chub nang du yang mi mthong / byang chub phyi logs</text></item>
<item><p>320a8</p><section>mdo sde</section><text>su yang mi mthong / byang chub nang dang phyi logs su 'ang mi mthong ste/ byang chub ni shin du stong ngo snyam du sems shing khye'u skar ma skyong des chos thams cad ma dmigs nas thabs mkhas pas mgo reg la byang chub ga la yod/ byang chub ni shin du dkon</text></item>
<item><p>320b1</p><section>mdo sde</section><text>pa'o zhes de skad kyi tshig smras so/ /de nas khye'u skar ma skyong dang / ne'u ldangs lnga po de dag dang lhan cig tu chu 'gram zhig na gnas pa dang / de nas sangs rgyas kyi mthus rigs kyi bu lnga po de dag kun gdul ba'i dbang du sbyang ba'i</text></item>
<item><p>320b2</p><section>mdo sde</section><text>phyir rdza mkhan rdze'u byed pas skar ma skyong mi 'gro ba dang skra nas bzung ste/ yang dag par rdzogs pa'i sangs rgyas 'od srung ga la ba der song ste/ gzhon nu lnga po de dag gis kyang rdza mkhan rdze'u byed pa de la shugs ma byed bzhin du yang dag par</text></item>
<item><p>320b3</p><section>mdo sde</section><text>rdzogs pa'i sangs rgyas 'od srung ga la ba der phyin nas/ de bzhin gshegs pa dgra bcom pa yang dag par rdzogs pa'i sangs rgyas 'od srung mthong ma thag tu sngon gyi dge ba'i rtsa ba'i rgyun gyis dad pa rnyed do/ /de dag dad pa rnyed nas khye'u skar</text></item>
<item><p>320b4</p><section>mdo sde</section><text>ma skyong la 'di 'dra ba'i ston pa bzhugs nas thog mar mi sbran par zhes gshe bar gyur to/ /de nas bram ze'i bu shing sa la chen po lta bu lnga po de dag gis de bzhin gshegs pa dgra bcom pa yang dag par rdzogs pa'i sangs rgyas 'od srung gi</text></item>
<item><p>320b5</p><section>mdo sde</section><text>dpal dang / gzi brjid dang / spobs pa mthong nas bla na med pa yang dag par rdzogs pa'i byang chub tu sems bskyed do/ /de nas de bzhin gshegs pa dgra bcom pa yang dag par rdzogs pa'i sangs rgyas 'od srung gis ci nas kyang rigs kyi bu</text></item>
<item><p>320b6</p><section>mdo sde</section><text>lnga po de dag gis mi skye ba'i chos la bzod pa thob par 'gyur ba de lta de ltar byang chub sems dpa'i sde snod phyir mi ldog pa'i 'khor lo'i chos kyi rnam grangs bshad do/ /rigs kyi bu de 'di lta ste/ nga ni sangs rgyas kyi ye shes kyis lung bstan</text></item>
<item><p>320b7</p><section>mdo sde</section><text>to/ /rigs kyi bu gal te khye'u skar ma skyong gis de bzhin gshegs pa 'od srung gi bsngags pa brjod du zin na rigs kyi bu lnga po de dag de bzhin gshegs pa dgra bcom pa yang dag par rdzogs pa'i sangs rgyas 'od srung gi drung du 'gro ba'i gnas</text></item>
<item><p>320b8</p><section>mdo sde</section><text>dang skabs med de/ rigs kyi bu 'di lta ste/ byang chub sems dpa' ni sangs rgyas dang / byang chub la the tsom med mod kyi/ byang chub sems dpa' lnga po de dag yongs su smin par bya ba'i phyir shes rab kyi pha rol du</text></item>
<item><p>321a1</p><section>mdo sde</section><text>phyin pa dang rgyu 'thun pas mgo reg la byang chub ga la yod/ byang chub ni dkon no zhes de skad kyi tshig smras te/ de yang byang chub sems dpa'i thabs mkhas par shes par bya'o/ /byang chub sems dpa' lnga po da dag kyang</text></item>
<item><p>321a2</p><section>mdo sde</section><text>smin par bya dgos la/ las kyi rnam par smin pa 'ang bstan dgos pas las de'i phyir ngas dka' ba spyod pa spyad de/ sems can gzhan dag mi shes pas tshul khrims dang ldan pa'i dge sbyong dang / bram ze dag mthong nas tshig tu smra bar mi</text></item>
<item><p>321a3</p><section>mdo sde</section><text>'gyur ba dang / shes sam mi shes kyang rung ste/ smras na de'i phyir de dag yun ring por gnod pa dang / mi phan pa dang / mi bde ba dang / sdug bsngal ba dang / ltung bar 'gyur ro zhes sems can de dag gi las kyi bya ba yang bstan pa'i phyir de</text></item>
<item><p>321a4</p><section>mdo sde</section><text>bzhin gshegs pa da ltar las ston mod kyi/ byang chub sems dpa' la las kyi sgrib pa ni gang yang med do/ /yang tshul khrims dang ldan pa gang dag gis tshig rtsub po smras nas bdag cag ni rnam par grol ba'i skal ba med do snyam ste 'gyod</text></item>
<item><p>321a5</p><section>mdo sde</section><text>pa la gnas shing phyin cad mi brtson pa'i sems can de dag gi the tshom bsal ba'i phyir byang chub sems dpa' sems dpa' chen po skye ba gcig gis thogs pas de skad kyi tshig smras na/ de yang rnam par grol ba'i phyir skal ba yod na bdag</text></item>
<item><p>321a6</p><section>mdo sde</section><text>cag mi shes pa lta ci smos zhes de dag nyes pa de 'chags shing gzhan dag kyang mi byed pa'i phyir de skad kyi tshig smras so/ /yang rigs kyi bu mu stegs can rnams 'dul ba'i phyir ngas lo drug tu dka' ba spyad kyi/ sgrib pa'i phyir</text></item>
<item><p>321a7</p><section>mdo sde</section><text>ni ma yin no/ /dge sbyong dang bram ze dag til dang / rgya shugs dang 'bras kyi 'brum bu re re za bas lo drug 'das par byas te de yang 'phags pa'i lam ma thob na zas ngan pas rnam par dag par mi 'gyur te/ rgyu de dang rkyen de'i phyir byang chub sems</text></item>
<item><p>321a8</p><section>mdo sde</section><text>dpa' sems dpa' chen pos mgo reg la yang byang chub ga la yod/ byang chub ni shin du dkon no zhes de skad kyi tshig smras te/ las kyi bya ba de la dmigs shing lo drug tu dka' ba spyod pa spyad de byang chub sems dpas lo drug gis dman pa la dad</text></item>
<item><p>321b1</p><section>mdo sde</section><text>pa'i lha dang phyi rol gyi drang srong 'bum phrag lnga bcu rtsa gnyis kyis ye shes rtogs pa'i don byas par gyur to/ /de dag kyang dman pa la spyod pas yongs su smin par byas te/ rigs kyi bu de yang byang chub sems dpa'i thabs mkhas</text></item>
<item><p>321b2</p><section>mdo sde</section><text>par shes par bya'o/ /ci'i phyir na byang chub sems dpa' lus rid bzhin du byang chub kyi shing drung du mi 'gro bar zas zos la stobs dang mthu bskyed de 'gro zhe na/ byang chub sems dpa' ni zas med par lus rid pas byang chub</text></item>
<item><p>321b3</p><section>mdo sde</section><text>mngon par rdzogs par 'tshang rgya bar nus mod kyi/ byang chub sems dpas phyi ma'i skye bo dag la snying brtse ba'i phyir zas zos te sems can mi mkhas pa dag zas med par ye shes tshol bar mi 'gyur bar byed de/ de dag</text></item>
<item><p>321b4</p><section>mdo sde</section><text>bkres pas nyen na ye shes bsgrub mi nus so/ /de ci'i phyir zhe na/ bde bar gyur pa rnams ni chos mngon par smra'i/ sdug bsngal ba rnams ma yin te/ ci nas kyang nga'i rjes su slob cing sems can de dag bde bar</text></item>
<item><p>321b5</p><section>mdo sde</section><text>bstan pa'i phyir byang chub sems dpa' sems dpa' chen pos zas zos so/ /grong gi bu mo byang chub kyi phyogs yongs su rdzogs par bya ba'i phyir yang byang chub sems dpas de'i zas zos te byang chub thob mod kyi byang chub</text></item>
<item><p>321b6</p><section>mdo sde</section><text>sems dpa' ni ting nge 'dzin gcig gis bskal pa stong du 'dug nus so/ /ci'i phyir na byang chub sems dpa' rtswa dag tshol zhe na/ sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyang rtsa'i gding</text></item>
<item><p>321b7</p><section>mdo sde</section><text>ba la dgyes kyi stan la dgyes par mi mdzad pas chog shes par bya ba dang / rtswa thun bkra shis ldan byang chub kyi phyogs yongs su rdzogs par bya ba'i phyir te/ de'i phyir byang chub sems dpa' la rtswa phul bas rigs kyi bu de ni ma 'ongs</text></item>
<item><p>321b8</p><section>mdo sde</section><text>pa'i dus na de bzhin gshegs pa dgra bcom pa yang dag par rdzogs pa'i sangs rgyas rnam par snang mdzad ces bya bar 'gyur bar ngas de la lung bstan to/ /ci'i phyir na byang chub sems dpas byang chub kyi shing drung du 'dug nas myur du</text></item>
<item><p>322a1</p><section>mdo sde</section><text>bla na med pa yang dag par rdzogs pa'i byang chub tu mngon par rdzogs par 'tshang mi rgya bar bdud la sdod ce na/ rigs kyi bu bdud sdig can ni byang chub sems dpas skabs ma phye ma bskul bar 'ong ba'i gnas</text></item>
<item><p>322a2</p><section>mdo sde</section><text>dang skabs med de/ de lta bu'i gnas med kyang rigs kyi bu byang chub sems dpa' sems dpa' chen po byang chub kyi shing drung du 'dug nas stong gsum gyi stong chen po'i 'jig rten gyi khams 'di na dbang dang ldan pa gang yin pa'i sems</text></item>
<item><p>322a3</p><section>mdo sde</section><text>can 'di dag bdud sdig can de'i dbang du 'gro bar mthong ngo / /de nas byang chub sems dpa' 'di snyam du gyur te/ gang bdag ni de nyid dang 'thab par bya'o/ /de btul na 'dod pa'i khams thams cad btul bar 'gyur ro/ /lha'i 'khor</text></item>
<item><p>322a4</p><section>mdo sde</section><text>chen po yang 'du bar 'gyur ro/ /bdud kyi 'khor dang / gnod sbyin gyi 'khor dang / srin po'i 'khor dang / klu'i 'khor de dag kyang byang chub sems dpa'i rnam par rol pa 'di mthong nas byang chub tu sems bskyed par 'gyur/ dad pa</text></item>
<item><p>322a5</p><section>mdo sde</section><text>rnyed par 'gyur ro/ /gang chung ngu na thos pa 'am/ mthong ba de dag kyang yongs su mya ngan las 'da' ba'i rgyur 'gyur ro snyam mo/ /rigs kyi bu de nas byang chub sems dpa' byang chub kyi shing drung du song bas smin mtshams kyi mdzod spu nas 'od zer phyung ste/ 'od</text></item>
<item><p>322a6</p><section>mdo sde</section><text>des bdud kyi khang pa thams cad kyang mog mog por byas te/ stong gsum gyi stong chen po'i 'jig rten gyi khams thams cad kyang snang bar byas te/ 'od zer de las shAkya'i bu 'di ni shAkya'i rigs las khyim nas mngon par byung ste/</text></item>
<item><p>322a7</p><section>mdo sde</section><text>de ni bla na med pa yang dag par rdzogs pa'i byang chub tu mngon par rdzogs par 'tshang rgya'o/ /khyod kyi yul las 'da' bar byed do/ /sems can dpag tu med pa gzhan yang 'byin par byed do/ /bdud kyi g.yog med par 'gyur</text></item>
<item><p>322a8</p><section>mdo sde</section><text>gyis song la de dang thab mo khye shig ces de skad zer ba'i sgra byung ba dang / rigs kyi bu de ltar thos ma thag tu mya ngan gyi zug rngu chen pos btab par gyur nas de'i tshe dpung gi tshogs yan lag bzhi pa bshams te dpag</text></item>
<item><p>322b1</p><section>mdo sde</section><text>tshad sum bcur bdud kyi sdes gang bar byas nas byang chub kyi shing drung du song ba dang de'i phyir byang chub sems dpa' sems dpa' chen pos byams pa chen po la gnas shing rin po che'i bsod nams las skyes pa'i phyag gis bdud kyi sde pham par</text></item>
<item><p>322b2</p><section>mdo sde</section><text>byas nas/ lha dang klu dang gnod sbyin dang dri za dang mi 'am ci dang lto 'phye chen po bye ba phrag brgyad bcu rtsa bzhi bla na med pa yang dag par rdzogs pa'i byang chub tu sems skyes par gyur te/ de yang byang chub sems dpa'i thabs mkhas par blta'o/ /</text></item>
<item><p>322b3</p><section>mdo sde</section><text>ci'i phyir na de bzhin gshegs pa dgra bcom pa yang dag par rdzogs pa'i sangs rgyas byang chub thob nas nyi ma bdun du skyil mo dkrung ma bshig cing shing gi rgyal po la mig mi 'dzums pa blta zhe na/ gzugs kyi khams na spyod pa'i lha'i bu spyod</text></item>
<item><p>322b4</p><section>mdo sde</section><text>lam zhi ba de dag gi de bzhin gshegs pa dgra bcom pa skyil mo dkrung bcas shing bzhugs pa mthong nas cher dga' bar gyur to/ /de dag dga' zhing rab tu mgu ba skyes nas gang bdag cag gis dge sbyong gau ta ma'i sems gang la gnas pa btsal lo//</text></item>
<item><p>322b5</p><section>mdo sde</section><text>snyam du gyur nas de dag gis nyin zhag bdun du brtags kyang sems kyi gnas gcig kyang ma rnyed do/ /de nas lha'i bu sum khri nyis stong gis shin du bla na med pa yang dag par rdzogs pa'i byang chub tu sems bskyed par gyur te/ bdag cag kyang ma</text></item>
<item><p>322b6</p><section>mdo sde</section><text>'ongs pa'i dus na 'di 'dra bar rab tu zhi ba'i spyod lam dang ma bral bar gnas shing de ltar byang chub kyi shing la blta bar bya'o snyam mo/ /rgyu de dang rkyen de'i phyir de bzhin gshegs pa dgra bcom pa yang dag par rdzogs pa'i sangs rgyas rnams byang chub</text></item>
<item><p>322b7</p><section>mdo sde</section><text>thob nas nyi ma bdun du skyil mo dkrung ma bshig cing mig ma btsums par shing gi rgyal po la blta'o/ /ci'i phyir de bzhin gshegs pa dgra bcom pa yang dag par rdzogs pa'i sangs rgyas byang chub thob nas sems can grangs med dpag tu</text></item>
<item><p>322b8</p><section>mdo sde</section><text>med pa dbugs phyung zhing gnyer bar byas nas/ tshangs pas ma gsol bar chos mi 'chad ce na/ 'di la de bzhin gshegs pa 'di snyam du dgongs te/ lha dang mi dag phal cher tshangs pa la sten te/ bdag cag ni tshangs pas</text></item>
<item><p>323a1</p><section>mdo sde</section><text>sprul pa'o/ /bdag cag ni tshangs pas bskyed pa'o/ /'jig rten na tshangs pa ma gtogs par ston pa gzhan med do snyam du 'dzin pas de la de bzhin gshegs pa 'di snyam du dgongs te/ gang ngas tshangs pa</text></item>
<item><p>323a2</p><section>mdo sde</section><text>dgug go tshangs pa la bsdad do/ /tshangs pas phyag 'tshal ba dang / lha dang mi tshangs pa la brten pa thams cad phyag 'tshal bar 'gyur ro/ /chos len par sems par 'gyur ro/ /de bas na gsol nas de bzhin</text></item>
<item><p>323a3</p><section>mdo sde</section><text>gshegs pa 'chad kyi ma gsol bar ni ma yin no/ /de bzhin gshegs pa'i mthu nyid kyis tshangs pa chos gsol ba'i phyir de bzhin gshegs pa'i drung du song gi/ tshangs pa nyid kyis bdag gis de bzhin gshegs pa la chos</text></item>
<item><p>323a4</p><section>mdo sde</section><text>gsol lo snyam du sems shing yid la byed pa yang med de/ tshangs pa la brten pa'i sems can rnams tshangs pa la bsten pa dang bral bar bya ba'i phyir de bzhin gshegs pas tshangs pa bkug ste/ gang gi tshe na tshangs</text></item>
<item><p>323a5</p><section>mdo sde</section><text>pa chen pos de bzhin gshegs pa la chos kyi 'khor lo bskor bar gsol pa de'i tshe na tshangs pa 'bum phrag drug bcu rtsa brgyad kyis de nyid gtso bo'o/ /de nyid mchog go snyam nas bla na med pa yang dag par rdzogs pa'i byang</text></item>
<item><p>323a6</p><section>mdo sde</section><text>chub tu sems bskyed do/ /rigs kyi bu gang yang de bzhin gshegs pas las kyi rgyud bcu bstan pa de yang thabs mkhas par blta'o/ /dgongs pa'i tshig tu yang shes par bya'o/ /rigs kyi bu byang chub sems dpa' ni</text></item>
<item><p>323a7</p><section>mdo sde</section><text>dper na mi dge ba'i rtsa ba skra'i rtse mo cha shas tsam dang yang ldan zhing byang chub kyi shing drung du 'gro ba'i skabs med/ de lta bu'i gnas med do/ /rigs kyi bu de bzhin gshegs pa ni chos dkar po thams cad dang ldan zhing mi dge</text></item>
<item><p>323a8</p><section>mdo sde</section><text>ba'i chos thams cad spangs pas de bzhin gshegs pa la bag chags kyi mtshams sbyar ba spang ba yang med/ las kyi sgrib pas nyes par 'gyur ba de lta bu'i gnas kyang med mod kyi/ sems can las kyi rnam par smin</text></item>
<item><p>323b1</p><section>mdo sde</section><text>pa rab tu stor ba dag las kyi rnam par smin pa la yid mi ches pas sems can de dag la las kyi rnam par smin pa bstan pa'i phyir de bzhin gshegs pa las kyi rgyud ston te/ chos kyi rje nga nyid la yang las kyi rnam par smin pa 'byung na</text></item>
<item><p>323b2</p><section>mdo sde</section><text>khyed lta la ci'i phyir smin par mi 'gyur zhes de dag la ston mod kyi/ de bzhin gshegs pa la ni las kyi sgrib pa cung zad kyang med do/ /rigs kyi bu 'di lta ste slob dpon yi ge dang phyag rgya bslabs pas byis pa bstan pa'i phyir byis</text></item>
<item><p>323b3</p><section>mdo sde</section><text>pa slob tu gzhug pa'i tshul gyis yi ge'i phyi mo klog mod kyi de la mi shes pa yang med/ las kyi sgrib pa yang med de ci nas kyang byis pa dag bdag las thos nas slob par 'gyur bar yi ge phyi mo klog go/ /rigs kyi bu de bzhin gshegs</text></item>
<item><p>323b4</p><section>mdo sde</section><text>pa ni chos thams cad la las kyi sgrib pa yongs su dag mod kyi/ ci nas kyang sems can gzhan dag las yongs su dag par 'gyur ba de ltar 'chad do/ /de ltar chos ston to/ /rigs kyi bu 'di lta ste nad thams cad shin du zhi bar bya ba'i phyir</text></item>
<item><p>323b5</p><section>mdo sde</section><text>shin du bslabs pa'i sman pa ni nad med cing sems can nad pa rnams kyi mdun du sman tsha ba de dag bzhag nas/ de dag nad las yongs su thar bar byed do/ /rigs kyi bu de bzhin du de bzhin gshegs pa yang sman pa'i rgyal po ste/ nad thams</text></item>
<item><p>323b6</p><section>mdo sde</section><text>cad yongs su thar cing sgrib pa med pa thob nas las 'di'i 'bras bu rnam par smin pa 'di yin no/ /zhes las ston cing ji ltar na sems can las kyi 'jigs shing skrag pa rnams lus dang ngag dang yid yongs su dag par 'gyur zhes ched du</text></item>
<item><p>323b7</p><section>mdo sde</section><text>nad ston to/ /rigs kyi bu 'di lta ste dper na tshong dpon gyi bu byung nas ring po ma lon pa de la pha dang mas byin pa'i ma ma yod de/ de ni ma ma de khye'u de'i 'o ma dag par bya ba'i phyir nad med bzhin du tsha ba dang kha ba'i sman de dag ched du 'thung ngo / /</text></item>
<item><p>323b8</p><section>mdo sde</section><text>rigs kyi bu de bzhin du sems can thams cad kyi pha de bzhin gshegs pa yang las kyi bya ba rab tu ston pa'i sems can rnams gzigs nas nad med par gyur bzhin du nga las che ge mo zhig byas pa de'i las kyi rnam par smin pa 'di yin no zhes</text></item>
<item><p>324a1</p><section>mdo sde</section><text>nad ston cing de dag sems can rnams kyis thos nas skyo ba thob par 'gyur te/ rigs kyi bu de yang thabs mkhas par shes par bya'o/ /rigs kyi bu sngon 'das pa'i dus na tshong pa nor 'dod pa'i phyir rgya mtsho mching rnams</text></item>
<item><p>324a2</p><section>mdo sde</section><text>chen por zhugs pa lnga brgya tsam yod de/ yang de'i tshe na lam grogs de dag gi nang na mi las ngan pa can sdig pa'i las can/ mda' dang mtshon la bslabs pa rku ba pha rol gyi nor 'phrog pa tshong pa'i tshul du 'dug pa zhig yod de/</text></item>
<item><p>324a3</p><section>mdo sde</section><text>shin du brtul ba'i phyir gru der zhugs par gyur to/ /de nas mi g.yon can de ni bdag gis tshong pa 'di thams cad srog dang phral la nor thams cad khyer te/ 'dzam bu'i gling du 'gro'o snyam du sems par gyur to/ /yang de'i tshe na</text></item>
<item><p>324a4</p><section>mdo sde</section><text>lam grogs kyi gru na 'dug pa dag gi nang na ded dpon snying rje chen po can zhes bya ba zhig yod do/ /de nas ded dpon snying rje chen po can de gnyid log pa'i rmi lam du gang rgya mtsho mching rnam chen po de na lha 'dug pa dag gis lam grogs kyi gru</text></item>
<item><p>324a5</p><section>mdo sde</section><text>'di na mi ming 'di zhes bya ba 'di lta bu slu bar byed pa gzhan gyi nor 'phrog pa zhig yod de/ de ni tshong pa 'di thams cad srog dang phral la nor thams cad khyer te 'dzam bu'i gling du 'gro'o snyam du sems kyis de bas na mi 'di ni tshong pa 'di</text></item>
<item><p>324a6</p><section>mdo sde</section><text>dag gsod par 'gyur ro/ /sdig pa'i las mi bzad pa byed par 'gyur ro/ /de ci'i phyir zhe na/ de ltar tshong pa lnga brgya po de dag ni bla na med pa yang dag par rdzogs pa'i byang chub la gnas pa byang chub sems dpa' phyir mi ldog pa</text></item>
<item><p>324a7</p><section>mdo sde</section><text>rnams yin te/ gal te mi des byang chub sems dpa' de dag bsad du zin na de las kyi sgrib pa'i nyes pa 'dis byang chub sems dpa' re re'i phyir yang byang chub sems dpa' re re'i phyir zhing ji srid kyis bla na med pa yang dag par</text></item>
<item><p>324a8</p><section>mdo sde</section><text>rdzogs pa'i byang chub bsgrubs par 'gyur ba de srid du sems can dmyal ba chen por 'tsho bar 'gyur te/ de la ded dpon gyis ci nas kyang mi 'di yang de ltar sems can dmyal bar ma song ba dang / de dag kyang bsad par mi 'gyur ba de</text></item>
<item><p>324b1</p><section>mdo sde</section><text>'dra ba'i thabs soms shig ces rmi lam du bstan to/ /rigs kyi bu de nas ded dpon de 'di snyam du gyur te/ tshong pa 'di dag kyang mi bsad la/ mi 'di yang sems can dmyal bar ma song bar bdag gis bya ba'i thabs gang yod</text></item>
<item><p>324b2</p><section>mdo sde</section><text>ces sems par gyur cing / gzhan la yang cung zad kyang mi smra ba las zhag bdun rlung ma langs nas zhag bdun 'das pa dang / de 'di snyam du gyur te/ mi 'di srog dang dbral ba las thabs gzhan med do/ /de 'di snyam du sems te/</text></item>
<item><p>324b3</p><section>mdo sde</section><text>gal te tshong pa thams cad la sbran kyang / de dag ni mi dge ba'i sems kyis mi bsad cing de dag thams cad kyang sems can dmyal bar 'gyur du 'ong ngo snyam nas gal te bdag gis mi srog dang dbral te/ de'i phyir bdag</text></item>
<item><p>324b4</p><section>mdo sde</section><text>sems can dmyal bar skyes kyang bskal pa brgya stong du phyi phyir sems can dmyal ba chen por skye bar bzod kyi/ mi 'dis tshong pa 'di dag bsad nas sdig pa 'phel bar mi 'gyur bar bya'o snyam du sems so/ /</text></item>
<item><p>324b5</p><section>mdo sde</section><text>rigs kyi bu 'di lta ste ded dpon snying rje chen po can des byang chub sems dpa' de dag bsrung ba'i phyir snying rje chen po de dang thabs mkhas pa des ched du bsams te mi de mtshon shag tis bsad do/ /nga ni de'i tshe ded dpon snying rje</text></item>
<item><p>324b6</p><section>mdo sde</section><text>chen po can zhes bya bar gyur to/ /rigs kyi bu ngas ni thabs mkhas pa de dang snying rje chen po des bskal pa brgya phrag stong du 'khor ba la rgyab kyis phyogs par byas so/ /mi de yang shi 'phos nas mtho ris kyi 'jig rten du skyes so/ /</text></item>
<item><p>324b7</p><section>mdo sde</section><text>gang tshong pa lnga brgya po grur zhugs pa de dag ni phyis bskal pa bzang po la sangs rgyas lnga brgyar 'byung ba'o/ /rigs kyi bu de ji snyam du sems/ gang gis bskal pa brgya phrag stong du thabs mkhas pa'i ye shes kyis 'khor ba la rgyab kyis phyogs pa'i</text></item>
<item><p>324b8</p><section>mdo sde</section><text>byang chub sems dpa' sems dpa' chen po de la las kyi sgrib pa cung zad kyang yod dam/ rigs kyi bu khyod de ltar ma blta shig /de bzhin gshegs pa ni sems can gyi las kyi bya ba ston to/ /gang gi tshe na de bzhin gshegs pa'i zhabs la seng ldeng gi tshal pa zug pa de yang sangs</text></item>
<item><p>325a1</p><section>mdo sde</section><text>rgyas kyi mthu yin par blta'o/ /de ci'i phyir zhe na/ de bzhin gshegs pa dgra bcom pa yang dag par rdzogs pa'i sangs rgyas ni rdo rje'i sku mi tshugs pa'i sku yin mod kyi/ rigs kyi bu mnyan du yod pa'i grong khyer chen po 'di</text></item>
<item><p>325a2</p><section>mdo sde</section><text>nyid na skyes bu srid pa tha mar gyur pa nyi shu dang / skyes bu nyi shu po de dag gi dgra bo skyes bu nyi shu yod de/ de nas skyes bu dgra bo nyi shu po de dag bdag gi g.yo dgra byed pa bdag cag ni mdza' bo ltar byas te/ khyim du song la srog dang dbral lo snyam du</text></item>
<item><p>325a3</p><section>mdo sde</section><text>de ltar rtog cing gcig la gcig kyang mi smra'o/ /rigs kyi bu de nas srid pa'i tha mar gyur pa'i skyes bu nyi shu po dang / gang skyes bu de dag gsod par byed pa rnams sangs rgyas kyi mthus de de bzhin gshegs pa de ga la ba der dong ngo / /rigs</text></item>
<item><p>325a4</p><section>mdo sde</section><text>kyi bu de nas de bzhin gshegs pa dgra bcom pa yang dag par rdzogs pa'i sangs rgyas kyis skyes bu bzhi bcu po de dag gdul ba'i dbang du bya ba dang / de'i tshe 'gro ba mang po yang gdul ba'i dbang du bya ba'i phyir maud gal gyi bu chen po la bka' stsal</text></item>
<item><p>325a5</p><section>mdo sde</section><text>pa/ maud gal gyi bu 'di nas sa chen po las seng ldeng gi tshal pa 'byung ste/ 'di ni de bzhin gshegs pa'i zhabs g.yas pa la zug par 'gyur ro/ /de bzhin gshegs pas de skad kyi tshig gsungs nas ring por ma lon par de nas de'i</text></item>
<item><p>325a6</p><section>mdo sde</section><text>mod la sa chen po las seng ldeng gi tshal pa mtho gang tsam byung ngo / /de nas de bzhin gshegs pa la tshe dang ldan pa maud gal gyi bu chen pos bcom ldan 'das bdag gis seng ldeng gi tshal pa 'di 'jig rten gyi khams gzhan du dor ro zhes de skad gsol</text></item>
<item><p>325a7</p><section>mdo sde</section><text>pa dang / ngas de la maud gal gyi bu khyod kyis mi nus so zhes de skad ces smras so/ /rigs kyi bu de nas gnas brtan maud gal gyi bu chen pos ci nas kyang stong gsum gyi stong chen po'i 'jig rten gyi khams 'di rab tu g.yos par 'gyur ba dang /</text></item>
<item><p>325a8</p><section>mdo sde</section><text>gyen du 'phags par 'gyur ba de 'dra ba'i shugs kyis seng ldeng gi tshal pa bzung yang seng ldeng gi tshal pa ni skra'i rtse mo'i cha shas tsam yang ma 'phags so/ /de nas de bzhin gshegs pa tshangs pa'i 'jig rten du mngon par 'phags pa dang /</text></item>
<item><p>325b1</p><section>mdo sde</section><text>seng ldeng gi tshal pa yang tshangs pa'i 'jig rten du mngon par 'phags so/ /de nas de bzhin gshegs pa gdan la bzhugs pa dang / seng ldeng gi tshal pa yang snga mkho bzhin du 'dug go/ /de bzhin du rgya mtsho mching</text></item>
<item><p>325b2</p><section>mdo sde</section><text>rnam gyi dbus su bzhugs pa dang / seng ldeng gi tshal pa yang de na 'dug go/ /yang de bzhin gshegs pa ri'i brag phug tu gshegs pa dang de na'ang seng ldeng gi tshal pa 'dug go/ /de nas de bzhin gshegs pa gdan la bzhugs</text></item>
<item><p>325b3</p><section>mdo sde</section><text>pa dang / seng ldeng gi tshal pa yang snga mkho bzhin du 'dug nas de bzhin gshegs pas phyag g.yas pas zhabs g.yas pa bzung ste/ seng ldeng gi tshal pa'i steng du gzhag go/ /de nas nga la tshe dang ldan pa dga' bos 'di skad ces gsol</text></item>
<item><p>325b4</p><section>mdo sde</section><text>to/ /bcom ldan 'das de bzhin gshegs pas sngon phrin las gang bgyis na de'i rnam par smin pa 'di lags/ ngas de la dga' bo sngon nga rgya mtsho mching rnam chen por song ba na mtshon shag tis tshong pa bsad pa de'i las kyi rnam par</text></item>
<item><p>325b5</p><section>mdo sde</section><text>smin pa'i lhag ma 'di yin no zhes de skad ces smras so/ /de nas de'i tshe bcom ldan 'das kyis tshigs su bcad pa 'di gsungs so/ /gang du gnas kyang las rnams mi 'byung ba/ /de lta bu yi sa phyogs yong med de/ /bar</text></item>
<item><p>325b6</p><section>mdo sde</section><text>snang ma yin rgya mtsho'i dbus ma yin/ /ri yi phrag tu zhugs kyang ma yin no/ /rigs kyi bu de nas mi nyi shu po de dag 'di snyam du gyur te/ de bzhin gshegs pa chos kyi rje la'ang rnam par smin par 'gyur na bdag cag lta</text></item>
<item><p>325b7</p><section>mdo sde</section><text>ci'i phyir rnam par smin par mi 'gyur snyam nas de nas de'i tshe de bzhin gshegs pa'i spyan sngar bcom ldan 'das bdag cag gis gdon mi 'tshal bar srog gcad par bgyis te/ de bzhin gshegs pa'i spyan sngar nongs pa bshags so</text></item>
<item><p>325b8</p><section>mdo sde</section><text>zhes nyes pa bshags pa dang / ci nas kyang skyes bu bzhi bcu po de dag ye shes rtogs par 'gyur ba dang / srog chags sum khri nyis stong rdul med cing dri ma dang bral ba'i chos la chos kyi mig rnam par dag par 'gyur ba</text></item>
<item><p>326a1</p><section>mdo sde</section><text>dang / las zad par bya ba'i phyir las las brtsams nas de ltar de bzhin gshegs pas chos bshad do/ /rgyu de dang rkyen de'i phyir de bzhin gshegs pa'i zhabs la seng ldeng gi tshal pa zug ste/ de yang de</text></item>
<item><p>326a2</p><section>mdo sde</section><text>bzhin gshegs pa'i thabs mkhas pa yin gyis las kyi sgrib pa ma yin no/ /ci'i phyir na de bzhin gshegs pa nad dang bral ba sman pa 'tsho byed kyi drung du me tog ud pa la'i bkru sman la snom par mdzad ce na/ de'i tshe na so sor</text></item>
<item><p>326a3</p><section>mdo sde</section><text>thar pa bcas nas ma lon par dge slong so so'i skye bo srid pa tha mar gyur pa lnga brgya nags stug po zhig na 'khod pa las de dag sman khu ba phyung bas zhi bar bya mi nus pa de 'dra ba'i nad kyis btab par gyur nas de dag de bzhin gshegs</text></item>
<item><p>326a4</p><section>mdo sde</section><text>pa la gus pas sman gzhan yang mi tshol lo/ /rigs kyi bu de nas de bzhin gshegs pa 'di snyam du dgongs par gyur te/ ngas kyang ma gnang la dge slong de dag kyang sman gzhan tshol bar 'gyur ba de lta bu'i thabs ci yod snyam mo/ /de ci'i</text></item>
<item><p>326a5</p><section>mdo sde</section><text>phyir zhe na/ gal te de bzhin gshegs pas gnang du zin na ni de'i phyir dus phyi ma la 'phags pa'i rigs nyams par 'gyur ro/ /de bas na de bzhin gshegs pa thabs mkhas pas sman pa 'tsho byed kyi drung du me tog ud pa</text></item>
<item><p>326a6</p><section>mdo sde</section><text>la'i bkru sman la bsnams pa dang / de gnas gtsang ma'i ris kyi lha'i bu rnams kyis dge slong dag la sbran te/ tshe dang ldan pa dag 'chi ba'i dus ma byed par sman gzhan tshol cig ces byas pa dang / dge slong de dag gis bdag</text></item>
<item><p>326a7</p><section>mdo sde</section><text>cag ni de bzhin gshegs pa'i bslab pa las 'da' bar mi nus kyis gum par gyur kyang rung gi/ de bzhin gshegs pa'i bslab pa las 'da' bar mi nus so zhes smras so/ /de nas gnas gtsang ma'i ris kyi lha'i bu de dag gis dge slong</text></item>
<item><p>326a8</p><section>mdo sde</section><text>de dag la de bzhin gshegs pa chos kyi rje de nyid kyis kyang sman khu ba phyung ba ma gtogs par sman gzhan btsal na khyed ci'i phyir tshol bar mi sems/ tshe dang ldan pa dag sman gzhan dag tshol cig ces de skad ces smras so/ /de nas dge</text></item>
<item><p>326b1</p><section>mdo sde</section><text>slong lnga brgya po de dag gis 'gyod pa med par gyur te/ sman gzhan btsal ba dang / de dag nad de las yongs su thar bar 'gyur te/ rigs kyi bu gal te de bzhin gshegs pas sman gzhan ma btang du zin na gang dge slong de</text></item>
<item><p>326b2</p><section>mdo sde</section><text>dag sman gzhan tshol bar gyur pa'i gnas med skabs med do/ /nad de las yongs su thar bar 'gyur ba'am/ dgra bcom par 'gyur ba de lta bu'i gnas kyang med do/ /ci'i phyir na de bzhin gshegs pa bsod nams</text></item>
<item><p>326b3</p><section>mdo sde</section><text>thams cad yang dag par 'phags pa bsod snyoms kyi phyir grong du zhugs pa las lhung bzed ji ltar bkrus pa bzhin du slar byung zhe na/ de bzhin gshegs pa la las kyi sgrib pa ni med mod kyi de bzhin gshegs pas phyi ma'i 'gro ba</text></item>
<item><p>326b4</p><section>mdo sde</section><text>dag bsrung ba'i phyir te/ dge slong gang la la zhig grong dang grong rdal dang / pho brang dang gang rgyal po'i pho brang 'khor du song ba las bdag gi bsod nams chung bas bsod snyoms ma rnyed na de'i tshe de dag de bzhin gshegs pa bsod</text></item>
<item><p>326b5</p><section>mdo sde</section><text>nams kyi tshogs bsags pa nyid kyang lhung bzed ji ltar bkrus pa bzhin du slar byung na bdag cag dge ba'i rtsa ba chung ngu dang ldan pa lta ci smos te/ bsod snyoms ma rnyed pa'i phyir yongs su gdung bar mi bya'o zhes de bzhin</text></item>
<item><p>326b6</p><section>mdo sde</section><text>gshegs pa yid la byed par 'gyur bas don de gzigs nas de bzhin gshegs pa grong du gshegs nas lhung bzed ji ltar bkrus bzhin du byung ngo / /yang bdud sdig can gyis bram ze dang / khyim bdag ci nas kyang bsod</text></item>
<item><p>326b7</p><section>mdo sde</section><text>snyoms mi ster bar byin gyis brlabs so zhes bya ba yang de ltar yang mi blta'o/ /de ci'i phyir zhe na/ bdud ni de bzhin gshegs pa la bsod snyoms kyi bar chad byed mi nus mod kyi/ sangs rgyas kyi byin gyis brlabs kyis bdud kyis</text></item>
<item><p>326b8</p><section>mdo sde</section><text>bram ze dang / khyim bdag phyogs su byin gyis brlabs kyi/ de bzhin gshegs pa la ni las kyi sgrib pa chung zad kyang med de/ sems can de dag yongs su smin par rung ba'i phyir thabs mkhas pa ston to/ /de la de bzhin</text></item>
<item><p>327a1</p><section>mdo sde</section><text>gshegs pas bshos bcad pa dang / bdud dang bdud kyi ris kyi lha rnams dang lha gzhan dag dge sbyong gau ta ma 'am/ de'i nyan thos dag yid mi bde bar mi gnas grang zhes de bzhin gshegs pa nyan thos kyi dge 'dun dang bcas</text></item>
<item><p>327a2</p><section>mdo sde</section><text>pa'i sems la rtog ste/ de dag nyin mtshan du de bzhin gshegs pa nyan thos kyi dge 'dun dang bcas pa'i sems la brtags kyang sems kyi gnas gcig kyang yid mi bde bar ma mthong ste/ ma khengs ma dud cing sngon ji lta ba phyis kyang de</text></item>
<item><p>327a3</p><section>mdo sde</section><text>bzhin/ phyis ji lta ba sngon yang de bzhin no/ /de nas de'i tshe lha'i bu bdun khri sems dad nas de bzhin gshegs pa la phyag 'tshal ba dang / de bzhin gshegs pas ci nas kyang de dag thams cad chos la chos kyi mig rnam par dag pa'i</text></item>
<item><p>327a4</p><section>mdo sde</section><text>chos bshad de/ de yang de bzhin gshegs pa'i thabs mkhas pa yin gyi/ las kyi sgrib pa ni ma yin par shes par bya'o/ /ci'i phyir na bu mo tsan tsas shing gi gzhong pa lto ba la bcings nas skur pa ni de bzhin gshegs pa la las</text></item>
<item><p>327a5</p><section>mdo sde</section><text>kyi sgrib pa'i nyes pa gang yang med la/ de bzhin gshegs pas bu mo tsan tsa 'jig rten gyi khams gang gA'i klung gi bye ma snyed du 'phang yang nus mod kyi/ de bzhin gshegs pa thabs mkhas pas las kyi byed pa ston to/ /</text></item>
<item><p>327a6</p><section>mdo sde</section><text>bstan pa 'di la rab tu byung ba la skur pa btab pa dag byung ste/ de dag mi bden par skur par 'gyur ro/ /de dag 'gyod pa tsam du gyur te skur pa btab pa dang de bzhin gshegs pa chos dkar po thams cad dang ldan pa de la yang mngon sum du</text></item>
<item><p>327a7</p><section>mdo sde</section><text>skur pa 'byung na bdag cag lta ci'i phyir mi 'byung zhes smra zhing de dag de'i tshe skur pa zil gyis mnan nas yongs su dag pa yongs su dkar ba'i tshangs par spyod pa spyad par 'gyur gyi/ 'bri bar ni mi 'gyur ro/ /bu mo tsan tsa ni sdig</text></item>
<item><p>327a8</p><section>mdo sde</section><text>pa'i las kyis g.yogs nas rmi lam na yang de bzhin gshegs pa la skur pa 'debs pa de shi 'phos ma thag tu yang sems can dmyal bar 'gro bar 'gyur ro/ /de ste de bzhin gshegs pas de bsrung nus par mkhyen na ni de</text></item>
<item><p>327b1</p><section>mdo sde</section><text>bsrungs par 'gyur ro/ /de ci'i phyir zhe na/ de bzhin gshegs pas ni sems can gang yang yongs su gtang ba med pa'i phyir ro/ /ci'i phyir na mdzes ma kun du rgyu ba srog dang bral nas 'dze ta'i tshal du sbas na de bzhin</text></item>
<item><p>327b2</p><section>mdo sde</section><text>gshegs pa thams cad mkhyen pas kyang g.yel bar bor zhe na/ de bzhin gshegs pa ni thogs pa med pa'i ye shes dang ldan pas de 'dra bar 'gyur bar yang mkhyen la de bzhin gshegs pas ci nas kyang mdzes ma kun du rgyu ba mtshon</text></item>
<item><p>327b3</p><section>mdo sde</section><text>gyis mi zug pa dang / gzhan du 'phang bar bya ba de lta bu'i rdzu 'phrul byin gyi brlabs kyang nus mod kyi/ de bzhin gshegs pa mdzes ma kun du rgyu tshe zad pas de nges par 'chi dgos la/ rnam grangs des kyang mu stegs can gzhan</text></item>
<item><p>327b4</p><section>mdo sde</section><text>dag rang gis nyes pas shin du tshar gcod par 'gyur bar mkhyen te/ chos dkar po rnams 'phel bar bya ba'i phyir gang de bzhin gshegs pas byin gyis brlabs pa de ni sangs rgyas kyi ye shes so/ /de bas na de bzhin gshegs pa</text></item>
<item><p>327b5</p><section>mdo sde</section><text>zhag bdun du grong du ma gshegs te/ lha bye ba phrag drug bcu'ang btul lo/ /zhag bdun po de 'das nas 'khor bzhi bcom ldan 'das kyi drung du lhags nas/ de bzhin gshegs pas ci nas kyang srog chags brgyad khri bzhi stong</text></item>
<item><p>327b6</p><section>mdo sde</section><text>gis ye shes rtogs par 'gyur ba de lta de ltar de dag la chos bshad do/ /ci'i phyir na de bzhin gshegs pas zla ba gsum rta'i chas kyi nas gsol ce na/ de bzhin gshegs pas bram ze dang / khyim bdag 'di dag nga spyan drangs</text></item>
<item><p>327b7</p><section>mdo sde</section><text>nas mi sems par 'gyur ro snyam du'ang mkhyen mod kyi/ de bzhin gshegs pas mkhyen bzhin du der tshul du zhugs so/ /ci'i phyir na gang rta lnga brgya po de dag gi chas la de bzhin gshegs pa dge slong gi dge 'dun dang bcas</text></item>
<item><p>327b8</p><section>mdo sde</section><text>pas zla ba gsum du gsol te/ rta de dag thams cad kyang byang chub sems dpa'i theg pa la gnas pa sngon gyi rgyal ba la bsnyen bkur byas pa yin na/ de dag sdig pa'i grogs po'i dbang du song bas sdig pa'i las byas te/</text></item>
<item><p>328a1</p><section>mdo sde</section><text>de'i phyir byol song gi skye gnas su skyes so/ /rta lnga brgya po de dag gi nang na rta cang shes de ni byang chub sems dpa' nyi ma'i snying po zhes bya ba yin te/ smon lam gyi dbang gis ched du der skyes nas byang chub sems dpa'</text></item>
<item><p>328a2</p><section>mdo sde</section><text>nyi ma'i snying po des rta lnga brgya po de dag byang chub la bkod de/ de dag yongs su thar bar bya ba'i phyir der skyes so/ /rta cang shes de'i mthus rta lnga brgya po de dag thams cad sngon gyi tshe rabs dran te/ de'i phyir de dag byang chub tu</text></item>
<item><p>328a3</p><section>mdo sde</section><text>mngon par gyur to/ /rigs kyi bu de lta bas na rta lnga brgya po de dag la thugs brtse ba'i phyir de bzhin gshegs pa der tshul du zhugs te/ de la rta cang shes kyi chas de las phyed ni de bzhin gshegs pa la 'bul lo/ /</text></item>
<item><p>328a4</p><section>mdo sde</section><text>gang rta lnga brgya po'i chas de las phyed ni dge slong lnga brgya po la 'bul te/ rta cang shes de yang rta lnga brgya po de dag la rta'i skad kyis nyes pa 'chags su 'jug cing sangs rgyas la sogs pa'i dge slong gi dge 'dun la phyag</text></item>
<item><p>328a5</p><section>mdo sde</section><text>'tshal du 'jug ste/ de ltar zla ba gsum 'das nas rta lnga brgya po de dag 'chi ba'i dus byas shing shi 'phos ma thag tu dga' ldan gyi lha rnams dang skal ba mnyam par skyes so/ /yang de dag lhar gyur pas de bzhin</text></item>
<item><p>328a6</p><section>mdo sde</section><text>gshegs pa la mchod nas de bzhin gshegs pas ni ci nas kyang bla na med pa yang dag par rdzogs pa'i byang chub tu gdon mi za bar 'gyur ba de ltar chos bshad do/ /gang rta lnga brgya po de dag 'dul zhing 'tsho bar gyur pa de yang de bzhin</text></item>
<item><p>328a7</p><section>mdo sde</section><text>gshegs pas sems shin du dul ba zhes bya ba'i rang sangs rgyas su lung bstan to/ /yang rigs kyi bu de bzhin gshegs pa'i zhal zas ni mchog tu mi 'gyur ba chung zad kyang med de/ rigs kyi bu gal te bong ba dang / gseg ma</text></item>
<item><p>328a8</p><section>mdo sde</section><text>dang / gyo mo gsol yang stong gsum gyi stong chen po'i 'jig rten gyi khams na de 'dra ba'i ro bro ba mchog med de/ gang bong ba dang / gseg ma dang / gyo mo las gyur pa de 'dra bar ro'i mchog du 'gyur ba de lta bu'ang</text></item>
<item><p>328b1</p><section>mdo sde</section><text>med do/ /de ci'i phyir zhe na/ de ltar des na ro bro ba'i mchog ces bya ba'i skyes bu chen po'i mtshan thob pa'i phyir ro/ /rigs kyi bu rnam grangs des kyang de bzhin gshegs pa'i zhal zas thams cad mchog yin par shes par</text></item>
<item><p>328b2</p><section>mdo sde</section><text>bya'o/ /rigs kyi bu gnas brtan dga' bos de bzhin gshegs pa ni 'khor los sgyur ba'i ming bor te nas gsol bar gyur to zhes snying rje bar gyur pa dang / de bzhin gshegs pas de'i sems la brtags nas nas kyi 'brum bu</text></item>
<item><p>328b3</p><section>mdo sde</section><text>gcig byin te/ dga' bo 'di ci'i ro shes sam zhes byas pa dang / des zos nas ngo mtshar thob par gyur te/ nga la 'di skad ces smras so/ /bcom ldan 'das bdag ni rgyal po'i pho brang du skyes/ rgyal po'i pho brang du</text></item>
<item><p>328b4</p><section>mdo sde</section><text>skyes na 'di lta bu'i ro mchog sngon 'tshal ma myong ngo zhes tshe dang ldan pa dga' bo de'i mthus dga' zhing bde ste/ zas med par nyi ma bdun 'das so/ /rigs kyi bu khyod kyis rnam grangs des kyang de bzhin gshegs pa la ni gang</text></item>
<item><p>328b5</p><section>mdo sde</section><text>na yang las kyi sgrib pa med par shes par bya ste/ yang sems can gang tshul khrims dang ldan pa'i dge sbyong dag mgron du gnyer nas sbyin par mi byed pa'i sems can dag ji ltar smras pa de bzhin du byed par bstan pa'i phyir las</text></item>
<item><p>328b6</p><section>mdo sde</section><text>kyis rgyud 'di dag bstan to/ /rigs kyi bu de bzhin gshegs pa'i khyad par la ltos/ gang gis de bzhin gshegs pa spyan drangs te ma phul ba de yang ltung ba'i chos med par lung bstan to/ /rigs kyi bu</text></item>
<item><p>328b7</p><section>mdo sde</section><text>yang de bzhin gshegs pa dang lhan cig tu tshul du zhugs pa'i dge slong lnga brgya po de dag las dge slong bzhi bcu 'dod chags spyod cing sdug gu'i mtshan ma la spyod par gyur te/ gal te de dag zas kyi mchog zos par gyur na</text></item>
<item><p>328b8</p><section>mdo sde</section><text>de dag shin du 'dod chags dang ldan pa'i rtog pa skye bar 'gyur ba las de dag zas ngan pa'i phyir rtog pa de srab mor gyur te/ de dag gis zhag bdun gyis dgra bcom pa thob par gyur to/ /ci'i phyir na de bzhin</text></item>
<item><p>329a1</p><section>mdo sde</section><text>gshegs pa nga ro rgyab na bas/ 'od srung byang chub kyi yan lag shod cig ces gsung zhe na/ rigs kyi bu de ltar lha'i bu nyan thos kyi theg pa la gnas pa brgya stong lhags par gyur la/ de dag kyang</text></item>
<item><p>329a2</p><section>mdo sde</section><text>sngon 'od srung gis sangs rgyas dang / chos dang dge 'dun dang bag byed pa la bkod par gyur cing lha'i bu de dag gis byang chub kyi yan lag gi gtam phyi phyir zhing thos pas gal te 'od srung ma gtogs par lha'i bu de dag la sangs rgyas</text></item>
<item><p>329a3</p><section>mdo sde</section><text>stong gi chos bshad kyang shes par 'gyur ba'am/ shes pa 'dzin pa med nas 'od srung gis byang chub kyi yan lag rab tu dbye ba rgyas par bshad pa dang lha'i bu brgya stong po de dag gis kyang ye shes rtog par gyur/ sems can gang</text></item>
<item><p>329a4</p><section>mdo sde</section><text>na ste chos mi nyan cing chos nyan par mi 'gro ba'i sems can de dag kyang de bzhin gshegs pa chos kyi rje yang byang chub kyi yan lag brjod pa gsan nas nad las yongs su thar na bdag cag gis lta ci'i phyir chos mnyan par mi bya snyam</text></item>
<item><p>329a5</p><section>mdo sde</section><text>du sems par gyur te/ rigs kyi bu de lta bas na lha'i bu de dag gdul ba'i don du bya ba dang / sems can nad pa dag la chos nyid bstan pa'i phyir de bzhin gshegs pas nga ro rgyab na bas 'od srung byang chub kyi yan lag shod cig ces</text></item>
<item><p>329a6</p><section>mdo sde</section><text>de skad kyi tshig gsungs te/ de yang de bzhin gshegs pa'i thabs mkhas pa yin gyi/ las kyi sgrib pa ni ma yin no/ /ci'i phyir na shAkya rnams brlag pa na de bzhin gshegs pa nga glad pa na ste mi bzod do zhes gsung zhe na/</text></item>
<item><p>329a7</p><section>mdo sde</section><text>rigs kyi bu 'di la sems can kha cig de bzhin gshegs pa ni gnyen rnams kyi don mi bzhed/ phan par mi bzhed/ bde bar mi bzhed/ phan pa dang bde bar mi bzhed pas de'i phyir rgyal po'i rigs thams cad kha btag</text></item>
<item><p>329a8</p><section>mdo sde</section><text>go snyam du sems kyi/ de bzhin gshegs pas gnyen rnams kyi thog ma med pa'i sdug bsngal gyi phung po mthar phyung bar ni mi shes pa'i sems can de dag gi sems bsrung ba'i phyir gnas brtan dga' bo la nga ni glad pa na ba mi bzod do/</text></item>
<item><p>329b1</p><section>mdo sde</section><text>zhes de skad kyi tshig gsung ste/ rigs kyi bu gang gi tshe na de bzhin gshegs pas gnas brtan dga' bo la nga ni glad pa na ste mi bzod do zhes de skad kyi tshig gsungs pa de'i tshe/ lha'i bu chad par smra ba sum stong dang /</text></item>
<item><p>329b2</p><section>mdo sde</section><text>sems can srog gcod par byed pa mang po lhags nas/ lha'i bu de dag dang / sems can de dag las kyi lam la gzhug pa'i phyir/ de bzhin gshegs pas srog bcad pa'i lhag ma lus pas de bzhin gshegs pa'i dbu</text></item>
<item><p>329b3</p><section>mdo sde</section><text>bsnyung bar gyur to zhes las kyi rgyud de bstan te/ de bstan pa'i tshe de bzhin gshegs pas lha dang mi'i skye dgu stong phrag bcu btul te/ de yang de bzhin gshegs pa'i thabs mkhas pa yin gyi/ las kyi sgrib pa ni</text></item>
<item><p>329b4</p><section>mdo sde</section><text>ma yin no/ /ci'i phyir na bram ze ba ra dwa dzas de bzhin gshegs pa la mi snyan pa lnga brgya smras na de bzhin gshegs pa yang bzod par mdzad ce na/ de bzhin gshegs pa ni bram ze ba ra dwa dzas mi snyan par smra ba phyogs gzhan</text></item>
<item><p>329b5</p><section>mdo sde</section><text>du 'phang ba 'am/ ngag gi las gcig 'byung bar yang mi nus mod kyi/ 'khor de'i nang na lha dang mi mang po tshogs par gyur pas de dag gis de bzhin gshegs pa'i bzod pa'i stobs bskyed par mthong ste/ de bzhin</text></item>
<item><p>329b6</p><section>mdo sde</section><text>gshegs pa ma khengs ma dud cing sems mnyam pa bde ba'i dngos po dang ldan pa/ sems brtan pa/ sems mnyan pa des par mthong nas srog chags bzhi stong gis bla na med pa yang dag par rdzogs pa'i byang chub tu sems</text></item>
<item><p>329b7</p><section>mdo sde</section><text>bskyed par gyur te/ don de gzigs nas de bzhin gshegs pas bram ze ba ra dwa dzas mi snyan par smra ba btang snyoms su bzhag gi/ de bzhin gshegs pa la gang na yang las kyi sgrib pa med de/ de yang de bzhin</text></item>
<item><p>329b8</p><section>mdo sde</section><text>gshegs pa'i thabs mkhas pa yin gyi/ las kyi sgrib pa ni ma yin no/ /gang yang lha sbyin tshe rabs thams cad du byang chub sems dpa' sems dpa' chen po'i rjes su 'brang bar 'gyur ba de yang byang chub</text></item>
<item><p>330a1</p><section>mdo sde</section><text>sems dpa' sems dpa' chen po'i rjes su 'brang bar 'gyur ba de yang byang chub sems dpa'i thabs mkhas pa yin no/ /de ci'i phyir zhe na/ ngas ni lha sbyin la gnas te pha rol du phyin pa drug yongs su</text></item>
<item><p>330a2</p><section>mdo sde</section><text>rdzogs par gyur cing sems can dpag tu med pa'i don byas so/ /rnam grangs gang gis zhe na/ rigs kyi bu 'di la gang gi tshe sems can dag bde ba dang ldan par byas pa de'i tshe sbyin par yang mi shes/ len par</text></item>
<item><p>330a3</p><section>mdo sde</section><text>yang mi shes nas lha sbyin byang chub sems dpa'i gan du 'ongs te/ bu slong chung ma slong rgyal srid slong / lag pa dang / rkang pa dang mig dang / mgo dang / de la sogs pa gzhan dag kyang gang dka' bar spyod</text></item>
<item><p>330a4</p><section>mdo sde</section><text>pa/ sems can rnams kyi dge ba'i rtsa ba bskyed par byed pa dag slong nas byang chub sems dpa' ma zhum par gyur cing sbyin pa byed de/ de mthong nas kyang sems can dpag tu med pa dag dga' zhing sbyin pa la mos par gyur te/</text></item>
<item><p>330a5</p><section>mdo sde</section><text>bdag cag kyang 'di 'dra bar gyur cig ces byang chub tu smon lam 'debs shing tshul khrims 'dzin par byed de/ gang tshul khrims 'dral bar 'dod pa dag kyang de nas byang chub sems dpa' tshul khrims mi 'dral ba de mthong nas</text></item>
<item><p>330a6</p><section>mdo sde</section><text>kyang sems can dpag tu med pa dag tshul khrims len par byed de/ brgyab bam brdegs sam/ spyos kyang mi khro zhing de dag bzod pa rdzogs par 'gyur bas rnam grangs de'i phyir sems can dpag tu med pa'i don byas so/ /</text></item>
<item><p>330a7</p><section>mdo sde</section><text>gang yang lha sbyin gyis de bzhin gshegs pa gsad par bshams pa dang / bal glang nor skyong btang ba dang / rdo'i sgyogs 'char bcug pa de yang de bzhin gshegs pa'i thabs mkhas par shes par bya'i/ las kyi sgrib</text></item>
<item><p>330a8</p><section>mdo sde</section><text>pa'i nyon mongs pa ni ma yin no/ /de ci'i phyir zhe na/ thabs mkhas pa 'di la gnas nas sems can dpag tu med pa'i don byas so/ /rigs kyi bu mdor na lha sbyin grags par 'dod pa de ni nga'i ston pa yin no/ /</text></item>
<item><p>330b1</p><section>mdo sde</section><text>las kyi rgyud bcu po thams cad kyang de bzhin gshegs pa'i thabs mkhas par shes par bya ste/ las kyi bya ba shin du ston pa'i sems can las kyi rnam par smin pa la mi 'jug pa'i sems can rnams la che ge mo zhig gis las kyi rnam</text></item>
<item><p>330b2</p><section>mdo sde</section><text>par smin pa ni 'di'o/ /che ge mo zhig gis las kyi rnam par smin pa ni 'di'o zhes de bzhin gshegs pa thabs mkhas pas las kyi rgyud bstan te/ de thos nas phan pa byad par 'gyur ro/ /de lta bas na rigs kyi bu thabs mkhas</text></item>
<item><p>330b3</p><section>mdo sde</section><text>pa bstan pa 'di gsang bar gyis shig /sems can dge ba'i rtsa ba chung ngu dang ldan pa rnams kyi mdun du ma 'chad cig /de ci'i phyir zhe na/ bstan pa 'di ni nyan thos dang / rang sangs rgyas kyi sa yang ma yin na/ sems</text></item>
<item><p>330b4</p><section>mdo sde</section><text>can dge ba'i rtsa ba chung ngu dang ldan pa rnams kyi lta ci smos/ de ci'i phyir zhe na/ de dag thabs la bslabs pa ma yin pas 'di ni de dag la mi dgos so/ /byang chub sems dpa' gang dag bstan pa 'di la slob par 'gyur ba ma gtogs</text></item>
<item><p>330b5</p><section>mdo sde</section><text>par gzhan thabs mkhas pa 'di'i snod du gyur pa gang yang med do/ /'di lta ste/ rigs kyi bu mtshan mo sa sros pa'i mun par mar me bus na khyim na snod thams cad snang bar 'gyur ba de bzhin du byang chub sems dpa' yang thabs</text></item>
<item><p>330b6</p><section>mdo sde</section><text>mkhas pa bstan pa 'di thos te mos par gyur nas sangs rgyas kyi spyod pa thams cad mthong bar 'gyur zhing sems can dag la yang slob par 'gyur ro/ /rigs kyi bu khyod la bsgo'o/ /khong du chud par bya'o/ /byang chub 'dod pa'i</text></item>
<item><p>330b7</p><section>mdo sde</section><text>rigs kyi bu 'am/ rigs kyi bu mos thabs mkhas pas 'di gang na rnar grag par 'gyur na/ dpag tshad 'bum du yang 'gro bar bya'o/ /de ci'i phyir zhe na/ de ltar bstan pa 'di thos na snang ba thob par 'gyur/</text></item>
<item><p>330b8</p><section>mdo sde</section><text>sangs rgyas kyi chos thams cad 'gyod pa med par 'gyur/ the tshom dang bral bar 'gyur ro/ /de nas lha dang 'jig rten du bcas pa'i 'khor bzhi las sems can gang dag snod du gyur pa de dag gis ni chos kyi rnam grangs 'di</text></item>
<item><p>331a1</p><section>mdo sde</section><text>thos so/ /gang snod du ma gyur pa de dag gi ni rna lam du yang mi grag go/ /chos kyi rnam grangs 'di bshad pa'i tshe/ srog chags bdun khri nyis stong gis bla na med pa yang dag par</text></item>
<item><p>331a2</p><section>mdo sde</section><text>rdzogs pa'i byang chub tu sems bskyed do/ /de nas tshe dang ldan pa dga' bos 'di skad ces gsol to/ /bcom ldan 'das chos kyi rnam grangs 'di'i ming ci lags/ 'di ji ltar gzung bar bgyi/</text></item>
<item><p>331a3</p><section>mdo sde</section><text>bcom ldan 'das kyis bka' stsal pa/ dga' bo chos kyi rnam grangs 'di ni thabs mkhas pa'i pha rol du phyin pa bstan par zung shig /sangs rgyas thams cad kyi thabs mkhas pa'i gsang ba'i le'ur zung shig ces</text></item>
<item><p>331a4</p><section>mdo sde</section><text>bcom ldan 'das dgyes shing / de skad ces bka' stsal pa dang / dga' bo dang / byang chub sems dpa' sems dpa' chen po ye shes bla dang / lha dang mi dang lha ma yin dang / dri zar</text></item>
<item><p>331a5</p><section>mdo sde</section><text>bcas pa'i 'jig rten rnams bcom ldan 'das kyis bka' stsal pa la mngon par dga'o/ /thabs mkhas pa zhes bya ba theg pa chen po'i mdo rdzogs s+ho// //</text></item>
<item><p>331a6</p><section>mdo sde</section><text>sh+lo ka drug brgya ste bam po gnyis// //</text></item>
<item><p>331a7</p><section>mdo sde</section><text>ye d+harmA he tu pra b+ha bA he hun+he ShAn+ta thA ga to h+ya ba data/ te ShAny+tsa yo ni rod+ha e wa bA dI ma hA shra ma NaH</text></item>
</list>