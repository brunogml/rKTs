<list>
<item><p>1a1</p><section>sna tshogs</section><text>(kA) @#/ ! /sher phyin sna tshogs pa bzhugs so/ /</text></item>
<item><p>1a2</p><section>sna tshogs</section><text>(黃) 諸般若經一部</text></item>
<item><p>1b1</p><section>sna tshogs</section><text>@##/ /rgya gar skad du/ Ar+ya pradz+nyA pA ra mi tA sany+tsa ya gA thA/ bod skad du/</text></item>
<item><p>1b2</p><section>sna tshogs</section><text>'phags pa shes rab kyi pha rol tu phyin pa sdud pa tshigs su bcad pa/ / 'phags pa 'jam dpal la phyag 'tshal lo/ /de nas yang</text></item>
<item><p>1b3</p><section>sna tshogs</section><text>bcom ldan 'das kyis 'khor bzhi po de dag yang dag par rab tu dga' bar mdzad pa'i phyir yang shes rab kyi pha rol</text></item>
<item><p>1b4</p><section>sna tshogs</section><text>tu phyin pa 'di ston cing / de'i tshe tshigs su bcad pa 'di dag bka' stsal to/ /dga' dang gus dang dad pa'i mchog</text></item>
<item><p>1b5</p><section>sna tshogs</section><text>ni nyer bzhag ste/ /sgrib pa nyon mongs bsal nas dri ma las 'das pa/ /skabs dang po rnam pa thams cad mkhyen pa nyid bstan/</text></item>
<item><p>1b6</p><section>sna tshogs</section><text>'gro don mngon zhugs des pa'i shes rab pha rol phyin/ /gang la dpa' rnams spyod pa de ni mnyan par gyis/ /</text></item>
<item><p>1b7</p><section>sna tshogs</section><text>'dzam bu'i gling 'dir chu klung ji snyed cig 'bab cing / /me tog 'bras ldan sman dang nags tshal skyed byed pa/ /</text></item>
<item><p>1b8</p><section>sna tshogs</section><text>ma dros gnas pa'i klu dbang klu bdag brten gnas te/ /de ni klu yi bdag po de yi mthu dpal yin/ /</text></item>
<item><p>2a1</p><section>sna tshogs</section><text>rgyal ba'i nyan thos pa dag ji snyed chos ston dang / /'chad dang rigs pa dag dang ldan par brjod pa dang / /mchog 'phags bde ba byed dang de yi 'bras thob pa/ /de dag kun kyang de bzhin gshegs</text></item>
<item><p>2a2</p><section>sna tshogs</section><text>pa'i skyes bu'i mthu/ /ci phyir zhe na rgyal bas chos tshul gang bstan pa/ /de la mi mchog slob mar gyur pas mngon bslabs shing / /mngon sum byas nas bslabs pa ji bzhin ston byed de/ /sangs rgyas mthus</text></item>
<item><p>2a3</p><section>sna tshogs</section><text>byed rang gi stobs kyi mthus ma yin/ /gang la shes rab pha rol phyin mchog mi dmigs shing / /byang chub sems dpa' mi dmigs byang chub sems mi dmigs/ /de skad thos nas rmongs pa med cing skrag med pa/ /</text></item>
<item><p>2a4</p><section>sna tshogs</section><text>byang chub sems dpa' de ni bde gshegs shes rab spyod/ /gzugs med tshor ba med cing 'du shes sems pa med/ /de la rnam shes gnas ni rdul tsam yod ma yin/ /de chos kun la mi gnas gnas pa med par spyod/ /</text></item>
<item><p>2a5</p><section>sna tshogs</section><text>yongs su gzung med bde gshegs rnams kyi byang chub 'thob/ /ji ltar kun du rgyu ba bzo sbyangs shes pa yis/ /dmigs med phung po rnam par 'jig pa 'byung ba ltar/ /byang chub sems dpa' gang zhig de ltar chos</text></item>
<item><p>2a6</p><section>sna tshogs</section><text>shes pa/ /mya ngan 'das la mi reg de ni shes rab gnas/ /yang 'di shes rab 'di ni gang yin su yi yin/ /gang las yin zhes chos 'di thams cad stong par rtog /nye bar brtags nas zhum pa med cing skrag med pa/ /</text></item>
<item><p>2a7</p><section>sna tshogs</section><text>byang chub sems dpa' de ni byang chub nye ba yin/ /gal te mi shes bzhin du gzugs su 'du shes shing / /tshor ba sems pa rnam shes phung por spyod byed cing / /phung 'di stong zhes rtog na'ang byang chub sems dpa' ni/ /</text></item>
<item><p>2a8</p><section>sna tshogs</section><text>mtshan ma la spyod skye med gnas la dad ma yin/ /gang zhig gzugs min tshor min 'du shes sems pa min/ /rnam par shes la mi spyod gnas pa med par spyod/ /de ni spyod ces bya bar mi dmigs shes rab</text></item>
<item><p>2b1</p><section>sna tshogs</section><text>brton/ /skye med blo ldan ting 'dzin zhi ba mchog la reg /byang chub sems gang de ltar 'dir bdag zhir gnas pa/ /de ni sngon gyi de bzhin gshegs pas lung bstan yin/ /bdag ni mnyam par bzhag ce 'am langs shes rlom</text></item>
<item><p>2b2</p><section>sna tshogs</section><text>sems med/ /ci phyir zhe na chos kyi rang bzhin yongs shes phyir/ /de ltar spyod na bde gshegs rnams kyi shes rab spyod/ /des ni spyod med spyod pa yin par rab shes phyir/ /chos gang spyod pa de yang dmigs par mi 'gyur te/ /</text></item>
<item><p>2b3</p><section>sna tshogs</section><text>'di ni shes rab pha rol phyin mchog spyod pa yin/ /gang zhig yod pa ma yin de ni med ces bya/ /byis pa rnams kyis de brtags yod par med par byed/ /yod dang med pa 'di gnyis med pa'i chos yin te/ /byang chub sems</text></item>
<item><p>2b4</p><section>sna tshogs</section><text>dpa' gang gis 'di shes nges par 'byung / /gang 'dir phung po lnga dag sgyu ma 'drar shes shing / /sgyu ma gzhan dang phung po gzhan du mi byed la/ /sna tshogs 'du shes bral zhing nye bar zhi spyod pa/ /'di ni shes rab pha rol phyin mchog</text></item>
<item><p>2b5</p><section>sna tshogs</section><text>spyod pa yin/ /dge ba'i bshes dang ldan zhing lhag mthong ldan gyur pa/ /rgyal ba rnams kyi yum thos skrag par yong mi 'gyur/ /gang zhig sdig pa'i grogs ldan gzhan gyi dring 'jog pa/ /de ni snod so ma btang chus reg zhig</text></item>
<item><p>2b6</p><section>sna tshogs</section><text>pa bzhin/ /ci phyir 'di ni byang chub sems dpa' bya zhe na/ /chags pa gcod byed kun la chags pa zad par 'dod/ /rgyal ba rnams kyi byang chub chags med gyur la reg /des na 'di ni byang chub sems dpa'i ming thob bo/ /</text></item>
<item><p>2b7</p><section>sna tshogs</section><text>ci phyir 'di ni sems dpa' che zhes bya zhe na/ /sems can tshogs rnams mang po'i mchog tu gyur pa dang / /sems can khams kyi lta rnams chen po gcod pa ste/ /de phyir sems dpa' chen po zhes ni rab brjod do/ /gtong ba che</text></item>
<item><p>2b8</p><section>sna tshogs</section><text>dang blo che ba dang mthu che dang / /rgyal ba rnams kyi theg chen mchog la zhugs pa dang / /go cha chen po bgos shing bdud kyi sgyu 'dul ba/ /de yi phyir na sems dpa' che zhes rab tu brjod/ /dper na sgyu ma mkhan gyis bzhi mdor sprul byas te/ /</text></item>
<item><p>3a1</p><section>sna tshogs</section><text>skye bo phal chen mgo mang bye ba gcod byed pa'i/ /gsad bya de dag ci 'dra de ltar byang chub sems/ /'gro kun sprul 'dra rab shes de la 'jigs pa med/ /gzugs dang 'du shes tshor ba dang ni sems pa dang / /rnam par</text></item>
<item><p>3a2</p><section>sna tshogs</section><text>shes pa ma bcings ma grol yod pa min/ /de ltar byang chub la 'jug zhum pa'i sems med pa/ /'di ni gang zag dam pa rnams kyi go cha mchog /ci phyir 'di ni byang chub theg chen bya zhe na/ /de gang zhon nas sems can thams cad mya ngan zlo/ /</text></item>
<item><p>3a3</p><section>sna tshogs</section><text>theg pa 'di ni mkha' 'dra gzhal med khang chen te/ /dga' skyid bde ba mngon par 'thob byed theg pa'i mchog /gang zhig zhon nas phyogs su 'gro ba dmigs su med/ /mya ngan 'das par 'gro bar gsungs pa 'gro mi dmigs/ /</text></item>
<item><p>3a4</p><section>sna tshogs</section><text>dper na mi shi de yis 'gro rgyu med pa bzhin/ /rgyu des de ni mya ngan 'das zhes rab tu brjod/ /byang chub sems dpa' sngon gyi mtha' dang phyi mtha' dang / /da ltar byung bar mi dmigs dus gsum dag pa ste/ /gang dag de ni 'dus ma byas</text></item>
<item><p>3a5</p><section>sna tshogs</section><text>yin spros med de/ /'di ni shes rab pha rol phyin mchog spyod pa yin/ /byang chub sems dpa' mkhas rig gang gi dus kyi tshe/ /skye med rnam par bsams te 'di ltar spyod byed cing / /snying rje chen po bskyed kyang sems can 'du shes</text></item>
<item><p>3a6</p><section>sna tshogs</section><text>med/ /'di ni shes rab pha rol phyin mchog spyod pa yin/ /gal te sems can 'du shes sdug bsngal 'du shes skyed/ /'gro ba rnams kyi don bya sdug bsngal spang snyam ste/ /bdag dang sems can yongs rtog byang chub sems dpa'</text></item>
<item><p>3a7</p><section>sna tshogs</section><text>ste/ /'di ni shes rab pha rol phyin mchog spyod ma yin/ /bdag ci 'dra ba de 'drar sems can thams cad shes/ /sems can thams cad ci 'drar de 'drar chos kun shes/ /skye ba med dang skye ba gnyi gar mi rtog pa/ /'di ni shes rab</text></item>
<item><p>3a8</p><section>sna tshogs</section><text>pha rol phyin mchog spyod pa yin/ /'jig rten dag na chos ming ji snyed yongs brjod pa/ /kun la skye ba dang ni yang dag 'das spangs nas/ /ye shes 'chi med dam pa de las gzhan med 'thob/ /de phyir 'di ni shes rab pha rol phyin ces bya/ /</text></item>
<item><p>3b1</p><section>sna tshogs</section><text>byang chub sems dpa' gang zhig dogs med de ltar spyod/ /shes rab ldan te mnyam nyid gnas par shes par bya/ /chos rnams rang bzhin med par yongs su shes gyur pa/ /'di ni shes rab pha rol phyin mchog spyod pa yin/ /skabs gnyis</text></item>
<item><p>3b2</p><section>sna tshogs</section><text>pa lam thams cad shes pa nyid bstan/ gang zhig gzugs la mi gnas tshor la mi gnas shing / /gang zhig 'du shes mi gnas sems par mi gnas la/ /rnam shes gang mi gnas pa chos nyid gnas pa ste/ /'di ni shes rab pha rol phyin mchog spyod pa</text></item>
<item><p>3b3</p><section>sna tshogs</section><text>yin/ /rtag dang mi rtag bde dang sdug bsngal sdug mi sdug /bdag dang bdag med de bzhin nyid dang de bzhin stong / /'bras bu thob dang dgra bcom sa la mi gnas shing / /rang rgyal sa dang de bzhin sangs rgyas sar mi gnas/ /</text></item>
<item><p>3b4</p><section>sna tshogs</section><text>ji ltar 'dren pa 'dus ma byas khams mi gnas shing / /de bzhin 'dus byas la yang mi gnas gnas med spyod/ /de ltar byang chub sems dpa' gnas la gnas med gnas/ /gnas med gnas yin 'di ni rgyal bas gnas par gsungs/ /gang</text></item>
<item><p>3b5</p><section>sna tshogs</section><text>dag bde gshegs nyan thos 'gyur bar bya snyam dang / /rang sangs rgyas dang de bzhin chos rgyal 'gyur 'dod pa/ /bzod pa 'di la ma brten thob par mi nus te/ /dper na tshu rol pha rol 'gro ngogs mi mthong bzhin/ /chos 'chad pa dang</text></item>
<item><p>3b6</p><section>sna tshogs</section><text>nyan dang bshad bya gang yin dang / /'bras bu thob dang rkyen rgyal de bzhin 'jig rten mgon/ /mkhas pa gsal bas thob pa'i mya ngan 'das gang yin/ /de kun sgyu ma lta bur de bzhin gshegs pas bstan/ /gang zag bzhi po 'di dag de la</text></item>
<item><p>3b7</p><section>sna tshogs</section><text>mi skrag ste/ /rgyal sras bden la mkhas dang phyir mi ldog pa dang / /dgra bcom dri ma bsal zhing som nyi spangs pa dang / /bzhi pa dge ba'i bshes kyis yongs su zin pa'o/ /byang chub sems dpa' mkhas rig de ltar spyod pa ni/ /</text></item>
<item><p>3b8</p><section>sna tshogs</section><text>dgra bcom sa la mi slob rkyen rtogs sa la min/ /thams cad mkhyen nyid chad du sangs rgyas chos rjes slob/ /gang zhig slob mi slob la mi slob de slob yin/ /gzugs 'phel yongs su nyams dang yongs su gzung phyir min/ /chos rnams</text></item>
<item><p>4a1</p><section>sna tshogs</section><text>sna tshogs yongs su gzung phyir mi slob par/ /slob cing thams cad mkhyen pa nyid kyang yongs 'dzin la/ /nges 'byung gang yin 'di ni yon tan dga' ba'i slob/ /gzugs ni shes rab ma yin gzugs la shes rab</text></item>
<item><p>4a2</p><section>sna tshogs</section><text>med/ /rnam shes 'du shes tshor dang sems pa 'di dag ni/ /shes rab ma yin 'di dag la yang shes rab med/ /'di ni nam mkha'i khams dang mtshungs te tha dad med/ /dmigs pa rnams kyi rang bzhin de ni pha mtha' med/ /</text></item>
<item><p>4a3</p><section>sna tshogs</section><text>sems can rang bzhin gang yin de yang pha mtha' med/ /nam mkha'i khams kyi rang bzhin de yang pha mtha' med/ /'jig rten mkhyen pa'i shes rab de yang pha mtha' med/ /'du shes tshu rol yin zhes 'dren pas yongs su</text></item>
<item><p>4a4</p><section>sna tshogs</section><text>bsgrags/ /'du shes rnam par bshig nas spong ba pha rol 'gro/ /gang dag 'du shes bral ba 'di ni rjes thob pa/ /de dag pha rol phyin nas ston pa'i bka' la gnas/ /gal te ston pas kyang ni gang gA'i bye snyed kyi/ /bskal</text></item>
<item><p>4a5</p><section>sna tshogs</section><text>par bzhugs te sems can zhes sgra yongs bsgrags kyang / /gzod nas dag pas sems can skye bar ga la 'gyur/ /'di ni shes rab pha rol phyin mchog spyod pa yin/ /gang tshe nga ni pha rol phyin pa mchog 'di dang / /</text></item>
<item><p>4a6</p><section>sna tshogs</section><text>'thun par smra gyur de tshe sngon gyi skyes mchog gis/ /ma 'ongs pa yi dus na sangs rgyas 'gyur ro zhes/ /nga lung bstan par gyur ces rgyal ba de skad gsung / /shes rab pha rol phyin pa gang la mgon spyod pa/ /'di ni</text></item>
<item><p>4a7</p><section>sna tshogs</section><text>gang zhig gus byas 'dzin dang chub byed pa/ /de la dug dang mtshon dang me dang chus mi tshugs/ /bdud dang bdud kyi phyogs kyis glags kyang rnyed mi 'gyur/ /la las bde gshegs yongs su mya ngan 'das pa yi/ /mchod rten</text></item>
<item><p>4a8</p><section>sna tshogs</section><text>rin chen bdun las byas shing mchod byed la/ /bde bar gshegs pa'i mchod rten de dag gang gA yi/ /bye ma snyed kyis bye ba phrag stong zhing bkang ste/ /yongs su brtag bzung zhing rnams bye ba mtha' yas na/ /sems can</text></item>
<item><p>4b1</p><section>sna tshogs</section><text>ji snyed 'khod pa de dag thams cad kyis/ /las gzhan mi byed lha yi me tog spos rab dang / /byug pas dus gsum bskal pa 'am de bas lhag mchod la/ /gang zhig gang las rnam 'dren stobs bcu 'byung 'gyur ba/ /</text></item>
<item><p>4b2</p><section>sna tshogs</section><text>bde bar gshegs kyi yum 'di glegs bam la bris te/ /'chang zhing me tog byug pas sti stang byed gyur na/ /mchod rten byas mchod bsod nams des ni char mi phod / /rgyal ba'i shes rab pha rol phyin 'di rig sngags che/ /sems can</text></item>
<item><p>4b3</p><section>sna tshogs</section><text>khams mang mya ngan sdug bsngal chos zhi byed/ /gang dag 'das dang gang dag phyogs bcu'i 'jig rten mgon/ /rig sngags 'di bslabs sman pa'i rgyal po bla med gyur/ /gang dag phan dang snying rjer bcas pa spyad spyod pa/ /rig</text></item>
<item><p>4b4</p><section>sna tshogs</section><text>sngags 'di la bslabs nas mkhas pa byang chub rig /'dus byas bde dang 'dus ma byas bde gang yin pa/ /bde ba de kun 'di las 'byung bar rig par bya/ /sa bon btab nas sa la gnas te 'byung 'gyur ba/ /tshogs pa rnyed</text></item>
<item><p>4b5</p><section>sna tshogs</section><text>nas rnam mang gzugs dag rnam par skye/ /pha rol phyin lnga byang chub yon tan ji snyed pa/ /de dag kun kyang shes rab pha rol phyin las skye/ /'khor los sgyur rgyal lam gang nas ni rtag 'gro ba/ /lam de nyid nas rin</text></item>
<item><p>4b6</p><section>sna tshogs</section><text>chen bdun dang dpung tshogs kun/ /gang nas rgyal ba'i shes rab pha rol phyin 'di 'gro/ /de nyid nas ni yon tan chos kun 'gro bar 'gyur / /rgyal bas brgya byin dri ba yongs dris lan gsol pa/ /gal te gang gA'i</text></item>
<item><p>4b7</p><section>sna tshogs</section><text>bye snyed sangs rgyas zhing gyur la/ /de kun rgyal ba'i ring bsrel byur bur bltam gyur kyang / /bdag ni shes rab pha rol phyin pa 'di nyid len/ /ci slad ce na sku gdung mi gus bdag ma lags/ /'on kyang shes rab</text></item>
<item><p>4b8</p><section>sna tshogs</section><text>yongs su bsgos pas mchod par bgyid/ /dper na rgyal po rten mi rim gro thob pa ltar/ /sangs rgyas ring bsrel shes rab pha rol phyin la rten/ /nor bu rin chen yon tan kun ldan rin thang med/ /gab tshe gang du stsal</text></item>
<item><p>5a1</p><section>sna tshogs</section><text>pa de ni phyag bgyi 'os/ /de phyung gyur kyang gab tshe la ni dga' bgyid de/ /yon tan de dag nor bu rin chen de yi lags/ /de bzhin shes rab pha rol phyin mchog yon tan gyis/ /rgyal ba mya ngan 'das kyang ring</text></item>
<item><p>5a2</p><section>sna tshogs</section><text>bsrel mchod pa brnyes/ /de ltas gang zhig rgyal ba'i yon tan 'dzin 'tshal des/ /shes rab pha rol phyin blang 'di ni thar pa lags/ /sbyin pa sbyin pa'i sngon du 'gro ba shes rab ste/ /tshul khrims bzod pa brtson 'grus</text></item>
<item><p>5a3</p><section>sna tshogs</section><text>bsam gtan de bzhin no/ /dge chos chud mi gzan phyir yongs su 'dzin pa yin/ /'di ni chos rnams thams cad tshul gcig ston par byed/ /dper na 'dzam bu'i gling na shing rnams bye ba stong / /rnam pa sna tshogs rnam pa</text></item>
<item><p>5a4</p><section>sna tshogs</section><text>du ma gzugs mang ba/ /grib mar gyur pa'i grangs su brjod pa ma gtogs par/ /grib ma sna tshogs med cing bye brag yod ma yin/ /de bzhin rgyal ba'i pha rol phyin lnga 'di dag kyang / /shes rab pha rol phyin pa'i</text></item>
<item><p>5a5</p><section>sna tshogs</section><text>ming nyid thob par 'gyur/ /thams cad mkhyen pa nyid phyir yongs su bsngos byas na/ /byang chub ces byar drug po 'di kun ro gcig 'gyur/ /byang chub sems dpa' gal te rab tu mi shes bzhin/ /gzugs dang 'du shes</text></item>
<item><p>5a6</p><section>sna tshogs</section><text>tshor dang sems pa rnam par shes/ /mi rtag yongs su ston pa bcos la spyod pa ste/ /mkhas pa nam yang chos rnams 'jig par mi byed do/ /gang la gzugs min tshor min 'du shes mi dmigs shing / /rnam par shes</text></item>
<item><p>5a7</p><section>sna tshogs</section><text>pa ma yin sems pa mi dmigs la/ /chos kun skye med stong pa'i tshul du rab shes pa/ /'di ni shes rab pha rol phyin mchog spyod pa yin/ /la las gang gA'i klung gi bye snyed zhing rnams na/ /sems can ji snyed 'khod</text></item>
<item><p>5a8</p><section>sna tshogs</section><text>kun dgra bcom nyid btul bas/ /gang gis shes rab pha rol phyin 'di yig bris te/ /sems can mchog la glegs byin bsod nams khyad par 'phags/ /ci phyir zhe na smra mchog de dag 'dir bslabs nas/ /chos rnams</text></item>
<item><p>5b1</p><section>sna tshogs</section><text>mtha' dag stong pa nyid du 'dir ston byed/ /de thos nyan thos myur du rnam par grol la reg /rang rgyal byang chub dang ni sangs rgyas byang chub reg /myu gu med par 'jig rten sdong 'byung yong med na/ /de la yal mdab me tog</text></item>
<item><p>5b2</p><section>sna tshogs</section><text>'bras bu ga la 'byung / /byang chub sems med rgyal 'byung 'jig rten yod med na/ /'bras bu brgya byin tshangs pa nyan thos ga la 'byung / /nyi ma'i dkyil 'khor gang tshe 'od kyi dra ba 'gyed/ /de tshe sems can las byed</text></item>
<item><p>5b3</p><section>sna tshogs</section><text>brtson pa de bzhin du/ /mkhas pa shes phyir 'jig rten byang chub sems byung na/ /ye shes kyis ni sems can yon tan chos dang ldan/ /dper na ma dros mtsho la klu bdag med gyur na/ /'dzam bu'i gling 'dir chu klung</text></item>
<item><p>5b4</p><section>sna tshogs</section><text>'bab par ga la 'gyur/ /chu klung med na me tog 'bras bu 'byung mi 'gyur/ /rgya mtsho la yang rin chen gzugs mang med par 'gyur/ /de bzhin 'dir yang byang chub sems med bde gshegs kyi/ /ye shes 'jig</text></item>
<item><p>5b5</p><section>sna tshogs</section><text>rten 'di dag kun du ga la 'byung / /ye shes med na yon tan 'phel med byang chub med/ /rgya mtsho 'dra ba'i sangs rgyas chos kyang med par 'gyur/ /'jig rten 'di na snang byed srog chags ji snyed pa/ /kun gyis snang</text></item>
<item><p>5b6</p><section>sna tshogs</section><text>bar bya phyir 'od rnams phyung ba bas/ /nyi ma'i dkyil 'khor 'od zer gcig phyung ches mchog ste/ /snang byed tshogs kyi 'od rnams kun gyis char mi phod/ /nyan thos tshogs rnams ji snyed sbyin dang tshul khrims dang / /</text></item>
<item><p>5b7</p><section>sna tshogs</section><text>bsgom dang rab tu ldan pa'i bsod nams tshogs bskyed pa 'ang / /byang chub sems dpa'i rjes su yi rang sems gcig la/ /nyan thos tshogs kyi bsod nams phung pos char mi phod/ /'das dus sngon gyi sangs rgyas</text></item>
<item><p>5b8</p><section>sna tshogs</section><text>bye ba khrag khrig gang / /zhing mang mtha' yas bye stong dag na gang bzhugs dang / /gang yang mya ngan 'das pa 'jig rten mgon po rnams/ /sdug bsngal zad par bya phyir rin chen chos ston pa/ /dang po byang chub mchog tu</text></item>
<item><p>6a1</p><section>sna tshogs</section><text>thugs bskyed bskyed pa nas/ /rnam par 'dren pa rnams kyi dam chos zad kyi dus/ /de bar rgyal ba de dag bsod nams gang yin pa/ /pha rol phyin dang ldan dang sangs rgyas chos gang dang / /gang yang sangs rgyas</text></item>
<item><p>6a2</p><section>sna tshogs</section><text>sras rnams dang ni nyan thos dang / /slob dang mi slob dge ba zag bcas zag med pa/ /bsdus nas byang chub sems dpa' rjes su yi rang zhing / /'gro ba'i don rgyu byang chub phyir ni thams cad bsngo/ /yongs bsngo gal te</text></item>
<item><p>6a3</p><section>sna tshogs</section><text>sems su 'du shes 'byung 'gyur zhing / /byang chub 'du shes yongs bsngo sems can 'du shes na/ /'du shes phyir na lta gnas sems ni gsum la chags/ /dmigs pa yod pas yongs su bsngo bar chud ma yin/ /gal te 'di</text></item>
<item><p>6a4</p><section>sna tshogs</section><text>ltar chos 'di 'gags shing zad pa dang / /gang du yongs su bsngo ba de yang zad pa dang / /chos kyis chos la nam yang mi bsngo shes gyur na/ /de ltar rab tu shes pas yongs su bsngos pa yin/ /gal te mtshan mar byed na</text></item>
<item><p>6a5</p><section>sna tshogs</section><text>de ni bsngo ma yin/ /ji ste mtshan ma med na byang chub bsngo ba yin/ /ji ltar dug dang 'dres pa'i kha zas bzang za ba/ /dkar po'i chos la dmigs pa 'ang de 'drar rgyal bas gsungs/ /de ltas 'di ltar yongs su bsngo ba bslab</text></item>
<item><p>6a6</p><section>sna tshogs</section><text>bya ste/ /ji ltar rgyal ba de dag dge ba de mkhyen pa'i/ /rnam pa gang yin 'byung gang mtshan nyid gang yin la/ /rjes su yid rang de lta de ltar yongs su bsngo/ /de ltar bsod nams byang chub yongs su bsngo byed na/ /dug med</text></item>
<item><p>6a7</p><section>sna tshogs</section><text>sangs rgyas mi spong rgyal bas gsungs pa smra/ /de ltar yongs bsngo dpa' bo 'jig rten dmigs can gyi/ /byang chub sems dpa' ji snyed thams cad zil gyis gnon/ /dmus long dmigs bu med pa bye ba khrag khrig</text></item>
<item><p>6a8</p><section>sna tshogs</section><text>rnams/ /lam yang mi shes grong khyer 'jug par ga la 'gyur/ /shes rab med na mig med pha rol phyin lnga 'di/ /dmigs bu med pas byang chub reg par nus ma yin/ /gang tshe shes rab kyis ni rab tu zin gyur na/ /</text></item>
<item><p>6b1</p><section>sna tshogs</section><text>de tshe mig rnyed gyur cing 'di yi ming thob bo/ /dper na ri mo'i las ni yongs zin mig med pa/ /ji srid mig ma bris pas rngan pa mi thob bzhin/ /gang tshe 'dus byas 'dus ma byas dang dkar nag chos/ /shes rab rnam par bshig</text></item>
<item><p>6b2</p><section>sna tshogs</section><text>nas rdul tsam mi dmigs tshe/ /'jig rten dag na shes rab pha rol phyin grangs 'gro/ /nam mkha' gang la 'ang cung zad mi gnas de dang 'dra/ /gal te bdag ni rgyal ba'i shes rab spyad bya zhing / /sems can sdug bsngal reg pa</text></item>
<item><p>6b3</p><section>sna tshogs</section><text>khrag khrig mang dgrol sems/ /sems can 'du shes yongs rtog byang chub sems dpa' ste/ /'di ni shes rab pha rol phyin mchog spyod ma yin/ /byang chub sems dpa' gang zhig sngon chad spyod pa'i tshe/ /pha rol phyin</text></item>
<item><p>6b4</p><section>sna tshogs</section><text>'dir spyod pa mkhas pa som nyi med/ /thos ma thag tu des ni ston pa'i 'du shes bskyed/ /des ni byang chub zhi ba myur du rtogs par 'gyur/ /sngon spyod tshe na sangs rgyas khrag khrig bkur byas kyang / /rgyal ba'i shes rab pha rol phyin</text></item>
<item><p>6b5</p><section>sna tshogs</section><text>la ma dad na/ /thos nas blo chung de yis 'di ni spong byed de/ /spangs nas skyabs med gyur pa de ni mnar med 'gro/ /de lta bas na gal te sangs rgyas ye shes mchog /reg par 'dod na rgyal ba'i yum 'dir dad par gyis/ /dper na</text></item>
<item><p>6b6</p><section>sna tshogs</section><text>tshong pa rin chen gling du song nas ni/ /zong zad slar log lta bur gyur na mi rung ngo / /gzugs kyi dag pa 'bras bu dag par rig par bya/ /'bras bu gzugs dag thams cad mkhyen nyid dag par 'gyur/ /thams cad mkhyen</text></item>
<item><p>6b7</p><section>sna tshogs</section><text>nyid 'bras bu dag dang gzugs dag pa/ /nam mkha'i khams dang mtshungs te dbyer med gcad du med/ /skabs gsum pa gzhi thams cad shes pa bstan/ /dpa' bo gar spyod shes rab pha rol phyin pa yis/ /khams gsum yang</text></item>
<item><p>6b8</p><section>sna tshogs</section><text>dag 'das la rnam par grol ba 'ang min/ /nyon mongs bsal bar gyur kyang skye ba ston par byed / /rga dang na dang 'chi ba med kyang 'chi 'pho ston/ /'gro ba 'di dag ming dang gzugs kyi 'dam la chags/ /rlung gi 'khor lo</text></item>
<item><p>7a1</p><section>sna tshogs</section><text>lta bu'i 'khor ba'i 'khor lor 'khyam/ /'gro ba 'khrul pa ri dgas rgyar chud 'drar shes nas/ /shes rab ldan pa mkha' la bya bzhin rnam par rgyu/ /spyod pa yongs dag gang zhig gzugs la mi spyod cing / /rnam</text></item>
<item><p>7a2</p><section>sna tshogs</section><text>shes 'du shes tshor ba sems par mi spyod na/ /de ltar spyod pa chags pa thams cad yongs spong zhing / /chags las rnam grol bde gshegs rnams kyi shes rab spyod/ /de ltar spyod pa'i byang chub sems dpa' mkhas gsal</text></item>
<item><p>7a3</p><section>sna tshogs</section><text>ba/ /chags pa bcad nas 'gro la chags pa med par 'gro/ /nyi ma sgra gcan gza' bral lhang nger 'dug pa dang / /me btang rtswa dang shing dang nags tshal sreg pa bzhin/ /chos rnams thams cad rang bzhin dag cing yongs dag par/ /</text></item>
<item><p>7a4</p><section>sna tshogs</section><text>byang chub sems dpa' shes rab pha rol phyin lta na/ /byed pa po yang mi dmigs chos kun mi dmigs te/ /'di ni shes rab pha rol phyin mchog spyod pa yin/ /skabs bzhi pa rnam pa kun mngon par rdzogs par rtogs pa bstan/ /</text></item>
<item><p>7a5</p><section>sna tshogs</section><text>rgyal ba la ni lha rgyal brgya byin gyis zhus pa/ /byang chub sems dpa' shes rab spyod pa ji ltar brtson/ /phung po khams la rdul tsam brtson par mi byed cing / /phung por mi brtson de ni byang chub sems dpa'i brtson/ /gang zhig chos</text></item>
<item><p>7a6</p><section>sna tshogs</section><text>'di sprul dang sgyu ma 'drar thos nas/ /som nyi med cing slob la phyir zhing sbyor byed pa/ /sems can de ni ring nas theg chen zhugs rig bya/ /sangs rgyas bye ba khrag khrig mang la lhag byas yin/ /dgon pa'i lam ni dpag tshad</text></item>
<item><p>7a7</p><section>sna tshogs</section><text>mang por zhugs pa'i mis/ /gnag rdzi mtshams kyi nags tshal phun sum tshogs mthong nas/ /'di dag grong dang grong khyer nye bar brtags snyam ste/ /dbugs phyin rnyed par 'gyur zhing chom rkun 'jigs pa med/ /de bzhin</text></item>
<item><p>7a8</p><section>sna tshogs</section><text>byang chub yongs su tshol tshe rgyal rnams kyi/ /shes rab pha rol phyin 'di mnyan pa gang thob pa/ /de ni dbugs phyin thob par gyur cing 'jigs med de/ /dgra bcom sa la ma yin rkyen rtogs sa la min/ /mi zhig rgya mtsho'i</text></item>
<item><p>7b1</p><section>sna tshogs</section><text>chu ni blta phyir 'gro ba yis/ /gal te shing dang nags tshal ri mthong da dung ring / /ci ste rtags ma mthong na rgya mtsho chen po ni/ /nye bar gyur to snyam ste de la som nyi med/ /de ltar byang chub dam par rab zhugs rgyal ba yi/ /shes rab</text></item>
<item><p>7b2</p><section>sna tshogs</section><text>pha rol phyin pa 'di mnyan rig par bya/ /rnam par 'dren pas mngon sum lung bstan ma gyur kyang / /sangs rgyas byang chub ring por mi thogs bdag reg 'gyur/ /dpyid dus bzang la sdong po lo ma lhags gyur na / /yal gas ring por</text></item>
<item><p>7b3</p><section>sna tshogs</section><text>mi thogs lo 'bras me tog skrun/ /shes rab pha rol phyin 'di su yi lag thob pa/ /ring por mi thogs 'dren pa rnams kyi byang chub thob/ /dper na bud med sbrum gang sdug bsngal nyen gyur na/ /de ni de yi btsa' ba'i dus la bab ces</text></item>
<item><p>7b4</p><section>sna tshogs</section><text>bya/ /de bzhin byang chub sems dpa' rgyal ba'i shes rab nyan/ /dga' dang 'dun pa skyed pa myur du byang chub reg /shes rab pha rol phyin mchog spyod tshe rnal 'byor pa/ /gzugs kyi 'phel ba dang ni yongs su 'grib mi mthong / /</text></item>
<item><p>7b5</p><section>sna tshogs</section><text>gang zhig chos dang chos min chos dbyings mi mthong zhing / /mya ngan 'das la mi reg de ni shes rab gnas/ /gang zhig 'dir spyod sangs rgyas chos rnams mi rtog ste/ /stobs dang rdzu 'phrul rkang pa byang chub zhi mi rtog /rnam par mi</text></item>
<item><p>7b6</p><section>sna tshogs</section><text>rtog rtog bral byin gyi rlabs kyis spyod/ /'di ni shes rab pha rol phyin mchog spyod pa yin/ /smra ba'i zla ba sangs rgyas la ni rab 'byor zhus/ /yon tan dga' ba rnams kyi bar du gcod gang lags/ /ston pas bka' stsal</text></item>
<item><p>7b7</p><section>sna tshogs</section><text>bar du gcod par 'gyur mang ste/ /de las re shig cung zad tsam zhig yongs su brjod/ /rgyal ba'i shes rab pha rol phyin 'di yig 'dri tshe/ /spobs pa tha dad rnam pa du ma 'byung 'gyur zhing / /'gro ba'i don ma byas par glog</text></item>
<item><p>7b8</p><section>sna tshogs</section><text>bzhin myur du yang / /yongs su nyams par 'gyur ba 'di ni bdud kyi las/ /'di bshad tshe na kha cig som nyi za 'gyur te/ /'dren pas 'dir ni bdag gi ming yang yongs ma brjod/ /rigs dang sa dang rus kyang yongs</text></item>
<item><p>8a1</p><section>sna tshogs</section><text>su ma brjod ces/ /'di ni nyan par mi 'gyur spong 'gyur bdud kyi las/ /de ltar mi shes de dag rtsa ba bor nas ni/ /rmongs pas yal ga dag dang 'dab ma tshol bar 'gyur/ /glang po rnyed nas glang po'i rjes ni tshol ba ltar/ /</text></item>
<item><p>8a2</p><section>sna tshogs</section><text>shes rab pha rol phyin thos mdo tshol de bzhin no/ /dper na la las ro brgya ldan pa'i zas rnyed la/ /zas mchog rnyed nas zas ngan tshol bar byed pa ltar/ /byang chub sems dpa' pha rol phyin pa 'di rnyed nas/ /dgra bcom sa yis</text></item>
<item><p>8a3</p><section>sna tshogs</section><text>byang chub tshol byed de bzhin no/ /sti stang 'dod par 'gyur zhing rnyed pa 'dod 'gyur dang / /lha dang bcas pa'i sems kyis khyim 'dris byed ldan zhing / /chos btang nas ni chos min bya ba spyod 'gyur ba/ /lam bor lam gol 'gro ba 'di ni</text></item>
<item><p>8a4</p><section>sna tshogs</section><text>bdud kyi las/ /gang dag de yi tshe na 'dun cing dad gyur nas/ /chos kyi dam pa 'di ni nyan du song ba las/ /de dag gis ni chos smra bya ba ldan rig nas/ /dga' ba med cing yid mi bde bar gyur nas 'gro/ /de yi tshe na bdud kyi las 'di</text></item>
<item><p>8a5</p><section>sna tshogs</section><text>'byung bar 'gyur/ /de tshe gang dag gis ni dge slong mang dkrugs nas/ /shes rab pha rol phyin 'di 'dzin par mi 'gyur ba'i/ /bar du gcod pa rnam mang gzhan yang 'byung bar 'gyur/ /rin chen rin thang med pa rnyed 'gyur</text></item>
<item><p>8a6</p><section>sna tshogs</section><text>gang dag yin/ /de dag dkon la dus rnams rtag tu 'tshe ba'ang mang / /de bzhin rgyal ba'i shes rab pha rol phyin pa mchog /rin chen chos kyang dkon la rtag tu 'tshe ba 'ang mang / /theg pa gsar du zhugs pa'i sems can blo chung</text></item>
<item><p>8a7</p><section>sna tshogs</section><text>ba/ /gang zhig dkon pa'i rin chen 'di ni mi rnyed pa/ /de la bar chad bya phyir bdud ni spro bar 'gyur/ /phyogs bcu'i sangs rgyas de dag yongs su 'dzin la sbyor/ /ma zhig na bar gyur la bu ni mang yod pa/ /de kun yid mi</text></item>
<item><p>8a8</p><section>sna tshogs</section><text>bde zhing de la rim gro byed/ /de bzhin phyogs bcu'i 'jig rten khams kyi sangs rgyas kyang / /yum gyur shes rab dam pa 'di la dgongs pa mdzad/ /gang dag 'das dang phyogs bcu'i 'jig rten mgon gang dang / /ma 'ongs</text></item>
<item><p>8b1</p><section>sna tshogs</section><text>dus na 'byung 'gyur de dag 'di las 'byung / /'jig rten ston pa rgyal ba rnams kyi skyed byed yum/ /sems can gzhan gyi sems kyi spyod pa ston par byed/ /'jig rten de bzhin nyid dang dgra bcom de bzhin nyid/ /rang rgyal</text></item>
<item><p>8b2</p><section>sna tshogs</section><text>de bzhin nyid dang rgyal sras de bzhin nyid/ /gcig pa nyid de dngos bral gzhan min de bzhin nyid/ /shes rab pha rol phyin pa de bzhin gshegs pas mkhyen/ /mkhas pa 'jig rten gnas sam mya ngan 'das kyang rung / /chos</text></item>
<item><p>8b3</p><section>sna tshogs</section><text>nyid skyon med chos rnams stong pa 'di gnas te/ /byang chub sems dpa' de bzhin nyid 'di rjes su rtogs/ /de phyir de bzhin gshegs zhes sangs rgyas mtshan gsol to/ /shes rab pha rol phyin pa dga' tshal la rten pa/ /stobs</text></item>
<item><p>8b4</p><section>sna tshogs</section><text>bcu rnam 'dren rnams kyi spyod yul 'di yin te/ /sems can sdug bsngal ngan song gsum las yongs 'don kyang / /de dag nam yang sems can 'du shes 'gyur ba med/ /dper na seng ge ri sul brten nas 'jigs med par/ /</text></item>
<item><p>8b5</p><section>sna tshogs</section><text>ri dgas phra mo mang skrag byed cing sgra sgrogs ltar/ /mi yi seng ge shes rab pha rol phyin brten nas/ /mu stegs can mang skrag byed 'jig rten sgra yang sgrogs/ /dper na nam mkhar gnas pa'i nyi ma'i 'od zer ni/ /</text></item>
<item><p>8b6</p><section>sna tshogs</section><text>sa 'di skems par byed cing gzugs kyang rab tu ston/ /de bzhin chos rgyal shes rab pha rol phyin rten pa/ /sred pa'i chu klung skems shing chos kyang rab tu ston/ /gzugs rnams mi mthong tshor ba dag kyang mi</text></item>
<item><p>8b7</p><section>sna tshogs</section><text>mthong zhing / /'du shes mthong ba med la sems pa mi mthong zhing / /gang la rnam par shes dang sems yid mthong med pa/ /'di ni chos mthong yin zhes de bzhin gshegs pas bstan/ /nam mkha' mthong zhes</text></item>
<item><p>8b8</p><section>sna tshogs</section><text>sems can tshig tu rab brjod pa/ /nam mkha' ji ltar mthong ste don 'di brtag par gyis/ /de ltar chos mthong ba yang de bzhin gshegs pas bstan/ /mthong ba dpe gzhan gyis ni bsnyad par nus ma yin/ /</text></item>
<item><p>9a1</p><section>sna tshogs</section><text>gang gis de ltar mthong ba de yis chos kun mthong / /rgyal po btang snyoms 'dug cing blon po kun byed ltar/ /sangs rgyas mdzad dang nyan thos chos rnams ji snyed pa/ /de dag thams cad shes rab</text></item>
<item><p>9a2</p><section>sna tshogs</section><text>pha rol phyin pa byed/ /rgyal po grong du mi 'gro yul 'khor mi 'gro la/ /rang gi yul nas 'du ba thams cad sdud pa ltar/ /byang chub sems dpa'i chos nyid gang du 'ang mi 'gro la/ /sangs rgyas sa yi yon tan gang</text></item>
<item><p>9a3</p><section>sna tshogs</section><text>yin thams cad sdud/ /gang la bde gshegs byang chub sems dpa' dad brtan yod/ /shes rab pha rol phyin pa mchog la bsam sbyor ba/ /nyan thos rang rgyal sa gnyis shin du 'das byas nas/ /zil gyis mi non</text></item>
<item><p>9a4</p><section>sna tshogs</section><text>rgyal ba'i byang chub myur du thob/ /dper na rgya mtshor 'jug pa'i gru ni chag gyur la/ /mi gang ro 'am rtswa 'am shing ni mi 'dzin pa/ /chu dbus 'jig par 'gyur te ngogs su phyin mi 'gyur/ /gang zhig 'dzin pa rgya mtsho'i pha</text></item>
<item><p>9a5</p><section>sna tshogs</section><text>rol phyin par 'gyur/ /de ltar dad ldan dang ba thob pa gang zhig ni/ /shes rab pha rol phyin yum rjes su mi 'jug min/ /de dag thabs kyi yon tan shes rab yongs zin na/ /mchog tu rmad byung bde gshegs byang</text></item>
<item><p>9a6</p><section>sna tshogs</section><text>chub myur du reg /dper na la las rdza so ma btang chu skyed na/ /nyam chung phyir na myur du 'jig par rig par bya/ /so btang bum par chu skyed lam du 'jig pa yi/ /'jig pa med cing bde bar khyim du phyin par 'gyur/ /</text></item>
<item><p>9a7</p><section>sna tshogs</section><text>de bzhin byang chub sems dpa' dad pa mang gyur kyang / /shes rab rnam par nyams na myur du ma rung 'gyur/ /dad pas shes rab kyis ni yongs su zin gyur na/ /sa gnyis shin du 'das te byang chub mchog thob 'gyur/ /</text></item>
<item><p>9a8</p><section>sna tshogs</section><text>dper na bcos legs ma byas gru ni rgya mtsho'i nang / /nor dang bcas shing tshong par bcas te 'jig par 'gyur/ /gru de legs par bcos legs byas dang ldan gyur na/ /mi 'jig nor dang bcas par ngogs su phyin</text></item>
<item><p>9b1</p><section>sna tshogs</section><text>par 'gyur/ /de ltar byang chub sems dpa' dad pas yongs bsgos kyang / /shes rab med na byang chub las ni myur nyams 'gyur/ /de nyid shes rab pha rol phyin pa mchog ldan na/ /ma smas ma nyams rgyal ba'i byang chub</text></item>
<item><p>9b2</p><section>sna tshogs</section><text>reg par 'gyur/ /lo brgya nyi shu lon te rgas shing sdug bsngal mi/ /langs kyang bdag nyid 'gro bar nus pa ma yin te/ /de ni g.yas g.yon gnyis nas mi yis rten byas na/ /'gyel ba'i 'jigs pa med cing bde blag</text></item>
<item><p>9b3</p><section>sna tshogs</section><text>'gro bar 'gyur/ /de bzhin byang chub sems dpa' shes rab stobs chung ba/ /rab tu zhugs par gyur kyang rab tu nyams par 'gyur/ /de nyid thabs dang shes rab mchog gis yongs zin na/ /mi nyams de bzhin gshegs kyi</text></item>
<item><p>9b4</p><section>sna tshogs</section><text>byang chub reg par 'gyur/ /byang chub sems dpa' dang po'i las kyi sar gnas gang / /lhag pa'i bsam pas sangs rgyas byang chub mchog zhugs pa/ /slob ma bzang po bla ma gus ldan de dag gis/ /bla ma mkhas</text></item>
<item><p>9b5</p><section>sna tshogs</section><text>pa rnams la rtag tu bsten par bya/ /ci phyir zhe na mkhas pa'i yon tan de las 'byung / /de dag shes rab pha rol phyin pa rjes su ston/ /sangs rgyas chos rnams dge ba'i bshes la rten to zhes/ /yon tan kun gyi mchog mnga'</text></item>
<item><p>9b6</p><section>sna tshogs</section><text>rgyal ba de skad gsung / /sbyin dang tshul khrims bzod dang de bzhin brtson 'grus dang / /bsam gtan shes rab byang chub yongs su bsngo bar gyis/ /byang chub phung por zhen nas mchog 'dzin ma byed ces/ /dang po'i las can</text></item>
<item><p>9b7</p><section>sna tshogs</section><text>de la de skad bstan par bya/ /de ltar spyod pa legs mtsho smra ba'i zla ba rnams/ /'gro ba'i skyabs dang dpung gnyen dang ni gnas yin te/ /rten dang blo dang gling dang yongs 'dren don 'dod pa/ /gsal byed sgron ma chos mchog smra ba</text></item>
<item><p>9b8</p><section>sna tshogs</section><text>mi 'khrugs yin/ /grags chen ldan rnams bya dka' go cha gyon byed de/ /phung po khams dang skye mched rnams kyi go cha min/ /theg gsum 'du shes bral zhing yongs su bzung ba med/ /mi ldog g.yo ba med cing</text></item>
<item><p>10a1</p><section>sna tshogs</section><text>mi 'khrugs chos can yin/ /de dag 'di 'dra'i chos dang ldan zhing spros pa med/ /the tshom som nyi yid gnyis bral zhing don dang ldan/ /shes rab pha rol phyin pa thos nas mi nur ba/ /gzhan gyi dring mi</text></item>
<item><p>10a2</p><section>sna tshogs</section><text>'jog cing mi ldog rig par bya/ /'dren pa rnams kyi chos 'di zab ste mthong bar dka'/ /sus kyang rtogs pa med cing thob par 'gyur med pa/ /de phyir phan mdzad brtser ldan byang chub brnyes nas ni/ /sems can</text></item>
<item><p>10a3</p><section>sna tshogs</section><text>tshogs sus shes snyam thugs khral chung bar mdzad / /sems can rnams ni gnas la dga' zhing yul rnams 'dod / /'dzin la gnas shing mi mkhas blun rmongs mun pa bzhin/ /thob par bya ba'i chos ni gnas med 'dzin</text></item>
<item><p>10a4</p><section>sna tshogs</section><text>med de/ /des na 'jig rten dag dang rtsod pa 'byung ba yin/ /nam mkha'i khams ni shar gyi phyogs dang lho phyogs dang / /de bzhin nub kyi phyogs dang byang phyogs pha mtha' yas/ /steng dang 'og dang phyogs bcu'i ji snyed</text></item>
<item><p>10a5</p><section>sna tshogs</section><text>rnams na'ang yod/ /tha dad gyur pa med cing bye brag gyur pa med/ /'das pa'i de bzhin nyid gang ma byon de bzhin nyid/ /da ltar de bzhin nyid gang dgra bcom de bzhin nyid / /chos kun de bzhin nyid gang rgyal ba'i de bzhin</text></item>
<item><p>10a6</p><section>sna tshogs</section><text>nyid/ /chos kyi de bzhin nyid 'di thams cad bye brag med/ /bde gshegs byang chub tha dad chos dang bral gyur pa/ /'di ni byang chub sems dpa' gang zhig thob 'dod pa/ /thabs dang ldan pas shes rab pha rol phyin la sbyor/ /</text></item>
<item><p>10a7</p><section>sna tshogs</section><text>'dren pa'i shes rab med na thob par 'gyur ma yin/ /bya zhig lus che dpag tshad brgya rtsa lnga bcu par/ /gyur la 'dab gshog zad de nyam rtsal yod min na/ /de yis sum bcu rtsa gsum gnas nas 'dzam gling 'dir/ /</text></item>
<item><p>10a8</p><section>sna tshogs</section><text>bdag nyid mchongs na der ni nyam nyes gyur pa yin/ /rgyal ba rnams kyi pha rol phyin pa lnga 'di yang / /bskal pa bye ba khrag khrig mang por bsgrub byas shing / /smon lam mtha' yas rgya chen 'jig rten rtag bsten kyang / /</text></item>
<item><p>10b1</p><section>sna tshogs</section><text>thabs med shes rab bral ba nyan thos nyid du ltung / /sangs rgyas theg pa 'di la nges par 'byung 'dod gang / /'gro ba kun la sems snyoms pha ma'i 'du shes dang / /phan pa'i sems dang byams pa'i yid kyis</text></item>
<item><p>10b2</p><section>sna tshogs</section><text>brtul bya zhing / /tha ba med cing drang la tshig 'jam smra bar bya/ /'jig rten mgon la gnas brtan rab 'byor yongs zhus pa/ /yon tan rgya mtsho nyon mongs ma mchis rtags bstan gsol/ /mthu che ba</text></item>
<item><p>10b3</p><section>sna tshogs</section><text>dag ji ltar slar ldog mi 'gyur ba/ /de ltar yon tan phyogs tsam rgyal bas lung bstan gsol/ /tha dad 'du shes bral zhing rigs pa ldan tshig smra/ /dge sbyong dag dang bram ze gzhan la rten mi byed/ /mkhas</text></item>
<item><p>10b4</p><section>sna tshogs</section><text>pa dus rnams rtag tu ngan song gsum po spangs/ /de dag dge bcu'i las kyi lam la mngon par brtson/ /zang zing med par 'gro la chos ni rjes su ston/ /chos la gcig tu dga' zhing rtag tu tshig 'jam ldan/ /</text></item>
<item><p>10b5</p><section>sna tshogs</section><text>'gro 'chag nyal dang 'dug par shes bzhin rab tu ldan / /gnya' shing gang tsam lta zhing 'gro la sems 'khrul med/ /gtsang byas gtsang ma'i gos 'chang gsum po dben zhing dag /rnyed 'dod ma yin khyu mchog rtag</text></item>
<item><p>10b6</p><section>sna tshogs</section><text>tu chos 'dod pa/ /bdud kyi yul las 'das shing gzhan gyi dring mi 'jog /bsam gtan bzhi la bsam gtan bsam gtan der mi gnas/ /grags pa 'dod pa ma yin khro bas sems dkris med/ /khyim par</text></item>
<item><p>10b7</p><section>sna tshogs</section><text>gyur kyang rtag tu dngos po kun ma chags/ /'tsho ba'i phyir ni ya ngas longs spyod tshol mi byed/ /drag shul spyod sngags mi byed bud med sbyor sngags min/ /'dod pa'i las can pho mor 'gyur zhes ston mi byed/ /</text></item>
<item><p>10b8</p><section>sna tshogs</section><text>rab tu dben pa'i shes rab pha rol phyin mchog brtson/ /'thab dang rtsod dang bral zhing byams pa'i sems kyang brtan/ /kun mkhyen 'dod cing brtan la rtag tu gzhol sems ldan/ /mtha' 'khob kla klo'i</text></item>
<item><p>11a1</p><section>sna tshogs</section><text>skye bo'i yul mtha' rnam par spangs/ /rang gi sa la dogs med rtag tu ri rab 'dra/ /chos phyir srog kyang 'dor zhing rnal 'byor rab tu brtson/ /mi ldog rtags ni 'di dag yin par shes par bya/ /gzugs</text></item>
<item><p>11a2</p><section>sna tshogs</section><text>dang tshor dang 'du shes sems pa rnam shes rnams/ /zab ste rang bzhin mtshan ma med cing rab zhi ba/ /dper na mda' yis rgya mtsho'i gting thug tshol ba ltar/ /shes rab kyis ni brtags na phung po'i gting mi rnyed/ /</text></item>
<item><p>11a3</p><section>sna tshogs</section><text>byang chub sems dpa' gang zhig de ltar zab gyur cing / /theg pa don dam chags med gang la phung po dang / /khams dang skye mched yod min chos 'di rtogs pa de'i/ /bsod nams yang dag grub pa de las ci zhig yod/ /</text></item>
<item><p>11a4</p><section>sna tshogs</section><text>dper na 'dod chags chos la spyod pa'i skyes bu zhig /bud med dus btab de dang ma phrad de yi ni/ /nyin cig sems kyi rnam rtog spyod pa ji snyed pa/ /de snyed bskal pa'i byang chub sems dpas thob par 'gyur/ /byang chub</text></item>
<item><p>11a5</p><section>sna tshogs</section><text>sems dpa' gang zhig bskal mang bye stong du/ /dgra bcom rang rgyal sbyin byed tshul khrims srung byed kyang / /gang zhig shes rab pha rol phyin mchog ldan pa'i chos/ /brjod pa'i legs la sbyin dang tshul khrims char</text></item>
<item><p>11a6</p><section>sna tshogs</section><text>mi phod/ /byang chub sems dpa' gang zhig shes rab mchog bsgoms te/ /de las langs nas gos pa med pa'i chos brjod cing / /de yang 'gro ba'i don phyir byang chub rgyur bsngo na/ /dge ba de dang mnyam pa 'jig rten</text></item>
<item><p>11a7</p><section>sna tshogs</section><text>gsum na med/ /bsod nams de yang gsog dang de bzhin stong pa dang / /gsob dang ya ma brla dang snying po med par shes/ /de ltar bde gshegs rnams kyi shes rab spyad spyad na/ /spyod tshe bsod nams dpag tu</text></item>
<item><p>11a8</p><section>sna tshogs</section><text>med pa yongs su 'dzin/ /sangs rgyas kyis bshad rab tu sbyar cing rab bstan pa'i/ /chos 'di thams cad brjod pa tsam du zad shes nas/ /bskal pa bye ba khrag khrig mang por brjod byas kyang / /chos kyi dbyings la</text></item>
<item><p>11b1</p><section>sna tshogs</section><text>zad pa med cing 'phel ba med/ /rgyal ba rnams kyi pha rol phyin ces bya ba gang / /chos de rnams kyang ming tsam du ni yongs su bsgrags/ /yongs bsngo rlom sems med pa'i byang chub sems dpa' ni/ /nyams pa med</text></item>
<item><p>11b2</p><section>sna tshogs</section><text>cing sangs rgyas byang chub mchog reg 'gyur/ /'bru mar snying po 'bar ba phrad pa dang po yis/ /snying po tshig min de med par yang de mi tshig /me lce phrad pa tha mas snying po tshig min la/ /me lce tha ma med par snying</text></item>
<item><p>11b3</p><section>sna tshogs</section><text>po tshig min ltar/ /dang po'i sems kyis byang chub mchog reg ma yin la/ /de med par yang de la reg par nus ma yin/ /tha ma'i sems kyis byang chub zhi ba thob min la/ /de med par yang de thob nus pa ma yin</text></item>
<item><p>11b4</p><section>sna tshogs</section><text>no/ /sa bon las ni myu gu me tog 'bras bu 'byung / /de yang 'gags la shing yang med pa der min ltar/ /de bzhin dang po'i sems kyang byang chub rgyu yin te/ /de yang 'gags la byang chub med pa de ma yin/ /</text></item>
<item><p>11b5</p><section>sna tshogs</section><text>chu yi thigs pas bum pa dang po tha ma'i bar/ /rim gyis nyung ngu nyung ngus de yongs 'gengs pa ltar/ /de bzhin dang po'i sems kyang byang chub mchog rgyu ste/ /rim gyis dkar po'i yon tan rdzogs pa'i sangs rgyas 'gyur/ /</text></item>
<item><p>11b6</p><section>sna tshogs</section><text>stong pa mtshan med smon pa med pa'i chos spyod cing / /mya ngan 'das la mi reg mtshan mar mi spyod pa/ /dper na mnyan pa mkhas pa phar 'gro tshur 'gro yang / /mtha' gnyis mi gnas rgya mtshor gnas pa med pa bzhin/ /</text></item>
<item><p>11b7</p><section>sna tshogs</section><text>de ltar spyod pa'i byang chub sems dpa' 'di snyam bdag /stobs bcus lung bstan byang chub reg 'gyur rlom sems med/ /'di la ci yang med ces byang chub skrag pa med/ /de ltar spyod pa bde gshegs shes rab</text></item>
<item><p>11b8</p><section>sna tshogs</section><text>spyod pa yin/ /'jig rten dgon pa'i lam dang mu ge nad bcas par/ /mthong nas skrag pa med cing de nas go gyon te/ /phyi ma'i mu mthar rtag tu brtson zhing rab shes nas/ /yongs su skyo ba'i yid ni rdul tsam</text></item>
<item><p>12a1</p><section>sna tshogs</section><text>skye mi byed/ /byang chub sems dpa' rgyal ba'i shes rab spyod byed cing / /phung po 'di dag gdod nas stong zhing skye med shes/ /mnyam par ma bzhag sems can khams la snying rje 'jug /bar skabs der yang</text></item>
<item><p>12a2</p><section>sna tshogs</section><text>sangs rgyas chos las yongs mi nyams/ /dper na skyes bu mkhas pa yon tan kun ldan zhing / /stobs ldan mi thub brtson byas sgyu rtsal cho ga shes/ /'phong dang bzo gnas mang po'i pha rol phyin gyur cing / /sgyu ma sgrub</text></item>
<item><p>12a3</p><section>sna tshogs</section><text>shes 'gro don rab tu 'dod pa zhig /pha dang ma dang chung mar bcas par yongs bsdus nas/ /dgra byed mang ba da gon pa'i lam du phyin pa dang / /de yis dpa' zhing rtul phod skyes bu mang sprul te/ /bde bar song zhing phyir yang</text></item>
<item><p>12a4</p><section>sna tshogs</section><text>khyim du 'ong ba ltar/ /de bzhin de tshe byang chub sems dpa' mkhas pa yang / /sems can khams rnams kun du snying rje cher bskyed cing / /bdud bzhi dag dang sa gnyis las kyang rab 'das nas/ /ting 'dzin mchog la</text></item>
<item><p>12a5</p><section>sna tshogs</section><text>gnas shing byang chub reg mi byed/ /mkha' la rlung brten de la chu yi phung po brten/ /de la sa chen 'di brten de la 'gro ba brten/ /sems can las la spyod pa'i rgyu ni de 'dra ste/ /nam mkha' gang la gnas yin don 'di bsam</text></item>
<item><p>12a6</p><section>sna tshogs</section><text>par gyis/ /de bzhin byang chub sems dpa' stong pa nyid gnas pa/ /'gro la sems can shes pa'i smon lam rten can gyis/ /bya ba rnam pa sna tshogs du ma ston byed cing / /mya ngan 'das la mi reg stong par gnas pa med/ /</text></item>
<item><p>12a7</p><section>sna tshogs</section><text>gang gi tshe na byang chub sems dpa' mkhas gsal ba/ /stong pa zhi ba'i ting 'dzin dam pa 'di spyod pa/ /bar skabs der ni mtshan ma rab tu sgom mi byed/ /mtshan ma med par gnas shing zhi la rab zhi spyod/ /bar snang 'phur ba'i</text></item>
<item><p>12a8</p><section>sna tshogs</section><text>bya la gnas yod ma yin te/ /de na gnas pa ma yin sa la ltung mi 'gyur/ /de ltar byang chub sems dpa' rnam thar sgor spyod pa/ /mya ngan 'das la mi reg mtshan mar spyod ma yin/ /dper na 'phong bslabs skyes bus gnam</text></item>
<item><p>12b1</p><section>sna tshogs</section><text>du mda' 'phangs te/ /mda' gzhan dag gis phyi bzhin brgyud mar long btags te/ /snga ma'i mda' de sa la ltung ba'i skabs mi byed/ /mi de 'dod na mda' de sa la ltung bar 'gyur/ /de ltar shes rab pha rol phyin pa</text></item>
<item><p>12b2</p><section>sna tshogs</section><text>mchog spyod pa/ /shes rab thabs stobs rdzu 'phrul gyis ni rnam spyod pa/ /de dag dge ba'i rtsa ba ji srid ma rdzogs pa/ /de srid stong nyid dam pa de ni thob mi byed/ /dper na dge slong rdzu 'phrul stobs mchog ldan pa zhig /</text></item>
<item><p>12b3</p><section>sna tshogs</section><text>nam mkhar gnas te cig char cho 'phrul rnam par 'phrul/ /'gro dang 'chag pa dang ni nyal dang 'dug pa ston/ /de ni skyo ba med cing de la dub pa med/ /de bzhin byang chub sems dpa' mkhas pa stong gnas shing / /ye shes rdzu</text></item>
<item><p>12b4</p><section>sna tshogs</section><text>'phrul pha rol son la gnas pa med/ /'gro ba dag la bya ba rnam pa mtha' yas ston/ /bskal pa bye bar skyo ba med cing dub pa med/ /dper na mi 'ga' g.yang sa chen por 'dug byed cing / /lag pa gnyi gas gdugs gnyis</text></item>
<item><p>12b5</p><section>sna tshogs</section><text>'dzin cing nam mkha' la/ /'chong bar byed cing g.yang sa chen por lus bor nas/ /ltung bar mi 'gyur ji srid der ni 'gro bar 'gyur/ /de bzhin byang chub sems dpa' mkhas pa snying rjer gnas/ /thabs dang shes rab gnyis kyi</text></item>
<item><p>12b6</p><section>sna tshogs</section><text>gdugs ni yongs bzung ste/ /chos rnams stong pa mtshan med smon pa med rtog cing / /mya ngan 'das la reg pa med la chos kyang mthong / /dper na rin chen 'dod pa rin chen gling song ste/ /rin chen rnyed nas phyir yang khyim du 'ongs gyur pa/ /</text></item>
<item><p>12b7</p><section>sna tshogs</section><text>der ni ded dpon 'ba' zhig bde bar 'tsho byed cing / /gnyen bshes tshogs yid mi bder 'jog pa min pa ltar/ /de bzhin byang chub sems dpa' stong nyid rin chen gyi/ /gling du song ste bsam gtan dbang po stobs thob pa/ /mya ngan</text></item>
<item><p>12b8</p><section>sna tshogs</section><text>'das la reg pa 'ba' shig mngon dga' zhing / /sems can sdug bsngal yid du 'jog par 'gyur ma yin/ /dper na don gnyer tshong pa rgyus shes bya ba'i phyir/ /bar gyi grong khyer grong rdal grong gang yin par 'gro/ /der yang mi gnas</text></item>
<item><p>13a1</p><section>sna tshogs</section><text>rin chen gling du'ang mi gnas la/ /rig pa khyim du mi gnas lam la mkhas par 'gyur/ /de bzhin byang chub sems dpa' gsal te nyan thos dang / /rang rgyal rnams kyi shes pa rnam grol kun la mkhas/ /</text></item>
<item><p>13a2</p><section>sna tshogs</section><text>de la mi gnas sangs rgyas ye shes gnas ma yin/ /'dus ma byas la mi gnas lam gyi tshul shes yin/ /gang tshe 'gro la byams pas rjes su 'brel byas nas/ /ting 'dzin stong pa mtshan med smon pa med spyod pa/ /</text></item>
<item><p>13a3</p><section>sna tshogs</section><text>de ni mya ngan 'das pa thob par 'gyur zhe 'am/ /'dus byas yin par gdags nus de ni gnas med do/ /dper na sprul pa'i mi lus mi snang ma yin zhing / /de ni ming gis kyang ni gdags par nus pa ltar / /de bzhin byang chub</text></item>
<item><p>13a4</p><section>sna tshogs</section><text>sems dpa' rnam thar sgor spyod pa/ /de ni ming gis kyang ni gdags par nus pa yin/ /gal te spyod pa dang ni dbang po yongs dris la/ /byang chub sems dpa' stong pa mtshan ma med pa'i chos/ /yongs su mi ston phyir mi ldog pa sa</text></item>
<item><p>13a5</p><section>sna tshogs</section><text>yi chos/ /mi 'chad de ni lung ma bstan par reg par bya/ /skabs lnga pa rtse mo mngon par rdzogs par rtogs pa bstan/ dgra bcom sa dang rkyen gyi sangs rgyas ye shes dang / /khams gsum dag la rmi lam na yang mi 'dod cing / /</text></item>
<item><p>13a6</p><section>sna tshogs</section><text>sangs rgyas rnams mthong 'gro la chos kyang ston byed pa/ /de ni mi ldog lung bstan yin par rig par bya/ /rmi lam na ni sems can ngan song gsum gnas mthong / /skad cig de la ngan song rgyun bcad smon lam 'debs/ /bden</text></item>
<item><p>13a7</p><section>sna tshogs</section><text>pa'i byin gyis rlabs kyis me yi phung po zhi/ /de ni mi ldog lung bstan yin par rig par bya/ /mi yis 'jig rten 'byung po'-i gdon dang nad mang ba/ /phan dang snying brtser ldan pa'i bden pa'i byin gyis zhi/ /'on kyang rlom sems</text></item>
<item><p>13a8</p><section>sna tshogs</section><text>med cing nga rgyal skye med pa/ /de ni mi ldog lung bstan yin par rig par bya/ /ci ste de ni bden pa'i byin rlabs sna tshogs dag /'byor pas bdag lung bstan snyam rlom sems 'byung ba 'am/ /gal te byang chub sems dpa'</text></item>
<item><p>13b1</p><section>sna tshogs</section><text>gzhan gyis lung bstan rlom/ /rlom sems gnas pa de ni blo chung shes par bya/ /ming gi gzhi las bdud ni nye bar 'ongs gyur nas/ /'di skad smras te 'di ni khyod dang pha ma dang / /khyod kyi bdun mes rgyud kyi bar gyi ming yin zhing / /</text></item>
<item><p>13b2</p><section>sna tshogs</section><text>gang tshe khyod ni sangs rgyas 'gyur ba'i ming 'di yin/ /sbyangs sdom rnal 'byor ldan pa ci 'dra 'byung 'gyur la/ /khyod sngon yon tan tshul yang 'di 'dra'o zhes brjod do/ /de skad gang thos rlom sems byang chub sems dpa' ni/ /bdud kyis</text></item>
<item><p>13b3</p><section>sna tshogs</section><text>yongs su bslang zhing blo chung rig par bya/ /rab tu dben pa'i grong dang grong khyer ri sul dang / /dgon pa dben pa nags khrod rab tu sten byed cing / /bdag bstod gzhan la smod pa'i byang chub sems dpa' ni/ /bdud kyis</text></item>
<item><p>13b4</p><section>sna tshogs</section><text>yongs su bslang zhing blo chung rig par bya/ /rtag tu grong dang yul 'khor grong rdal gnas byed cing / /sems can smin byed byang chub brtson pa ma gtogs par/ /de ni dgra bcom rang rgyal 'dod pa gzhan mi skye/ /'di ni bde bar</text></item>
<item><p>13b5</p><section>sna tshogs</section><text>gshegs kyi sras kyis dben par gsungs/ /gang zhig dpag tshad lnga brgya yod pa'i ri yi sul/ /sbrul gyis gang bar lo mang bye bar gnas byed kyang / /dben pa 'di mi shes pa'i byang chub sems dpa' de/ /lhag pa'i</text></item>
<item><p>13b6</p><section>sna tshogs</section><text>nga rgyal rnyed nas 'dre bar gnas pa yin / /byang chub sems dpa' 'gro ba'i don brtson bsam gtan dang / /stobs dang dbang po rnam thar ting 'dzin thob de la/ /'di ni dgon dben spyod pa min snyam brnyas byed pa/ /de ni bdud kyi spyod yul</text></item>
<item><p>13b7</p><section>sna tshogs</section><text>gnas shes rgyal bas gsungs/ /gang zhig grong ngam 'on te dgon par gnas kyang rung / /theg pa gnyis kyi sems bral byang chub mchog nges na/ /'di ni 'gro don zhugs pa rnams kyi dben pa ste/ /byang chub sems dpa' drod nyom</text></item>
<item><p>13b8</p><section>sna tshogs</section><text>de ni bdag nyid nyams/ /de lta bas na byang chub dam pa tshol ba yis/ /bsam pa drag ldan mkhas pas nga rgyal nges bcom ste/ /nad pa'i tshogs kyis gso phyir sman pa sten pa ltar/ /g.yel ba med par dge ba'i bshes gnyen bsten</text></item>
<item><p>14a1</p><section>sna tshogs</section><text>par bya/ /sangs rgyas byang chub mchog zhugs byang chub sems dpa' dag /pha rol phyin dang bcas te dge ba'i bshes su bstan/ /de dag rjes su ston byed 'di ni bsgrub pa'i sa/ /rgyu rnam gnyis kyis</text></item>
<item><p>14a2</p><section>sna tshogs</section><text>sangs rgyas byang chub myur du rtogs/ /rgyal ba 'das dang ma byon phyogs bcur gang bzhugs pa/ /kun lam pha rol phyin pa 'di yin gzhan ma yin/ /pha rol phyin 'di byang chub mchog la zhugs rnams kyi/ /</text></item>
<item><p>14a3</p><section>sna tshogs</section><text>gsal dang sgron dang snang dang ston mchog yin zhes bshad/ /ji ltar shes rab pha rol phyin pa mtshan nyid stong / /chos 'di thams cad mtshan nyid de dang 'drar shes shing / /chos rnams stong zhing mtshan ma med par rab shes</text></item>
<item><p>14a4</p><section>sna tshogs</section><text>na/ /de ltar spyod pa bde gshegs shes rab spyod pa yin/ /sems can yongs su rtog pa zas la 'dod byed cing / /'khor bar cha gas pa'i yid dang ldan rnams rtag tu 'khor/ /bdag dang bdag gi chos gnyis yang dag</text></item>
<item><p>14a5</p><section>sna tshogs</section><text>min stong ste/ /byis pa bdag nyid kyis ni mkha' la mdud pa bor/ /dper na dogs pa'i 'du shes kyis ni dug bslang ba/ /dug de khong du song ba med kyang brgyal bar 'gyur/ /de bzhin byis pa bdag dang bdag gir</text></item>
<item><p>14a6</p><section>sna tshogs</section><text>khas len pa/ /bdag der 'du shes yang dag mi rtag skye zhing 'chi/ /ji ltar 'dzin pa de ltar kun nas nyon mongs bstan/ /bdag dang bdag gir mi dmigs rnam par byang bar gsungs/ /'di la gang yang nyon mongs</text></item>
<item><p>14a7</p><section>sna tshogs</section><text>rnam dag 'gyur med par/ /byang chub sems dpas shes rab pha rol phyin pa rtogs/ /'dzam bu'i gling na sems can ji snyed ma lus pa/ /de dag thams cad byang chub mchog tu sems bskyed nas/ /lo stong bye ba mang por</text></item>
<item><p>14a8</p><section>sna tshogs</section><text>sbyin pa byin byas la/ /kun kyang 'gro ba'i don du byang chub rgyur bsngo yang / /gang zhig shes rab pha rol phyin mchog mngon brtson pa/ /tha na nyi ma gcig cig rjes su 'thun byed na/ /de la sbyin pa'i phung pos bsod</text></item>
<item><p>14b1</p><section>sna tshogs</section><text>nams char mi phod/ /de phyir g.yel med rtag tu shes rab 'jug par bya/ /shes rab pha rol phyin mchog spyod pa'i rnal 'byor pa/ /snying rje chen po bskyed kyang sems can 'du shes med/ /de tshe mkhas pa 'gro ba kun gyi sbyin</text></item>
<item><p>14b2</p><section>sna tshogs</section><text>gnas 'gyur/ /rtag tu yul 'khor bsod snyoms don yod yongs su spyod/ /byang chub sems dpa' gang 'dir yun rings 'brel pa yi/ /lha mi ngan song gsum gyi sems can dgrol ba'i phyir/ /lam yangs pha rol sems can</text></item>
<item><p>14b3</p><section>sna tshogs</section><text>khams la ston 'dod pas/ /nyin mtshan shes rab pha rol phyin la brtson par bya/ /mi zhig sngon chad ma rnyed pa yi rin chen mchog /dus gzhan zhig na rnyed par gyur te dga' ba las/ /rnyed ma thag tu bag med gyur te stor na ni/ /stor bas</text></item>
<item><p>14b4</p><section>sna tshogs</section><text>rin chen mngon 'dod rtag tu sdug bsngal lo/ /de ltar byang chub mchog zhugs rin chen lta bu yi/ /shes rab pha rol phyin la rnal 'byor dor mi bya/ /rin chen rnyed nas blangs te rab tu brtson dkris nas/ /myur du 'gro bar byed</text></item>
<item><p>14b5</p><section>sna tshogs</section><text>pa zhi bar 'gyur ba bzhin/ /nyi ma sprin dang bral ba'i 'od zer dra ba can/ /mun nag thibs po mun pa thams cad 'joms 'char ba/ /srin bu me khyer srog chags 'byung po thams cad dang / /skar ma'i tshogs dang zla ba'i 'od</text></item>
<item><p>14b6</p><section>sna tshogs</section><text>kun zil gyis gnon/ /de bzhin byang chub sems dpa' shes rab pha rol phyin / /mchog spyod stong pa dang ni mtshan ma med spyod pa/ /mkhas pas lta ba'i thibs po bcom nas 'gro kun dang / /dgra bcom rang rgyal byang</text></item>
<item><p>14b7</p><section>sna tshogs</section><text>chub sems mang zil gyis gnon/ /dper na rgyal po'i bu zhig nor gtong don 'dod pa/ /kun gyi gtso bor gyur te mngon par 'gro bya 'os/ /'di ni da lta na yang sems can mang dga' byed/ /thabs thob gyur te rgyal srid</text></item>
<item><p>14b8</p><section>sna tshogs</section><text>gnas nas smos ci dgos/ /de ltar shes rab spyod mkhas byang chub sems dpa' yang / /bdud rtsi sbyin par byed cing lha dang mi rnams dga'/ /'di ni da lta na yang sems can mang phan brtson/ /chos kyi rgyal por gnas par gyur nas smos</text></item>
<item><p>15a1</p><section>sna tshogs</section><text>ci dgos/ /de yi tshe na bdud ni zug rngu ldan par 'gyur/ /mya ngan nyams thag sdug bsngal yid mi bde nyam chung / /ji ltar byang chub sems dpa' 'di yid nur gyur zhes/ /'jigs pa bstan phyir phyogs rnams sreg cing skar</text></item>
<item><p>15a2</p><section>sna tshogs</section><text>mda' gtong / /gang tshe mkhas pa de dag bsam pa drag ldan zhing / /nyin mtshan shes rab pha rol phyin pa'i mchog don lta/ /de tshe lus sems dag ni mkha' 'gro bya ltar rgyu/ /nag po'i rtsa lag rnams kyis glags rnyed ga la 'gyur/ /</text></item>
<item><p>15a3</p><section>sna tshogs</section><text>gang tshe byang chub sems dpa' 'thab dang rtsod gyur cing / /phan tshun mi mthun khros pa'i sems dang ldan gyur pa/ /de tshe bdud ni dga' zhing mchog tu nyams bder 'gyur/ /de gnyis rgyal ba'i ye shes las ni ring 'gyur snyam/ /</text></item>
<item><p>15a4</p><section>sna tshogs</section><text>de gnyis ring du 'gyur zhing sha za 'dra bar 'gyur/ /gnyi ga rang gi dam bcas nyams par byed par 'gyur/ /sdang zhing bzod dang bral la byang chub ga la yod/ /de tshe bdud rnams phyogs dang bcas te dga' bar 'gyur/ /lung bstan</text></item>
<item><p>15a5</p><section>sna tshogs</section><text>ma thob byang chub sems dpa' gang zhig gis/ /lung bstan thob la sems khros rtsod pa rtsom byed na/ /tha ba skyon ldan sems kyi skad cig ji snyed pa/ /de snyed bskal par gzhi nas go cha bgo bgos so/ /sangs rgyas bzod</text></item>
<item><p>15a6</p><section>sna tshogs</section><text>pa'i pha rol phyin pas byang chub reg /sems 'di bzang ba min snyam dran pa skyed byed cing / /so sor 'chags par byed cing phyis kyang sdom byed la/ /dga' bar mi byed de ni sangs rgyas chos 'dir slob/ /gang zhig slob tshe bslab pa</text></item>
<item><p>15a7</p><section>sna tshogs</section><text>gang yang khas mi len/ /slob pa po dang bslab pa'i chos rnams mi dmigs shing / /bslab dang bslab pa ma yin 'di gnyis mi rtog pa/ /de ltar gang slob de ni sangs rgyas chos 'dir slob/ /byang chub sems dpa' gang zhig de lta'i</text></item>
<item><p>15a8</p><section>sna tshogs</section><text>bslab 'di shes/ /de ni gzhan yang bslab nyams tshul khrims 'chal mi 'gyur/ /de ni sangs rgyas chos mnyes bya phyir 'di la slob/ /de ni bslab lhag bslab la mkhas te dmigs pa med / /mkhas pa 'od byed rnams kyi shes rab</text></item>
<item><p>15b1</p><section>sna tshogs</section><text>de ltar slob/ /dge ba ma yin sems gcig tsam yang skyed mi byed/ /nyi ma mkha' la 'gro ba'i zer gyis zil gnon pa'i/ /mdun gyi bar snang la ni mun pa mi gnas bzhin/ /shes rab pha rol phyin la bslab pa byas rnams kyi/ /pha rol</text></item>
<item><p>15b2</p><section>sna tshogs</section><text>phyin pa thams cad 'dir ni 'dus par 'gyur/ /'jig tshogs lta bar lta ba drug bcu gnyis 'dus ltar/ /de bzhin pha rol phyin pa 'di dag 'dus par gsungs/ /dper na srog gi dbang po 'gags na dbang po gzhan/ /gang dag</text></item>
<item><p>15b3</p><section>sna tshogs</section><text>ji snyed yod pa thams cad 'gag par 'gyur/ /de ltar shes rab spyod pa mkhas pa mchog rnams kyi/ /pha rol phyin pa thams cad 'dir ni 'dus par gsungs/ /byang chub sems mkhas nyan thos yon tan gang dag dang / /de bzhin</text></item>
<item><p>15b4</p><section>sna tshogs</section><text>rang rgyal yon tan kun la slob byed cing / /de dag de la mi gnas 'dod pa mi skyed de/ /'di ni bdag gis bslab bya yin snyam de phyir slob/ /mi ldog byang chub mchog la rab tu zhugs pa yi/ /sems bskyed pa la bsam pa thag pas</text></item>
<item><p>15b5</p><section>sna tshogs</section><text>yi rang ba/ /stong gsum ri rab srang la gzhal bas tshad gzung rung / /rjes su yi rang dge ba de ni de lta min / /dge ba don gnyer phan 'dod sems can ji snyed pa/ /kun gyi bsod nams phung po la yang yi rang gyur/ /de phyir de dag</text></item>
<item><p>15b6</p><section>sna tshogs</section><text>rgyal ba'i yon tan thob gyur nas/ /sdug bsngal zad par bya phyir 'jig rten chos sbyin byed / /byang chub sems dpa' gang zhig mi rtog chos rnams kun/ /stong dang mtshan ma med dang spros med yongs shes pa/ /</text></item>
<item><p>15b7</p><section>sna tshogs</section><text>de ni shes rab gnyis kyis byang chub tshol mi byed/ /rnal 'byor pa de shes rab pha rol phyin mchog brtson/ /nam mkha'i khams de dang ni nam mkha' der 'gal ba/ /yod pa ma yin gang gis kyang ni de ma thob/ /</text></item>
<item><p>15b8</p><section>sna tshogs</section><text>de bzhin shes rab spyod mkhas byang chub sems dpa' yang / /nam mkha' lta bu yin te nye bar zhi ba spyod/ /skye bo'i dbus na sgyu ma'i skyes bu 'di snyam du/ /skye bo 'di mgu bya snyam mi sems de yang byed/ /rdzu 'phrul</text></item>
<item><p>16a1</p><section>sna tshogs</section><text>sna tshogs rab tu ston par byed mthong yang / /de la lus med sems med ming yang yod ma yin/ /de bzhin shes rab spyod pa nam yang 'di snyam du/ /byang chub rtogs nas 'gro ba yongs su dgrol mi sems/ /</text></item>
<item><p>16a2</p><section>sna tshogs</section><text>skye ba sna tshogs dang ni bya ba mang ldan pa/ /sgyu ma lta bur ston kyang rnam par mi rtog spyod/ /dper na sangs rgyas sprul pa sangs rgyas mdzad pa byed/ /byed pa de la dregs pa cung zad skye mi 'gyur/ /de bzhin shes rab spyod mkhas byang</text></item>
<item><p>16a3</p><section>sna tshogs</section><text>chub sems dpa' yang / /sprul pa sgyu ma bzhin du bya ba thams cad ston/ /shing mkhan bzo bo mkhas pas skyes pa bud med dang / /'dra ba'i bzo byas de yang bya ba thams cad byed/ /de bzhin shes rab spyod mkhas byang chub sems</text></item>
<item><p>16a4</p><section>sna tshogs</section><text>dpa' yang / /rnam par mi rtog ye shes bya ba thams cad byed/ /de ltar spyod mkhas rnams la lha tshogs mang po dag /thal mo sbyar ba btud nas phyag kyang 'tshal bar byed/ /phyogs bcu'i 'jig rten khams kyi sangs rgyas</text></item>
<item><p>16a5</p><section>sna tshogs</section><text>ji snyed pa'ang / /yon tan bsngags pa'i phreng ba yongs su brjod par mdzad/ /gang gA'i klung mnyam zhing na sems can ji snyed pa/ /de kun yongs su brtag pa bzung ste bdud gyur la/ /ba spu nyag re las kyang de snyed sprul byas</text></item>
<item><p>16a6</p><section>sna tshogs</section><text>kyang / /de dag kun gyis mkhas la bar chad bya mi nus/ /rgyu rnam bzhi yis byang chub sems dpa' mkhas stobs ldan/ /bdud bzhis thub par dka' zhing bskyod par mi nus te/ /stong par gnas dang sems can yongs su</text></item>
<item><p>16a7</p><section>sna tshogs</section><text>mi gtong dang / /ji skad smras bzhin byed dang bde gshegs byin brlabs can/ /de bzhin gshegs yum shes rab pha rol phyin pa 'di/ /'chad tshe byang chub sems dpa' gang zhig mos byed cing / /bsam pa thag pas</text></item>
<item><p>16a8</p><section>sna tshogs</section><text>bsgrub par mngon par brtson byed na/ /nges pa thams cad mkhyen pa nyid la zhugs rig bya/ /chos dbyings de bzhin nyid la gnas par mi 'gyur zhing / /dper na bar snang sprin bzhin gnas pa med par gnas/ /rig sngags 'chang ba gnas med</text></item>
<item><p>16b1</p><section>sna tshogs</section><text>mkha' rgyu gnas 'dod pa/ /sngags mthus dus min me tog ldan zhing byin gyis rlob/ /de ltar spyod pa byang chub sems dpa' mkhas gsal ba/ /rtogs par byed dang sangs rgyas chos rnams dmigs mi 'gyur/ /'chad par byed</text></item>
<item><p>16b2</p><section>sna tshogs</section><text>dang chos 'dod lta bar byed mi dmigs/ /'di ni zhi 'dod yon tan dga' ba'i gnas pa yin/ /dgra bcom rnam thar de bzhin gshegs kyi ma gtogs par/ /gnas pa 'di ni nyan thos rang rgyal bcas pa yi/ /gnas pa zhi ba'i ting</text></item>
<item><p>16b3</p><section>sna tshogs</section><text>'dzin rab zhi bde ldan pa/ /ji snyed kun gyi mchog dang gong na med pa yin/ /mdab chags mkha' la gnas kyang ltung bar 'gyur ma yin/ /nya ni chu la gnas kyang 'tshubs te 'chi ba med/ /de ltar byang chub sems dpa' bsam gtan</text></item>
<item><p>16b4</p><section>sna tshogs</section><text>stobs dag gis/ /pha rol son pa stong gnas mya ngan 'da' mi 'gyur/ /sems can kun gyi yon tan mchog tu 'gro ba dang / /sangs rgyas ye shes mchog tu rmad byung mchog reg dang / /chos kyi sbyin pa rab mchog dam pa sbyin</text></item>
<item><p>16b5</p><section>sna tshogs</section><text>'dod gang / /phan mdzad rnams kyi gnas mchog 'di la bsten par gyis/ /bslab pa 'di ni 'dren pas bslab pa yongs brjod na/ /bslab pa ji snyed kun gyi mchog dang gong na med/ /mkhas pa gang zhig bslab kun pha rol</text></item>
<item><p>16b6</p><section>sna tshogs</section><text>'gro 'dod pas/ /sangs rgyas bslab pa shes rab pha rol phyin 'dir slobs/ /'di ni chos gter mchog dang chos mdzod dam pa yin/ /sangs rgyas rigs yin 'gro ba'i bde dang skyid pa'i mdzod/ /'das dang ma byon phyogs</text></item>
<item><p>16b7</p><section>sna tshogs</section><text>bcu'i 'jig rten mgon po rnams/ /de dag 'di las 'khrungs kyang chos dbyings zad mi shes/ /shing dang 'bras bu me tog nags tshal ji snyed pa/ /de dag thams cad sa las yang dag 'byung zhing 'thon/ /'on kyang sa la</text></item>
<item><p>16b8</p><section>sna tshogs</section><text>zad pa med cing 'phel ba med/ /yongs su mi nyams rnam par mi rtog skyo ba med/ /sangs rgyas sras dang nyan thos rang rgyal lha rnams dang / /'gro ba kun gyi bde skyid chos rnams ji snyed pa/ /de kun shes rab pha rol phyin pa mchog</text></item>
<item><p>17a1</p><section>sna tshogs</section><text>las byung / /shes rab rnams kyang zad pa med cing 'phel ba med/ /sems can tha ma 'bring dang mchog gyur ji snyed pa/ /de kun ma rig las byung bde bar gshegs pas gsungs/ /rkyen rnams tshogs nas sdug</text></item>
<item><p>17a2</p><section>sna tshogs</section><text>bsngal 'khrul 'khor rab tu 'byung / /ma rig 'khrul 'khor de ni zad med 'phel ba med/ /ye shes tshul sgo thabs dang rtsa ba ji snyed pa/ /de kun shes rab pha rol phyin pa mchog las byung / /rkyen rnams tshogs nas las</text></item>
<item><p>17a3</p><section>sna tshogs</section><text>kyi 'khrul 'khor rab tu 'byung / /shes rab pha rol phyin la zad med 'phel ba med/ /byang chub sems dpa' gang zhig rten cing 'brel 'byung la/ /skye med zad pa med par shes rab 'di shes te/ /nyi ma sprin med 'od zer 'phro</text></item>
<item><p>17a4</p><section>sna tshogs</section><text>bas mun bsal ltar/ /ma rig thibs po bcom nas rang byung thob par 'gyur/ /mthu chen ldan pa bsam gtan bzhis kyang gnas byed la/ /rten par byed pa ma yin gnas par byed pa med/ /'on kyang bsam gtan yan</text></item>
<item><p>17a5</p><section>sna tshogs</section><text>lag bcas pa bzhi po 'di/ /byang chub dam pa mchog thob pa yi rten du 'gyur/ /shes rab mchog thob bsam gtan dag la gnas pa ni/ /gzugs med ting 'dzin dam pa bzhi yang nyams su myong / /bsam gtan</text></item>
<item><p>17a6</p><section>sna tshogs</section><text>'di dag byang chub dam pa mchog la phan/ /byang chub sems dpa' zag pa zad phyir slob pa min/ /'di ni yon tan stsogs pa'i ngo mtshar rmad byung ste/ /bsam gtan ting nge 'dzin la gnas nas mtshan ma med/ /de la gnas</text></item>
<item><p>17a7</p><section>sna tshogs</section><text>rnams gal te lus ni zhig gyur na/ /bsam pa ji bzhin 'dod pa'i khams su yang skye'o/ /dper na 'dzam gling mi zhig sngon chad lha yul gyi/ /lha'i grong khyer mchog tu ma phyin phyis song ste/ /de ni yongs su bzung ba'i</text></item>
<item><p>17a8</p><section>sna tshogs</section><text>yul de rnams mthong nas/ /phyir 'dir 'ong bar gyur na chags par mi byed ltar/ /de bzhin byang chub sems dpa'i yon tan mchog 'chang ba/ /rnal 'byor brtson te bsam gtan ting 'dzin la gnas nas/ /phyir yang 'dod</text></item>
<item><p>17b1</p><section>sna tshogs</section><text>pa'i khams su gnas te chags pa med/ /chu yi pad ma bzhin du byis pa'i chos mi gnas/ /bdag nyid chen po sems can yongs su smin bya dang / /zhing sbyong pha rol phyin rdzogs don byed kho nar zad/ /byang chub yon tan pha rol phyin</text></item>
<item><p>17b2</p><section>sna tshogs</section><text>nyams 'gyur 'ong zhes/ /gzugs med khams su skye ba don du gnyer mi byed/ /dper na mi zhig rin chen gter rnams rnyed gyur nas/ /de la 'dod pa'i blo ni bskyed par ma byas la/ /des kyang dus gzhan zhig na de dag yongs blangs</text></item>
<item><p>17b3</p><section>sna tshogs</section><text>shing / /blangs nas khyim du song ste chags par mi byed ltar/ /de bzhin byang chub sems dpa' mkhas pa dga' ba dang / /bde sbyin bsam gtan ting 'dzin zhi ba bzhi thob nas/ /bsam gtan bde ldan bsam gtan ting 'dzin thob btang</text></item>
<item><p>17b4</p><section>sna tshogs</section><text>ste/ /'gro la snying brtser ldan pa'i phyir yang 'dod khams 'jug /gal te byang chub sems dpa' ting 'dzin bsam gtan gnas/ /dgra bcom rang rgyal theg par 'dod pa'i blo skyed na/ /mnyam par ma bzhag rgod cing sems g.yengs gyur</text></item>
<item><p>17b5</p><section>sna tshogs</section><text>pa ste/ /sangs rgyas yon tan yongs nyams mnyan pa gru zhig bzhin/ /gzhan yang gzugs dang sgra dang de bzhin dri dang ro/ /reg dang 'dod yon lnga la mngon par brtson gyur kyang / /dgra bcom rang rgyal theg bral byang chub sems dga'</text></item>
<item><p>17b6</p><section>sna tshogs</section><text>na/ /dpa' bo rtag tu mnyam bzhag yin par shes par bya/ /sems can gang zag gzhan phyir sems dpa' rnam dag pa/ /brtson 'grus pha rol phyin la mngon brtson rnam par spyod/ /dper na bran mo chu chun dbang med rje bo'i dbang / /</text></item>
<item><p>17b7</p><section>sna tshogs</section><text>de bzhin dpa' rnams sems can kun gyi dbang gis 'gro/ /spyo ba byas sam 'on te rtag tu brdegs kyang rung / /bran mo rje bo la ni zlog tshig mi smra yi/ /'di yis bdag ni bsad par 'gyur du 'ong snyam nas/ /shin du skrag pa'i yid</text></item>
<item><p>17b8</p><section>sna tshogs</section><text>kyis 'jigs bcas zil gyis gnon/ /de bzhin byang chub ched du byang chub mchog zhugs pa/ /'gro ba kun la bran gyur bzhin du gnas par bya/ /'di las byang chub thob cing yon tan rdzogs par 'gyur/ /rtswa dang shing las me byung bas ni de</text></item>
<item><p>18a1</p><section>sna tshogs</section><text>nyid sreg /bdag gi bde ba btang nas re ba med sems gyis/ /sems can gzhan gyi dgos la nyin mtshan mngon par brtson/ /bu gcig pa la ma ni rim gro byed pa ltar/ /bsam pa thag pas rnam par skyo med gnas par</text></item>
<item><p>18a2</p><section>sna tshogs</section><text>gyis/ /byang chub sems dpa' gang zhig yun ring 'khor 'dod cing / /sems can don dang zhing sbyong brtson pa'i rnal 'byor pa/ /skyo ba'i blo ni rdul tsam skye bar mi 'gyur na/ /de ni brtson 'grus pha rol phyin ldan g.yel ba med/ /byang chub</text></item>
<item><p>18a3</p><section>sna tshogs</section><text>sems dpa' mi mkhas bskal pa bye ba bgrang / /gal te ring bar 'du shes sdug bsngal byang chub sgrub/ /yang dag chos sgrub byed tshe yun ring sdug bsngal 'gyur/ /des ni brtson 'grus pha rol phyin nyams le lo can/ /byang chub</text></item>
<item><p>18a4</p><section>sna tshogs</section><text>mchog tu sems bskyed dang po nas bzung ste/ /byang chub bla na med pa thob par 'gyur gyi bar/ /nyin mtshan gcig tsam du ni yid la sems byed na/ /mkhas pa gsal bas brtson 'grus brtsams par rig par bya/ /gal te 'ga'</text></item>
<item><p>18a5</p><section>sna tshogs</section><text>zhig 'di skad ri rab ri bshig pa'i/ /rjes la byang chub mchog thob 'gyur zhes smra ba las/ /ci ste skyo ba'i blo skyed tshad kyang sems byed na/ /de tshe byang chub sems dpa' le lor gyur pa yin/ /ji ste de ni 'di tsam tshod lta ci dka'</text></item>
<item><p>18a6</p><section>sna tshogs</section><text>zhes/ /skad cig tsam la ri rab thal bar rlag sems bskyed/ /byang chub sems dpa' mkhas pa brtson 'grus brtsams pa ste/ /ring por mi thogs 'dren pa'i byang chub mchog thob 'gyur/ /'gro ba yongs su smin par byas nas</text></item>
<item><p>18a7</p><section>sna tshogs</section><text>don bya zhes/ /gal te lus dang ngag dang yid kyis brtson byed na/ /bdag tu 'du shes gnas pas le lor gyur pa ste/ /thams cad mkhyen pa nyid las ring 'gyur gnam sa bzhin/ /gang tshe lus dang sems dang sems can</text></item>
<item><p>18a8</p><section>sna tshogs</section><text>'du shes med/ /'du shes rnam par log nas gnyis su med chos spyod/ /'di ni byang chub zhi ba mi nyams mchog 'dod pa'i/ /brtson 'grus pha rol phyin ces phan pa mdzad pas gsungs/ /gal te gzhan las ngan brjod tshig rtsub thos</text></item>
<item><p>18b1</p><section>sna tshogs</section><text>gyur na/ /bdag bde yin zhes byang chub sems dpa' mkhas pa dga'/ /su smra sus thos gang gis gang zhig gang gi phyir/ /bzod pa'i pha rol phyin mchog ldan pa mdzangs pa yin/ /byang chub sems dpa' gang zhig bzod pa'i</text></item>
<item><p>18b2</p><section>sna tshogs</section><text>legs chos ldan/ /gang zhig stong gsum rin chen bkang ste 'jig rten mkhyen/ /sangs rgyas rnams dang dgra bcom rang rgyal phul byas pa'i/ /sbyin pa'i phung pos de la bsod nams char mi phod/ /bzod la gnas pa'i lus ni yongs su</text></item>
<item><p>18b3</p><section>sna tshogs</section><text>dag 'gyur te/ /sum bcu rtsa gnyis mtshan dang mthu stobs pha mtha' yas/ /sems can rnams la chos rab stong pa sgrogs par byed/ /'di ni bzod ldan de la 'gro ba dag 'gyur mkhas/ /gal te sems can la</text></item>
<item><p>18b4</p><section>sna tshogs</section><text>las tsan dan phur ma blangs/ /rab gus byang chub sems dpa' la ni nyug byed la/ /gzhan zhig me mdag mgo la 'thor byed gnyi ga la/ /de yis mnyam zhing snyoms pa'i yid ni bskyed par bya/ /byang chub sems dpa'</text></item>
<item><p>18b5</p><section>sna tshogs</section><text>mkhas pas de ltar bzod byas nas/ /sems bskyed de ni byang chub mchog tu yongs bsngos na/ /dpa' bo 'jig rten kun la bzod pas dgra bcom dang / /rang rgyal sems can khams mang ji snyed zil gyis gnon/ /</text></item>
<item><p>18b6</p><section>sna tshogs</section><text>bzod byed 'di snyam du yang sems ni bskyed bya ste/ /sems dmyal dud 'gro gshin rje'i 'jig rten sdug bsngal mang / /'dod pa'i yon tan rgyu yis dbang med gnod myong na/ /byang chub ched du ci phyir da bzod mi bya snyam/ /</text></item>
<item><p>18b7</p><section>sna tshogs</section><text>lcag dbyig mtshon dang gsad dang bcing dang brdeg pa dang / /mgo gcod pa dang rna ba rkang lag sna gcod dang / /'jig rten sdug bsngal ji snyed bdag gis bzod snyam pa/ /byang chub sems dpa' bzod pa'i pha rol phyin la</text></item>
<item><p>18b8</p><section>sna tshogs</section><text>gnas/ /tshul khrims kyis ni zhi ba 'dod rnams 'phags par 'gyur/ /stobs bcu'i spyod yul gnas shing tshul khrims nyams pa med/ /sdom pa'i bya ba ji snyed kun gyi rjes su 'jug /sems can kun la phan phyir de yang byang chub bsngo/ /</text></item>
<item><p>19a1</p><section>sna tshogs</section><text>gal te dgra bcom rang rgyal byang chub reg 'dod na/ /tshul khrims 'chal cing mi mkhas de bzhin spyod pa nyams/ /ci ste byang chub zhi ba mchog tu yongs bsngo na/ /'dod yon brtson yang tshul khrims pha rol phyin la gnas/ /</text></item>
<item><p>19a2</p><section>sna tshogs</section><text>chos gang nges pa'i byang chub yon tan 'byung 'gyur ba/ /'di ni yon tan chos ldan rnams kyi tshul khrims don/ /chos gang phan byed rnams kyi byang chub yongs nyams pa/ /'di ni tshul khrims 'chal ces rnam par 'dren pas gsungs/ /</text></item>
<item><p>19a3</p><section>sna tshogs</section><text>gal te byang chub sems dpa' 'dod yon lnga spyod kyang / /sangs rgyas chos dang 'phags pa'i dge 'dun skyabs song ste/ /sangs rgyas 'grub bya snyam du kun mkhyen yid byed na/ /mkhas pa tshul khrims pha rol phyin gnas rig</text></item>
<item><p>19a4</p><section>sna tshogs</section><text>par bya/ /gal te bskal pa bye bar dge ba'i las lam bcu/ /spyod kyang dgra bcom rang rgyal nyid la 'dod skyed na/ /de tshe tshul khrims skyon byung tshul khrims nyams pa yin/ /sems bskyed de ni phas pham pas kyang shin du lci/ /tshul khrims</text></item>
<item><p>19a5</p><section>sna tshogs</section><text>srung zhing byang chub mchog tu yongs bsngo la/ /de yis rlom sems med cing bdag bstod mi byed la/ /nga yi 'du shes sems can 'du shes yongs su spangs/ /byang chub sems dpa' tshul khrims pha rol phyin gnas brjod/ /</text></item>
<item><p>19a6</p><section>sna tshogs</section><text>gal te byang chub sems dpa' rgyal ba'i lam spyod pa/ /sems can 'di dag khrims ldan 'di dag khrims 'chal zhes/ /sna tshogs 'du shes zhugs pa shin tu tshul khrims 'chal/ /tshul khrims nyams shing</text></item>
<item><p>19a7</p><section>sna tshogs</section><text>de la yongs dag tshul khrims med/ /gang la bdag gi 'du shes sems can 'du shes med/ /'du shes 'dod chags bral la sdom min ga la yod / /gang la sdom dang sdom pa ma yin rlom sems med / /'di ni tshul khrims</text></item>
<item><p>19a8</p><section>sna tshogs</section><text>sdom par rnam par 'dren pas gsungs/ /sems can dag pa gang zhig de ltar khrims ldan pa/ /sdug dang mi sdug kun la lta ba med pa yin/ /mgo dang rkang lag gtong zhing zhum pa'i sems kyang med/ /bdog pa thams cad gtong zhing rtag tu</text></item>
<item><p>19b1</p><section>sna tshogs</section><text>zhen pa med/ /chos rnams rang bzhin bdag med ya ma rlar shes nas/ /bdag gi sha yang gtong zhing zhum pa'i sems med na/ /de tshe phyi rol dngos po gtong ba smos ci dgos/ /gal te ser sna byed pa de ni gnas med do/ /bdag tu 'du shes</text></item>
<item><p>19b2</p><section>sna tshogs</section><text>dngos la bdag gir 'dzin pas chags/ /blun po rnams la gtong ba'i blo lta ga la yod/ /ser sna can ni yid btags gnas su skye bar 'gyur/ /ci ste mir skyes na yang de tshe dbul por 'gyur/ /de tshe byang chub sems dpa' sems</text></item>
<item><p>19b3</p><section>sna tshogs</section><text>can dbul shes nas/ /gtong la mos par 'gyur zhing rtag tu lhug par gtong / /gling bzhi legs par rgyan pa mchil ma'i thal ba 'dra/ /byin nas dga' bar 'gyur gyi gling thob de lta min/ /byang chub sems dpa' mkhas pa gsal</text></item>
<item><p>19b4</p><section>sna tshogs</section><text>ba srid gsum gyi/ /sems can ji snyed de dag kun la sbyin pa 'di/ /byin par gyur cig snyam du bsams nas sbyin byin la/ /de yang 'gro ba'i don phyir byang chub mchog tu bsngo/ /sbyin pa byin nas dngos la gnas par byed pa med/ /de ni nam</text></item>
<item><p>19b5</p><section>sna tshogs</section><text>du'ang rnam par smin la re ba med/ /de ltar gtong la mkhas pa thams cad gtong ba ste/ /chungu btang la mang po dpag tu med par 'gyur/ /srid pa gsum na sems can ma lus ji snyed pa/ /yongs su brtag par bzung ste de dag thams</text></item>
<item><p>19b6</p><section>sna tshogs</section><text>cad kyis/ /'jig rten mkhyen pa sangs rgyas dgra bcom rang rgyal la/ /bskal pa mtha' yas sbyin byin nyan thos legs tshol na/ /byang chub sems dpa' mkhas pa thabs mkhas gang zhig gis/ /de dag bsod nams bya ba'i dngos</text></item>
<item><p>19b7</p><section>sna tshogs</section><text>la yi rang nas/ /sems can don du byang chub mchog rab yongs bsngo na/ /yongs su bsngos pas 'gro ba thams cad zil gyis gnon/ /nor bu mching bu'i phung po chen por gyur pa yang / /rin chen bai dUr+ya gcig de kun zil gyis gnon/ /</text></item>
<item><p>19b8</p><section>sna tshogs</section><text>de bzhin 'gro kun sbyin pa'i phung po rgya chen kun/ /rjes su yi rang byang chub sems dpas zil gyis gnon/ /gal te byang chub sems dpas 'gro la sbyin byin nas/ /de la bdag gir mi byed dngos po phangs med na/ /de las dge ba'i rtsa ba mthu</text></item>
<item><p>20a1</p><section>sna tshogs</section><text>chen 'phel 'gyur te/ /sprin med 'od ldan zla dkyil yar gyi ngo bzhin no/ /skabs drug pa mthar gyis pa bstan/ /byang chub sems dpa'i sbyin pas yid btags 'gro ba gcod/ /dbul ba dang ni de bzhin nyon mongs thams cad gcod/ /</text></item>
<item><p>20a2</p><section>sna tshogs</section><text>spyod tshe longs spyod mtha' yas rgyas pa thob par 'gyur/ /sbyin pas sdug bsngal gyur pa'i sems can yongs smin byed/ /khrims kyis dud 'gro'i 'gro ba du ma'i ngo bo dang / /mi khom brgyad spong de yis dal ba rtag tu rnyed/ /bzod pas gzugs bzang dam pa rgya chen</text></item>
<item><p>20a3</p><section>sna tshogs</section><text>thob 'gyur te/ /gser mdog sdug cing 'gro bas lta ba'i 'os su 'gyur/ /brtson 'grus kyis ni dkar po'i yon tan 'grib mi 'gyur/ /ye shes mtha' yas rgyal ba'i bang mdzod rnyed par 'gyur/ /bsam gtan gyis ni 'dod pa'i yon tan smad</text></item>
<item><p>20a4</p><section>sna tshogs</section><text>pa 'dor/ /rig dang mngon par shes dang ting 'dzin mngon par sgrub/ /shes rab kyis ni chos kyi rang bzhin yongs shes nas/ /khams gsum ma lus pa las yang dag 'da' bar 'gyur/ /mi yi khyu mchog 'khor lo rin chen bskor byas nas/ /sdug bsngal</text></item>
<item><p>20a5</p><section>sna tshogs</section><text>zad par bya phyir 'gro la chos kyang ston/ /skabs bdun pa skad cig ma gcig la mngon par rdzogs par byang chub par bstan/ /chos 'di yongs rdzogs byas nas byang chub sems dpa' de/ /skabs brgyad pa chos kyi sku bstan/ /yongs dag</text></item>
<item><p>20a6</p><section>sna tshogs</section><text>zhing dang sems can dag pa yongs su 'dzin/ /sangs rgyas rgyud dang chos kyi rgyud kyang yongs su 'dzin/ /de bzhin dge 'dun rgyud dang chos kun yongs su 'dzin/ /'gro ba'i nad gso mdzad pa sman pa'i mchog gyur pas/ /</text></item>
<item><p>20a7</p><section>sna tshogs</section><text>shes rab bstan pa byang chub lam ldan 'di gsungs te/ /ming ni yon tan rin chen sdud pa byang chub lam/ /lam 'di sems can kun gyis thob par bya phyir bshad/ /'phags pa shes rab kyi pha rol tu phyin pa sdud pa tshigs</text></item>
<item><p>20a8</p><section>sna tshogs</section><text>su bcad pa/ rdzogs s+ho// //rgya gar gyi mkhan po bid+h+ya ka ra sing ha dang / zhu chen gyi lo ts+tsha ba ban de dpal brtsegs kyis bsgyur cing / zhus te gtan la phab pa'o// //</text></item>
<item><p>20b1</p><section>sna tshogs</section><text>@##/ /rgya gar skad du/ Ar+ya su bi kran ta bi kra mi pa ri pri tsa pra dz+nyA pA ra mi ta nir de sha / bod skad du/ 'phags pa rab kyi rtsal gyis rnam par gnon pas zhus pa shes rab kyi pha rol tu phyin pa bstan pa/</text></item>
<item><p>20b2</p><section>sna tshogs</section><text>bam po dang po/ sangs rgyas dang / byang chub sems dpa' dang / 'phags pa nyan thos thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na 'od ma'i</text></item>
<item><p>20b3</p><section>sna tshogs</section><text>tshal bya ka lan d+ha ka gnas pa na/ dge slong stong nyis brgya lnga bcu'i dge slong gi dge 'dun chen po dang / byang chub sems dpa' sems dpa' chen po sangs rgyas kyi zhing tha dad pa nas 'dus pa skye ba gcig gis thogs</text></item>
<item><p>20b4</p><section>sna tshogs</section><text>pa tshad med grangs med pa dang thabs gcig tu bzhugs te/ de'i tshe bcom ldan 'das 'khor brgya stong du mas yongs su bskor cing mdun gyis bltas te chos ston to/ /de nas byang chub sems dpa' sems dpa' chen</text></item>
<item><p>20b5</p><section>sna tshogs</section><text>po rab kyi rtsal gyis rnam par gnon pa zhes bya ba 'khor de nyid du 'dus par gyur nas 'dug pa de stan las langs te bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das</text></item>
<item><p>20b6</p><section>sna tshogs</section><text>ga la ba de logs su thal mo sbyar ba btud nas bcom ldan 'das la 'di skad ces gsol to/ /gal te zhus nas zhu ba lung bstan pa'i slad du bcom ldan 'das kyis bdag la skabs phye na/ de bzhin gshegs</text></item>
<item><p>20b7</p><section>sna tshogs</section><text>pa dgra bcom pa yang dag par rdzogs pa'i sangs rgyas la bdag phyogs 'ga' zhig zhu lags so/ /de skad ces gsol pa dang / bcom ldan 'das kyis byang chub sems dpa' sems dpa' chen po rab kyi</text></item>
<item><p>20b8</p><section>sna tshogs</section><text>rtsal gyis rnam par gnon pa la 'di skad ces bka' stsal to/ /rab kyi rtsal gyis rnam par gnon pa/ de bzhin gshegs pa dgra bcom pa yang dag par rdzogs pa'i sangs rgyas la khyod ci dang ci 'dod pa dris</text></item>
<item><p>21a1</p><section>sna tshogs</section><text>shig dang / dris pa de dang de'i lung bstan pas khyod kyi sems rangs par bya'o/ /de skad ces bka' stsal pa dang / bcom ldan 'das la byang chub sems dpa' sems dpa' chen po rab kyi rtsal gyis rnam par</text></item>
<item><p>21a2</p><section>sna tshogs</section><text>gnon pas 'di skad ces gsol to/ /bcom ldan 'das shes rab kyi pha rol du phyin pa shes rab kyi pha rol du phyin pa zhes bgyi ba/ bcom ldan 'das ji tsam gyis na byang chub sems dpa' sems dpa' chen po rnams kyi shes rab</text></item>
<item><p>21a3</p><section>sna tshogs</section><text>kyi pha rol du phyin pa zhes bgyi/ bcom ldan 'das ji ltar na byang chub sems dpa' sems dpa' chen po shes rab kyi pha rol du phyin pa la spyod pa lags/ bcom ldan 'das ji ltar na shes rab kyi pha rol du phyin pa la</text></item>
<item><p>21a4</p><section>sna tshogs</section><text>spyod pa'i byang chub sems dpa' sems dpa' chen po shes rab kyi pha rol du phyin pa bsgom pa yongs su rdzogs par 'gyur lags/ bcom ldan 'das ji ltar na byang chub sems dpa' sems dpa' chen po shes rab kyi</text></item>
<item><p>21a5</p><section>sna tshogs</section><text>pha rol du phyin pa sgom pa na bdud sdig can gyis glags mi rnyed cing bdud kyi las thams cad kyang rtogs par 'gyur lags/ bcom ldan 'das byang chub sems dpa' sems dpa' chen po shes rab kyi pha rol du phyin pa la</text></item>
<item><p>21a6</p><section>sna tshogs</section><text>gnas pa ji lta bus gnas na myur du thams cad mkhyen pa nyid kyi chos rnams yongs su rdzogs par 'gyur lags/ de skad ces gsol pa dang / bcom ldan 'das kyis byang chub sems dpa' sems dpa' chen po rab kyi rtsal</text></item>
<item><p>21a7</p><section>sna tshogs</section><text>gyis rnam par gnon pa la 'di skad ces bka' stsal to/ /rab kyi rtsal gyis rnam par gnon pa khyod byang chub sems dpa' sems dpa' chen po rnams kyi don dang / ci nas khyod skye bo mang po la phan pa dang / skye bo mang po la</text></item>
<item><p>21a8</p><section>sna tshogs</section><text>bde ba dang / 'jig rten la snying brtse ba dang / lha dang mi rnams kyi skye bo phal po che'i don dang phan pa dang bde ba'i phyir zhugs shing / da ltar gyi dang / ma 'ongs pa'i byang chub sems dpa' sems dpa' chen po rnams la snang bar byed par 'dod pas</text></item>
<item><p>21b1</p><section>sna tshogs</section><text>de bzhin gshegs pa dgra bcom pa yang dag par rdzogs pa'i sangs rgyas la shes rab kyi pha rol du phyin pa 'dri ba legs so/ /legs so/ /de nas bcom ldan 'das kyis mkhyen bzhin du byang chub sems dpa' sems dpa'</text></item>
<item><p>21b2</p><section>sna tshogs</section><text>chen po rab kyi rtsal gyis rnam par gnon pa la 'di skad ces bka' stsal to/ /rab kyi rtsal gyis rnam par gnon pa khyod don gyi dbang gang mthong nas de bzhin gshegs pa la don 'di lta bu 'dri/ de skad ces bka' stsal pa dang /</text></item>
<item><p>21b3</p><section>sna tshogs</section><text>bcom ldan 'das la byang chub sems dpa' sems dpa' chen po rab kyi rtsal gyis rnam par gnon pas 'di skad ces gsol to/ /bcom ldan 'das sems can thams cad la sman pa dang / sems can thams cad la snying brtse ba dang /</text></item>
<item><p>21b4</p><section>sna tshogs</section><text>sems can thams cad kyi don gyi slad du bdag de bzhin gshegs pa la don 'di zhu lags so/ /de ci'i slad du zhe na/ bcom ldan 'das 'di lta ste/ shes rab kyi pha rol du phyin pa ni nyan thos dang / rang sangs rgyas dang byang chub sems dpa'</text></item>
<item><p>21b5</p><section>sna tshogs</section><text>dang / yang dag par rdzogs pa'i sangs rgyas kyi chos dang / chos thams cad sdud pa lags pa'i slad du'o/ /bcom ldan 'das de la sems can gang dag nyan thos kyi theg pa la nges par gyur pa de dag gis thos na myur du zag pa ma mchis</text></item>
<item><p>21b6</p><section>sna tshogs</section><text>pa'i sa mngon sum du bgyid par 'gyur ba dang / gang dag rang sangs rgyas kyi theg pa la nges par gyur pa de dag kyang myur du rang sangs rgyas kyi theg pa la nges par 'byung bar 'gyur ba dang / gang dag bla na med pa yang dag par rdzogs</text></item>
<item><p>21b7</p><section>sna tshogs</section><text>pa'i byang chub la yang dag par zhugs pa de dag kyang myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba dang / gang dag yang dag pa nyid skyon med pa la ma zhugs shing</text></item>
<item><p>21b8</p><section>sna tshogs</section><text>sa gsum la ma nges pa de dag gis thos na bla na med pa yang dag par rdzogs pa'i byang chub tu sems bskyed par 'gyur ba dang / bcom ldan 'das de bzhin gshegs pas shes rab kyi pha rol du phyin pa 'di zhus pa'i lan</text></item>
<item><p>22a1</p><section>sna tshogs</section><text>btab pas sems can thams cad kyi dge ba'i rtsa ba skyed par 'gyur ba'i slad du de bzhin gshegs pa'i yul dang / de bzhin gshegs pa'i ye shes bstan du gsol/ bcom ldan 'das bdag ni sems can</text></item>
<item><p>22a2</p><section>sna tshogs</section><text>dman pa la mos pa rnams kyi slad du de bzhin gshegs pa la zhu ba ma lags/ dbul po'i sems dang ldan pa rnams kyi slad du ma lags/ dbul po'i theg pa la yang dag par zhugs pa rnams kyi slad du ma lags/ le lo</text></item>
<item><p>22a3</p><section>sna tshogs</section><text>can rnams kyi slad du ma lags/ le lo'i zil gyis non pa rnams kyi slad du ma lags/ lta ba'i 'dam du bying ba rnams kyi slad du ma lags/ bdud kyi zhags pas zin pa rnams kyi slad du ma lags/ ngo tsha ma 'tshal</text></item>
<item><p>22a4</p><section>sna tshogs</section><text>cing khrel ma mchis pa rnams kyi slad du ma lags/ yo byad bsnyungs pa dang mi ldan pa rnams kyi slad du ma lags/ bskyud ngas pa rnams kyi slad du ma lags/ sems 'khrul pa rnams kyi slad du ma lags/ 'dod pa'i</text></item>
<item><p>22a5</p><section>sna tshogs</section><text>'dam du bying ba rnams kyi slad du ma lags/ g.yon can rnams kyi slad du ma lags/ sgyu can rnams kyi slad du ma lags/ bgyis pa mi gzo ba rnams kyi slad du ma lags/ sdig pa 'tshal ba rnams kyi slad du ma</text></item>
<item><p>22a6</p><section>sna tshogs</section><text>ma lags/ sdig pa spyod pa rnams kyi slad du ma lags/ tshul khrims nyams pa rnams kyi slad du ma lags/ tshul khrims yongs su ma dag pa rnams kyi slad du ma lags/ lta ba nyams pa rnams kyi slad du</text></item>
<item><p>22a7</p><section>sna tshogs</section><text>ma lags/ bdud kyi spyod yul la spyod pa rnams kyi slad du ma lags/ bdag la stod pa rnams kyi slad du ma lags/ gzhan la smod pa rnams kyi slad du ma lags/ rnyed pa dang bkur sti la gdu ba rnams kyi</text></item>
<item><p>22a8</p><section>sna tshogs</section><text>slad du ma lags/ lhung bzed dang chos gos la chags pa rnams kyi slad du ma lags/ tshul 'chos pa rnams kyi slad du ma lags/ kha gsag can rnams kyi slad du ma lags/ gzhog slongs can rnams kyi slad du ma lags/</text></item>
<item><p>22b1</p><section>sna tshogs</section><text>thob kyis 'jal ba rnams kyi slad du ma lags/ rnyed pa las rnyed pa sgrub pa rnams kyi slad du ma lags te/ bcom ldan 'das sems can de lta bu rnams kyi slad du bdag de bzhin gshegs pa la zhu ba ma lags so/ /bcom ldan 'das</text></item>
<item><p>22b2</p><section>sna tshogs</section><text>sems can gang dag thams cad mkhyen pa'i ye shes tshol ba dang / chags pa ma mchis pa'i ye shes dang / rang byung gi ye shes dang / mi mnyam pa dang mnyam pa'i ye shes dang / bla na med pa'i ye shes tshol ba de dag dang / gang dag</text></item>
<item><p>22b3</p><section>sna tshogs</section><text>bdag dang pha rol kyang mi dmigs na/ bdag la stod pa dang / gzhan la smod pa lta ga la mchis te/ bcom ldan 'das rwa bcad pa lta bur nga rgyal ma mchis pa/ zug rngu phyung ba/ gdol lta bur sems dma' ba/ sems sa dang chu dang</text></item>
<item><p>22b4</p><section>sna tshogs</section><text>me dang rlung dang nam mkha' dang mtshungs pa'i sems can rnams dang / byang chub sems dpa' sems dpa' chen po rnams kyi slad du bdag de bzhin gshegs pa la zhu lags so/ /bcom ldan 'das gang dag chos kyang mi dmigs</text></item>
<item><p>22b5</p><section>sna tshogs</section><text>shing / rlom sems su mi bgyid la mngon par zhen pa ma mchis na/ chos ma lags pa lta ga la mchis te/ byang chub sems dpa' sems dpa' chen po de dag gi slad du bdag de bzhin gshegs pa la zhu lags so/ /bcom</text></item>
<item><p>22b6</p><section>sna tshogs</section><text>ldan 'das bsam pa dag pa/ g.yo ma mchis pa/ sgyu ma mchis pa/ drang ba sems mnyam pa/ sems can thams cad la sman pa dang / snying brtse ba can yang dag par 'dzin du stsol ba/ yang dag par gzeng bstod pa/ yang dag par dga'</text></item>
<item><p>22b7</p><section>sna tshogs</section><text>bar bgyid pa/ khur chen po khyer ba/ theg pa chen po la mngon par zhugs pa/ bgyi ba chen pos so sor nye bar gnas pa/ snying rje chen po dang ldan pa/ sems can thams cad bde ba thob par bgyid pa 'dren pa/ rnam par 'dren pa/ yongs su 'dren pa/</text></item>
<item><p>22b8</p><section>sna tshogs</section><text>chos thams cad la mi rten par gnas pa/ skye ba'i gnas thams cad mi tshol ba/ bdud kyi zhags pa thams cad las rnam par grol ba/ 'dun pa can brtson 'grus dang ldan pa/ bag mchis pa/ chos thams cad kyi dam pa'i pha rol du phyin pa/</text></item>
<item><p>23a1</p><section>sna tshogs</section><text>the tshom thams cad gcod pa la mkhas pa'i sems can rnams dang / byang chub sems dpa' sems dpa' chen po rnams kyi slad du bcom ldan 'das bdag de bzhin gshegs pa la zhu lags so/ /bcom ldan</text></item>
<item><p>23a2</p><section>sna tshogs</section><text>'das sems can gang dag sangs rgyas kyi ye shes la yang rlom sems su mi bgyid cing mngon par mi zhen la chags par mi gnas shing / rlom sems thams cad las yang dag par 'das pa'i lam la gnas pa/</text></item>
<item><p>23a3</p><section>sna tshogs</section><text>lam du zhugs pa/ lam ston pa'i sems can rnams dang / byang chub sems dpa' sems dpa' chen po de dag gi slad du bcom ldan 'das bdag de bzhin gshegs pa la zhu lags so/ /bcom ldan 'das bdag ni sems can thams</text></item>
<item><p>23a4</p><section>sna tshogs</section><text>cad la bde ba dang / ltag na ma mchis pa'i bde ba dang / bla na ma mchis pa'i bde ba dang / mya ngan las 'das pa'i bde ba dang / sangs rgyas kyi bde ba dang / 'dus ma bgyis kyi bde ba nye bar bsgrub par 'tshal te/ bdag sems can thams cad kyi</text></item>
<item><p>23a5</p><section>sna tshogs</section><text>don dang / sman pa dang / bde ba dang / grub pa dang / bde ba'i slad du de bzhin gshegs pa la zhu lags so/ /bcom ldan 'das bdag ni the tshom ma mchis par 'tshal zhing the tshom ma mchis nas kyang sems can rnams kyi the tshom rab tu</text></item>
<item><p>23a6</p><section>sna tshogs</section><text>spang ba'i slad du chos bshad par 'tshal te/ bcom ldan 'das bdag sems can thams cad kyi the tshom bsal ba'i slad du bcom ldan 'das la zhu lags so/ /de ci'i slad du zhe na/ bcom ldan 'das sems can thams</text></item>
<item><p>23a7</p><section>sna tshogs</section><text>cad ni sdug bsngal dang mi mthun zhing bde ba 'tshal la/ sems can thams cad ni bde ba don du gnyer ba lags te/ bcom ldan 'das shes rab ma gtogs par gzhan sems can rnams kyi bde ba gang yang bdag gis</text></item>
<item><p>23a8</p><section>sna tshogs</section><text>ma mthong zhing / bcom ldan 'das byang chub sems dpa'i theg pa theg pa chen po ma gtogs par gzhan sems can rnams kyi bde ba gang yang ma mchis te/ bcom ldan 'das bdag gis don gyi dbang 'di mthong bas sems</text></item>
<item><p>23b1</p><section>sna tshogs</section><text>can rnams la bde ba nye bar bsgrub par 'tshal ba'i slad du shes rab kyi pha rol du phyin pa zhu lags so/ /bcom ldan 'das byang chub sems dpa' rnams kyi don 'di yang dag par mthong bas bdag gis de bzhin gshegs pa la</text></item>
<item><p>23b2</p><section>sna tshogs</section><text>don 'di zhu lags so/ /de skad ces gsol pa dang / bcom ldan 'das kyis byang chub sems dpa' sems dpa' chen po rab kyi rtsal gyis rnam par gnon pa la 'di skad ces bka' stsal to/ /rab kyi rtsal gyis rnam par gnon pa</text></item>
<item><p>23b3</p><section>sna tshogs</section><text>legs so/ /legs so/ /khyod skye bo phal po che la snying brtse ba'i phyir de bzhin gshegs pa la shes rab kyi pha rol tu phyin pa 'di 'dri ba ni khyod kyi yon tan gyi mtha' rtogs par sla ba ma yin no/ /de'i phyir rab kyi rtsal gyis rnam par gnon</text></item>
<item><p>23b4</p><section>sna tshogs</section><text>pa legs par nyon la rab tu yid la zung shig dang ngas khyod la bshad do/ /bcom ldan 'das legs so zhes gsol nas byang chub sems dpa' sems dpa' chen po rab kyi rtsal gyis rnam par gnon pa bcom ldan 'das kyi ltar nyan pa dang /</text></item>
<item><p>23b5</p><section>sna tshogs</section><text>bcom ldan 'das kyis 'di skad ces bka' stsal to/ /rab kyi rtsal gyis rnam par gnon pa khyod 'di skad du bcom ldan 'das shes rab kyi pha rol du phyin pa shes rab kyi pha rol du phyin pa zhes bgyi ba/ bcom ldan 'das ji tsam gyis na</text></item>
<item><p>23b6</p><section>sna tshogs</section><text>byang chub sems dpa' rnams kyi shes rab kyi pha rol du phyin pa zhes bgyi zhes zer ba ni/ rab kyi rtsal gyis rnam par gnon pa shes rab kyi pha rol du phyin pa ni chos gang gis kyang brjod par bya ba ma yin te/ shes rab kyi pha rol du</text></item>
<item><p>23b7</p><section>sna tshogs</section><text>phyin pa ni tshig thams cad las 'das pa'o/ /rab kyi rtsal gyis rnam par gnon pa shes rab kyi pha rol tu phyin pa ni 'di shes rab kyi pha rol du phyin pa'o/ /'di'i shes rab kyi pha rol du phyin pa'o/ /'dis shes rab kyi pha rol du</text></item>
<item><p>23b8</p><section>sna tshogs</section><text>phyin pa'o/ /'di'i phyir shes rab kyi pha rol du phyin pa'o zhes brjod par mi nus so/ /rab kyi rtsal gyis rnam par gnon pa 'di ni chos thams cad kyi pha rol du phyin pa yin te/ de'i phyir shes rab kyi pha rol du phyin pa zhes</text></item>
<item><p>24a1</p><section>sna tshogs</section><text>bya'o/ /rab kyi rtsal gyis rnam par gnon pa shes rab nyid kyang de bzhin gshegs pas ma brnyes ma dmigs na shes rab kyi pha rol du phyin pa lta dmigs par ga la 'gyur/ rab kyi rtsal gyis rnam par gnon</text></item>
<item><p>24a2</p><section>sna tshogs</section><text>pa shes rab ces bya ba 'di ni chos thams cad kun du shes pa 'di ni chos thams cad kun du rig pa ste/ de'i phyir shes rab ces bya'o/ /rab kyi rtsal gyis rnam par gnon pa chos thams cad kun du rig pa gang zhe na/ chos 'di dag</text></item>
<item><p>24a3</p><section>sna tshogs</section><text>thams cad ni rnam pa gzhan na chos thams cad rnam pa gzhan du brjod de/ chos thams cad ni brjod pa las rnam par grol ba ma yin no/ /gang chos thams cad kun du shes pa dang / gang chos thams cad kun du rig pa de yang tshig</text></item>
<item><p>24a4</p><section>sna tshogs</section><text>gis brjod par mi nus mod kyi/ 'on kyang ji ltar sems can rnams kyis shes par gyur pa de ltar shes rab ces bya'o/ /'di ni btags pa zhes bya ste/ de'i phyir shes rab ces bya'o/ /rab kyi rtsal gyis rnam par gnon pa chos</text></item>
<item><p>24a5</p><section>sna tshogs</section><text>thams cad ni gdags su med/ gzung du med/ bshad du med/ snang ba med de/ de lta bur kun du rig pa de ni kun du rig pa zhes bya'o/ /rab kyi rtsal gyis rnam par gnon pa shes rab ces bya ba de ni kun shes pa yang ma</text></item>
<item><p>24a6</p><section>sna tshogs</section><text>yin/ kun mi shes pa yang ma yin/ de las kyang ma yin / de las ma yin pa yang ma yin te/ de'i phyir shes rab ces bya'o/ /rab kyi rtsal gyis rnam par gnon pa de ni mi shes pa'i spyod yul yang ma yin/</text></item>
<item><p>24a7</p><section>sna tshogs</section><text>ye shes kyi spyod yul yang ma yin/ mi shes pa'i yul yang ma yin/ ye shes kyi yul yang ma yin te/ ye shes ni yul med pa'o/ /gal te ye shes la yul yod du zin na mi shes par 'gyur ro/ /ye shes</text></item>
<item><p>24a8</p><section>sna tshogs</section><text>ni mi shes pa las ma yin/ mi shes pa yang ye shes las ma yin/ ye shes ni mi shes pa ma yin/ mi shes pa yang ye shes ma yin te/ ye shes kyis ye shes shes bya'o/ /ye shes kyis mi shes pa zhes mi bya'o/ /mi shes pa ye shes</text></item>
<item><p>24b1</p><section>sna tshogs</section><text>shes bya'o/ /de la ye shes de ni 'di'o/ /ye shes de ni 'dis so/ /ye shes de ni 'di'i phyir ro zhes ye shes cung zad kyang bstan par mi nus te/ de'i phyir ye shes de ni ye shes nyid kyis med do/ /ye shes kyang ye shes su mi gnas te/ mi shes pas</text></item>
<item><p>24b2</p><section>sna tshogs</section><text>kyang ye shes shes mi bya'o/ /gal te mi shes pas ye shes shes bya na ni de'i phyir byis pa so so'i skye bo thams cad kyang ye shes can du 'gyur ro/ /gang ye shes dang mi shes pa mi dmigs shing ye shes dang mi shes pa yang dag pa ji lta ba bzhin</text></item>
<item><p>24b3</p><section>sna tshogs</section><text>du yongs su shes pa de nyid ye shes shes bya ste/ ye shes ni ji skad du brjod pa de bzhin du ma yin no/ /de bas na ye shes ni brjod par bya ba ma yin zhing yul thams cad las rab tu 'das pa ste/ ye shes ni gang gi yul yang ma yin no/ /</text></item>
<item><p>24b4</p><section>sna tshogs</section><text>ye shes kyi yul yang gang yang ma yin no/ /rab kyi rtsal gyis rnam par gnon pa ye shes bstan pa yul yang ma yin/ phyogs kyang ma yin pa 'di gang gis shes pa de ni ye shes can nam/ ye shes can ma yin pa zhes bya ba'i grangs su mi 'gro'o/ /rab kyi</text></item>
<item><p>24b5</p><section>sna tshogs</section><text>rtsal gyis rnam par gnon pa gang 'di ltar rab tu shes pa dang / rjes su rtogs pa dang / kun shes pa de ni shes rab ces bya'o/ /rab kyi rtsal gyis rnam par gnon pa gang 'di ltar mngon par rtogs pa mngon sum du byed pa de ni 'jig rten las 'das pa'i</text></item>
<item><p>24b6</p><section>sna tshogs</section><text>shes rab ces bya ste/ 'jig rten las 'das pa'i shes rab ces ji skad du brjod pa bzhin du ni ma yin no/ /de ci'i phyir zhe na/ 'jig rten nyid kyang mi dmigs na 'jig rten las 'das pa'i shes rab lta ga la yod de/ 'jig rten las</text></item>
<item><p>24b7</p><section>sna tshogs</section><text>'das pa'i shes rab kyis gang 'jig rten las sgrol bar 'gyur ba lta ci smos de ci'i phyir zhe na/ des 'jig rten mi dmigs pas ci yang sgrol bar mi byed de/ de'i phyir 'jig rten las 'das pa'i shes rab ces bya'o/ /rab kyi rtsal gyis</text></item>
<item><p>24b8</p><section>sna tshogs</section><text>rnam par gnon pa 'jig rten zhes bya ba 'di ni btags pa zhes brjod pa ste/ btags pa ni 'jig rten las yang dag par 'das pa ma yin gyi/ btags pa thams cad las yang dag par 'das pa ni 'jig rten las 'das pa</text></item>
<item><p>25a1</p><section>sna tshogs</section><text>zhes bya'o/ /'da' bar bya ba ni 'jig rten las 'das pa ma yin gyi/ 'da' bar mi bya ba ni 'jig rten las 'das pa'o/ /de ci'i phyir zhe na/ de la gang 'da' bar bya ba 'am gang gis 'da' bar bya ba'i chos phra rab tsam yang med</text></item>
<item><p>25a2</p><section>sna tshogs</section><text>pas de'i phyir 'das pa zhes bya ste/ 'jig rten las 'das pa la ni 'jig rten yang med 'jig rten las 'das pa yang med do/ /bla na med pa la ni bsgral ba med de/ de'i phyir 'jig rten las 'das pa zhes bya'o/ /rab kyi rtsal</text></item>
<item><p>25a3</p><section>sna tshogs</section><text>gyis rnam par gnon pa 'di ni 'jig rten las 'das pa'i shes rab bstan pa zhes bya ste/ 'jig rten las 'das pa'i shes rab ces ji skad du brjod pa bzhin du ni ma yin no/ /de ci'i phyir zhe na/ 'jig rten las 'das pa ni</text></item>
<item><p>25a4</p><section>sna tshogs</section><text>brjod par bya ba ma yin gyi de ni rgal ba ste/ de la ni 'da' bar bya ba ci yang med pas de'i phyir 'jig rten las 'das pa'i shes rab ces bya'o/ /rab kyi rtsal gyis rnam par gnon pa de la gang nges par rtogs pa'i shes rab</text></item>
<item><p>25a5</p><section>sna tshogs</section><text>des ci nges par rtogs/ 'di la ni nges par rtogs par bya ba ci yang med do/ /gal te nges par rtogs par bya ba 'ga' zhig yod du zin na ni de shes rab kyis nges par rtogs pa zhes gdags na/ gang gis kyang mi rtogs</text></item>
<item><p>25a6</p><section>sna tshogs</section><text>shing kun rtogs pa ma yin la gang gis rtogs par 'gyur ba'i bye brag gang yang mi dmigs so/ /nges par rtogs pa zhes bya ba ni 'di la rtogs par byed pa ci yang med cing kun rtogs par bya ba yang med de/ de la rtogs par</text></item>
<item><p>25a7</p><section>sna tshogs</section><text>byed pa ci yang med cing kun rtogs par bya ba yang med pas de'i phyir nges par rtogs pa zhes bya'o/ /'di la ni gang yang mthar 'gro ba med cing dbus su yang ma yin te de'i phyir nges par rtogs pa zhes bya'o/ /nges par rtogs pa'i shes rab kyis</text></item>
<item><p>25a8</p><section>sna tshogs</section><text>rtogs pa ni steng ma rtogs te/ gang du yang mi rgyug /rnam par mi rgyug /kun du mi rgyug ste de'i phyir nges par rtogs pa zhes bya'o/ /rab kyi rtsal gyis rnam par gnon pa nges par rtogs shes bya ba'i shes rab kyis ci nges par rtogs she na/ gang ci snang</text></item>
<item><p>25b1</p><section>sna tshogs</section><text>ba de thams cad nges par rtogs so/ /gang gis nges par rtogs she na/ shes rab kyis so/ /shes rab kyis ji ltar nges par rtogs she na/ gang btags pa'i mtshan nyid de thams cad mtshan nyid med pa dang / mtshan nyid med pa</text></item>
<item><p>25b2</p><section>sna tshogs</section><text>yang btags pa'i mtshan nyid du'o/ /rab kyi rtsal gyis rnam par gnon pa gang 'di lta bu'i shes rab dang ldan pas nges par rtogs pa des ni khams gsum rtogs so/ /ji ltar rtogs she na/ khams gsum ni khams</text></item>
<item><p>25b3</p><section>sna tshogs</section><text>med par rtogs te/ 'di la ni khams rtogs pa ci yang med do/ /des khams gsum ni khams med par rtogs so/ /gang de ltar khams gsum khams med par nges par rtogs pa dang / gang gis de ltar khams gsum nges par rtogs pa</text></item>
<item><p>25b4</p><section>sna tshogs</section><text>de ni nges par rtogs pa'i shes rab dang ldan pa zhes bya'o/ /ji ltar na nges par rtogs pa'i shes rab dang ldan zhe na nges par rtogs par bya ba ni mi dge ba gang yang med de/ des thams cad dge bar nges par rtog te/ de nges par</text></item>
<item><p>25b5</p><section>sna tshogs</section><text>rtogs pa'i shes rab kyis rab tu 'da' 'o/ /de ltar rtogs pa'i shes rab dang ldan pas gang ci mthong ba dang / thos pa dang / snams pa dang / myangs pa dang reg pa dang / rnam par shes pa de dag thams cad nges par rtogs so/ /</text></item>
<item><p>25b6</p><section>sna tshogs</section><text>ji lta bur rtogs zhe na/ mi rtag pa dang sdug bsngal ba dang / 'bras dang nad dang / zug rngu dang stong pa nyid dang / sdig pa dang gnon pa dang / mtha' ma dang 'jig pa dang / 'jig pa'i chos nyid dang / g.yo ba dang / 'jig pa'i</text></item>
<item><p>25b7</p><section>sna tshogs</section><text>tshul can dang / bdag med pa dang / mi skye ba dang / mi 'gog pa dang / mtshan nyid med pa te/ rab kyi rtsal gyis rnam par gnon pa de ni bsil bar gyur pa zug rngu med pa zhes bya'o/ /rab kyi rtsal gyis rnam par gnon pa</text></item>
<item><p>25b8</p><section>sna tshogs</section><text>'di lta ste/ dper na zug rngu med pa zhes bya ba'i sman gyi rigs de gang na 'dug pa de na zug rngu thams cad sel cing nges par 'don to/ /de bzhin du 'di lta bu'i chos rnams dang ldan pa'i dge slong ni zug rngu med cing bsil bar gyur</text></item>
<item><p>26a1</p><section>sna tshogs</section><text>la nges par rtogs pa'i shes rab dang ldan zhing drug la rtag tu gnas la/ nges par rtogs pa'i shes rab kyis khams gsum thams cad la mi chags shing bdud kyi zhags pa thams cad las</text></item>
<item><p>26a2</p><section>sna tshogs</section><text>rab tu 'das so/ /rab kyi rtsal gyis rnam par gnon pa 'di lta ste dper na rdo rje ni dbug pa'i phyir gang du btsugs pa de dang de nyid nges par phigs so/ /de bzhin du dge slong gis nges par rtogs pa'i shes rab kyis yongs</text></item>
<item><p>26a3</p><section>sna tshogs</section><text>su zin pa'i rdo rje lta bu'i ting nge 'dzin gang du btsugs pa dang / gang du spyod pa de dag thams cad nges par rtogs so/ /de nges par rtogs pa'i shes rab 'jig rten las 'das pa yang dag par sdug bsngal zad par</text></item>
<item><p>26a4</p><section>sna tshogs</section><text>'gyur ba dang ldan pas chags pa med pa ni gsum rig pa zhes bya'o/ /rab kyi rtsal gyis rnam par gnon pa rig pa zhes bya ba de ma rig pa nye bar zhi ba'i tshig bla dgas so/ /ma rig pa yongs su shes pa shes bya ba de ni</text></item>
<item><p>26a5</p><section>sna tshogs</section><text>sdug bsngal gyi phung po nye bar zhi ba'i tshig bla dgas so/ /rab kyi rtsal gyis rnam par gnon pa 'di lta ste/ dper na sman pa mkhas pa gsal ba/ yid rno ba/ lhag par rtogs pa dang ldan pa/ sman thams cad la</text></item>
<item><p>26a6</p><section>sna tshogs</section><text>mkhas pa/ nad ldang ba thams cad la mkhas pa/ sdug bsngal thams cad las rnam par 'grel ba des nad pa gang dang gang la gso bar byas pa de dang de 'tsho'o/ /de ci'i phyir zhe na/ 'di lta ste de sman thams cad la mkhas</text></item>
<item><p>26a7</p><section>sna tshogs</section><text>shing nad ldang ba thams cad la mkhas te/ nad thams cad las thar bar byed pa'i phyir ro/ /rab kyi rtsal gyis rnam par gnon pa de bzhin du rig pa gsum pos ni ma rig pa thams cad nye bar zhi bar 'gyur/</text></item>
<item><p>26a8</p><section>sna tshogs</section><text>sdug bsngal thams cad 'joms par 'gyur/ rga shi dang mya ngan dang smre sngags 'don pa dang / sdug bsngal ba dang / yid mi bde ba dang / 'khrug pa thams cad nye bar zhi bar 'gyur te/ rab kyi rtsal gyis rnam par</text></item>
<item><p>26b1</p><section>sna tshogs</section><text>gnon pa de ni 'jig rten las 'das pa'i shes rab nges par rtogs par 'gro ba zhes bya'o/ /rab kyi rtsal gyis rnam par gnon pa ngas 'di la dgongs nas/ srid par skye bar yongs zad par gang gis yang dag par</text></item>
<item><p>26b2</p><section>sna tshogs</section><text>shes pa/ gang rnams rtogs par 'gro ba de/ 'jig rten na ni shes rab mchog ces bshad do/ /rab kyi rtsal gyis rnam par gnon pa srid par skye ba yongs su zad pa zhes bya ba gang gi tshig bla dgas yin zhe na/ de ni 'byung ba dang nub pa</text></item>
<item><p>26b3</p><section>sna tshogs</section><text>rab tu rtogs pa'i tshig bla dgas so/ /'byung ba dang nub pa gang zhe na/ kun 'byung ba'i chos ci yang rung ste de thams cad ni 'gog pa'i chos te/ 'di ltar kun 'byung ba dang nub par rab tu rtogs so/ /rab kyi rtsal gyis rnam par</text></item>
<item><p>26b4</p><section>sna tshogs</section><text>gnon pa kun 'byung ba zhes bya ba de ni 'byung ba'i tshig bla dgas so/ /nub pa zhes bya ba de ni 'gog pa'i tshig bla dgas te/ 'byung ba dang nub pa zhes ji skad du brjod pa de bzhin du ni ma yin no/ /rab kyi rtsal gyis rnam par gnon pa</text></item>
<item><p>26b5</p><section>sna tshogs</section><text>kun 'byung ba gang ci yang rung ste/ de ni kun 'byung ba'i chos ma yin no/ /rab kyi rtsal gyis rnam par gnon pa mnyam pa la 'byung ba gang yang med de/ de ni kun du 'byung bar mi 'gyur ro/ /de mnyam pa nyid kyi rjes su song ste de'i phyir</text></item>
<item><p>26b6</p><section>sna tshogs</section><text>kun 'byung ba zhes bya'o/ /rab kyi rtsal gyis rnam par gnon pa mnyam pa'i rjes su song ba zhes bya ba ni 'di la 'byung ba gang yang med de kun 'byung bar mi 'gyur ro/ /de'i rang bzhin de ni rang gi ngang gis 'jig cing de ni 'gog pa ste/</text></item>
<item><p>26b7</p><section>sna tshogs</section><text>de la ni 'gog pa gang yang med do/ /mnyam pa ni bla na med pa'i 'gog pa ste/ gang la skye ba med pa de la/ 'gog pa med de de ni 'gog pa'o/ /rab kyi rtsal gyis rnam par gnon pa de ltar skye ba med cing 'gog pa med pa'i phyir gang 'byung ba</text></item>
<item><p>26b8</p><section>sna tshogs</section><text>dang nub pa rtogs pa de nub pa rab tu rtogs pa ste/ de'i phyir 'byung ba dang / nub pa rab tu rtogs pa zhes bya'o/ /rab kyi rtsal gyis rnam par gnon pa rab tu rtogs shes bya ba de ni rten cing 'brel bar 'byung ba yongs su shes pa zhes bya'o/ /</text></item>
<item><p>27a1</p><section>sna tshogs</section><text>gang la brten nas chos gang skye ba de nyid la brten nas chos de med de/ 'di ni rten cing 'brel bar 'byung ba rab tu rtogs pa zhes bya'o/ /rab kyi rtsal gyis rnam par gnon pa de ni rten cing 'brel bar 'byung ba'i yang</text></item>
<item><p>27a2</p><section>sna tshogs</section><text>dag pa nyid ji lta ba bzhin du skye ba med par bstan to/ /mi skye ba ni rten cing 'brel bar 'byung ba ste/ mi 'byung ba mnyam pas de'i phyir rten cing 'brel bar 'byung ba zhes bya'o/ /gang la skye ba med pa de la 'gog pa ga la yod de/</text></item>
<item><p>27a3</p><section>sna tshogs</section><text>'gog pa dang mi 'gal ba de ni rten cing 'brel bar 'byung ba'i 'gog pa med pa ste/ skye ba med pa ni rten cing 'brel bar 'byung ba zhes bya'o/ /gang 'brel bar 'byung ba de ni ma byung ba'o/ /gang ma byung ba de ni 'das pa ma yin/ ma 'ongs pa</text></item>
<item><p>27a4</p><section>sna tshogs</section><text>ma yin/ da ltar byung ba ma yin no/ /gang 'das pa ma yin/ ma 'ongs pa ma yin/ da ltar byung ba ma yin pa de la 'gog pa med do/ /gang 'gog pa med pa de ni mi skye ba shes pa zhes bya'o/ /gang gis mi skye bar shes pa de ni yang skyed pa ma</text></item>
<item><p>27a5</p><section>sna tshogs</section><text>yin 'gog pa mngon sum du byed pa'ang ma yin no/ /gang mi bskyed pa de 'gog par mi byed de skye ba yod na ni 'gog par yang shes so/ /gang mi skyed pa des chos thams cad 'gog pa nyid du shes shing mthong la rab tu rtogs shing mngon</text></item>
<item><p>27a6</p><section>sna tshogs</section><text>sum du byas te/ de'i phyir 'gog pa mngon sum du byas pa zhes bya'o/ /zad pa shes pa zhes bya'o/ /rab kyi rtsal gyis rnam par gnon pa mi shes pa zad pa de'i phyir zad pa shes pa zhes bya'o/ /gang gis zad ce na/ mi zad pas</text></item>
<item><p>27a7</p><section>sna tshogs</section><text>zad de de'i zad pa yang mi mthong ngo / /rab kyi rtsal gyis rnam par gnon pa mi shes pa med pas/ de'i phyir de zad pa shes pa zhes bya'o/ /rab kyi rtsal gyis rnam par gnon pa mi shes pa yongs su shes pa de'i phyir mi shes pa zad de zad</text></item>
<item><p>27a8</p><section>sna tshogs</section><text>pa shes pa zhes bya'o/ /mi shes pa ni zad pa 'am ma zad pa ma yin te/ 'di ni shes pa dang bral ba'i phyir zad pa shes pa zhes bya'o/ /rab kyi rtsal gyis rnam par gnon pa 'di ni yang dag pa ji lta ba bzhin du yongs su shes pa ste/ de'i phyir</text></item>
<item><p>27b1</p><section>sna tshogs</section><text>bral ba zhes bya'o/ /mi shes pa dang bral ba dang / shes pa dang bral ba 'di las gzhan ci yang mi dmigs so/ /ye shes nyid kyang mi dmigs na gang zad pa las rnam par grol ba mi shes pa lta ci smos te de'i phyir zad pa shes pa zhes bya ste/</text></item>
<item><p>27b2</p><section>sna tshogs</section><text>ji skad brjod pa bzhin du ni ma yin no/ /zad pa shes pa gang yin pa de la tha snyad du gdags pa gang yang med mod kyi 'on kyang 'di ltar mi shes pa zad pa dang / zad pa shes pa zhes bstan to/ /rab kyi rtsal gyis rnam par gnon pa gang gis</text></item>
<item><p>27b3</p><section>sna tshogs</section><text>chos thams cad mi zad pa dang / zad pa shes pa la brtag pa khong du chud pa de zad pa shes pa dang bral te/ zad pa med pa'i mtha' rjes su thob bo/ /mtha' med pa ni mya ngan las 'das pa'i mtha' ste/ ji skad du brjod pa bzhin du ni ma</text></item>
<item><p>27b4</p><section>sna tshogs</section><text>yin no/ /chos thams cad ni mya ngan las 'das pa'i mtha' ste mtha' med pa'o/ /mtha' thams cad chad pa ni mya ngan las 'das pa'i mtha' zhes bya ste ji skad du brjod pa bzhin du ni ma yin no/ /mya ngan las 'das pa'i mtha' ni</text></item>
<item><p>27b5</p><section>sna tshogs</section><text>tha snyad thams cad chad pa brjod par bya ba ma yin pa ste/ rab kyi rtsal gyis rnam par gnon pa mya ngan las 'das pa'i dbyings bstan pa 'di yang ji skad bstan pa bzhin du ni ma yin no/ /bstan pa thams cad las yang dag par</text></item>
<item><p>27b6</p><section>sna tshogs</section><text>'das pas mya ngan las 'das pa'i dbyings ni bstan du med de/ bstan pa thams cad rab tu chad pa de ni mya ngan las 'das pa'i dbyings shes bya'o/ /mya ngan las 'das pa'i dbyings shes bya ba gang yin pa de ni 'jig rten las 'das</text></item>
<item><p>27b7</p><section>sna tshogs</section><text>pa'i shes rab nges par rtogs pa bstan pa la bya'o/ /rab kyi rtsal gyis rnam par gnon pa mya ngan las 'das pa'i dbyings de ni yul na mi gnas/ phyogs na mi gnas pa zhes bstan to/ /rab kyi rtsal gyis rnam par gnon pa de la</text></item>
<item><p>27b8</p><section>sna tshogs</section><text>shes rab kyi pha rol du phyin pa gang zhe na/ rab kyi rtsal gyis rnam par gnon pa shes rab kyi pha rol du phyin pa la tshu rol 'am pha rol gang yang med do/ /rab kyi rtsal gyis rnam par gnon pa gal te shes rab kyi pha rol du phyin pa</text></item>
<item><p>28a1</p><section>sna tshogs</section><text>la tshu rol lam/ pha rol dmigs na ni de bzhin gshegs pas shes rab kyi pha rol du phyin pa tshu rol lam pha rol bshad pa zhig na/ rab kyi rtsal gyis rnam par gnon pa shes rab kyi pha rol du phyin pa tshu rol mi</text></item>
<item><p>28a2</p><section>sna tshogs</section><text>dmigs pas de'i phyir de'i pha rol kyang med mod kyi 'on kyang rab kyi rtsal gyis rnam par gnon pa shes rab kyi pha rol du phyin pa zhes bya ba de ni chos thams cad kyi pha rol lo/ /de'i phyir shes rab kyi pha rol du phyin pa zhes bya ste</text></item>
<item><p>28a3</p><section>sna tshogs</section><text>ji skad du brjod pa bzhin du ni ma yin no/ /rab kyi rtsal gyis rnam par gnon pa shes rab kyi pha rol du phyin pa ni tshig dang las kyis nye bar gnas pa ma yin te/ shes rab kyi pha rol du phyin pa ni bstan du med pa'o/ /chos thams</text></item>
<item><p>28a4</p><section>sna tshogs</section><text>cad de ltar khong du chud na de ni ji lta ba bzhin du rab tu chud de mi 'gal lo/ /de ci'i phyir zhe na/ de la khong du chud pa ci yang med cing rab tu rtogs pa yang med pa'i phyir ro/ /khong du chud pa dang rab tu rtogs pa mnyam pa nyid ni byang</text></item>
<item><p>28a5</p><section>sna tshogs</section><text>chub ste/ chos thams cad khong du chud pa ni byang chub ces bya'o/ /ji ltar chos thams cad khong du chud ce na/ 'di la byang chub gang yang med de 'di la khong du chud pa gang yang med de/ de ci'i phyir zhe na/ rab kyi rtsal gyis</text></item>
<item><p>28a6</p><section>sna tshogs</section><text>rnam par gnon pa gal te byang chub dmigs na ni byang chub la yang byang chub dmigs par 'gyur ro/ /rab kyi rtsal gyis rnam par gnon pa byang chub la ni byang chub med de/ de ltar byang chub 'di mngon par rdzogs par 'tshang rgya bar bya'o/ /</text></item>
<item><p>28a7</p><section>sna tshogs</section><text>khong du chud pa med pa dang rab tu rtogs pa med pas rjes su rtogs pa zhes bya ste/ ji skad du brjod pa bzhin du ni ma yin no/ /chos thams cad ni khong du chud pa ma yin rab tu rtogs pa ma yin te/ chos ni chos kyi ngo bo nyid kyis med do/ /de</text></item>
<item><p>28a8</p><section>sna tshogs</section><text>ltar khong du chud pa de ni byang chub ces bya'o/ /rab kyi rtsal gyis rnam par gnon pa de bzhin gshegs pas ni byang chub ma dmigs shing de bzhin gshegs pas ni byang chub rnam par ma rig ste/ byang chub ni rnam par rig par bya ba</text></item>
<item><p>28b1</p><section>sna tshogs</section><text>ma yin/ rab tu rnam par rig par bya ba ma yin no/ /de bzhin gshegs pas ni byang chub ma mkhyen ma bskyed de/ byang chub ni ma skyes shing mngon par ma grub pa'o/ /byang chub ni su'i yang ma yin zhing byang chub la sems can nam sems</text></item>
<item><p>28b2</p><section>sna tshogs</section><text>can du gdags pa gang yang med do/ /gang la sems can nam sems can du gdags pa med pa de la 'di ni byang chub sems dpa' 'di ni byang chub sems dpa'i shes rab kyi pha rol du phyin pa zhes ji ltar brjod/ rab kyi rtsal gyis</text></item>
<item><p>28b3</p><section>sna tshogs</section><text>rnam par gnon pa byang chub la byang chub kyang med/ byang chub la sems can yang med de byang chub 'di ni shin du 'das pa'o/ /byang chub 'di ni ma skyes pa'o/ /byang chub 'di ni mngon par ma grub pa'o/ /byang chub 'di ni mtshan nyid</text></item>
<item><p>28b4</p><section>sna tshogs</section><text>med pa ste/ 'di la sems can med cing mi dmigs so/ /byang chub ni sems can gyis btags pa ma yin gyi/ sems can med par khong du chud pa ni byang chub ces bya'o/ /byang chub sems can ma yin par gang gis shes pa</text></item>
<item><p>28b5</p><section>sna tshogs</section><text>de byang chub sems dpa' zhes bya'o/ /de ci'i phyir zhe na/ rab kyi rtsal gyis rnam par gnon pa byang chub sems dpa' ni sems can gyi 'du shes kyis bskyed pa ma yin gyi sems can gyi 'du shes rnam par 'jig pa'i phyir byang</text></item>
<item><p>28b6</p><section>sna tshogs</section><text>chub sems dpa' zhes bya ste/ ji skad du brjod pa bzhin du ni ma yin no/ /de ci'i phyir zhe na/ byang chub sems dpa' ni brjod par bya ba ma yin zhing byang chub sems dpa' ni sems can gyi rang bzhin dang bral ba'i phyir ro/ /</text></item>
<item><p>28b7</p><section>sna tshogs</section><text>byang chub ni sems can du 'du shes pa dang bral ba ste/ gang gis byang chub 'di ltar shes pa de byang chub sems dpa' zhes bya'o/ /byang chub ji lta bur shes she na/ byang chub 'di ni shin du 'das pa'o/ /byang chub 'di ni bya ba ma yin pa'o/ /</text></item>
<item><p>28b8</p><section>sna tshogs</section><text>byang chub 'di ni skye ba med pa/ 'gog pa med pa'o/ /byang chub ni byang chub kyis shes par mi byed/ byang chub ni rnam par shes par bya ba ma yin/ rnam par rig par bya ba ma yin/ gdags par bya ba ma yin te/ mngon par ma grub pa ni byang chub</text></item>
<item><p>29a1</p><section>sna tshogs</section><text>ces bya'o/ /rnam par mi rtog pa dang / rtog pa bcad pa'i phyir gang gis khong du chud pa dag rab tu rtogs pa de'i phyir byang chub sems dpa' zhes bya ste/ ji skad du brjod pa bzhin du ni ma yin no/ /de ci'i phyir zhe na/ sems can</text></item>
<item><p>29a2</p><section>sna tshogs</section><text>med pa'i phyir ro/ /gal te byang chub sems dpa' yang dag par dmigs na ni 'di ni byang chub/ 'di ni sems can zhes byang chub de 'ang rnyed par 'gyur ro/ /sems can med pa dang / sems can ma yin pa dang / sems can dang</text></item>
<item><p>29a3</p><section>sna tshogs</section><text>bral bar khong du chud pa ni byang chub sems dpa' zhes bya'o/ /sems can med pa dang / sems can du 'du shes rnam par bshig pas byang chub sems dpa' zhes bya'o/ /de ci'i phyir zhe na/ sems can gyi khams shes bya ba de</text></item>
<item><p>29a4</p><section>sna tshogs</section><text>ni sems can med pa'i tshig bla dgas so/ /sems can gyi khams med pa'i phyir sems can la sems can med do/ /gal te sems can la sems can yod na ni sems can gyi khams shes mi bya'o/ /sems can gyi khams shes bya ba</text></item>
<item><p>29a5</p><section>sna tshogs</section><text>de ni khams med par bstan te/ khams med pa ni sems can gyi khams so/ /gal te sems can gyi khams sems can gyi khams su gyur na ni srog de lus de yin par 'gyur ro/ /ji ste sems can gyi khams las rnam par grol ba</text></item>
<item><p>29a6</p><section>sna tshogs</section><text>khams su gyur na ni srog kyang gzhan/ lus kyang gzhan du 'gyur ro/ /khams med pa ni sems can gyi khams te/ brdas tha snyad gdags pa'i tshig tu 'gro'o/ /sems can gyi khams la ni khams med de/ khams ma gtogs</text></item>
<item><p>29a7</p><section>sna tshogs</section><text>par sems can gyi khams med do/ /chos thams cad ni khams med pa ste/ ngas de la dgongs nas sems can gyi khams ni gang ba 'am bri bar yang mi mngon no zhes bshad do/ /de ci'i phyir zhe na/ sems can gyi khams rab tu dben</text></item>
<item><p>29a8</p><section>sna tshogs</section><text>pa'i phyir sems can gyi khams ni sems can ma yin no/ /ji ltar sems can gyi khams bri ba dang gang bar mi mngon pa de bzhin du chos thams cad bri ba 'am/ gang bar mi mngon no/ /gang dag bri ba 'am/ gang bar 'gyur bar chos</text></item>
<item><p>29b1</p><section>sna tshogs</section><text>thams cad la yongs su grub pa gang yang med de/ gang gis de ltar chos thams cad khong du chud pa de ni sangs rgyas kyi chos khong du chud pa zhes bya ste/ ngas 'di la dgongs nas ji ltar sems can gyi khams bri ba 'am gang bar mi</text></item>
<item><p>29b2</p><section>sna tshogs</section><text>mngon pa de bzhin du chos thams cad kyang bri ba 'am gang bar mi mngon no zhes bshad do/ /gang yang yongs su ma grub pa'i tshul gyis chos thams cad bri ba ma yin/ gang ba ma yin pa des sangs rgyas kyi chos kyang bri ba ma yin gang ba ma yin no/ /</text></item>
<item><p>29b3</p><section>sna tshogs</section><text>de ltar chos thams cad khong du chud pa'i phyir sangs rgyas kyi chos rnams bri ba med cing gang ba med pa'o/ /chos thams cad bri ba med cing gang ba med pa'i phyir/ sangs rgyas kyi chos shes bya ba de ni/ sangs rgyas kyi chos kyi tshig bla dgas ma yin</text></item>
<item><p>29b4</p><section>sna tshogs</section><text>no/ /sangs rgyas kyi chos ni gang gis kyang bri ba 'am/ gang bar byar mi nus so/ /de ci'i phyir zhe na/ 'di ni chos thams cad khong du chud pa'i phyir te/ gang chos thams cad khong du chud pa de la bri ba 'am/ gang ba'i chos ci yang med do/ /chos</text></item>
<item><p>29b5</p><section>sna tshogs</section><text>thams cad ces bya ba de ni chos gyi dbyings kyi tshig bla dgas te chos kyi dbyings la ni bri ba 'am gang ba med do/ /de ci'i phyir zhe na/ chos kyi dbyings ni mtha' yas pa'i phyir ro/ /sems can gyi khams dang chos kyi dbyings ni</text></item>
<item><p>29b6</p><section>sna tshogs</section><text>tha dad du mi dmigs so/ /sems can gyi khams dang chos kyi dbyings la bri ba 'am/ gang bar dmigs pa 'am/ yod pa ma yin te/ gang gis de lta bur khong du chud pa de ni byang chub ces bya'o/ /de'i phyir sangs</text></item>
<item><p>29b7</p><section>sna tshogs</section><text>rgyas kyi chos rnams bri ba 'am/ gang bar mi mngon zhes bya'o/ /rab kyi rtsal gyis rnam par gnon pa bri ba med cing gang ba med pa zhes ji skad smra ba de ni brtag pa yang dag pa ji lta ba bzhin du mthong ba'i tshig bla dgas so/ /de la ni ci</text></item>
<item><p>29b8</p><section>sna tshogs</section><text>yang bsal ba 'am/ gzhag par mi nus te/ gang de ltar khong du chud pa de ni byang chub ces bya'o/ /rab kyi rtsal gyis rnam par gnon pa byang chub ces bya ba de ni sangs rgyas kyi mtshan nyid do/ /sangs rgyas kyi mtshan nyid ji lta bu zhe na</text></item>
<item><p>30a1</p><section>sna tshogs</section><text>chos thams cad kyi mtshan nyid mtshan nyid med pa de ni sangs rgyas kyi mtshan nyid do/ /byang chub ni mtshan nyid med pa ste mtshan nyid kyi rang bzhin las bzlog pa'o/ /gang de ltar khong du chud pa de ni byang chub ces</text></item>
<item><p>30a2</p><section>sna tshogs</section><text>bya ste/ ji skad du brjod pa bzhin du ni ma yin no/ /rab kyi rtsal gyis rnam par gnon pa de ni chos thams cad rjes su rtogs pas/ byang chub sems dpa' zhes bya'o/ /rab kyi rtsal gyis rnam par gnon pa gang la la zhig chos</text></item>
<item><p>30a3</p><section>sna tshogs</section><text>'di rab tu mi shes khong du ma chud par bdag byang chub sems dpa' zhes khas 'che na/ de ni byang chub sems dpa'i sa las ring ngo / /de ni byang chub sems dpa'i chos rnams las ring ngo / /de ni byang chub sems dpa'i ming</text></item>
<item><p>30a4</p><section>sna tshogs</section><text>gis lha dang / mi dang lha ma yin dang bcas pa'i 'jig rten la slu ba'o/ /rab kyi rtsal gyis rnam par gnon pa gal te tshig tsam gyis byang chub sems dpar gyur na ni de'i phyir sems can thams cad kyang byang chub sems dpar</text></item>
<item><p>30a5</p><section>sna tshogs</section><text>'gyur ro/ /rab kyi rtsal gyis rnam par gnon pa 'di lta ste/ byang chub sems dpa'i sa zhes bya ba de ni tshig gi las tsam ma yin no/ /tshig gis bla na med pa yang dag par rdzogs pa'i byang chub mngon par rdzogs par 'tshang rgya bar</text></item>
<item><p>30a6</p><section>sna tshogs</section><text>mi nus so/ /tshig gi las kyis byang chub dang / byang chub sems dpa'i chos rnams thob par mi 'gyur ro/ /rab kyi rtsal gyis rnam par gnon pa sems can thams cad ni byang chub la spyod mod kyi mi shes shing khong du ma chud de/ de'i phyir de dag</text></item>
<item><p>30a7</p><section>sna tshogs</section><text>byang chub sems dpa' zhes mi bya'o/ /de ci'i phyir zhe na/ sems can rnams sems can med par mi shes pa'i phyir ro/ /gal te de ltar shes na bdag gis spyod pa dag gis/ byang chub sems dpa' dag tu 'gyur ba'i rigs so/ /sems can</text></item>
<item><p>30a8</p><section>sna tshogs</section><text>thams cad ni phyin ci log pas rang gi spyod pa dang / rang gi yul dang / rang gi spyod yul rab tu mi shes so/ /gal te rang gi spyod pa rab tu shes na ni de dag slar gang la yang rnam par rtog cing spyod par mi 'gyur ro/ /rnam par rtog pa dang / spyod pa de dag</text></item>
<item><p>30b1</p><section>sna tshogs</section><text>gis byis pa so so'i skye bo thams cad yang dag pa ma yin pa la dmigs shing spyod kyang de dag byang chub la dmigs pa snyam du rlom sems su byed de/ dmigs pa la spyod cing rtog pa la spyod pa de dag la byang chub ga la yod/ byang chub sems</text></item>
<item><p>30b2</p><section>sna tshogs</section><text>dpa'i chos rnams ga la yod/ gang gis chos de lta bur rab tu shes pa de dag slar yang dag pa ma yin pa'i dmigs pa la mi spyod cing / de dag ni phyir chos gang yang rlom sems su mi byed de/ de'i phyir spyod pa med pa de ni byang chub sems</text></item>
<item><p>30b3</p><section>sna tshogs</section><text>dpa'i spyod pa zhes bya ste/ byang chub sems dpa' ni rtog pa dang rnam par rtog pa la mi spyod do/ /gang la rtog pa med pa de la spyod pa gang yang med do/ /gang la rnam par rtog pa med pa de la spyod pa'i don gang yang med do/ /sangs rgyas</text></item>
<item><p>30b4</p><section>sna tshogs</section><text>dang byang chub sems dpa' rnams kyi spyod pa thams cad ni rnam par mi rtog par spyod cing thams cad rlom sems med la dmigs pa dang bcas pa ma yin pa ste/ chos thams cad de ltar rab tu shes pa de ni phyir mi dmigs</text></item>
<item><p>30b5</p><section>sna tshogs</section><text>pa'am/ rnam par rtog pa spyod pa'am/ rnam par spyod pa med de/ de ni spyod pa med pa'i tshul gyis byang chub sems dpa' rnams kyi spyod pa zhes bya'o/ /rab kyi rtsal gyis rnam par gnon pa de ltar na/ byang chub sems</text></item>
<item><p>30b6</p><section>sna tshogs</section><text>dpa'i spyad pa la spyod pa yin no/ /rab kyi rtsal gyis rnam par gnon pa gang de ltar chos khong du chud cing rab tu rtogs pa de'i phyir byang chub sems dpa' zhes bya'o/ /des sems can du 'du shes bstsal pas/ sems can</text></item>
<item><p>30b7</p><section>sna tshogs</section><text>med pa zhes bya ba de ni byang chub sems dpa'i tshig bla dgas so/ /de ci'i phyir zhe na/ des sems can thams cad yang dag pa ma yin pa dang / sems can thams cad sems can ma yin pa dang / sems can thams cad ni phyin</text></item>
<item><p>30b8</p><section>sna tshogs</section><text>ci log gi sems can dang sems can thams cad ni yongs su brtags pas sems can dang / sems can thams cad ni yod pa ma yin pa la dmigs pas sems can dang / sems can thams cad ni rang gi sbyod pa rnam par ma rung bar byas</text></item>
<item><p>31a1</p><section>sna tshogs</section><text>pas sems can dang / sems can thams cad ni ma rig pa 'du byed pas sems can no zhes shes pa'i phyir ro/ /de ci'i phyir zhe na/ sems can thams cad ni chos gang dag med pa'i chos de dag mngon par 'du</text></item>
<item><p>31a2</p><section>sna tshogs</section><text>byed pas de'i phyir sems can thams cad ni ma rig pa 'du byed pas sems can zhes bya'o/ /chos med pa gang zhe na/ nga zhe 'am/ nga'i zhe 'am/ nga'o zhes bya ba'i chos gang yang med pa'o/ /gal te chos 'ga' zhig nga zhe 'am/</text></item>
<item><p>31a3</p><section>sna tshogs</section><text>nga'i zhe 'am/ nga'o zhes bya bar gyur na/ de'i phyir sems can thams cad yang dag par 'gyur ba zhig na/ rab kyi rtsal gyis rnam par gnon pa 'di ltar nga zhe 'am/ nga'i zhe 'am/ nga'o zhes bya ba'i chos gang yang med pas de'i phyir</text></item>
<item><p>31a4</p><section>sna tshogs</section><text>sems can ni yang dag pa ma yin pa ste/ sems can thams cad ni ma rig pa 'du byed pas sems can thams cad ces bya'o/ /rab kyi rtsal gyis rnam par gnon pa gang la yang nga zhe 'am/ nga'i zhe 'am/ nga'o zhes bya ba'i sems</text></item>
<item><p>31a5</p><section>sna tshogs</section><text>can zhes bya ba'i chos gang yang med de/ gang gi phyir med pa de'i phyir sems can ni yang dag pa ma yin pa zhes bya'o/ /yang dag pa ma yin pa zhes bya ba de ni sems can med pa'i tshig bla dgas so/ /ji ltar sems can du 'du shes</text></item>
<item><p>31a6</p><section>sna tshogs</section><text>pa yang dag pa ma yin pa la mngon par zhen pa de ltar sems can rnams yang dag pa ma yin pa zhes bya'o/ /rab kyi rtsal gyis rnam par gnon pa yang dag pa ma yin pa zhes bya ba de la ni yang dag pa ci yang med cing ma byung ba'o/ /</text></item>
<item><p>31a7</p><section>sna tshogs</section><text>chos thams cad kyang yang dag pa ma yin zhing ma byung ba'o/ /de la sems can yang dag pa ma yin pa la lhag par chags pa de ni rnam par 'ching ba ste/ de'i phyir yang dag pa ma yin pa la dmigs pa ni sems can zhes bya'o/ /</text></item>
<item><p>31a8</p><section>sna tshogs</section><text>de dag ni spyod pa gang khong du chud pas byang chub sems dpa' zhes bya ba'i rang gi spyod pa de mi shes te/ yongs su ma rtogs pas sems can ni yang dag pa ma yin pa zhes bya'o/ /rab kyi rtsal gyis rnam par gnon pa gang de ltar chos khong du chud pa de ni</text></item>
<item><p>31b1</p><section>sna tshogs</section><text>byang chub sems dpa' zhes bya'o/ /byang chub sems dpa' zhes bya ba de ni gang gis chos thams cad khong du chud cing shes la/ sems can rjes su rtogs pa'i tshig bla dgas so/ /ji ltar shes she na/ yang dag pa ma yin pa dang / ma byung ba</text></item>
<item><p>31b2</p><section>sna tshogs</section><text>dang / phyin ci log ma yin par ro/ /ji ltar byis pa so so'i skye bo dag gis brtags pa de dag ni de bzhin du ma yin no/ /ji ltar byis pa so so'i skye bo dag gis rnyed pa de dag de bzhin du ma yin te/ de'i phyir byang chub sems dpa' zhes bya'o/ /</text></item>
<item><p>31b3</p><section>sna tshogs</section><text>de ci'i phyir zhe na/ byang chub ni ma brtags/ rnam par ma brtags shing byang chub ni rnam par ma bsgrubs la/ mi dmigs pa'i phyir ro/ /rab kyi rtsal gyis rnam par gnon pa de bzhin gshegs pas ni byang chub ma brnyes so/ /chos thams cad ni mi</text></item>
<item><p>31b4</p><section>sna tshogs</section><text>rnyed cing / chos thams cad mi dmigs pa'i phyir byang chub ces bya'o/ /de lta bu ni sangs rgyas kyi byang chub ces bya ste/ ji skad du brjod pa bzhin du ni ma yin no/ /rab kyi rtsal gyis rnam par gnon pa gang dag byang chub kyi phyir sems 'di bskyed par</text></item>
<item><p>31b5</p><section>sna tshogs</section><text>bya'o zhes byang chub tu sems bskyed pa dang / gang du bdag gis sems bskyed par bya ba'i byang chub de yod do zhes byang chub rlom sems su byed pa de dag ni byang chub sems dpa' zhes mi bya ste/ de dag ni sems can skyes pa zhes bya'o/ /</text></item>
<item><p>31b6</p><section>sna tshogs</section><text>de ci'i phyir zhe na/ 'di ltar de dag ni skye bar mngon par zhen cing / sems su mngon par zhen nas byang chub la mngon par zhen pa'i phyir ro/ /gang dag byang chub kyi phyir sems bskyed pa de dag ni byang chub kyi sems la</text></item>
<item><p>31b7</p><section>sna tshogs</section><text>mngon par zhen pa zhes bya'o/ /gang gi phyir mngon par 'du byed pa de'i phyir byang chub tu sems bskyed de/ de bas na mngon par 'du byed pa ni sems can zhes bya ste/ byang chub sems dpa' ma yin no/ /de ci'i phyir zhe na/ de dag ni</text></item>
<item><p>31b8</p><section>sna tshogs</section><text>sems can skyes pa zhes bya ba'i phyir ro/ /rab kyi rtsal gyis rnam par gnon pa byang chub ni ma skyes shing / byang chub ni bsam du med pas byang chub kyi phyir sems bskyed par mi nus so/ /rab kyi rtsal gyis rnam par gnon pa de dag ni skye</text></item>
<item><p>32a1</p><section>sna tshogs</section><text>ba nyid la mngon par zhen kyang de dag skye ba rab tu mi shes so/ /rab kyi rtsal gyis rnam par gnon pa skye ba mnyam pa nyid gang yin pa de ni yang dag pa nyid do/ /sems mnyam pa nyid gang yin pa dang / yang dag pa nyid gang</text></item>
<item><p>32a2</p><section>sna tshogs</section><text>yin pa dang / mnyam pa nyid gang yin pa dang / yang dag pa nyid de ni byang chub ste/ gang na yang dag pa ji lta ba nyid yod pa de na rnam par rtog pa gang yang med na/ de dag ni sems dang byang chub la rnam par brtags te/ gnyis su</text></item>
<item><p>32a3</p><section>sna tshogs</section><text>mngon par zhen nas byang chub kyi phyir sems bskyed do/ /rab kyi rtsal gyis rnam par gnon pa sems kyang gzhan ma yin/ byang chub kyang gzhan ma yin/ sems la yang byang chub med/ byang chub la yang sems med</text></item>
<item><p>32a4</p><section>sna tshogs</section><text>de/ byang chub gang yin pa dang / sems gang yin pa de ni yang dag pa ji lta ba nyid dang / ji lta ba bzhin no/ /de la ni byang chub kyang med/ sems kyang med do/ /gang gis sems nyid dang / byang chub dang skye ba dang / mi skye ba yang</text></item>
<item><p>32a5</p><section>sna tshogs</section><text>mi dmigs pa de byang chub sems dpa' zhes bya'o/ /yang dag pa ji lta ba bzhin gyi sems dpa' zhes bya'o/ /sems dpa' chen po zhes bya'o/ /de ci'i phyir zhe na/ des gang dang gang la des yang dag pa ma yin pa de shes pa'i</text></item>
<item><p>32a6</p><section>sna tshogs</section><text>phyir ro/ /yang dag pa ma yin pa gang zhe na/ 'jig rten thams cad ni yang dag pa ma yin pa ste/ yang dag pa ma yin par gtogs so/ /kye ma 'jig rten gnas pa 'di ni yang dag pa ma yin pa'o/ /ma byung ba'o/ /</text></item>
<item><p>32a7</p><section>sna tshogs</section><text>de ci'i phyir/ yang dag pa ma yin pa/ mi 'byung ba zhes bya zhe na/ yang dag pa ma yin pa la 'byung ba gang yang med de/ yang dag pa ma yin pa ni mi 'byung ba'o/ /de'i phyir chos thams cad ni ngo bo nyid med pa yang dag pa ma yin pa</text></item>
<item><p>32a8</p><section>sna tshogs</section><text>zhes bya'o/ /gang gis de ltar shes pa de ni yang dag pa ji lta ba bzhin gyi sems can zhes bya'o/ /yang dag pa la yang dag pa zhes mngon par mi zhen pas de'i phyir yang dag pa ji lta ba bzhin gyi sems can zhes bya ste/ ji skad du brjod</text></item>
<item><p>32b1</p><section>sna tshogs</section><text>pa bzhin du ni ma yin no/ /de ci'i phyir zhe na/ yang dag pa ji lta ba bzhin ma yin pa la sems can nam/ sems can chen po zhes bya ba gang yang med pa'i phyir ro/ /gang gis theg pa chen po khong du chud pa de sems can chen po zhes bya</text></item>
<item><p>32b2</p><section>sna tshogs</section><text>'o/ /theg pa chen po gang zhe na/ thams cad mkhyen pa'i ye shes ni theg pa chen po'o/ /thams cad mkhyen pa'i ye shes gang zhe na/ gang ci yang rung ste/ 'dus byas shes pa dang / 'dus ma byas shes pa dang / 'jig rten pa</text></item>
<item><p>32b3</p><section>sna tshogs</section><text>shes pa dang / 'jig rten las 'das pa shes pa des sems can chen po zhes bya'o/ /de ci'i phyir zhe na/ de sems can du 'du shes pa chen po med pas de'i phyir sems can chen po zhes bya'o/ /de la ma rig pa'i phung po chen po</text></item>
<item><p>32b4</p><section>sna tshogs</section><text>med pas de'i phyir sems can chen po zhes bya'o/ /de la 'du byed kyi phung po chen po med pas de'i phyir sems can chen po zhes bya'o/ /de la mi shes pa'i phung po chen po med pas de'i phyir sems can chen po zhes bya'o/ /</text></item>
<item><p>32b5</p><section>sna tshogs</section><text>de la sdug bsngal gyi phung po chen po med pas de'i phyir sems can chen po zhes bya'o rab kyi rtsal gyis rnam par gnon pa gang dag sems dpa' chen po'i 'du shes la'ang smod la/ sems kyang mi dmigs/ sems las byung ba'i chos dang /</text></item>
<item><p>32b6</p><section>sna tshogs</section><text>sems kyi rang bzhin yang rab tu mi shes/ byang chub kyang mi dmigs/ byang chub kyi phyogs kyi chos rnams dang / byang chub kyi rang bzhin yang rab tu mi shes te/ de dag mi shes pa'i sems kyis byang chub kyang mi mthong / byang chub</text></item>
<item><p>32b7</p><section>sna tshogs</section><text>ma gtogs par sems kyang mi mthong / byang chub la sems mi mthong / sems la byang chub mi mthong ste/ gang de ltar rnam par 'jig pa de ni bsgom pa yang med/ rnam par 'jig par byed pa yang med de/ rnam par 'jig par</text></item>
<item><p>32b8</p><section>sna tshogs</section><text>byed pa de yang mi dmigs shing rlom sems su mi byed la/ mngon par zhen pa med par de dag byang chub tu sems bskyed do/ /rab kyi rtsal gyis rnam par gnon pa gang de ltar byang chub tu sems bskyed pa de dag ni byang chub sems</text></item>
<item><p>33a1</p><section>sna tshogs</section><text>dpa' yang dag pa zhes bya ste/ de dag byang chub las phyir mi ldog go/ /de ci'i phyir zhe na/ gang dag 'di ltar byang chub dang / sems dang skye ba dang / 'gog pa tha dad du bya bar yang dag par rjes su mi mthong ba de dag byang</text></item>
<item><p>33a2</p><section>sna tshogs</section><text>chub nyid la gnas pa ste/ 'di ni gang yang yang dag par rjes su mi mthong / gang la yang mngon par mi zhen/ gang la yang mngon par mi zhen/ gang la yang rnam par rtog par mi 'gyur te/ rab kyi rtsal gyis rnam par gnon pa gang</text></item>
<item><p>33a3</p><section>sna tshogs</section><text>dag de ltar rnam par grol ba dang rnam par grol bar sems mi skyed pa de dag ni byang chub sems dpa' yang dag pa zhes bya'o/ /rab kyi rtsal gyis rnam par gnon pa gang dag sems can du 'du shes pa dang / byang chub tu 'du shes pas/</text></item>
<item><p>33a4</p><section>sna tshogs</section><text>byang chub kyi phyir sems bskyed na/ de dag ni byang chub las ring ste/ de ni byang chub dang nye ba ma yin no/ /rab kyi rtsal gyis rnam par gnon pa gang dag byang chub las ring bar 'am/ nye bar yang dag par rjes su mi mthong ba de dag byang</text></item>
<item><p>33a5</p><section>sna tshogs</section><text>chub dang nye ba ste/ de ni byang chub kyi phyir sems bskyed pa'o/ /rab kyi rtsal gyis rnam par gnon pa ngas de la dgongs nas gang dag gnyis su med par shes pa de ni sangs rgyas dang chos kyang rab tu shes so zhes bshad do/ /</text></item>
<item><p>33a6</p><section>sna tshogs</section><text>de ci'i phyir zhe na/ gnyis su med pa yongs su shes pas chos thams cad yongs su shes te de chos thams cad kyi bdag gi ngo bo nyid bsgom pa'i phyir ro/ /gang gnyis su med pa'i chos shes pa de ni sangs rgyas kyi chos shes pa</text></item>
<item><p>33a7</p><section>sna tshogs</section><text>ste/ chos gnyis su med par yongs su shes pas sangs rgyas kyi chos yongs su shes so/ /bdag yongs su shes pas khams gsum thams cad yongs su shes so/ /rab kyi rtsal gyis rnam par gnon pa bdag yongs su</text></item>
<item><p>33a8</p><section>sna tshogs</section><text>shes pa zhes bya ba de ni chos thams cad kyi pha rol lo/ /chos thams cad kyi pha rol gang zhe na/ gang pha rol nyid kyang mi dmigs/ pha rol du rlom sems mi byed/ pha rol la mngon par mi zhen pa de ni yongs su</text></item>
<item><p>33b1</p><section>sna tshogs</section><text>shes pas pha rol du song ba zhes bya ste/ ji skad du brjod pa bzhin du ni ma yin no/ /rab kyi rtsal gyis rnam par gnon pa de ltar na 'di ni byang chub sems dpa'i sa yin par rig par bya'o/ /gang la shes par bya ba 'am rtogs</text></item>
<item><p>33b2</p><section>sna tshogs</section><text>par bya ba phra rab tsam yang med pa de ni byang chub sems dpa'i shes rab kyi pha rol du phyin pa ste/ de la ni 'ong ba 'am/ 'gro ba mi mngon no/ /gleng gzhi'i le'u zhes bya ste dang po'o// // bam po gnyis pa/ de nas bcom ldan 'das</text></item>
<item><p>33b3</p><section>sna tshogs</section><text>la tshe dang ldan pa kun dga' bos 'di skad ces gsol to/ /bcom ldan 'das nga rgyal can mtshan ma la spyod pa rnams bstan pa 'di la skrag par 'gyur lags so/ /de nas tshe dang ldan pa shA ra dwa ti'i bus/ tshe dang ldan pa kun dga' bo la 'di</text></item>
<item><p>33b4</p><section>sna tshogs</section><text>skad ces smras so/ /tshe dang ldan pa kun dga' bo 'di ni nga rgyal can rnams kyi yul ma yin rtogs pa ma yin pas de dag 'di la skrag par mi 'gyur ro/ /de ci'i phyir zhe na/ gang sdig pa'i grogs po'i lag tu song ba de dag ni 'di la skrag</text></item>
<item><p>33b5</p><section>sna tshogs</section><text>par gyur zin pas 'di ni de dag gi yul ma yin zhing mi rtogs so/ /tshe dang ldan pa kun dga' bo gang dag nga rgyal spong ba'i phyir zhugs shing nga rgyal spong ba'i phyir brtson pa de dag ni 'di la skrag par 'gyur ro/ /de ci'i phyir zhe na/ nga rgyal du yongs su</text></item>
<item><p>33b6</p><section>sna tshogs</section><text>shes pas/ nga rgyal med pa tshol zhing / nga rgyal spong ba tshol ba'i phyir ro/ /tshe dang ldan pa kun dga' bo gang nga rgyal mi dmigs shing yang dag par mi mthong la rlom sems su mi byed cing mngon par mi zhen pa de dag ni gang la yang mi</text></item>
<item><p>33b7</p><section>sna tshogs</section><text>skrag gang la yang mi dngang / gang la yang dngang bar mi 'gyur ro/ /tshe dang ldan pa kun dga' bo nga rgyal can rnams kyi phyir chos bstan pa 'di zhugs pa ma yin no/ /tshe dang ldan pa kun dga' bo 'di ni nga rgyal can rnams kyi yul</text></item>
<item><p>33b8</p><section>sna tshogs</section><text>ma yin te/ go skabs med do/ /gang dag nga rgyal spang ba'i phyir brtson zhing 'bad pa de dag ni yang dag par 'bad pa ma yin no/ /tshe dang ldan pa kun dga' bo nga rgyal zhes bya ba de ni lhag par byed pa/ sgro 'dogs pa'i tshig bla</text></item>
<item><p>34a1</p><section>sna tshogs</section><text>dgas so/ /gang dag nga rgyal la spyod cing lhag par byed pa sgro 'dogs par byed pa de dag ni mtshungs par mi spyad do/ /mtshungs par spyod pa yang chos 'di la the tshom za'o/ /tshe dang ldan pa kun dga' bo gang dag mnyam pa yang mi</text></item>
<item><p>34a2</p><section>sna tshogs</section><text>dmigs/ mi mnyam pa yang ma yin/ mnyam par yang rlom sems mi byed/ mi mnyam par yang ma yin/ mnyam par yang mngon par mi zhen/ mi mnyam pa la'ang ma yin pa de dag ni gang la yang mi skrag mi dngang / dngang bar mi 'gyur ro/ /</text></item>
<item><p>34a3</p><section>sna tshogs</section><text>tshe dang ldan pa kun dga' bo 'di ni byis pa so so'i skye bo thams cad kyi yul ma yin te mi rtogs so/ /tshe dang ldan pa kun dga' bo 'di ni byis pa so so'i skye bo thams cad kyis shes shing rtogs pa ma yin no/ /tshe dang ldan pa kun dga' bo nyan thos</text></item>
<item><p>34a4</p><section>sna tshogs</section><text>kyi theg pa can rnams kyis kyang mi rtogs so/ /'di ni gang rang sangs rgyas kyi theg pa can chos zab mo la spyod pa de dag gis kyang mi rtogs so/ /tshe dang ldan pa kun dga' bo byang chub sems dpa'i theg pa can gang dag mtshan ma la spyod pa</text></item>
<item><p>34a5</p><section>sna tshogs</section><text>dge ba'i bshes gnyen gyis yongs su ma zin pa/ sdig pa'i grogs po'i lag tu song ba de dag kyang chags pa med pa'i chos 'di dag mi rtogs shing yul ma yin te/ tshe dang ldan pa kun dga' bo nyan thos kyi theg pa can bden pa mthong ba dang byang chub</text></item>
<item><p>34a6</p><section>sna tshogs</section><text>sems dpa'i theg pa can dge ba'i bshes gnyen gyis bstan pa/ chos zab mo la mos pa gang chos 'di dag la 'thun par spyod pa dang / gang chos 'di khong du chud cing spyod pa rnams ni ma gtogs so/ /tshe dang ldan pa kun dga' bo byang</text></item>
<item><p>34a7</p><section>sna tshogs</section><text>chub sems dpa' mtshan ma dang bral ba/ mtshan ma med pa la spyod pa/ sna tshogs med pa la spyod pa/ zab mo'i chos shin du tshar phyin pa/ gang dag sems dang / byang chub kyang mi dmigs shing chos gang yang tha dad du mi byed la/ yang</text></item>
<item><p>34a8</p><section>sna tshogs</section><text>dag par rjes su mi mthong ba de dag ni 'di lta bu'i chos la rmongs par mi 'gyur/ the tshom mi za'o/ /de ci'i phyir zhe na/ de dag chos thams cad dang rjes su 'thun par gnas te/ mi mthun par ni ma yin pa'i phyir ro/ /de dag gis gang dang</text></item>
<item><p>34b1</p><section>sna tshogs</section><text>gang la chos 'dri ba de dang des rjes su 'thun par lan 'debs shing rjes su 'thun par smra bar byed do/ /de nas bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo ji ltar shA ri'i</text></item>
<item><p>34b2</p><section>sna tshogs</section><text>bu 'dis bshad pa de de bzhin te/ kun dga' bo chos bstan pa 'di dang / sangs rgyas kyi byang chub dang / rjes su 'thun pa'i sangs rgyas kyi byang chub 'di ni nga rgyal can rnams kyis ma yin/ 'jug pa'i yul ma yin no/ /</text></item>
<item><p>34b3</p><section>sna tshogs</section><text>kun dga' bo sangs rgyas kyi chos rgya chen po la ni dman pa la mos pa'i sems can rnams kyi sems mi 'jug go/ /kun dga' bo dman pa la mos pa nga rgyal can rnams ni nga rgyal gyi dbang gis 'gro bas/ de dag</text></item>
<item><p>34b4</p><section>sna tshogs</section><text>sangs rgyas kyi byang chub la mi mthun par gnas so/ /kun dga' bo 'khor de ni gtsang ma ste/ sngon gyi rgyal ba rnams la bya ba byas shing dge ba'i rtsa ba bskyed pa/ sangs rgyas mang po la bsnyen bkur byas pa/ zab mo</text></item>
<item><p>34b5</p><section>sna tshogs</section><text>la mos pa/ zab mo spyod pa ste/ kun dga' bo 'khor 'di la de bzhin gshegs pas yid brtan nas/ chos mngon par ston gyi rjes su srung ba'i chos ni cung zad kyang mi ston to/ /kun dga' bo 'khor 'di ni snying po ste/</text></item>
<item><p>34b6</p><section>sna tshogs</section><text>sa zhag dang / gseg ma dang / gyo mo med pa/ sangs rgyas brgya stong mang po la bsnyen bkur byas pa snying po la rab tu gnas pa'o/ /kun dga' bo gseg ma dang / gyo mo zhes bya ba de ni byis pa so so'i skye bo rnams kyi tshig</text></item>
<item><p>34b7</p><section>sna tshogs</section><text>bla dgas te/ gang dag chos 'di la go skabs med pa'o/ /kun dga' bo sa zhag ces bya ba de ni sems can nga rgyal can rnams kyi tshig bla dgas so/ /kun dga' bo 'khor 'di ni nga rgyal med pa dge ba'i rtsa ba chen</text></item>
<item><p>34b8</p><section>sna tshogs</section><text>pos mngon par 'phags pa'o/ /kun dga' bo 'di lta ste/ dper na klu'i rgyal po ma dros pa rab tu dga' bar gyur te/ dga' ba dang / yid bde ba skyes nas/ rang gi gnas na 'dod pa'i yon tan lnga la kun du spyod</text></item>
<item><p>35a1</p><section>sna tshogs</section><text>cing / rang gi gnas na rab tu dga' bar yan lag brgyad dang ldan pa'i char pa'i chu chen po 'bebs so/ /de'i bur gyur pa de dag kyang rab tu dga' nas/ rang rang gi gnas na 'dod pa'i yon tan lnga 'byor cing ldan par gyur te</text></item>
<item><p>35a2</p><section>sna tshogs</section><text>rtse zhing char pa chen po 'bebs so/ /kun dga' bo de bzhin du de bzhin gshegs pa dgra bcom pa yang dag par rdzogs pa'i sangs rgyas kyang chos kyi char chen po 'bebs so/ /gang 'di sras thu bo byang chub sems dpa' sems dpa' chen</text></item>
<item><p>35a3</p><section>sna tshogs</section><text>po de dag kyang 'jig rten gyi khams 'di nas rang rang gi sangs rgyas kyi zhing du song ste/ chos kun 'byung ba 'di las brtsams nas/ de bzhin gshegs pa de dag gi spyan sngar chos kyi char chen po gtong zhing chos kyi char chen po rab tu</text></item>
<item><p>35a4</p><section>sna tshogs</section><text>'bebs so/ /kun dga' bo 'di lta ste/ dper na klu'i rgyal po rgya mtsho ni gang gi tshe rab tu dga' bar gyur pa de'i tshe rang gi gnas nas char gyi rgyun chen po 'bebs so/ /gang dag gnas de na gnas par gyur pa'i klu de dag gis kyang char</text></item>
<item><p>35a5</p><section>sna tshogs</section><text>gyi rgyun de mnos nas dga' bar 'gyur te char gyi rgyun des bde bar shes so/ /gang dag de'i bur gyur pa de dag kyang char gyi rgyun de bzod cing / char gyi rgyun des mchog tu dga' ba 'thob bo/ /de ci'i phyir zhe na/ kun dga' bo klu gzhan dag</text></item>
<item><p>35a6</p><section>sna tshogs</section><text>gis ni char gyi rgyun de mi bzod la/ klu gzhan dag ni char gyi rgyun des bde bar mi shes shing char gyi rgyun de dag gis dga' bar mi 'gyur ba'i phyir ro/ /kun dga' bo de bzhin du gang dag de bzhin gshegs pa'i chos dkon mchog la lhag</text></item>
<item><p>35a7</p><section>sna tshogs</section><text>par chags pa dang / gang dag de bzhin gshegs pa'i sras thu bo byang chub sems dpa' sems dpa' chen po dge ba'i rtsa ba byas pa/ bsam pa rgya che ba chos zab mo'i tshul las nges par skyes pa de dag ni de bzhin gshegs pa'i chos</text></item>
<item><p>35a8</p><section>sna tshogs</section><text>kyi tshul gyi char chen po 'di bzod do/ /thos nas rab tu dga' zhing mgu ste bde bar shes so/ /kun dga' bo de bzhin gshegs pas don gyi dbang 'di la brten te/ bsam pa dag pa'i 'khor du seng ge'i sgra chen po sgrog cing</text></item>
<item><p>35b1</p><section>sna tshogs</section><text>chos kyi char chen po 'bebs so/ /kun dga' bo 'di lta ste/ dper na 'khor los sgyur ba'i rgyal po rin po che'i mdzod mang po bsags pa dang ldan pa des bu mang po rigs dang ldan zhing ma rgyud kyis kyang dag pa de dag thams cad</text></item>
<item><p>35b2</p><section>sna tshogs</section><text>bkug nas/ rin po che'i mdzod bgos te/ bu gang la yang mi slu bar byin no/ /de ltar bgos nas de dag 'khor los sgyur ba'i rgyal po de dga' ba dang / mgu ba chen po lhag par skyes nas 'khor los sgyur ba'i rgyal po dang don mtshungs</text></item>
<item><p>35b3</p><section>sna tshogs</section><text>par gyur to snyam ste/ bdag bde bar shes so/ /kun dga' bo de bzhin du de bzhin gshegs pa chos kyi rgyal po chos kyi bdag po rang 'byung gis kyang sras de dag bsdus nas chos rin po che'i mdzod 'di mnyam par bgos te/ sras de dag</text></item>
<item><p>35b4</p><section>sna tshogs</section><text>gang la yang mi slu bas de dag nga la dga' ba dang / mgu ba dang / gus pa cher skyed cing don 'thun pa sangs rgyas kyi rigs mi gcod par gnas so/ /kun dga' bo sems can gzhan dman pa la mos pa/ nga rgyal can lta ba la</text></item>
<item><p>35b5</p><section>sna tshogs</section><text>spyod pa/ mtshan ma la spyod pa/ dmigs pa la spyod pa/ nga'o snyam pa'i nga rgyal gyis bcom pa/ 'dod chags dang / zhe sdang dang / gti mug gi zil gyis non pa/ log pa'i lam du dong ba rnams kyis chos rin po che 'di</text></item>
<item><p>35b6</p><section>sna tshogs</section><text>bzod par mi nus so/ /kun dga' bo dman pa la mos pa'i sems can rnams ni 'khor los sgyur ba'i nor mi 'dod kyi/ kun dga' bo gang dag 'khor los sgyur ba'i bur gyur pa de dag ni 'khor los sgyur ba'i nor 'dod do/ /</text></item>
<item><p>35b7</p><section>sna tshogs</section><text>kun dga' bo sems can dbul po rnams ni 'khor lo rin po che dang / glang po rin po che dang / rta rin po che dang / nor bu rin po che dang / bud med rin po che dang / khyim bdag rin po che dang / blon po rin po che</text></item>
<item><p>35b8</p><section>sna tshogs</section><text>dang / gos mang po dang / gser dang / nor bu dang / mu tig dang / bai dUr+ya dang / dung dang / man shel dang / byu ru dang / sa le sbram dang / dngul mang po dag dgos par mi 'dzin te/ de rnyed kyang dga' bar kun du spyod par mi</text></item>
<item><p>36a1</p><section>sna tshogs</section><text>nus shing rin thang chung ngur 'tshong la/ mi mkhas pas 'dor ro/ /de ci'i phyir zhe na/ de dag rin po che la mi mkhas pa'i phyir ro/ /kun dga' bo sems can dbul po ni rin po che 'di'i ming ni 'di'o/ /zhes bya bar rin</text></item>
<item><p>36a2</p><section>sna tshogs</section><text>po che rnams kyi ming yang mi shes so/ /kun dga' bo de bzhin du de bzhin gshegs pa'i sras bden pa mthong ba rnams dang / byang chub sems dpa' sems dpa' chen po de dag ni chos rin po che'i mdzod 'di tshol ba ste/ de dag chos</text></item>
<item><p>36a3</p><section>sna tshogs</section><text>rin po che dmigs su med pa stong pa nyid dang ldan pa/ sangs rgyas kyi chos dang ldan pa 'di 'dod cing bzod de de dag des bya ba byed do/ /sems can dbul po thos pa dang bral ba/ thos pa nyams pa/ mig dang mi ldan pa'i byis pa de dag ni chos</text></item>
<item><p>36a4</p><section>sna tshogs</section><text>rin po che'i mdzod rnyed kyang ci zhig bya zhes 'dor zhing gzhan la sbyin par sems so/ /kun dga' bo gdol pa dang / g.yung po dang / smig ma mkhan dang / dbul pos 'tsho ba'i sems can gang dag gzhan la las rin po che mang po rnyed na bdag mi spyod</text></item>
<item><p>36a5</p><section>sna tshogs</section><text>de rin thang chung ngur 'tshong zhing 'dor ro/ /kun dga' bo sems can dbul po zhes bya ba de ni mu stegs can thams cad dang / gang dag gzhan mu stegs can gyi nyan thos rnams kyi tshig bla dgas so/ /kun dga' bo sems can dbul po</text></item>
<item><p>36a6</p><section>sna tshogs</section><text>zhes bya ba de ni byis pa so so'i skye bo lta ba'i 'dam du bying ba dmigs pa can 'ching ba la mngon par zhen pa/ mtshan ma la spyod pa/ lam log par song ba rnams kyi tshig bla dgas te/ de dag ni chos rin po che 'di rnyed na kun du spyod</text></item>
<item><p>36a7</p><section>sna tshogs</section><text>mi nus shing 'dor te/ don med par gzhan la yang sbyin par byed do/ /kun dga' bo gang sangs rgyas kyi sras sangs rgyas kyi spyod yul la spyod pa/ de bzhin gshegs pa'i rigs rgyun mi gcod par gnas pa de dag chos rin</text></item>
<item><p>36a8</p><section>sna tshogs</section><text>po che 'di la yongs su spyod do/ /rnyed nas kyang chud mi gzon cing 'di la rin po cher 'du shes par 'gyur ro/ /kun dga' bo was ni seng ge'i sgra sgrog mi nus so/ /kun dga' bo gang seng ge'i phrug gur gyur la/ seng ge chen</text></item>
<item><p>36b1</p><section>sna tshogs</section><text>pos bskyed pa de dag ni seng ge'i sgra sgrog go/ /kun dga' bo de bzhin du wa lta bu ni byis pa so so'i skye bo log par lta ba thams cad de de dag gis ni de bzhin gshegs pa'i seng ge'i sgra dang / yang dag par rdzogs pa'i sangs</text></item>
<item><p>36b2</p><section>sna tshogs</section><text>rgyas seng ge chen po'i chos yongs su longs spyod par mi nus so/ /kun dga' bo gang yang dag par rdzogs pa'i sangs rgyas kyi sras sangs rgyas kyi seng ge chen po dang rang byung gi ye shes kyis bskyed pa de dag ni yang dag</text></item>
<item><p>36b3</p><section>sna tshogs</section><text>par rdzogs pa'i sangs rgyas kyi seng ge'i sgra sgrog cing kun du spyod do/ /de nas bcom ldan 'das la/ tshe dang ldan pa shA ri'i bus 'di skad ces gsol to/ /bcom ldan 'das 'di ltar de bzhin gshegs pa'i 'khor yongs</text></item>
<item><p>36b4</p><section>sna tshogs</section><text>su dag pa 'dus pa 'di ngo mtshar lags so/ /bcom ldan 'das de bzhin gshegs pa'i 'khor rang byung gi 'khor mi tshugs pa'i 'khor/ rdo rje lta bu'i 'khor/ mi sgul ba/ mi bskyod pa/ mi 'khrugs pa'i 'khor yongs su</text></item>
<item><p>36b5</p><section>sna tshogs</section><text>dag pa 'di ni rab tu ngo mtshar lags so/ /de skad ces gsol pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu khyod 'khor 'di'i yon tan yongs su rjod dam/ gsol pa</text></item>
<item><p>36b6</p><section>sna tshogs</section><text>bcom ldan 'das bdag gis 'khor 'di'i yon tan yongs su brjod pa'i rngo mi thogs lags so/ /de ci'i slad du zhe na/ bcom ldan 'das 'khor 'di ni ri rab dang 'dra ste/ yon tan mtha' yas pa dang ldan pa lags pa'i slad du'o/ /</text></item>
<item><p>36b7</p><section>sna tshogs</section><text>bka' stsal pa/ shA ra dwa ti'i bu de de bzhin te/ 'khor 'di ni yon tan mtha' yas pa dang ldan pa ste/ 'khor 'di'i yon tan gyi mtha' yang dag par rdzogs pa'i sangs rgyas rnams kyis kyang rtogs par mi nus na sems can</text></item>
<item><p>36b8</p><section>sna tshogs</section><text>gzhan thams cad kyis lta ci smos/ shA ra dwa ti'i bu 'khor 'di ni de bzhin gshegs pas bsdus pa ma yin zhing 'di la de bzhin gshegs pa rtsol ba ci yang mi mdzad de/ rang gi dge ba'i rtsa bas nga'i ming thos nas 'khor</text></item>
<item><p>37a1</p><section>sna tshogs</section><text>'di 'dus te/ de bzhin gshegs pas 'khor 'di gang la yang ma glengs ma bsgo bar de dag rang gi dge ba'i rtsa bas bskul nas 'khor 'dir lhags so/ /'di lta bu'i chos bstan pa la 'di lta bu'i sems can chen po</text></item>
<item><p>37a2</p><section>sna tshogs</section><text>'du bar 'gyur ba ni de'i chos nyid do/ /shA ra dwa ti'i bu gang sangs rgyas bcom ldan 'das gzhan dag byang chub sems dpa'i sde snod the tshom thams cad gcod pa 'di yang dag par ston pa de dag gi 'khor kyang 'di lta bu 'du bar 'gyur te/</text></item>
<item><p>37a3</p><section>sna tshogs</section><text>'di lta bu 'di 'dra ba'i 'khor gyi dkyil 'khor gdon mi za bar 'byung ba ni chos bstan pa 'di'i chos nyid do/ /kun dga' bo'i le'u zhes bya ste gnyis pa'o/ / de nas bcom ldan 'das kyis byang chub sems dpa' sems dpa' chen po</text></item>
<item><p>37a4</p><section>sna tshogs</section><text>rab kyi rtsal gyis rnam par gnon pa la bka' stsal pa/ rab kyi rtsal gyis rnam par gnon pa shes rab kyi pha rol du phyin pa/ shes rab kyi pha rol du phyin pa zhes bya ba la/ byang chub sems dpa'i shes rab kyi pha rol du phyin pa gang zhe na/</text></item>
<item><p>37a5</p><section>sna tshogs</section><text>gang chos thams cad kyi tshu rol rtogs pa ste/ de ni bstan par mi nus mod kyi/ ji ltar khyed shes par 'gyur ba dang / ji ltar shes rab kyi pha rol du phyin pa tha snyad kyi tshig tu 'gyur ba de ltar rab tu bshad par bya'o/ /</text></item>
<item><p>37a6</p><section>sna tshogs</section><text>gzugs shes rab kyi pha rol du phyin pa ma yin te/ shes rab kyi pha rol du phyin pa gzugs las gzhan pa yang ma yin no/ /de bzhin du sbyar te/ de ltar tshor ba dang / 'du shes dang 'du byed rnams dang / rnam par shes pa shes</text></item>
<item><p>37a7</p><section>sna tshogs</section><text>rab kyi pha rol du phyin pa ma yin te/ shes rab kyi pha rol du phyin pa rnam par shes pa las gzhan pa yang ma yin no/ /de ci'i phyir zhe na/ rab kyi rtsal gyis rnam par gnon pa gzugs kyi pha rol gang yin pa de gzugs ma yin no/ /</text></item>
<item><p>37a8</p><section>sna tshogs</section><text>de bzhin du sbyar te/ de ltar tshor ba dang / 'du shes dang / 'du byed rnams dang / rnam par shes pa'i pha rol gang yin pa de rnam par shes pa ma yin pa'i phyir ro/ /gzugs kyi pha rol ji lta bar gzugs kyang de bzhin no/ /de bzhin</text></item>
<item><p>37b1</p><section>sna tshogs</section><text>du tshor ba dang / 'du shes dang / 'du byed rnams dang / rnam par shes pa'i pha rol ji lta bar rnam par shes pa yang de bzhin no/ /rnam par shes pa'i pha rol ji lta bar chos thams cad kyang de bzhin no/ /chos thams</text></item>
<item><p>37b2</p><section>sna tshogs</section><text>cad kyi pha rol gang yin pa de dag ni chos thams cad ma yin no/ /chos thams cad kyi pha rol ji lta bar chos thams cad kyang de bzhin no/ /rab kyi rtsal gyis rnam par gnon pa de la gzugs kyi pha rol gang yin pa de gzugs ma</text></item>
<item><p>37b3</p><section>sna tshogs</section><text>yin no/ /zhes bya ba de ni gzugs 'bral ba bstan pa'o/ /gzugs kyi pha rol ji lta bar gzugs kyang de bzhin no zhes bya ba de ni gzugs kyi ngo bo nyid bshad pa bstan pa'o/ /de ni gzugs kyi ji lta ba bzhin bstan pa'o/ /</text></item>
<item><p>37b4</p><section>sna tshogs</section><text>de ni gzugs kyi rang bzhin bstan pa'o/ /de ni gzugs kyi mi dmigs pa bstan pa'o/ /de bzhin du tshor ba dang / 'du shes dang / 'du byed rnams dang / rnam par shes pa'i pha rol gang yin pa de rnam par shes pa'i ma yin no/ /zhes bya ba</text></item>
<item><p>37b5</p><section>sna tshogs</section><text>de ni rnam par shes pa'i 'bral ba bstan pa'o/ /rnam par shes pa'i pha rol ji lta bar rnam par shes pa yang de bzhin no zhes bya ba de ni rnam par shes pa'i ngo bo nyid bshad pa bstan pa'o/ /de ni rnam par shes pa'i ji lta ba bzhin dang</text></item>
<item><p>37b6</p><section>sna tshogs</section><text>rnam par shes pa'i rang bzhin dang / rnam par shes pa mi dmigs pa bstan pa'o/ /rnam par shes pa'i pha rol ji lta bar chos thams cad kyang de bzhin no zhes bya ba dang / chos thams cad kyi pha rol gang yin pa de dag chos</text></item>
<item><p>37b7</p><section>sna tshogs</section><text>thams cad ma yin no zhes bya ba de ni chos thams cad kyi 'bral ba bstan pa'o/ /chos thams cad kyi pha rol ji lta bar chos thams cad kyang de bzhin no zhes bya ba de ni chos thams cad kyi ngo bo nyid bshad pa bstan pa'o de ni</text></item>
<item><p>37b8</p><section>sna tshogs</section><text>chos thams cad kyi ji lta ba bzhin dang / chos thams cad kyi mtshan nyid dang / chos thams cad kyi rang bzhin dang / chos thams cad mi dmigs pa bstan pa'o/ /chos thams cad kyi ji lta ba bzhin dang / chos thams cad kyi rang</text></item>
<item><p>38a1</p><section>sna tshogs</section><text>bzhin dang / chos thams cad mi dmigs pa ji lta bar shes rab kyi pha rol du phyin pa yang de bzhin te/ rab kyi rtsal gyis rnam par gnon pa shes rab kyi pha rol du phyin pa ni gzugs la mi gnas so/ /tshor ba dang / 'du shes dang / 'du</text></item>
<item><p>38a2</p><section>sna tshogs</section><text>byed rnams dang / rnam par shes pa la mi gnas so/ /shes rab kyi pha rol du phyin pa ni gzugs kyi nang ngam/ phyi 'am gnyi ga med pa las ring du gnas pa 'ang ma yin te/ tshor ba dang 'du shes dang / 'du byed rnams dang / rnam par shes</text></item>
<item><p>38a3</p><section>sna tshogs</section><text>pa'i nang ngam/ phyi 'am gnyi ga med pa las ring du gnas pa'ang ma yin no/ /rab kyi rtsal gyis rnam par gnon pa shes rab kyi pha rol du phyin pa ni gzugs dang ldan pa yang ma yin/ gzugs dang mi ldan pa'ang ma yin no/ /</text></item>
<item><p>38a4</p><section>sna tshogs</section><text>shes rab kyi pha rol du phyin pa ni tshor ba dang / 'du shes dang 'du byed rnams dang / rnam par shes pa dang ldan pa yang ma yin/ mi ldan pa yang ma yin no/ /rab kyi rtsal gyis rnam par gnon pa shes rab kyi pha rol du phyin pa ni</text></item>
<item><p>38a5</p><section>sna tshogs</section><text>chos gang dang yang ldan pa yang ma yin/ mi ldan pa yang ma yin no/ /gzugs kyi de bzhin nyid dang / ma nor ba de bzhin nyid dang / gzhan ma yin pa de bzhin nyid dang / ji lta ba bzhin gyi de bzhin nyid gang yin pa de shes rab kyi pha rol du</text></item>
<item><p>38a6</p><section>sna tshogs</section><text>phyin pa'o/ /de bzhin du tshor ba dang / 'du shes dang / 'du byed rnams dang / rnam par shes pa'i de bzhin nyid dang / ma nor ba de bzhin nyid dang / gzhan ma yin pa de bzhin nyid dang / ji lta ba bzhin gyi de bzhin nyid gang yin pa de shes rab</text></item>
<item><p>38a7</p><section>sna tshogs</section><text>kyi pha rol du phyin pa'o/ /rab kyi rtsal gyis rnam par gnon pa gzugs shes bya ba 'di ni gzugs bral ba'o/ /de ci'i phyir zhe na/ gzugs la ni gzugs med de/ gang med pa de shes rab kyi pha rol tu phyin pa'o/ /</text></item>
<item><p>38a8</p><section>sna tshogs</section><text>tshor ba dang / 'du shes dang / 'du byed rnams dang / rnam par shes pa yang de bzhin te/ rab kyi rtsal gyis rnam par gnon pa rnam par shes pa zhes bya ba 'di ni rnam par shes pa dang bral ba'o/ /rnam par shes pa la rnam par</text></item>
<item><p>38b1</p><section>sna tshogs</section><text>shes pa med de/ gang med pa shes rab kyi pha rol du phyin pa'o/ /rab kyi rtsal gyis rnam par gnon pa gzugs ni gzugs kyi rang bzhin dang bral ba'o/ /de bzhin du tshor ba dang / 'du shes dang / 'du byed rnams dang / rnam par shes pa</text></item>
<item><p>38b2</p><section>sna tshogs</section><text>yang rnam par shes pa'i rang bzhin dang bral ba ste/ bral ba'i rang bzhin gang yin pa de shes rab kyi pha rol du phyin pa'o/ /gzugs la gzugs kyi rang bzhin med do/ /tshor ba dang / 'du shes dang / 'du byed rnams dang / rnam par shes pa la</text></item>
<item><p>38b3</p><section>sna tshogs</section><text>rnam par shes pa'i rang bzhin med de/ rang bzhin med pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs ni gzugs kyi spyod yul ma yin no/ /tshor ba dang 'du shes dang / 'du</text></item>
<item><p>38b4</p><section>sna tshogs</section><text>byed rnams dang / rnam par shes pa yang rnam par shes pa'i spyod yul ma yin no/ /rab kyi rtsal gyis rnam par gnon pa spyod yul ma yin zhes bya ba ni/ gzugs kyis gzugs yang dag par mi shes mi mthong ba ste/</text></item>
<item><p>38b5</p><section>sna tshogs</section><text>gzugs kyis mi shes mi mthong ba gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa tshor ba dang / 'du shes dang / 'du byed rnams dang / rnam par shes pas rnam par shes pa mi mthong ngo / /</text></item>
<item><p>38b6</p><section>sna tshogs</section><text>rnam par shes pas mi shes mi mthong ba gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs kyis gzugs kyi ngo bo nyid mi shes so/ /tshor ba dang 'du shes dang / 'du byed rnams</text></item>
<item><p>38b7</p><section>sna tshogs</section><text>dang / rnam par shes pas rnam par shes pa'i ngo bo nyid mi shes te/ ngo bo nyid med par yongs su shes pa de shes rab kyi pha rol du phyin pa zhes bya'o/ /rab kyi rtsal gyis rnam par gnon pa gzugs ni gzugs la</text></item>
<item><p>38b8</p><section>sna tshogs</section><text>kun du sbyor bar mi byed/ kun du mi sbyor bar yang mi byed do/ /tshor ba dang 'du shes dang / 'du byed rnams dang / rnam par shes pa ni rnam par shes pa la kun du sbyor bar mi byed/ kun du mi sbyor bar yang mi byed de/ gzugs dang /</text></item>
<item><p>39a1</p><section>sna tshogs</section><text>tshor ba dang 'du shes dang / 'du byed rnams dang / rnam par shes pa kun du sbyor bar yang mi byed/ kun du mi sbyor bar mi byed pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs</text></item>
<item><p>39a2</p><section>sna tshogs</section><text>ni 'bri bar 'gyur ba 'am/ 'phel bar 'gyur ba ma yin no/ /de bzhin du tshor ba dang / 'du shes dang / 'du byed rnams dang / rnam par shes pa yang 'bri bar 'gyur ba 'am/ 'phel bar 'gyur ba ma yin te/ gzugs dang / tshor ba</text></item>
<item><p>39a3</p><section>sna tshogs</section><text>dang / 'du shes dang / 'du byed rnams dang / rnam par shes pa mi 'bri mi 'phel ba gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs ni kun nas nyon mongs par 'gyur ba 'am/</text></item>
<item><p>39a4</p><section>sna tshogs</section><text>rnam par byang bar 'gyur ba ma yin no/ /de bzhin du tshor ba dang / 'du shes dang / 'du byed rnams dang / rnam par shes pa yang kun nas nyon mong sa par 'gyur ba 'am/ rnam par byang bar 'gyur ba ma yin te/</text></item>
<item><p>39a5</p><section>sna tshogs</section><text>gzugs dang / tshor ba dang / 'du shes dang / 'du byed rnams dang / rnam par shes pa kun nas nyon mongs pa ma yin/ rnam par byang ba yang ma yin pa de shes rab kyi pha rol du phyin pa zhes bya'o/ /rab kyi rtsal gyis rnam par gnon</text></item>
<item><p>39a6</p><section>sna tshogs</section><text>pa gzugs ni rnam par dag pa'i chos can yang ma yin/ rnam par ma dag pa'i chos can yang ma yin no/ /de bzhin du tshor ba dang 'du shes dang / 'du byed rnams dang / rnam par shes pa yang rnam par dag pa'i chos</text></item>
<item><p>39a7</p><section>sna tshogs</section><text>can yang ma yin/ rnam par ma dag pa'i chos can yang ma yin te/ gzugs dang / tshor ba dang / 'du shes dang / 'du byed rnams dang / rnam par shes pa rnam par dag pa'i chos nyid kyang ma yin/ rnam par ma dag pa'i</text></item>
<item><p>39a8</p><section>sna tshogs</section><text>chos nyid kyang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs ni 'pho ba 'am mi 'pho ba ma yin no/ /de bzhin du tshor ba dang / 'du shes dang / 'du byed rnams dang / rnam par shes</text></item>
<item><p>39b1</p><section>sna tshogs</section><text>pa yang 'pho ba 'am/ mi 'pho ba ma yin te/ gzugs dang tshor ba dang / 'du shes dang / 'du byed rnams dang / rnam par shes pa 'pho ba yang ma yin/ mi 'pho ba yang ma yin pa gang yin pa de shes rab kyi pha rol du phyin pa'o/ /rab kyi rtsal</text></item>
<item><p>39b2</p><section>sna tshogs</section><text>gyis rnam par gnon pa gzugs ni sbyor ba 'am/ mi sbyor ba ma yin no/ /de bzhin du tshor ba dang / 'du shes dang / 'du byed rnams dang / rnam par shes pa yang sbyor ba 'am/ mi sbyor ba ma yin te/ gzugs dang / tshor ba dang / 'du shes</text></item>
<item><p>39b3</p><section>sna tshogs</section><text>dang 'du byed rnams dang / rnam par shes pa 'du ba yang ma yin/ bral ba yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs ni 'chi 'pho 'am/ skye ba ma yin no/ /de bzhin du</text></item>
<item><p>39b4</p><section>sna tshogs</section><text>tshor ba dang / 'du shes dang / 'du byed rnams dang / rnam par shes pa yang 'chi 'pho 'am/ skye ba ma yin te/ gzugs dang / tshor ba dang / 'du shes dang / 'du byed rnams dang / rnam par shes pa 'chi 'pho yang ma yin/ skye ba</text></item>
<item><p>39b5</p><section>sna tshogs</section><text>yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs ni skye ba 'am/ 'chi ba ma yin no/ /de bzhin du tshor ba dang / 'du shes dang / 'du byed rnams dang / rnam par shes pa yang</text></item>
<item><p>39b6</p><section>sna tshogs</section><text>skye ba 'am/ 'chi ba ma yin te/ gzugs dang / tshor ba dang / 'du shes dang / 'du byed rnams dang / rnam par shes pa mi skye mi 'chi ba gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs ni 'khor</text></item>
<item><p>39b7</p><section>sna tshogs</section><text>bar 'gyur ba 'am/ 'khor ba'i chos can ma yin no/ /de bzhin du tshor ba dang / 'du shes dang / 'du byed rnams dang / rnam par shes pa yang 'khor bar 'gyur ba 'am/ 'khor ba'i chos can ma yin te/ gzugs dang / tshor ba dang /</text></item>
<item><p>39b8</p><section>sna tshogs</section><text>'du shes dang / 'du byed rnams dang / rnam par shes pa 'khor bar mi 'gyur zhing 'khor ba'i chos can ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs ni zad par</text></item>
<item><p>40a1</p><section>sna tshogs</section><text>'gyur ba 'am/ zad pa'i chos can ma yin no/ /de bzhin du tshor ba dang / 'du shes dang / 'du byed rnams dang / rnam par shes pa yang zad par 'gyur ba 'am/ zad pa'i chos can ma yin te/ gzugs dang /</text></item>
<item><p>40a2</p><section>sna tshogs</section><text>tshor ba dang / 'du shes dang / 'du byed rnams dang / rnam par shes pa zad par mi 'gyur zhing zad pa'i chos nyid ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs</text></item>
<item><p>40a3</p><section>sna tshogs</section><text>ni kun 'byung ba'i chos can ma yin/ 'gog pa'i chos can ma yin no/ /de bzhin du tshor ba dang / 'du shes dang / 'du byed rnams dang / rnam par shes pa yang kun 'byung ba'i chos can ma yin/ 'gog pa'i</text></item>
<item><p>40a4</p><section>sna tshogs</section><text>chos can ma yin te/ gzugs dang / tshor ba dang / 'du shes dang / 'du byed rnams dang / rnam par shes pa kun 'byung ba'i chos nyid kyang ma yin/ 'gog pa'i chos nyid kyang ma yin pa gang yin pa de shes rab kyi pha rol</text></item>
<item><p>40a5</p><section>sna tshogs</section><text>du phyin pa'o/ /rab kyi rtsal gyis rnam par gnon pa gzugs ni skye ba'i chos can nam/ 'jig pa'i chos can ma yin no/ /de bzhin du tshor ba dang / 'du shes dang / 'du byed rnams dang / rnam par shes pa yang skye ba'i</text></item>
<item><p>40a6</p><section>sna tshogs</section><text>chos can nam/ 'jig pa'i chos can ma yin te/ gzugs dang / tshor ba dang / 'du shes dang / 'du byed rnams dang / rnam par shes pa skye ba'i chos nyid kyang ma yin/ 'jig pa'i chos nyid kyang ma yin pa gang yin pa de</text></item>
<item><p>40a7</p><section>sna tshogs</section><text>shes rab kyi pha rol du phyin pa'o/ /rab kyi rtsal gyis rnam par gnon pa gzugs ni 'gyur ba'i chos can nam/ mi 'gyur ba'i chos can ma yin no/ /de bzhin du tshor ba dang / 'du shes dang / 'du byed rnams dang / rnam par shes</text></item>
<item><p>40a8</p><section>sna tshogs</section><text>pa yang 'gyur ba'i chos can nam/ mi 'gyur ba'i chos can ma yin te/ gzugs dang / tshor ba dang / 'du shes dang / 'du byed rnams dang / rnam par shes pa 'gyur ba'i chos nyid kyang ma yin/ mi 'gyur ba'i chos nyid kyang ma yin pa</text></item>
<item><p>40b1</p><section>sna tshogs</section><text>de shes rab kyi pha rol du phyin pa'o/ /rab kyi rtsal gyis rnam par gnon pa gzugs ni rtag pa 'am/ mi rtag pa ma yin no/ /de bzhin du tshor ba dang / 'du shes dang / 'du byed rnams dang / rnam par shes pa yang rtag pa 'am/ mi rtag pa</text></item>
<item><p>40b2</p><section>sna tshogs</section><text>ma yin te/ gzugs dang / tshor ba dang / 'du shes dang / 'du byed rnams dang / rnam par shes pa rtag pa yang ma yin/ mi rtag pa yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon</text></item>
<item><p>40b3</p><section>sna tshogs</section><text>pa gzugs ni bde ba 'am/ sdug bsngal ba ma yin no/ /de bzhin du tshor ba dang / 'du shes dang / 'du byed rnams dang / rnam par shes pa yang bde ba 'am/ sdug bsngal ba ma yin te/ gzugs dang / tshor ba dang / 'du shes dang /</text></item>
<item><p>40b4</p><section>sna tshogs</section><text>'du byed rnams dang / rnam par shes pa bde ba yang ma yin/ sdug bsngal ba yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs ni sdug pa 'am/ mi sdug pa</text></item>
<item><p>40b5</p><section>sna tshogs</section><text>ma yin no/ /de bzhin du tshor ba dang / 'du shes dang / 'du byed rnams dang / rnam par shes pa yang sdug pa 'am/ mi sdug pa ma yin te/ gzugs dang / tshor ba dang / 'du shes dang / 'du byed rnams dang / rnam par</text></item>
<item><p>40b6</p><section>sna tshogs</section><text>shes pa sdug pa yang ma yin/ mi sdug pa yang ma yin pa gang yin pa de shes rab kyi pha rol du phyin pa zhes bya'o/ /rab kyi rtsal gyis rnam par gnon pa gzugs ni bdag gam/ bdag med pa ma yin no/ /de bzhin du tshor ba</text></item>
<item><p>40b7</p><section>sna tshogs</section><text>dang / 'du shes dang / 'du byed rnams dang / rnam par shes pa yang bdag gam/ bdag med pa ma yin te/ gzugs dang / tshor ba dang / 'du shes dang / 'du byed rnams dang / rnam par shes pa bdag kyang ma yin/ bdag</text></item>
<item><p>40b8</p><section>sna tshogs</section><text>med pa yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs ni 'dod chags kyi chos can nam 'dod chags dang bral ba'i chos can ma yin no/ /de bzhin du tshor ba dang /</text></item>
<item><p>41a1</p><section>sna tshogs</section><text>'du shes dang / 'du byed rnams dang / rnam par shes pa yang 'dod chags kyi chos can nam/ 'dod chags dang bral ba'i chos can ma yin te/ gzugs dang / tshor ba dang / 'du shes dang / 'du byed rnams dang / rnam par</text></item>
<item><p>41a2</p><section>sna tshogs</section><text>shes pa 'dod chags kyi chos nyid kyang ma yin/ 'dod chags dang bral ba'i chos nyid kyang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs ni zhe sdang gi chos can nam/</text></item>
<item><p>41a3</p><section>sna tshogs</section><text>zhe sdang dang bral ba'i chos can ma yin no/ /de bzhin du tshor ba dang / 'du shes dang / 'du byed rnams dang / rnam par shes pa yang zhe sdang gi chos can nam/ zhe sdang med pa'i chos can ma yin te/ gzugs dang / tshor ba dang / 'du</text></item>
<item><p>41a4</p><section>sna tshogs</section><text>shes dang / 'du byed rnams dang / rnam par shes pa zhe sdang gi chos nyid kyang ma yin/ zhe sdang med pa'i chos nyid kyang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs</text></item>
<item><p>41a5</p><section>sna tshogs</section><text>ni gti mug gi chos can nam/ gti mug med pa'i chos can ma yin no/ /de bzhin du tshor ba dang / 'du shes dang / 'du byed rnams dang / rnam par shes pa yang gti mug gi chos can nam gti mug med pa'i chos can</text></item>
<item><p>41a6</p><section>sna tshogs</section><text>ma yin te/ gzugs dang / tshor ba dang / 'du shes dang / 'du byed rnams dang / rnam par shes pa gti mug gi chos can yang ma yin/ gti mug med pa'i chos can yang ma yin pa gang yin pa de shes rab kyi pha rol du phyin</text></item>
<item><p>41a7</p><section>sna tshogs</section><text>pa'o/ /rab kyi rtsal gyis rnam par gnon pa gzugs la byed pa po 'am/ byed du 'jug pa gang yang med do/ /de bzhin du tshor ba dang / 'du shes dang / 'du byed rnams dang / rnam par shes pa la yang byed pa po 'am/ byed</text></item>
<item><p>41a8</p><section>sna tshogs</section><text>du 'jug pa gang yang med de/ gzugs dang / tshor ba dang / 'du shes dang / 'du byed rnams dang / rnam par shes pa la byed pa po yang med/ byed du 'jug pa yang med pa gang yin pa de shes rab kyi pha rol du phyin pa'o/ /rab kyi rtsal gyis rnam par</text></item>
<item><p>41b1</p><section>sna tshogs</section><text>gnon pa gzugs la slong ba po 'am/ kun nas slong ba po gang yang med do/ /de bzhin du tshor ba dang / 'du shes dang / 'du byed rnams dang / rnam par shes pa la slong ba po 'am/ kun nas slong ba po gang yang med de/ gzugs dang / tshor ba</text></item>
<item><p>41b2</p><section>sna tshogs</section><text>dang / 'du shes dang / 'du byed rnams dang / rnam par shes pa la slong ba po yang med/ kun nas slong ba po yang med pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs la shes pa 'am/</text></item>
<item><p>41b3</p><section>sna tshogs</section><text>shes par byed du 'jug pa gang yang med do/ /de bzhin du tshor ba dang / 'du shes dang / 'du byed rnams dang / rnam par shes pa la yang shes pa 'am/ shes par byed du 'jug pa gang yang med de/ gzugs dang / tshor ba dang / 'du shes dang /</text></item>
<item><p>41b4</p><section>sna tshogs</section><text>'du byed rnams dang / rnam par shes pa la shes pa yang med/ shes par byed du 'jug pa yang med pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs la tshor ba po 'am/ tshor bar byed</text></item>
<item><p>41b5</p><section>sna tshogs</section><text>du 'jug pa gang yang med do/ /de bzhin du tshor ba dang / 'du shes dang / 'du byed rnams dang / rnam par shes pa la tshor ba po 'am/ tshor bar byed du 'jug pa gang yang med de/ gzugs dang tshor ba dang / 'du shes dang / 'du byed rnams dang /</text></item>
<item><p>41b6</p><section>sna tshogs</section><text>rnam par shes pa la tshor ba po yang med/ tshor bar byed du 'jug pa yang med pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs la shes pa po 'am/ mthong ba po gang yang med do/ /de bzhin du tshor ba dang /</text></item>
<item><p>41b7</p><section>sna tshogs</section><text>'du shes dang / 'du byed rnams dang / rnam par shes pa la yang shes pa po 'am/ mthong ba po gang yang med do/ /gzugs dang / tshor ba dang 'du shes dang / 'du byed rnams dang / rnam par shes pa la shes pa po yang med/ mthong ba po yang med pa gang</text></item>
<item><p>41b8</p><section>sna tshogs</section><text>yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs la ni chad pa 'am/ rtag pa med do/ /de bzhin du tshor ba dang / 'du shes dang / 'du byed rnams dang / rnam par shes pa la yang chad pa 'am/ rtag pa med de/</text></item>
<item><p>42a1</p><section>sna tshogs</section><text>gzugs dang / tshor ba dang / 'du shes dang / 'du byed rnams dang / rnam par shes pa chad pa yang ma yin/ rtag pa yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs</text></item>
<item><p>42a2</p><section>sna tshogs</section><text>ni mtha' 'am/ mtha' med pa ma yin no/ /de bzhin du tshor ba dang 'du shes dang / 'du byed rnams dang / rnam par shes pa yang mtha' 'am/ mtha' med pa ma yin te/ gzugs dang / tshor ba dang / 'du shes dang / 'du byed rnams dang /</text></item>
<item><p>42a3</p><section>sna tshogs</section><text>rnam par shes pa mtha' yod pa yang ma yin/ mtha' med pa yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs ni lta bar song ba yang ma yin/ lta bar song ba spong ba</text></item>
<item><p>42a4</p><section>sna tshogs</section><text>yang ma yin no/ /de bzhin du tshor ba dang / 'du shes dang / 'du byed rnams dang / rnam par shes pa yang lta bar song ba yang ma yin/ lta bar song ba spong ba yang ma yin te/ gzugs dang / tshor ba dang / 'du shes dang / 'du byed rnams</text></item>
<item><p>42a5</p><section>sna tshogs</section><text>dang / rnam par shes pa lta bar song ba yang ma yin/ lta bar song ba spong ba yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs ni sred pa yang ma yin/ sred pa</text></item>
<item><p>42a6</p><section>sna tshogs</section><text>spong ba yang ma yin no/ /de bzhin du tshor ba dang / 'du shes dang / 'du byed rnams dang / rnam par shes pa yang sred pa yang ma yin/ sred pa spong ba yang ma yin te/ gzugs dang tshor ba dang / 'du shes dang 'du byed rnams dang /</text></item>
<item><p>42a7</p><section>sna tshogs</section><text>rnam par shes pa sred pa yang ma yin/ sred pa spong ba yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs ni dge ba 'am mi dge ba ma yin no/ /de bzhin du tshor ba dang / 'du shes</text></item>
<item><p>42a8</p><section>sna tshogs</section><text>dang 'du byed rnams dang / rnam par shes pa yang dge ba 'am mi dge ba ma yin te/ gzugs dang / tshor ba dang / 'du shes dang / 'du byed rnams dang / rnam par shes pa dge ba yang ma yin/ mi dge ba yang ma yin pa gang yin pa de shes rab kyi pha rol du phyin pa</text></item>
<item><p>42b1</p><section>sna tshogs</section><text>pa'o/ /rab kyi rtsal gyis rnam par gnon pa gzugs la 'gro ba 'am/ 'ong ba mi mngon no/ /de bzhin du tshor ba dang / 'du shes dang / 'du byed rnams dang / rnam par shes pa la yang 'gro ba 'am 'ong bar mi mngon te/ gzugs dang / tshor ba dang / 'du shes dang /</text></item>
<item><p>42b2</p><section>sna tshogs</section><text>'du byed rnams dang / rnam par shes pa 'ong ba 'am/ 'gro bar yang mi mngon pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs dang / tshor ba dang / 'du shes dang / 'du byed rnams dang / rnam par shes</text></item>
<item><p>42b3</p><section>sna tshogs</section><text>pa ni gnas pa 'am/ mi gnas pa ma yin te/ gzugs dang / tshor ba dang 'du shes dang / 'du byed rnams dang / rnam par shes pa gnas pa yang ma yin/ mi gnas pa yang ma yin pa gang yin pa de shes rab kyi pha rol du phyin pa'o/ /rab kyi</text></item>
<item><p>42b4</p><section>sna tshogs</section><text>rtsal gyis rnam par gnon pa gzugs dang / tshor ba dang / 'du shes dang / 'du byed rnams dang / rnam par shes pa ni tshu rol lam/ pha rol ma yin te/ gzugs dang / tshor ba dang / 'du shes dang / 'du byed rnams dang / rnam par shes pa tshu</text></item>
<item><p>42b5</p><section>sna tshogs</section><text>rol yang ma yin/ pha rol yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs dang / tshor ba dang 'du shes dang / 'du byed rnams dang / rnam par shes pa ni tshul khrims sam/</text></item>
<item><p>42b6</p><section>sna tshogs</section><text>'chal pa'i tshul khrims ma yin te/ gzugs dang / tshor ba dang / 'du shes dang / 'du byed rnams dang / rnam par shes pa tshul khrims kyang ma yin/ 'chal pa'i tshul khrims kyang ma yin pa gang yin pa de shes rab kyi pha rol du</text></item>
<item><p>42b7</p><section>sna tshogs</section><text>phyin pa'o/ /rab kyi rtsal gyis rnam par gnon pa gzugs dang / tshor ba dang / 'du shes dang / 'du byed rnams dang / rnam par shes pa ni rjes su chags pa'am/ khong khro ba ma yin te/ gzugs dang / tshor ba dang / 'du shes dang / 'du</text></item>
<item><p>42b8</p><section>sna tshogs</section><text>byed rnams dang / rnam par shes pa rjes su chags pa yang ma yin khong khro ba yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs dang / tshor ba dang / 'du shes dang / 'du byed</text></item>
<item><p>43a1</p><section>sna tshogs</section><text>rnams dang / rnam par shes pa ni sbyin par byed pa 'am/ len pa ma yin te/ gzugs dang / tshor ba dang / 'du shes dang / 'du byed rnams dang / rnam par shes pa sbyin par byed pa yang ma yin/ len pa yang ma yin pa gang yin</text></item>
<item><p>43a2</p><section>sna tshogs</section><text>pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs dang / tshor ba dang / 'du shes dang / 'du byed rnams dang / rnam par shes pa ni bzod pa 'am/ mi bzod pa ma yin te/ gzugs dang / tshor ba dang /</text></item>
<item><p>43a3</p><section>sna tshogs</section><text>'du shes dang / 'du byed rnams dang / rnam par shes pa bzod pa yang ma yin/ mi bzod pa yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs dang / tshor ba dang / 'du</text></item>
<item><p>43a4</p><section>sna tshogs</section><text>shes dang / 'du byed rnams dang / rnam par shes pa ni brtson 'grus sam/ le lo ma yin te/ gzugs dang / tshor ba dang 'du shes dang / 'du byed rnams dang / rnam par shes pa brtson 'grus kyang ma yin/ le lo yang ma yin pa gang</text></item>
<item><p>43a5</p><section>sna tshogs</section><text>yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs dang / tshor ba dang / 'du shes dang / 'du byed rnams dang / rnam par shes pa ni ting nge 'dzin kyang ma yin/ sems rnam par</text></item>
<item><p>43a6</p><section>sna tshogs</section><text>g.yengs pa yang ma yin te/ gzugs dang / tshor ba dang / 'du shes dang / 'du byed rnams dang / rnam par shes pa ni ting nge 'dzin kyang ma yin/ sems rnam par g.yengs pa yang ma yin pa gang yin pa de shes rab kyi pha rol</text></item>
<item><p>43a7</p><section>sna tshogs</section><text>du phyin pa'o/ /rab kyi rtsal gyis rnam par gnon pa gzugs dang / tshor ba dang / 'du shes dang / 'du byed rnams dang / rnam par shes pa ni shes rab 'am/ 'chal pa'i shes rab ma yin te/ gzugs dang / tshor ba dang /</text></item>
<item><p>43a8</p><section>sna tshogs</section><text>'du shes dang / 'du byed rnams dang / rnam par shes pa shes rab kyang ma yin/ 'chal pa'i shes rab kyang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs dang / tshor ba dang /</text></item>
<item><p>43b1</p><section>sna tshogs</section><text>'du shes dang / 'du byed rnams dang / rnam par shes pa ni phyin ci log gam/ phyin ci log ma yin pa yang ma yin te/ gzugs dang / tshor ba dang / 'du shes dang / 'du byed rnams dang / rnam par shes pa phyin ci log kyang ma yin/ phyin ci</text></item>
<item><p>43b2</p><section>sna tshogs</section><text>log ma yin pa yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs dang / tshor ba dang / 'du shes dang / 'du byed rnams dang / rnam par shes pa ni dran pa nye bar gzhag</text></item>
<item><p>43b3</p><section>sna tshogs</section><text>pa 'am/ dran pa nye bar gzhag pa ma yin pa yang ma yin te/ gzugs dang / tshor ba dang / 'du shes dang 'du byed rnams dang / rnam par shes pa dran pa yang ma yin/ mi dran pa yang ma yin pa gang yin pa de shes rab kyi pha</text></item>
<item><p>43b4</p><section>sna tshogs</section><text>rol du phyin pa'o/ /rab kyi rtsal gyis rnam par gnon pa gzugs dang / tshor ba dang / 'du shes dang / 'du byed rnams dang / rnam par shes pa ni yang dag pa'i spong ba 'am/ yang dag pa'i spong ba ma yin pa yang ma yin te/ gzugs</text></item>
<item><p>43b5</p><section>sna tshogs</section><text>dang / tshor ba dang / 'du shes dang / 'du byed rnams dang / rnam par shes pa yang dag pa'i spong ba yang ma yin/ yang dag pa'i spong ba ma yin pa yang ma yin pa gang yin pa de shes rab kyi pha rol du phyin pa'o/ /rab kyi</text></item>
<item><p>43b6</p><section>sna tshogs</section><text>rtsal gyis rnam par gnon pa gzugs dang / tshor ba dang / 'du shes dang / 'du byed rnams dang / rnam par shes pa ni rdzu 'phrul gyi rkang pa 'am/ tshad med pa ma yin te/ gzugs dang / tshor ba dang / 'du shes dang /</text></item>
<item><p>43b7</p><section>sna tshogs</section><text>'du byed rnams dang / rnam par shes pa rdzu 'phrul gyi rkang pa yang ma yin/ tshad med pa yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs dang / tshor ba dang /</text></item>
<item><p>43b8</p><section>sna tshogs</section><text>'du shes dang 'du byed rnams dang / rnam par shes pa ni dbang po dang / stobs dang / byang chub kyi yan lag dang lam ma yin te/ gzugs dang / tshor ba dang / 'du shes dang / 'du byed rnams dang / rnam par shes pa dbang po dang /</text></item>
<item><p>44a1</p><section>sna tshogs</section><text>stobs dang / byang chub kyi yan lag dang / lam ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs dang / tshor ba dang / 'du shes dang / 'du byed rnams dang rnam par shes</text></item>
<item><p>44a2</p><section>sna tshogs</section><text>pa ni rig pa 'am/ rnam par grol ba ma yin te/ gzugs dang / tshor ba dang / 'du shes dang / 'du byed rnams dang / rnam par shes pa rig pa yang ma yin/ rnam par grol ba yang ma yin pa gang yin pa de shes rab kyi pha rol du phyin pa'o/ /</text></item>
<item><p>44a3</p><section>sna tshogs</section><text>rab kyi rtsal gyis rnam par gnon pa gzugs dang / tshor ba dang / 'du shes dang / 'du byed rnams dang / rnam par shes pa ni bsam gtan dang / rnam par thar pa dang / ting nge 'dzin dang / snyoms par 'jug pa yang ma yin/ mngon</text></item>
<item><p>44a4</p><section>sna tshogs</section><text>par shes pa yang ma yin/ mngon par shes pa ma yin pa yang ma yin te/ gzugs dang tshor ba dang / 'du shes dang / 'du byed rnams dang / rnam par shes pa bsam gtan dang / rnam par thar pa dang / ting nge 'dzin dang / snyoms par</text></item>
<item><p>44a5</p><section>sna tshogs</section><text>'jug pa yang ma yin/ mngon par shes pa 'ang ma yin/ mngon par mi shes pa yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa/ gzugs dang / tshor ba dang / 'du shes dang /</text></item>
<item><p>44a6</p><section>sna tshogs</section><text>'du byed rnams dang / rnam par shes pa ni stong pa nyid dam/ mtshan ma med pa 'am/ smon pa med pa ma yin te/ gzugs dang / tshor ba dang / 'du shes dang / 'du byed rnams dang / rnam par shes pa stong pa nyid kyang ma yin/ mtshan ma</text></item>
<item><p>44a7</p><section>sna tshogs</section><text>med pa yang ma yin/ smon pa med pa yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs dang / tshor ba dang / 'du shes dang / 'du byed rnams dang / rnam par shes pa ni 'dus byas sam/</text></item>
<item><p>44a8</p><section>sna tshogs</section><text>'dus ma byas ma yin te/ gzugs dang / tshor ba dang / 'du shes dang / 'du byed rnams dang / rnam par shes pa 'dus byas kyang ma yin 'dus ma byas kyang ma yin pa gang yin pa de shes rab kyi pha rol du phyin pa'o/ /rab kyi rtsal gyis</text></item>
<item><p>44b1</p><section>sna tshogs</section><text>rnam par gnon pa gzugs dang / tshor ba dang / 'du shes dang / 'du byed rnams dang / rnam par shes pa ni 'du ba 'am mi 'du ba ma yin te/ gzugs dang / tshor ba dang / 'du shes dang / 'du byed rnams dang / rnam par shes pa 'du ba yang</text></item>
<item><p>44b2</p><section>sna tshogs</section><text>ma yin/ mi 'du ba yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs dang / tshor ba dang / 'du shes dang / 'du byed rnams dang / rnam par shes pa ni shes pa 'am/ mi shes pa ma</text></item>
<item><p>44b3</p><section>sna tshogs</section><text>yin te/ gzugs dang / tshor ba dang / 'du shes dang / 'du byed rnams dang / rnam par shes pa shes pa yang ma yin/ mi shes pa yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs dang /</text></item>
<item><p>44b4</p><section>sna tshogs</section><text>tshor ba dang / 'du shes dang / 'du byed rnams dang / rnam par shes pa ni rlom sems sam/ g.yo ba 'am/ sbros pa ma mchis te/ gzugs dang / tshor ba dang / 'du shes dang / 'du byed rnams dang / rnam par shes pa rlom sems ma yin/</text></item>
<item><p>44b5</p><section>sna tshogs</section><text>g.yo ba ma yin/ spros pa med pa ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gzugs dang / tshor ba dang / 'du shes dang / 'du byed rnams dang / rnam par shes pa ni 'du shes ma</text></item>
<item><p>44b6</p><section>sna tshogs</section><text>yin te/ 'du shes ma yin pa yang ma yin te/ gzugs dang / tshor ba dang / 'du shes dang / 'du byed rnams dang / rnam par shes pa 'du shes ma yin/ 'du shes ma yin pa yang ma yin pa gang yin pa de shes rab</text></item>
<item><p>44b7</p><section>sna tshogs</section><text>kyi pha rol du phyin pa'o/ /rab kyi rtsal gyis rnam par gnon pa gzugs dang / tshor ba dang / 'du shes dang / 'du byed rnams dang / rnam par shes pa ni nye bar zhi ba yang ma yin/ nye bar ma zhi ba yang ma yin te/</text></item>
<item><p>44b8</p><section>sna tshogs</section><text>gzugs dang / tshor ba dang / 'du shes dang / 'du byed rnams dang / rnam par shes pa nye bar zhi ba yang ma yin/ nye bar ma zhi ba yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon</text></item>
<item><p>45a1</p><section>sna tshogs</section><text>pa gzugs dang / tshor ba dang / 'du shes dang / 'du byed rnams dang / rnam par shes pa ni ldog pa yang ma yin/ mi ldog pa yang ma yin te/ gzugs dang / tshor ba dang / 'du shes dang / 'du byed rnams dang /</text></item>
<item><p>45a2</p><section>sna tshogs</section><text>rnam par shes pa ldog pa yang ma yin mi ldog pa yang ma yin pa gang yin pa de shes rab kyi pha rol du phyin pa'o/ /rab kyi rtsal gyis rnam par gnon pa gang phung po lnga po dag mngon du 'grub par gtogs pa bstan pa de shes rab kyi pha rol</text></item>
<item><p>45a3</p><section>sna tshogs</section><text>du phyin pa ma yin gyi/ gang phung po lnga po dag mngon du 'grub par gtogs pa bstan pa'i de bzhin nyid dang / ma nor ba de bzhin nyid dang / gzhan ma yin pa de bzhin nyid dang / ji lta ba bzhin gyi de bzhin nyid de shes rab kyi pha rol du phyin</text></item>
<item><p>45a4</p><section>sna tshogs</section><text>pa'o/ /rab kyi rtsal gyis rnam par gnon pa gang khams dang / skye mched dang / rten cing 'brel bar 'byung ba mngon du 'grub par gtogs pa bstan pa de shes rab kyi pha rol du phyin pa ma yin gyi gang khams dang / skye mched dang /</text></item>
<item><p>45a5</p><section>sna tshogs</section><text>rten cing 'brel bar 'byung ba mngon du 'grub par gtogs pa bstan pa'i de bzhin nyid dang / ma nor ba de bzhin nyid dang / gzhan ma yin pa de bzhin nyid dang / ji lta ba bzhin gyi de bzhin nyid de shes rab kyi pha rol du phyin pa'o/ /</text></item>
<item><p>45a6</p><section>sna tshogs</section><text>rab kyi rtsal gyis rnam par gnon pa gang phyin ci log dang / sgrib pa mngon du 'grub par gtogs pa/ bstan pa de shes rab kyi pha rol du phyin pa ma yin gyi gang phyin ci log dang / sgrib pa mngon du 'grub par gtogs</text></item>
<item><p>45a7</p><section>sna tshogs</section><text>pa bstan pa'i de bzhin nyid dang / ma nor ba de bzhin nyid dang / gzhan ma yin pa de bzhin nyid dang / ji lta ba bzhin gyi de bzhin nyid de shes rab kyi pha rol du phyin pa'o/ /rab kyi rtsal gyis rnam par gnon pa gang sred</text></item>
<item><p>45a8</p><section>sna tshogs</section><text>par spyod pa sum bcu rtsa drug mngon du 'grub par gtogs pa bstan pa de shes rab kyi pha rol du phyin pa ma yin gyi gang sred par spyod pa sum bcu drug mngon du gtogs pa bstan pa'i de bzhin nyid dang / ma nor ba de bzhin nyid dang /</text></item>
<item><p>45b1</p><section>sna tshogs</section><text>gzhan ma yin pa de bzhin nyid dang / ji lta ba bzhin gyi de bzhin nyid de shes rab kyi pha rol du phyin pa'o/ /rab kyi rtsal gyis rnam par gnon pa gang lta bar gyur pa drug bcu rtsa gnyis mngon du 'grub par gtogs pa bstan pa de</text></item>
<item><p>45b2</p><section>sna tshogs</section><text>shes rab kyi pha rol du phyin pa ma yin gyi gang lta bar gyur pa drug bcu rtsa gnyis mngon du 'grub par gtogs pa bstan pa'i de bzhin nyid dang / ma nor ba de bzhin nyid dang / gzhan ma yin pa de bzhin nyid dang / ji lta ba bzhin</text></item>
<item><p>45b3</p><section>sna tshogs</section><text>gyi de bzhin nyid de shes rab kyi pha rol du phyin pa'o/ /rab kyi rtsal gyis rnam par gnon pa gang bsam gtan dang / rnam par thar pa dang / ting nge 'dzin dang / snyoms par 'jug pa bstan pa de shes rab kyi pha rol du phyin pa ma yin gyi gang</text></item>
<item><p>45b4</p><section>sna tshogs</section><text>bsam gtan dang / rnam par thar pa dang / ting nge 'dzin dang / snyoms par 'jug pa bstan pa'i de bzhin nyid dang / ma nor ba de bzhin nyid dang / gzhan ma yin pa de bzhin nyid dang / ji lta ba bzhin gyi de bzhin nyid de shes rab kyi</text></item>
<item><p>45b5</p><section>sna tshogs</section><text>pha rol du phyin pa'o/ /rab kyi rtsal gyis rnam par gnon pa gang mngon par shes pa lnga po dag bstan pa de shes rab kyi pha rol du phyin pa ma yin gyi gang mngon par shes pa lnga bstan pa'i de bzhin nyid dang / ma nor ba de</text></item>
<item><p>45b6</p><section>sna tshogs</section><text>bzhin nyid dang / gzhan ma yin pa de bzhin nyid dang / ji lta ba bzhin gyi de bzhin nyid de shes rab kyi pha rol du phyin pa'o/ /rab kyi rtsal gyis rnam par gnon pa gang 'dus byas su gtogs pa/ 'jig rten gyi dge ba dang /</text></item>
<item><p>45b7</p><section>sna tshogs</section><text>mi dge ba'i chos thams cad mngon du 'grub par gtogs pa bstan pa de shes rab kyi pha rol du phyin pa ma yin gyi gang de dag gi de bzhin nyid dang / ma nor ba de bzhin nyid dang / gzhan ma yin pa de bzhin nyid dang /</text></item>
<item><p>45b8</p><section>sna tshogs</section><text>ji lta ba bzhin gyi de bzhin nyid de shes rab kyi pha rol du phyin pa'o/ /rab kyi rtsal gyis rnam par gnon pa gang dran pa nye bar gzhag pa dang / yang dag pa'i spong ba dang / rdzu 'phrul gyi rkang pa dang / dbang po dang stobs dang /</text></item>
<item><p>46a1</p><section>sna tshogs</section><text>byang chub kyi yan lag dang / lam mngon du 'grub par gtogs pa bstan pa de shes rab kyi pha rol du phyin pa ma yin gyi gang dran pa nye bar gzhag pa dang / yang dag pa'i spong ba dang / rdzu 'phrul gyi rkang pa dang /</text></item>
<item><p>46a2</p><section>sna tshogs</section><text>dbang po dang / stobs dang / byang chub kyi yan lag dang / lam mngon du 'grub par gtogs pa bstan pa'i de bzhin nyid dang / ma nor ba de bzhin nyid dang / gzhan ma yin pa de bzhin nyid dang / ji lta ba bzhin gyi de</text></item>
<item><p>46a3</p><section>sna tshogs</section><text>bzhin nyid de shes rab kyi pha rol du phyin pa'o/ /rab kyi rtsal gyis rnam par gnon pa gang 'phags pa'i bden pa bzhi bstan pa de shes rab kyi pha rol du phyin pa ma yin gyi gang 'phags pa'i bden pa bzhi bstan pa'i de</text></item>
<item><p>46a4</p><section>sna tshogs</section><text>bzhin nyid dang / ma nor ba de bzhin nyid dang / gzhan ma yin pa de bzhin nyid dang / ji lta ba bzhin gyi de bzhin nyid de shes rab kyi pha rol du phyin pa'o/ /rab kyi rtsal gyis rnam par gnon pa gang tshul khrims dang / ting nge</text></item>
<item><p>46a5</p><section>sna tshogs</section><text>'dzin dang / shes rab dang / rnam par grol ba dang / rnam par grol ba'i ye shes mthong ba rnam par dag pa bstan pa de shes rab kyi pha rol du phyin pa ma yin gyi gang tshul khrims dang / ting nge 'dzin dang / shes rab dang /</text></item>
<item><p>46a6</p><section>sna tshogs</section><text>rnam par grol ba dang / rnam par grol ba'i ye shes mthong ba rnam par dag pa bstan pa'i de bzhin nyid dang / ma nor ba de bzhin nyid dang / gzhan ma yin pa de bzhin nyid dang / ji lta ba bzhin gyi de bzhin nyid de shes rab</text></item>
<item><p>46a7</p><section>sna tshogs</section><text>kyi pha rol du phyin pa'o/ /rab kyi rtsal gyis rnam par gnon pa gang 'dus ma byas su gtogs pa/ 'jig rten las 'das pa/ mi gnas pa/ zag pa med pa'i chos rnams bstan pa de shes rab kyi pha rol du phyin pa ma yin</text></item>
<item><p>46a8</p><section>sna tshogs</section><text>gyi gang 'dus ma byas su gtogs pa/ 'jig rten las 'das pa mi gnas pa/ zag pa med pa'i chos rnams bstan pa'i de bzhin nyid dang / ma nor ba de bzhin nyid dang / gzhan ma yin pa de bzhin nyid dang / ji lta ba bzhin gyi de bzhin</text></item>
<item><p>46b1</p><section>sna tshogs</section><text>nyid de shes rab kyi pha rol du phyin pa'o/ /rab kyi rtsal gyis rnam par gnon pa gang stong pa nyid dang / mtshan ma med pa dang / smon pa med pa dang / mi skye ba dang / mngon par 'dus ma byas pa'i chos bstan pa de shes rab kyi pha rol</text></item>
<item><p>46b2</p><section>sna tshogs</section><text>du phyin pa ma yin gyi gang stong pa nyid dang / mtshan ma med pa dang / smon pa med pa dang / mi skye ba dang / mngon par 'dus ma byas pa'i chos bstan pa'i de bzhin nyid dang / ma nor ba de bzhin nyid dang / gzhan ma yin pa de bzhin nyid</text></item>
<item><p>46b3</p><section>sna tshogs</section><text>dang / ji lta ba bzhin gyi de bzhin nyid de shes rab kyi pha rol du phyin pa'o/ /rab kyi rtsal gyis rnam par gnon pa gang rig pa dang / rnam par grol ba dang / 'dod chags dang bral ba dang / 'gog pa dang / mya ngan las 'das pa</text></item>
<item><p>46b4</p><section>sna tshogs</section><text>bstan pa de shes rab kyi pha rol du phyin pa ma yin gyi gang rig pa dang / rnam par grol ba dang / 'dod chags dang bral ba dang / 'gog pa dang / mya ngan las 'das pa bstan pa'i de bzhin nyid dang / ma nor ba de bzhin nyid dang / gzhan</text></item>
<item><p>46b5</p><section>sna tshogs</section><text>ma yin pa de bzhin nyid dang / ji lta ba bzhin gyi de bzhin nyid de shes rab kyi pha rol du phyin pa'o/ /rab kyi rtsal gyis rnam par gnon pa de ci'i phyir zhe na/ gzugs su gtogs pa shes rab kyi pha rol du phyin pa ma yin/</text></item>
<item><p>46b6</p><section>sna tshogs</section><text>de bzhin du tshor ba dang / 'du shes dang / 'du byed rnams dang / rnam par shes par gtogs pa yang shes rab kyi pha rol du phyin pa ma yin/ sa dang / chu dang me dang / rlung dang / nam mkhar gtogs pa yang shes rab kyi pha rol du</text></item>
<item><p>46b7</p><section>sna tshogs</section><text>phyin pa ma yin/ 'dod pa'i khams dang / gzugs kyi khams dang / gzugs med pa'i khams su gtogs pa yang shes rab kyi pha rol du phyin pa ma yin/ 'dus byas dang / 'dus ma byas su gtogs pa yang shes rab kyi pha</text></item>
<item><p>46b8</p><section>sna tshogs</section><text>rol du phyin pa ma yin/ 'jig rten pa dang / 'jig rten las 'das pa dang / zag pa dang bcas pa dang / zag pa med pa'i chos su gtogs pa yang shes rab kyi pha rol du phyin pa ma yin/ dge ba dang mi dge ba'i chos su gtogs pa yang shes</text></item>
<item><p>47a1</p><section>sna tshogs</section><text>rab kyi pha rol du phyin pa ma yin/ sems can gyi khams su gtogs pa yang shes rab kyi pha rol du phyin pa ma yin zhing / chos de dag las rnam par grol ba yang shes rab kyi pha rol du phyin pa ma yin</text></item>
<item><p>47a2</p><section>sna tshogs</section><text>pa'i phyir ro/ /rab kyi rtsal gyis rnam par gnon pa shes rab kyi pha rol du phyin pa ni/ chos gang du yang gtogs pa yang ma yin/ mi gtogs pa yang ma yin te/ gang gtogs pa dang / gang mi gtogs pa'i</text></item>
<item><p>47a3</p><section>sna tshogs</section><text>chos rnams kyi de bzhin nyid dang / ma nor ba de bzhin nyid dang / gzhan ma yin pa de bzhin nyid dang / ji lta ba bzhin gyi de bzhin nyid de shes rab kyi pha rol du phyin pa'o/ /rab kyi rtsal gyis rnam par gnon pa de</text></item>
<item><p>47a4</p><section>sna tshogs</section><text>bzhin nyid ces bya ba de gang gi tshig bla dgas yin zhe na/ rab kyi rtsal gyis rnam par gnon pa ji ltar byis pa so so'i skye bo rnams kyis dmigs pa'i chos rnams kyis dmigs pa'i chos de dag ni de bzhin du ma yin</text></item>
<item><p>47a5</p><section>sna tshogs</section><text>zhing gzhan du 'ang ma yin la/ ji ltar chos rnams de bzhin gshegs pa dang / de bzhin gshegs pa'i nyan thos dang / byang chub sems dpas mthong ba'i chos de lta bu ni de bzhin nyid ma nor ba de bzhin nyid/ gzhan</text></item>
<item><p>47a6</p><section>sna tshogs</section><text>ma yin pa de bzhin nyid de de'i phyir de bzhin nyid ces bya'o/ /rab kyi rtsal gyis rnam par gnon pa 'di ni byang chub sems dpa' sems dpa' chen po rnams kyi shes rab kyi pha rol du phyin pa bstan pa'o/ /rab kyi rtsal gyis</text></item>
<item><p>47a7</p><section>sna tshogs</section><text>rnam par gnon pa shes rab kyi pha rol du phyin pa 'di ni chos gang 'bri ba'i phyir ram/ 'phel ba'i phyir nye bar gnas pa ma yin no/ /chos gang 'du ba'i phyir ram/ 'bral ba'i phyir ram/ bri ba'i phyir ram/ gang</text></item>
<item><p>47a8</p><section>sna tshogs</section><text>ba'i phyir ram/ stsogs pa'i phyir ram/ mi stsogs pa'i phyir ram/ 'pho ba'i phyir ram/ mi 'pho ba'i phyir ram/ skye ba'i phyir ram/ 'gog pa'i phyir ram/ kun nas nyon mongs pa'i phyir ram/ rnam</text></item>
<item><p>47b1</p><section>sna tshogs</section><text>par byang ba'i phyir ram/ 'jug pa'i phyir ram/ ldog pa'i phyir ram/ kun 'byung ba'i phyir ram/ nub pa'i phyir ram/ mtshan nyid kyi phyir ram/ mnyam pa'i phyir ram/ mi mnyam pa'i phyir ram/ kun rdzob kyi phyir ram/ don dam pa'i phyir ram/</text></item>
<item><p>47b2</p><section>sna tshogs</section><text>bde ba'i phyir ram/ sdug bsngal gyi phyir ram/ rtag pa'i phyir ram/ mi rtag pa'i phyir ram/ sdug pa'i phyir ram/ mi sdug pa'i phyir ram/ bdag gi phyir ram/ bdag med pa'i phyir ram/ bden pa'i phyir ram/ brdzun pa'i phyir ram/ byed pa</text></item>
<item><p>47b3</p><section>sna tshogs</section><text>po'i phyir ram/ byed pa po med pa'i phyir ram/ 'byung ba'i phyir ram/ mi 'byung ba'i phyir ram/ ngo bo nyid kyi phyir ram/ ngo bo nyid med pa'i phyir ram/ 'chi 'pho ba'i phyir ram/ skye ba'i phyir ram/ skyes pa'i phyir ram/ mngon par 'grub pa'i phyir</text></item>
<item><p>47b4</p><section>sna tshogs</section><text>ram/ skye ba'i phyir ram/ skye ba kun 'byung ba'i phyir ram/ tshogs pa'i phyir ram/ ma tshogs pa'i phyir ram/ 'dod chags dang bcas pa'i phyir ram/ 'dod chags dang bral ba'i phyir ram/ zhe sdang dang bcas pa'i phyir ram/ zhe sdang dang bral ba'i</text></item>
<item><p>47b5</p><section>sna tshogs</section><text>phyir ram/ gti mug dang bcas pa'i phyir ram/ gti mug dang bral ba'i phyir ram/ phyin ci log gi phyir ram/ phyin ci log ma yin pa'i phyir ram/ dmigs pa'i phyir ram/ dmigs pa med pa'i phyir ram/ zad pa'i phyir ram/</text></item>
<item><p>47b6</p><section>sna tshogs</section><text>mi zad pa'i phyir ram/ shes pa'i phyir ram/ mi shes pa'i phyir ram/ mtho ba'i phyir ram/ dma' ba'i phyir ram/ phan pa'i phyir ram/ mi phan pa'i phyir ram/ 'gro ba'i phyir ram/ mi 'gro ba'i phyir ram/ yod pa'i</text></item>
<item><p>47b7</p><section>sna tshogs</section><text>phyir ram/ med pa'i phyir ram/ rjes su chags pa'i phyir ram/ khong khro ba'i phyir ram/ snang ba'i phyir ram/ mun pa'i phyir ram/ le lo'i phyir ram/ brtson 'grus brtsam pa'i phyir ram/ stong pa nyid kyi phyir ram/</text></item>
<item><p>47b8</p><section>sna tshogs</section><text>stong pa nyid ma yin pa'i phyir ram/ mtshan ma'i phyir ram/ mtshan ma med pa'i phyir ram/ smon pa'i phyir ram/ smon pa med pa'i phyir ram/ mngon par 'du byed pa'i phyir ram/ mngon par 'du mi byed pa'i phyir ram/ nub</text></item>
<item><p>48a1</p><section>sna tshogs</section><text>pa'i phyir ram/ nub pa ma yin pa'i phyir ram/ rig pa'i phyir ram/ rnam par grol ba'i phyir ram/ zhi ba'i phyir ram/ nye bar ma zhi ba'i phyir ram/ 'grub pa'i phyir ram/ mi 'grub pa'i phyir ram/ tshul bzhin gyi phyir</text></item>
<item><p>48a2</p><section>sna tshogs</section><text>ram/ tshul bzhin ma yin pa'i phyir ram/ yongs su shes pa'i phyir ram/ yongs su mi shes pa'i phyir ram/ nges par 'byung ba'i phyir ram/ nges par 'byung ba ma yin pa'i phyir ram/ 'dul ba'i phyir ram/ 'dul ba ma</text></item>
<item><p>48a3</p><section>sna tshogs</section><text>yin pa'i phyir ram/ tshul khrims kyi phyir ram/ 'chal pa'i tshul khrims kyi phyir ram/ rnam par g.yeng ba'i phyir ram/ rnam par g.yeng ba ma yin pa'i phyir ram/ shes rab kyi phyir ram/ 'chal pa'i shes rab kyi phyir</text></item>
<item><p>48a4</p><section>sna tshogs</section><text>ram/ rnam par shes pa'i phyir ram/ rnam par shes pa ma yin pa'i phyir ram/ gnas pa'i phyir ram/ mi gnas pa'i phyir ram/ skal pa mnyam pa'i phyir ram/ skal pa mi mnyam pa'i phyir ram/</text></item>
<item><p>48a5</p><section>sna tshogs</section><text>'byung ba'i phyir ram/ 'jig pa'i phyir ram/ thob pa'i phyir ram/ ma thob pa'i phyir ram/ mngon par rtogs pa'i phyir ram/ mngon par rtogs pa ma yin pa'i phyir ram/ mngon sum du bya ba'i phyir ram/ mngon sum du bya ba ma</text></item>
<item><p>48a6</p><section>sna tshogs</section><text>yin pa'i phyir ram/ rab tu rtogs pa'i phyir ram/ rab tu ma rtogs pa'i phyir nye bar gnas pa ma yin no/ /de bzhin nyid kyi le'u ste gsum pa'o// // bam po gsum pa/ rab kyi rtsal gyis rnam par gnon pa 'di lta ste/ dper</text></item>
<item><p>48a7</p><section>sna tshogs</section><text>na skyes bu rmi lam rmis pas rmi lam gyi rang bzhin bshad pa ston kyang / rmi lam gyi rang bzhin bstan pa med do/ /de ci'i phyir zhe na/ rmi lam nyid kyang med na rmi lam gyi rang bzhin bstan pa lta ga la yod/ rab kyi rtsal gyis rnam par</text></item>
<item><p>48a8</p><section>sna tshogs</section><text>gnon pa de bzhin du shes rab kyi pha rol du phyin pa'i rang bzhin ston kyang / shes rab kyi pha rol du phyin pa'i rang bzhin gang yang med do/ /rab kyi rtsal gyis rnam par gnon pa 'di lta ste/ dper na rmi lam ni chos gang</text></item>
<item><p>48b1</p><section>sna tshogs</section><text>bstan par yang nye bar gnas pa ma yin no/ /de bzhin du shes rab kyi pha rol du phyin pa yang chos gang bstan par yang nye bar gnas pa ma yin no/ /rab kyi rtsal gyis rnam par gnon pa 'di lta ste/ dper na sgyu ma mthong ba'i skyes bu sgyu ma'i</text></item>
<item><p>48b2</p><section>sna tshogs</section><text>rang bzhin bshad pa ston kyang sgyu ma'i rang bzhin gang yang med na/ sgyu ma'i rang bzhin bstan pa'i ngo bo nyid lta ga la yod/ de bzhin du shes rab kyi pha rol du phyin pa ston kyang shes rab kyi pha rol du phyin pa'i rang bzhin bstan pa gang yang med do/ /</text></item>
<item><p>48b3</p><section>sna tshogs</section><text>rab kyi rtsal gyis rnam par gnon pa 'di lta ste/ dper na sgyu ma ni chos gang mngon par 'grub pa'i phyir yang nye bar gnas pa ma yin no/ /de bzhin du shes rab kyi pha rol du phyin pa yang chos gang mngon par 'grub pa'i phyir yang</text></item>
<item><p>48b4</p><section>sna tshogs</section><text>nye bar gnas pa ma yin no/ /rab kyi rtsal gyis rnam par gnon pa 'di lta ste/ dper na mig yor mthong ba'i skyes bu mig yor gyi rang bzhin ston kyang mig yor gyi rang bzhin gang yang med na/ mig yor gyi rang bzhin</text></item>
<item><p>48b5</p><section>sna tshogs</section><text>bstan pa lta ga la yod/ rab kyi rtsal gyis rnam par gnon pa de bzhin du shes rab kyi pha rol du phyin pa ston kyang shes rab kyi pha rol du phyin pa'i rang bzhin gang yang med na shes rab kyi pha rol du phyin pa'i rang</text></item>
<item><p>48b6</p><section>sna tshogs</section><text>bzhin bstan pa lta ga la yod/ rab kyi rtsal gyis rnam par gnon pa 'di lta ste/ dper na mig yor ni chos gang bstan par yang nye bar gnas pa ma yin no/ /de bzhin du shes rab kyi pha rol du phyin</text></item>
<item><p>48b7</p><section>sna tshogs</section><text>pa yang chos gang bstan par yang nye bar gnas pa ma yin no/ /rab kyi rtsal gyis rnam par gnon pa 'di lta ste/ dper na smig rgyu mthong ba'i skyes bu smig rgyu bshad pa ston kyang smig rgyu bstan pa gang yang med na</text></item>
<item><p>48b8</p><section>sna tshogs</section><text>smig rgyu bstan pa'i rang bzhin lta ga la yod/ rab kyi rtsal gyis rnam par gnon pa/ de bzhin du shes rab kyi pha rol du phyin pa ston kyang shes rab kyi pha rol du phyin pa'i rang bzhin bstan pa gang yang med do/ /rab kyi rtsal gyis</text></item>
<item><p>49a1</p><section>sna tshogs</section><text>rnam par gnon pa 'di lta ste/ dper na smig rgyu ni chos gang bstan par yang nye bar gnas pa ma yin no/ /de bzhin du shes rab kyi pha rol du phyin pa yang chos gang bstan par yang nye bar gnas pa ma yin no/ /rab kyi</text></item>
<item><p>49a2</p><section>sna tshogs</section><text>rtsal gyis rnam par gnon pa 'di lta ste/ dper na brag cha'i spyod yul la gnas pa'i skyes bus/ brag cha'i sgra thos kyi de ni mi mthong ste/ nam bdag gis sgra phyung ba de'i tshe sgra thos so/ /de bzhin du shes rab kyi pha rol</text></item>
<item><p>49a3</p><section>sna tshogs</section><text>du phyin pa bstan pa'i tshig thos par 'gyur yang chos gang bstan pa thos par 'gyur ba med de/ gzhan du na nam mngon par bshad pa de'i tshe kun shes shing thos pa'i lam du 'gyur ro/ /rab kyi rtsal gyis rnam par gnon</text></item>
<item><p>49a4</p><section>sna tshogs</section><text>pa 'di lta ste/ dper na lbu ba rdos pa mthong ba'i skyes bu lbu ba rdos pa'i rang bzhin ston kyang lbu ba rdos pa'i rang bzhin nang dang phyi nas kyang mi dmigs na de bstan pa'i rang bzhin dmigs par lta ga la 'gyur/ rab kyi rtsal gyis rnam par</text></item>
<item><p>49a5</p><section>sna tshogs</section><text>gnon pa de bzhin du shes rab kyi pha rol du phyin pa ston kyang shes rab kyi pha rol du phyin pa'i rang bzhin yang mi dmigs so/ /rab kyi rtsal gyis rnam par gnon pa 'di lta ste/ dper na lbu ba rdos pa de ni chos gang mngon par 'grub pa'i</text></item>
<item><p>49a6</p><section>sna tshogs</section><text>rang bzhin du yang nye bar mi 'gro'o/ /rab kyi rtsal gyis rnam par gnon pa de bzhin du shes rab kyi pha rol du phyin pa yang chos gang mngon par 'grub pa'i rang bzhin du yang nye bar mi 'gro'o/ /rab kyi rtsal gyis rnam par</text></item>
<item><p>49a7</p><section>sna tshogs</section><text>gnon pa 'di lta ste/ dper na chu'i chu bur mthong ba'i skyes bu chu'i chu bur gyi rang bzhin ston kyang / chu'i chu bur gyi rang bzhin yang med na chu'i chu bur gyi rang bzhin bstan pa lta ga la yod/ rab kyi rtsal gyis rnam par</text></item>
<item><p>49a8</p><section>sna tshogs</section><text>gnon pa de bzhin du shes rab kyi pha rol du phyin pa ston kyang shes rab kyi pha rol du phyin pa'i rang bzhin med do/ /rab kyi rtsal gyis rnam par gnon pa 'di lta ste/ dper na chu'i chu bur ni chos gang mngon par 'grub pa 'byung bar nye bar</text></item>
<item><p>49b1</p><section>sna tshogs</section><text>gnas pa ma yin no/ /rab kyi rtsal gyis rnam par gnon pa de bzhin du shes rab kyi pha rol du phyin pa yang chos gang mngon par 'grub pa 'byung bar nye bar gnas pa ma yin no/ /rab kyi rtsal gyis rnam par gnon pa 'di lta ste/ dper na skyes</text></item>
<item><p>49b2</p><section>sna tshogs</section><text>bus chu shing gi snying po kun du btsal kyang mi rnyed mod kyi 'on kyang de'i mdab ma rnams kyis dgos pa byed do/ /rab kyi rtsal gyis rnam par gnon pa de bzhin du shes rab kyi pha rol du phyin pa yang snying po med mod kyi/ shes rab kyi pha rol du phyin</text></item>
<item><p>49b3</p><section>sna tshogs</section><text>pas dgos pa byed do/ /rab kyi rtsal gyis rnam par gnon pa 'di lta ste/ dper na skyes bu nam mkha' ston par tha snyad 'dogs kyang nam mkha' la ni bstan pa ci yang med do/ /rab kyi rtsal gyis rnam par gnon pa de bzhin du shes</text></item>
<item><p>49b4</p><section>sna tshogs</section><text>rab kyi pha rol du phyin pa zhes tha snyad 'dogs kyang chos gang yang bstan par yang tha snyad gdags par bya ba med do/ /rab kyi rtsal gyis rnam par gnon pa 'di lta ste/ dper na nam mkha' zhes tha snyad 'dogs kyang chos gang</text></item>
<item><p>49b5</p><section>sna tshogs</section><text>bstan par yang yongs su 'grub cing tha snyad gdags pa med do/ /rab kyi rtsal gyis rnam par gnon pa de bzhin du shes rab kyi pha rol du phyin pa zhes tha snyad 'dogs kyang tshig gang bstan par yang tha snyad du gdags pa med do/ /</text></item>
<item><p>49b6</p><section>sna tshogs</section><text>rab kyi rtsal gyis rnam par gnon pa 'di lta ste/ dper na grib ma dang nyin logs shes tha snyad du 'dogs kyang de gnyis ni chos gang yongs su ma grub pa'i phyir yang nye bar mi gnas la snang ba yang mngon no/ /rab kyi rtsal</text></item>
<item><p>49b7</p><section>sna tshogs</section><text>gyis rnam par gnon pa de bzhin du shes rab kyi pha rol du phyin pa zhes tha snyad 'dogs pa'i tshig tu 'gro yang chos gang bstan par yang tha snyad kyi tshig tu yang mi 'gro la/ chos rnams snang bar yang byed do/ /rab kyi rtsal</text></item>
<item><p>49b8</p><section>sna tshogs</section><text>gyis rnam par gnon pa 'di lta ste/ dper na nor bu rin po che sbyangs pa ni snang ba chen por nye bar gnas par gyur kyang snang ba de nang ngam/ phyi rol na yang med do/ /rab kyi rtsal gyis rnam par gnon pa de bzhin</text></item>
<item><p>50a1</p><section>sna tshogs</section><text>du shes rab kyi pha rol du phyin pa snang ba'i bya ba chen pos nye bar gnas kyang snang ba de ni nang ngam/ phyi rol du mthong bar nye bar mi 'gro'o/ /rab kyi rtsal gyis rnam par gnon pa 'di lta ste/ dper na yungs</text></item>
<item><p>50a2</p><section>sna tshogs</section><text>mar gyi mar me bus na de'i 'od 'phro ba yud tsam yang mi gnas mod kyi snang bar yang byed de/ snang ba des gzugs rnams kyang mthong bar 'gyur ro/ /rab kyi rtsal gyis rnam par gnon pa de bzhin du shes rab kyi pha rol du phyin</text></item>
<item><p>50a3</p><section>sna tshogs</section><text>pa chos gang la yang mi gnas mod kyi chos rnams kyi snang ba'i bya ba yang byed do/ /snang ba des 'phags pa rnams chos thams cad yang dag pa ji lta ba bzhin du mthong bar 'gyur ro/ /de nas bcom ldan 'das la tshe dang ldan</text></item>
<item><p>50a4</p><section>sna tshogs</section><text>pa shA ra dwa ti'i bus 'di skad ces gsol to/ /bcom ldan 'das shes rab kyi pha rol du phyin pa bstan pa dang / shes rab kyi pha rol du phyin pa yongs su ma grub pa bstan pa ngo mtshar lags so/ /de skad ces gsol pa dang / bcom</text></item>
<item><p>50a5</p><section>sna tshogs</section><text>ldan 'das kyis tshe dang ldan pa shA ra dwa ti'i bu la 'di skad ces bka' stsal to/ /de de bzhin te/ shA ri'i bu de de bzhin no/ /gzugs yongs su ma grub pas shes rab kyi pha rol du phyin pa yongs su ma grub po/ /tshor ba dang /</text></item>
<item><p>50a6</p><section>sna tshogs</section><text>'du shes dang / 'du byed rnams dang / rnam par shes pa yongs su ma grub pas shes rab kyi pha rol du phyin pa yongs su ma grub bo/ /ma rig pa yongs su ma grub pas shes rab kyi pha rol du phyin pa yongs su ma grub bo/ /'du</text></item>
<item><p>50a7</p><section>sna tshogs</section><text>byed yongs su ma grub pa dang / rnam par shes pa yongs su ma grub pa dang / ming dang gzugs yongs su ma grub pa dang / skye mched drug yongs su ma grub pa dang / reg pa yongs su ma grub pa dang / tshor ba</text></item>
<item><p>50a8</p><section>sna tshogs</section><text>yongs su ma grub pa dang / sred pa yongs su ma grub pa dang / len pa yongs su ma grub pa dang / srid pa yongs su ma grub pa dang / skye ba yongs su ma grub pa dang / rga ba dang / na ba dang / 'chi ba dang / mya ngan dang / smre sngags</text></item>
<item><p>50b1</p><section>sna tshogs</section><text>'don pa dang / sdug bsngal ba dang / yid mi bde ba dang / 'khrug pa yongs su ma grub pas shes rab kyi pha rol du phyin pa yongs su ma grub bo/ /khams dang / skye mched yongs su ma grub pas shes rab kyi pha rol du phyin</text></item>
<item><p>50b2</p><section>sna tshogs</section><text>pa yongs su ma grub bo/ /mi rtag pa dang / sdug bsngal ba dang / bdag med pa dang / zhi ba dang / phyin ci log dang / sgrib pa dang / lta ba rnam par spyod pa dang / sogs pa dang / nye bar sogs pa yongs su ma grub pas shes rab kyi pha rol du phyin pa yongs su ma</text></item>
<item><p>50b3</p><section>sna tshogs</section><text>grub bo/ /bde ba dang / sdug bsngal ba dang / bde ba yang ma yin/ sdug bsngal ba yang ma yin pa yongs su ma grub pas shes rab kyi pha rol du phyin pa yongs su ma grub bo/ /skye ba dang / 'jig pa dang / gnas pa dang / gzhan du 'gyur ba yongs</text></item>
<item><p>50b4</p><section>sna tshogs</section><text>su ma grub pas shes rab kyi pha rol du phyin pa yongs su ma grub bo/ /kun 'byung ba dang / nub pa dang / bdag dang / sems can dang / srog dang / gso ba dang / skyes bu dang / gang zag dang / shed las skyes dang / shed bu dang / byed pa</text></item>
<item><p>50b5</p><section>sna tshogs</section><text>po dang / byed du 'jug pa dang / slong ba po dang / tshor ba po dang / tshor bar byed pa po dang / shes par byed pa dang / shes par byed du 'jug pa yongs su ma grub pas shes rab kyi pha rol du phyin pa yongs su ma grub bo/ /bden pa dang /</text></item>
<item><p>50b6</p><section>sna tshogs</section><text>brdzun pa dang / 'dus byas dang / 'dus ma byas dang / 'gro ba dang / mi 'gro ba dang / mthong ba dang bcas pa dang / mi mthong ba dang / nang dang phyi yongs su ma grub pas shes rab kyi pha rol du phyin pa yongs su ma grub bo/ /</text></item>
<item><p>50b7</p><section>sna tshogs</section><text>sa dang / chu dang / me dang / rlung dang / 'dod pa dang / gzugs dang / gzugs med pa dang / nam mkha' dang / rnam par shes pa dang / chos kyi khams yongs su ma grub pas shes rab kyi pha rol du phyin pa yongs su ma grub bo/ /las kyi rnam par smin pa dang /</text></item>
<item><p>50b8</p><section>sna tshogs</section><text>rgyu dang rkyen dang / chad pa dang / rtag pa dang / 'das pa dang / ma 'ongs pa dang / da ltar byung ba dang / sngon gyi mtha' dang / phyi ma'i mtha' dang / dbus dang / tshul khrims dang / 'chal pa'i tshul khrims dang / bzod pa dang / gnod sems dang / brtson 'grus dang /</text></item>
<item><p>51a1</p><section>sna tshogs</section><text>le lo dang / bsam gtan dang / rnam par g.yeng ba dang / shes rab dang / 'chal ba'i shes rab dang / sems dang / yid dang / rnam par shes pa dang / de ma thag pa dang / 'chi 'pho dang / skye ba dang / kun nas nyon mongs pa dang / rnam</text></item>
<item><p>51a2</p><section>sna tshogs</section><text>par byang ba dang / dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / 'phags pa'i bden pa dang / tshad med pa dang / bsam gtan dang /</text></item>
<item><p>51a3</p><section>sna tshogs</section><text>rnam par thar pa dang / ting nge 'dzin dang / snyoms par 'jug pa dang / mngon par shes pa dang / stong pa nyid dang / mtshan ma med pa dang / smon pa med pa dang / dge ba dang / mi dge ba dang / zag pa dang bcas pa dang / zag pa med pa dang / 'jig rten pa</text></item>
<item><p>51a4</p><section>sna tshogs</section><text>dang / 'jig rten las 'das pa dang / kha na ma tho ba dang bcas pa dang / kha na ma tho ba med pa dang / 'dus byas dang / 'dus ma byas dang / lung du bstan pa dang / lung du ma bstan pa dang / dkar po dang / nag po dang / dkar nag ma yin pa dang /</text></item>
<item><p>51a5</p><section>sna tshogs</section><text>gtogs pa dang / mi gtogs pa dang / ngan pa dang / bzang po dang / 'bring dang / 'dod chags dang / zhe sdang dang / gti mug dang / mthong ba dang / thos pa dang / bye brag phyed pa dang / rnam par shes pa dang / rlom sems dang /</text></item>
<item><p>51a6</p><section>sna tshogs</section><text>gnas pa dang / rnam par rtog pa dang / /dpyod pa dang / rnam par dpyod pa dang / dmigs pa dang / sgyu dang / phrag dog dang / ser sna dang / 'du ba dang / gnyis kyi mtshan nyid dang / ma skyes pa dang / mngon par 'du mi byed pa</text></item>
<item><p>51a7</p><section>sna tshogs</section><text>dang / zhi gnas dang / lhag mthong dang / rig pa dang rnam par grol ba dang / zad pa dang / 'dod chags dang bral ba dang / 'gog pa dang / phung po thams cad nges par 'dor ba dang / 'byung ba dang / kun rdzob pa dang / don</text></item>
<item><p>51a8</p><section>sna tshogs</section><text>dam pa dang / nyan thos gyi sa dang / rang sangs rgyas kyi sa dang / thams cad mkhyen pa'i ye shes dang / chags pa med pa'i ye shes dang / rang byung gi ye shes dang / mi mnyam pa dang mnyam pa'i ye shes dang / byang chub sems dpa'i smon</text></item>
<item><p>51b1</p><section>sna tshogs</section><text>lam dang / nyan thos kyi dge 'dun dang / rang sangs rgyas kyi phun sum tshogs pa dang / tshad med pa gtogs pa dang / mi mnyam pa dang mnyam pa'i chos kyi ye shes dang / chos thams cad kyi ji lta ba bzhin bstan du med pa dang / chos</text></item>
<item><p>51b2</p><section>sna tshogs</section><text>thams cad shes pa dang / mthong ba yongs su ma grub pas shes rab kyi pha rol du phyin pa yongs su ma grub bo/ /bsil bar gyur pa dang / zhi ba dang / rab tu zhi ba yongs su ma grub pas shes rab kyi pha rol du phyin pa yongs su ma grub bo/ /sems</text></item>
<item><p>51b3</p><section>sna tshogs</section><text>can yongs su smin par bya ba yongs su ma grub pas shes rab kyi pha rol du phyin pa yongs su ma grub bo/ /mtshan phun sum tshogs pa dang / sangs rgyas kyi zhing yongs su dag pa dang / sangs rgyas kyi stobs dang / mi 'jigs pa dang /</text></item>
<item><p>51b4</p><section>sna tshogs</section><text>sangs rgyas kyi chos ma 'dres pa bcwa brgyad yongs su ma grub pas shes rab kyi pha rol du phyin pa yongs su ma grub bo/ /mya ngan las 'das pa yongs su ma grub pas shes rab kyi pha rol du phyin pa yongs su ma grub bo/ /dge ba dang / mi dge</text></item>
<item><p>51b5</p><section>sna tshogs</section><text>ba'i chos thams cad kyi bar du yongs su ma grub pas shes rab kyi pha rol du phyin pa yongs su ma grub ste/ de bzhin du thams cad la yang rgyas par sbyar ro/ /shA ri'i bu 'di lta ste/ dper na nam mkha' ni gzugs med/ bstan</text></item>
<item><p>51b6</p><section>sna tshogs</section><text>du med/ dngos po med de/ yongs su ma grub bo/ /de bzhin du shes rab kyi pha rol du phyin pa yang gzugs med/ bstan du med/ dngos po med de yongs su ma grub pa'o/ /shA ri'i bu 'di lta ste/ dper na 'ja' ni</text></item>
<item><p>51b7</p><section>sna tshogs</section><text>tshon gyi rnam pa sna tshogs su kun du snang yang de la tshon gang yang yongs su grub pa med de mi dmigs so/ /de bzhin du shes rab kyi pha rol du phyin pa yang bstan pa sna tshogs su nye bar gnas mod kyi de la bstan pa'i rang bzhin mi</text></item>
<item><p>51b8</p><section>sna tshogs</section><text>dmigs so/ /shA ri'i bu 'di lta ste/ dper na nam mkha' la sor mo lnga yongs su grub par sngon nam yang sus kyang ma mthong ngo / /shA ri'i bu de bzhin du shes rab kyi pha rol du phyin pa yongs su grub pa'i rang bzhin</text></item>
<item><p>52a1</p><section>sna tshogs</section><text>sngon nam yang sus kyang ma mthong ngo / /de skad ces bka' stsal pa dang / bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das shes rab kyi pha rol du phyin pa 'di ni mthong bar</text></item>
<item><p>52a2</p><section>sna tshogs</section><text>dka' ba lags so/ /bka' stsal pa/ shA ri'i bu 'di ltar su la yang mthong bar nye bar mi 'gro'o/ /gsol pa bcom ldan 'das shes rab kyi pha rol du phyin pa ni khong du chud par dka' ba lags so/ /bka' stsal pa/ shA</text></item>
<item><p>52a3</p><section>sna tshogs</section><text>ri'i bu 'di ltar 'di la ni gang mngon par rdzogs par rtogs pa yongs su grub pa'i chos gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di ni bstan du ma mchis pa lags so/ /bka'</text></item>
<item><p>52a4</p><section>sna tshogs</section><text>stsal pa/ shA ri'i bu 'di ltar chos gang bstan par yang nye bar gnas pa ma yin no/ /gsol pa/ bcom ldan 'das shes rab kyi pha rol du phyin pa 'di ni rang bzhin ma mchis pa lags so/ /bka' stsal pa/ shA ri'i bu</text></item>
<item><p>52a5</p><section>sna tshogs</section><text>gzugs dang / tshor ba dang / 'du shes dang / 'du byed rnams dang / rnam par shes pa rang bzhin med pas shes rab kyi pha rol du phyin pa 'di rang bzhin med do/ /khams dang / skye mched dang / rten cing 'brel par 'byung ba rang</text></item>
<item><p>52a6</p><section>sna tshogs</section><text>bzhin med pas shes rab kyi pha rol du phyin pa rang bzhin med do/ /phyin ci log dang / sgrib pa dang / lta bar gyur pa dang / sred pa rnam par spyod pa rang bzhin med pas shes rab kyi pha rol du phyin pa rang bzhin med do/ /bdag</text></item>
<item><p>52a7</p><section>sna tshogs</section><text>dang / sems can dang / srog dang / gso ba dang / skyes bu dang / gang zag dang / shed las skyes dang / shed bu dang / byed pa po dang / byed du 'jug pa dang / slong ba po dang / kun nas slong ba po dang / tshor ba po dang /</text></item>
<item><p>52a8</p><section>sna tshogs</section><text>tshor bar byed pa rang bzhin med pas shes rab kyi pha rol du phyin pa rang bzhin med do/ /sa dang / chu dang / me dang / rlung dang / nam mkha' dang / rnam par shes pa dang / chos kyi khams kyi rang bzhin med pas shes rab kyi pha rol</text></item>
<item><p>52b1</p><section>sna tshogs</section><text>du phyin pa rang bzhin med do/ /'dod pa dang / gzugs dang / gzugs med pa'i khams rang bzhin med pas shes rab kyi pha rol du phyin pa rang bzhin med do/ /tshul khrims dang / 'chal pa'i tshul khrims dang / bzod pa dang /</text></item>
<item><p>52b2</p><section>sna tshogs</section><text>gnod sems dang / brtson 'grus dang / le lo dang / bsam gtan dang / rnam par g.yeng ba dang / shes rab dang / 'chal pa'i shes rab rang bzhin med pas shes rab kyi pha rol du phyin pa rang bzhin med do/ /byang</text></item>
<item><p>52b3</p><section>sna tshogs</section><text>chub kyi phyogs kyi chos rnams rang bzhin med pas shes rab kyi pha rol du phyin pa rang bzhin med do/ /'phags pa'i bden pa dang / zhi gnas dang / lhag mthong dang / mngon par shes pa dang / bsam gtan dang / rnam</text></item>
<item><p>52b4</p><section>sna tshogs</section><text>par thar pa dang / ting nge 'dzin dang / snyoms par 'jug pa rang bzhin med pas shes rab kyi pha rol du phyin pa rang bzhin med do/ /rig pa dang / rnam par grol ba rang bzhin med pas shes rab kyi pha rol du phyin pa rang bzhin med</text></item>
<item><p>52b5</p><section>sna tshogs</section><text>no/ /zad pa dang / 'dod chags dang bral ba dang / 'gog pa rang bzhin med pas shes rab kyi pha rol du phyin pa rang bzhin med do/ /mi skye ba shes pa dang / 'gog pa shes pa rang bzhin med pas shes rab kyi pha rol du phyin</text></item>
<item><p>52b6</p><section>sna tshogs</section><text>pa rang bzhin med do/ /mya ngan las 'das pa rang bzhin med pas shes rab kyi pha rol du phyin pa rang bzhin med do/ /nyan thos kyi sa dang / /rang sangs rgyas kyi sa dang / sangs rgyas kyi sa rang bzhin med pas shes rab kyi pha</text></item>
<item><p>52b7</p><section>sna tshogs</section><text>rol du phyin pa rang bzhin med pa'o/ /don dam pa shes pa bstan pa dang / kun rdzob rang bzhin med pas shes rab kyi pha rol du phyin pa rang bzhin med do/ /chags pa med pa'i ye shes dang / thams cad mkhyen pa'i ye</text></item>
<item><p>52b8</p><section>sna tshogs</section><text>shes rang bzhin med pas shes rab kyi pha rol du phyin pa rang bzhin med do/ /de skad ces bka' stsal pa dang / bcom ldan 'das la tshe dang ldan pa shA ra dwa ti'i bus 'di skad ces gsol to/ /bcom ldan 'das shes rab</text></item>
<item><p>53a1</p><section>sna tshogs</section><text>kyi pha rol du phyin pa 'di ni chos gang yongs su grub pa'i slad du nye bar gnas pa ma lags/ 'gog pa'i slad du ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni chos gang</text></item>
<item><p>53a2</p><section>sna tshogs</section><text>skye ba'i phyir ram yongs su grub pa'i phyir ram/ 'gog pa'i phyir ram/ bdag med pa'i phyir nye bar gnas pa ma yin no/ /gsol pa/ bcom ldan 'das shes rab kyi pha rol du phyin pa 'di ni chos gang la yang dmigs pa'i</text></item>
<item><p>53a3</p><section>sna tshogs</section><text>tshul gyis nye bar gnas pa ma lags so/ /bka' stsal pa/ shA ri'i bu 'di ltar chos nyid kyang med na gang la dmigs par 'gyur te/ 'di ltar chos thams cad dmigs pa med do/ /gsol pa/ bcom ldan 'das shes rab</text></item>
<item><p>53a4</p><section>sna tshogs</section><text>kyi pha rol du phyin pa 'di ni chos gang 'bri ba 'am/ 'phel ba'i slad du nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni chos gang 'bri bar 'gyur ba 'am/ 'phel bar 'gyur</text></item>
<item><p>53a5</p><section>sna tshogs</section><text>ba'i chos gang yang yang dag par rjes su mi mthong ngo / /gsol pa/ bcom ldan 'das shes rab kyi pha rol du phyin pa 'di ni chos gang las yang dag par 'da' ba'i slad du nye bar gnas pa ma lags so/ /bka' stsal pa/ shA ri'i bu 'di ltar</text></item>
<item><p>53a6</p><section>sna tshogs</section><text>shes rab kyi pha rol du phyin pa 'di ni yang dag pa 'da' bar bya ba'i chos gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di ni chos gang yang 'bri ba 'am/ sogs pa'i slad du</text></item>
<item><p>53a7</p><section>sna tshogs</section><text>nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni chos gang 'bri ba 'am/ sogs par 'gyur ba'i chos gang yang mi dmigs so/ /gsol pa/ bcom ldan 'das shes</text></item>
<item><p>53a8</p><section>sna tshogs</section><text>rab kyi pha rol du phyin pa 'di ni chos gang yang 'du ba 'am/ 'bral ba'i slad du nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa 'di ni kun du sbyor ba 'am/ kun du mi sbyor ba'i chos</text></item>
<item><p>53b1</p><section>sna tshogs</section><text>gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di ni chos gang gi tshul lam/ tshul ma lags pa'i slad du nye bar gnas pa ma lags so/ /bka' stsal pa/ shA ri'i bu 'di ltar</text></item>
<item><p>53b2</p><section>sna tshogs</section><text>shes rab kyi pha rol du phyin pa ni chos gang bkur ba 'am/ rnam par bkur ba'i chos gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di ni chos gang la yang phan pa 'am/ gnod pa'i slad du nye</text></item>
<item><p>53b3</p><section>sna tshogs</section><text>bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni gang la phan pa 'am/ gnod par bya ba'i chos gang yang mi dmigs so/ /gsol pa/ bcom ldan 'das shes rab kyi pha rol</text></item>
<item><p>53b4</p><section>sna tshogs</section><text>du phyin pa 'di ni chos gang 'byung ba 'am/ mi 'byung ba'i slad du nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa 'di ni chos gang 'byung ba 'am/ mi 'byung ba'i chos gang yang mi</text></item>
<item><p>53b5</p><section>sna tshogs</section><text>dmigs so/ /gsol pa/ bcom ldan 'das shes rab kyi pha rol du phyin pa 'di ni chos gang la yang sbyor ba 'am/ mi sbyor ba'i slad du nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin</text></item>
<item><p>53b6</p><section>sna tshogs</section><text>pa ni chos gang sbyor ba 'am/ mi sbyor ba'i chos gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di ni chos gang dang yang gnas pa 'am/ mi gnas pa'i slad du nye bar gnas pa ma lags so/ /</text></item>
<item><p>53b7</p><section>sna tshogs</section><text>bka' stsal pa/ shA ri'i bu 'di ltar shes rab kyi pha rol du phyin pa 'di ni chos gang gnas par byed pa 'am/ gnas par mi byed pa'i chos gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di</text></item>
<item><p>53b8</p><section>sna tshogs</section><text>ni chos gang 'jug pa 'am/ ldog pa'i slad du nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni chos gang 'jug pa 'am/ ldog pa'i chos gang yang mi dmigs so/ /gsol pa/ bcom ldan</text></item>
<item><p>54a1</p><section>sna tshogs</section><text>'das shes rab kyi pha rol du phyin pa 'di ni chos gang gi bya ba 'am/ byed pa'i slad du nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni chos gang gi bya ba 'am/</text></item>
<item><p>54a2</p><section>sna tshogs</section><text>byed par 'gyur ba'i chos gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di ni chos gang gi mnyam pa 'am/ mi mnyam pa'i slad du nye bar gnas pa ma lags so/ /bka' stsal pa/</text></item>
<item><p>54a3</p><section>sna tshogs</section><text>shA ri'i bu 'di ltar shes rab kyi pha rol du phyin pa ni chos gang mnyam pa 'am/ mi mnyam pa'i chos gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di ni chos gang yang sdud pa 'am/</text></item>
<item><p>54a4</p><section>sna tshogs</section><text>kun sdud pa'i slad du nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni chos gang bsdu bar bya ba 'am/ dor bar bya ba'i chos gang yang mi dmigs so/ /gsol pa/</text></item>
<item><p>54a5</p><section>sna tshogs</section><text>bcom ldan 'das shes rab kyi pha rol du phyin pa 'di ni bgyi ba gang gis kyang nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni chos gang bya ba byed pa'i chos gang yang mi</text></item>
<item><p>54a6</p><section>sna tshogs</section><text>dmigs so/ /gsol pa/ bcom ldan 'das shes rab kyi pha rol du phyin pa 'di ni zab pa lags so/ /bka' stsal pa/ shA ri'i bu gzugs zab pas shes rab kyi pha rol du phyin pa zab bo/ /shA ri'i bu tshor ba dang /</text></item>
<item><p>54a7</p><section>sna tshogs</section><text>'du shes dang / 'du byed rnams dang / rnam par shes pa zab pas shes rab kyi pha rol du phyin pa zab bo/ /ma rig pa zab pas shes rab kyi pha rol du phyin pa zab bo/ /'du byed dang / rnam par shes pa dang / ming</text></item>
<item><p>54a8</p><section>sna tshogs</section><text>dang gzugs dang / skye mched drug dang / reg pa dang / tshor ba dang / sred pa dang / len pa dang / srid pa dang / skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang /</text></item>
<item><p>54b1</p><section>sna tshogs</section><text>'khrug pa zab pas shes rab kyi pha rol du phyin pa zab bo/ /phyin ci log zab pas shes rab kyi pha rol du phyin pa zab bo/ /sgrib pa lnga zab pas shes rab kyi pha rol du phyin pa zab bo/ /lta ba zab pas shes rab kyi pha rol du phyin pa</text></item>
<item><p>54b2</p><section>sna tshogs</section><text>zab bo/ /bdag zab pas shes rab kyi pha rol du phyin pa zab bo/ /sems can zab pas shes rab kyi pha rol du phyin pa zab bo/ /spros pa zab pas shes rab kyi pha rol du phyin pa zab bo/ /spros pa med pa zab pas shes rab kyi pha rol du</text></item>
<item><p>54b3</p><section>sna tshogs</section><text>phyin pa zab bo/ /tshul khrims dang / 'chal pa'i tshul khrims zab pas shes rab kyi pha rol du phyin pa zab bo/ /bzod pa dang / gnod sems dang / brtson 'grus dang / le lo dang / bsam gtan dang / rnam par g.yeng ba dang /</text></item>
<item><p>54b4</p><section>sna tshogs</section><text>shes rab dang / 'chal pa'i shes rab dang / dbang po dang / stobs dang / byang chub kyi yan lag dang / dran pa nye bar gzhag pa dang / yang dag par spong ba dang / phyin ci ma log pa dang / lam yan lag brgyad pa dang / sdug bsngal ba dang /</text></item>
<item><p>54b5</p><section>sna tshogs</section><text>kun 'byung ba dang / 'gog pa dang / lam dang / rnam par grol ba'i ye shes mthong ba dang / 'das pa dang / ma 'ongs pa dang / da ltar byung ba dang / dus gsum mnyam pa nyid zab pas shes rab kyi pha rol du phyin pa zab bo/ /mi</text></item>
<item><p>54b6</p><section>sna tshogs</section><text>'jigs pa bzhi dang / rdzu 'phrul gyi rkang pa dang / mngon par shes pa zab pas shes rab kyi pha rol du phyin pa zab bo/ /'das pa dang / ma 'ongs pa dang / da ltar byung ba la thogs pa med pa'i ye shes zab pas shes rab kyi pha rol du phyin</text></item>
<item><p>54b7</p><section>sna tshogs</section><text>pa zab bo/ /sangs rgyas dang / chos dang / dge 'dun zab pas shes rab kyi pha rol du phyin pa zab bo/ /zad pa shes pa dang / mi skye ba shes pa dang / mi 'gog pa shes pa dang / mngon par 'du mi byed pa shes pa dang / 'dod chags dang bral</text></item>
<item><p>54b8</p><section>sna tshogs</section><text>ba shes pa zab pas shes rab kyi pha rol du phyin pa zab bo/ /sgrib pa zab pas shes rab kyi pha rol du phyin pa zab bo/ /shA ri'i bu 'di lta ste/ dper na rgya mtsho ni rgya che zhing zab ste dpag tu med do/ /de bzhin du shes rab kyi pha rol du</text></item>
<item><p>55a1</p><section>sna tshogs</section><text>phyin pa yang rgya che zhing zab ste dpag tu med do/ /shA ra dwa ti'i bu zab ces bya ba ni chos rin po che dpag tu med pa bstsags par gyur pa gang gting mi rnyed pa'o/ /shA ra dwa ti'i bu zab ces bya ba ni de la 'gro bar mi rnyed pa'o/ /shA ra</text></item>
<item><p>55a2</p><section>sna tshogs</section><text>dwa ti'i bu zab ces bya ba ni de'i yon tan gyi mtha' mi rtogs pa'o/ /shA ra dwa ti'i bu 'di lta ste/ dper na mtsho chen po rgya mtsho ni rin po che thams cad bsags pa/ rin po che dpag tu med pas gang / rin po che chen pos rab tu gang ba'o/ /de bzhin du</text></item>
<item><p>55a3</p><section>sna tshogs</section><text>shes rab kyi pha rol du phyin pa yang chos rin po che thams cad bsags pa/ chos rin po che chen po bsags pa/ chos rin po che dpag tu med pa bsags pa'o/ /gsol pa/ bcom ldan 'das shes rab kyi pha rol du phyin pa 'di ni chos gang bstan</text></item>
<item><p>55a4</p><section>sna tshogs</section><text>par yang nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni chos gang bstan pa'i chos gang yang dmigs par nye bar gnas pa ma yin no/ /gsol pa/ bcom ldan 'das shes rab kyi pha rol</text></item>
<item><p>55a5</p><section>sna tshogs</section><text>du phyin pa 'di ni chos gang 'tshal ba 'am/ ma 'tshal bar nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni chos gang shes pa 'am/ mi shes par 'gyur ba'i chos gang yang mi dmigs</text></item>
<item><p>55a6</p><section>sna tshogs</section><text>so/ /gsol pa/ bcom ldan 'das shes rab kyi pha rol du phyin pa 'di ni chos gang bsrung ba 'am/ sba ba'i slad du nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin</text></item>
<item><p>55a7</p><section>sna tshogs</section><text>pa ni chos gang bsrung ba 'am/ sba bar bya ba'i chos gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di ni chos gang yang kun du sdud pa 'am/ yongs su sdud pa'i slad du nye</text></item>
<item><p>55a8</p><section>sna tshogs</section><text>bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni chos gang kun du bsdu ba 'am/ yongs su bsdu bar bya ba'i chos gang yang mi dmigs so/ /gsol pa/</text></item>
<item><p>55b1</p><section>sna tshogs</section><text>bcom ldan 'das shes rab kyi pha rol du phyin pa 'di ni chos gang gi gnas sam/ gzhir yang nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni gang la gnas sam/ gzhir</text></item>
<item><p>55b2</p><section>sna tshogs</section><text>bya ba'i chos gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di ni chos gang gi gnas sam/ gzhir yang nye bar gnas pa ma lags so/ /bka' stsal pa/ shA ri'i bu 'di ltar</text></item>
<item><p>55b3</p><section>sna tshogs</section><text>shes rab kyi pha rol du phyin pa ni chos gang la gnas sam/ gzhir bya ba'i chos gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di ni chos gang la yang mngon par zhen par nye bar gnas pa</text></item>
<item><p>55b4</p><section>sna tshogs</section><text>ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni gang la mngon par zhen par bya ba'i chos gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di ni</text></item>
<item><p>55b5</p><section>sna tshogs</section><text>chos gang yang lhag par zhen par nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni chos gang la lhag par zhen par bya ba'i chos gang yang yang dag par rjes su mi mthong ngo / /gsol</text></item>
<item><p>55b6</p><section>sna tshogs</section><text>pa/ bcom ldan 'das shes rab kyi pha rol du phyin pa 'di ni chos gang dang yang gnas pa 'am/ mi gnas par nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni gang dang lhan cig tu</text></item>
<item><p>55b7</p><section>sna tshogs</section><text>gnas pa'i chos gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di ni chos gang gi mtshams sbyar ba 'am/ mtshams sbyar ba ma lags par yang nye bar gnas pa ma lags so/ /bka'</text></item>
<item><p>55b8</p><section>sna tshogs</section><text>stsal pa/ shA ri'i bu 'di ltar shes rab kyi pha rol du phyin pa ni chos gang mtshams sbyar bar bya ba 'am/ mtshams sbyar bar bya ba ma yin pa'i chos gang yang mi dmigs so/ /gsol pa/ bcom ldan 'das shes rab kyi pha rol</text></item>
<item><p>56a1</p><section>sna tshogs</section><text>du phyin pa 'di ni chos gang la yang 'dod chags sam/ 'dod chags dang bral bar nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni chos gang la chags par 'gyur</text></item>
<item><p>56a2</p><section>sna tshogs</section><text>ba 'am/ mi chags par 'gyur ba'i chos gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di ni chos gang la yang zhe sdang ngam/ zhe sdang ma mchis par nye bar gnas pa ma lags so/ /</text></item>
<item><p>56a3</p><section>sna tshogs</section><text>bka' stsal pa/ shA ri'i bu 'di ltar shes rab kyi pha rol du phyin pa ni chos gang zhe sdang dang bcas pa 'am/ zhe sdang med pa'i chos gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di ni chos</text></item>
<item><p>56a4</p><section>sna tshogs</section><text>gang la yang gti mug gam/ gti mug dang bral bar nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni chos gang la rmongs pa 'am/ rmongs par mi 'gyur ba'i chos gang yang mi dmigs</text></item>
<item><p>56a5</p><section>sna tshogs</section><text>so/ /gsol pa/ bcom ldan 'das shes rab kyi pha rol du phyin pa 'di ni chos gang gi shes pa po 'am/ shes par bgyid pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni</text></item>
<item><p>56a6</p><section>sna tshogs</section><text>chos gang shes pa 'am/ chos gang shes par byed par 'gyur ba'i chos gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di ni chos gang gi rang bzhin nam/ rang bzhin ma lags</text></item>
<item><p>56a7</p><section>sna tshogs</section><text>par yang nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni chos gang gi rang bzhin nam/ rang bzhin ma yin par yang yang dag par rjes su mi mthong ngo / /gsol pa/</text></item>
<item><p>56a8</p><section>sna tshogs</section><text>bcom ldan 'das shes rab kyi pha rol du phyin pa 'di ni chos gang gi dag pa 'am/ rnam par dag par yang nye bar gnas pa ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni chos gang</text></item>
<item><p>56b1</p><section>sna tshogs</section><text>sbyong ba 'am/ rnam par sbyong ba'i chos gang yang yang dag par rjes su mi mthong ngo / /gsol pa/ bcom ldan 'das shes rab kyi pha rol du phyin pa 'di ni rang bzhin gyis yongs su dag pa lags so/ /bka' stsal pa/ shA ra dwa ti'i bu</text></item>
<item><p>56b2</p><section>sna tshogs</section><text>gzugs yongs su dag pas shes rab kyi pha rol du phyin pa yongs su dag go/ /shA ri'i bu tshor ba dang / 'du shes dang / 'du byed rnams dang / rnam par shes pa yongs su dag pas shes rab kyi pha rol du phyin pa yongs su dag go/ /</text></item>
<item><p>56b3</p><section>sna tshogs</section><text>ma rig pa yongs su dag pas shes rab kyi pha rol du phyin pa yongs su dag go/ /'du byed yongs su dag pa dang / rnam par shes pa yongs su dag pa dang / ming dang gzugs yongs su dag pa dang / skye mched drug yongs su dag</text></item>
<item><p>56b4</p><section>sna tshogs</section><text>pas shes rab kyi pha rol du phyin pa yongs su dag go/ /reg pa dang / tshor ba dang / sred pa dang / len pa dang / srid pa dang / skye ba dang / rga ba dang / na ba dang / 'chi ba yongs su dag pas shes rab kyi pha rol du</text></item>
<item><p>56b5</p><section>sna tshogs</section><text>phyin pa yongs su dag go/ /mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa yongs su dag pas shes rab kyi pha rol du phyin pa yongs su dag go/ /phyin ci log dang /</text></item>
<item><p>56b6</p><section>sna tshogs</section><text>sgrib pa dang / lta bar gyur pa yongs su dag pas shes rab kyi pha rol du phyin pa yongs su dag go/ /'dod chags dang / zhe sdang dang / gti mug yongs su dag pas shes rab kyi pha rol du phyin pa yongs su dag go/ /</text></item>
<item><p>56b7</p><section>sna tshogs</section><text>bdag dang / sems can dang / srog dang / gso ba dang / skyes bu dang / gang zag dang / shed las skyes dang / shed bu dang / byed pa po dang / byed du 'jug pa dang / tshor ba po dang / tshor bar byed pa dang /</text></item>
<item><p>56b8</p><section>sna tshogs</section><text>slong ba po dang / kun nas slong ba po dang / mthong ba po yongs su dag pas shes rab kyi pha rol du phyin pa yongs su dag go/ /chad pa dang / rtag pa yongs su dag pas shes rab kyi pha rol du phyin pa yongs su dag go/ /mtha' dang /</text></item>
<item><p>57a1</p><section>sna tshogs</section><text>mtha' med pa yongs su dag pas shes rab kyi pha rol du phyin pa yongs su dag go/ /sbyin pa yongs su dag pas shes rab kyi pha rol du phyin pa yongs su dag go/ /tshul khrims dang / bzod pa dang / brtson 'grus</text></item>
<item><p>57a2</p><section>sna tshogs</section><text>dang / bsam gtan dang / shes rab yongs su dag pas shes rab kyi pha rol du phyin pa yongs su dag go/ /dbang po dang / stobs dang / byang chub kyi yan lag dang / bsam gtan dang / rnam par thar pa dang / ting nge</text></item>
<item><p>57a3</p><section>sna tshogs</section><text>'dzin dang / snyoms par 'jug pa yongs su dag pas shes rab kyi pha rol du phyin pa yongs su dag go/ /byams pa dang / snying rje dang / dga' ba dang / btang snyoms yongs su dag pas shes rab kyi pha rol du phyin pa yongs su dag</text></item>
<item><p>57a4</p><section>sna tshogs</section><text>go/ /dran pa nye bar gzhag pa dang / yang dag pa'i spong ba yongs su dag pas shes rab kyi pha rol du phyin pa yongs su dag go/ /phyin ci ma log pa yongs su dag pas shes rab kyi pha rol du phyin pa yongs su dag go/ /sdug bsngal</text></item>
<item><p>57a5</p><section>sna tshogs</section><text>ba dang / kun 'byung ba dang / 'gog pa dang / lam yongs su dag pas shes rab kyi pha rol du phyin pa yongs su dag go/ /mngon par shes pa yongs su dag pas shes rab kyi pha rol du phyin pa yongs su dag go/ /lam yongs</text></item>
<item><p>57a6</p><section>sna tshogs</section><text>su dag pas shes rab kyi pha rol du phyin pa yongs su dag go/ /nyan thos kyi sa yongs su dag pas shes rab kyi pha rol du phyin pa yongs su dag go/ /rang sangs rgyas kyi sa yongs su dag pas shes rab kyi pha rol du phyin pa yongs</text></item>
<item><p>57a7</p><section>sna tshogs</section><text>su dag go/ /sangs rgyas kyi sa yongs su dag pas shes rab kyi pha rol du phyin pa yongs su dag go/ /sangs rgyas dang / chos dang / dge 'dun yongs su dag pas shes rab kyi pha rol du phyin pa yongs su dag go/ /'das pa dang /</text></item>
<item><p>57a8</p><section>sna tshogs</section><text>ma 'ongs pa dang / da ltar byung ba mthong ba yongs su dag pas shes rab kyi pha rol du phyin pa yongs su dag go/ /thogs pa med pa'i ye shes yongs su dag pas shes rab kyi pha rol du phyin pa yongs su dag go/ /sangs rgyas kyi chos ma 'dres</text></item>
<item><p>57b1</p><section>sna tshogs</section><text>pa bcwa brgyad yongs su dag pas shes rab kyi pha rol du phyin pa yongs su dag go/ /'dod pa'i khams yongs su dag pa dang / gzugs kyi khams yongs su dag pa dang / gzugs med pa'i khams yongs su dag pas shes rab kyi pha</text></item>
<item><p>57b2</p><section>sna tshogs</section><text>rol du phyin pa yongs su dag go/ /sa'i khams yongs su dag pas shes rab kyi pha rol du phyin pa yongs su dag go/ /chu dang me dang / rlung gi khams yongs su dag pas shes rab kyi pha rol du phyin pa yongs su dag go/ /sems can gyi</text></item>
<item><p>57b3</p><section>sna tshogs</section><text>khams yongs su dag pa dang / chos kyi dbyings yongs su dag pa dang / nam mkha'i khams yongs su dag pas shes rab kyi pha rol du phyin pa yongs su dag go/ /de skad ces bka' stsal pa dang / bcom ldan 'das la tshe</text></item>
<item><p>57b4</p><section>sna tshogs</section><text>dang ldan pa shA ra dwa ti'i bus 'di skad ces gsol to/ /bcom ldan 'das 'di ltar shes rab kyi pha rol du phyin pa rang bzhin gyis yongs su dag pa ngo mtshar lags so/ /bka' stsal pa/ shA ri'i bu nam mkha' yongs su dag</text></item>
<item><p>57b5</p><section>sna tshogs</section><text>pas shes rab kyi pha rol du phyin pa yongs su dag go/ /gsol pa/ bcom ldan 'das shes rab kyi pha rol du phyin pa ni gzugs ma mchis/ bstan du ma mchis pa lags so/ /bka' stsal pa/ shA ri'i bu 'di ltar shes rab</text></item>
<item><p>57b6</p><section>sna tshogs</section><text>kyi pha rol du phyin pa ni chos gang gi gzugs yongs su grub pa 'am/ bstan par nye bar gnas pa ma yin no/ /gsol pa/ bcom ldan 'das shes rab kyi pha rol du phyin pa 'di ni thogs pa ma mchis pa lags so/ /bka' stsal pa/ shA ra dwa ti'i</text></item>
<item><p>57b7</p><section>sna tshogs</section><text>bu 'di ltar shes rab kyi pha rol du phyin pa ni gang la thogs pa'i chos gang yang yang dag par rjes su mi mthong ngo / /gsol pa/ bcom ldan 'das shes rab kyi pha rol du phyin pa 'di ni ma bgyis pa'o/ /bka' stsal pa/ shA ra dwa ti'i bu byed pa po</text></item>
<item><p>57b8</p><section>sna tshogs</section><text>mi dmigs pa'i phyir ro/ /gsol pa/ bcom ldan 'das shes rab kyi pha rol du phyin pa 'di ni yang dag par 'du ba ma lags so/ /bka' stsal pa/ shA ra dwa ti'i bu 'di ltar shes rab kyi pha rol du phyin pa ni chos gang dang lhan cig tu 'du bar 'gyur ba'i</text></item>
<item><p>58a1</p><section>sna tshogs</section><text>chos gang yang yang dag par rjes su mi mthong ngo / /gsol pa/ bcom ldan 'das shes rab kyi pha rol du phyin pa 'di ni gdags su ma mchis pa lags so/ /bka' stsal pa/ shA ra dwa ti'i bu 'di ltar shes rab kyi pha rol du phyin pa ni chos gang gis</text></item>
<item><p>58a2</p><section>sna tshogs</section><text>gdags pa'i chos gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di ni thun mong ma lags so/ /bka' stsal pa/ shA ri'i bu 'di ltar shes rab kyi pha rol du phyin pa ni chos gang dang thun mong du 'gyur ba'i chos</text></item>
<item><p>58a3</p><section>sna tshogs</section><text>gang yang mi dmigs so/ /gsol pa/ bcom ldan 'das shes rab kyi pha rol du phyin pa 'di ni mtshan nyid ma mchis pa lags so/ /bka' stsal pa/ shA ra dwa ti'i bu mtshan nyid mi dmigs pa'i phyir ro/ /gsol pa/ bcom ldan 'das shes rab</text></item>
<item><p>58a4</p><section>sna tshogs</section><text>kyi pha rol du phyin pa 'di ni snang ba ma mchis pa lags so/ /bka' stsal pa/ snang ba mi dmigs pa'i phyir ro/ /gsol pa/ bcom ldan 'das shes rab kyi pha rol du phyin pa 'di ni mtha' yas pa'i pha rol du phyin pa lags so/ /bka' stsal</text></item>
<item><p>58a5</p><section>sna tshogs</section><text>pa/ shA ra dwa ti'i bu gzugs mtha' yas pas pha rol du phyin pa 'di mtha' yas so/ /tshor ba dang / 'du shes dang / 'du byed rnams dang / rnam par shes pa mtha' yas pas pha rol du phyin pa 'di mtha' yas so/ /phyin ci log mtha' yas pas</text></item>
<item><p>58a6</p><section>sna tshogs</section><text>pha rol du phyin pa 'di mtha' yas so/ /sgrib pa mtha' yas pas pha rol du phyin pa 'di mtha' yas so/ /ma rig pa mtha' yas pa dang / 'du byed rnams mtha' yas pa dang / rnam par shes pa mtha' yas pa dang / ming dang gzugs</text></item>
<item><p>58a7</p><section>sna tshogs</section><text>mtha' yas pa dang / skye mched drug dang / reg pa dang / tshor ba dang / sred pa dang / len pa dang / srid pa dang / skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi</text></item>
<item><p>58a8</p><section>sna tshogs</section><text>bde ba dang / 'khrug pa mtha' yas pas pha rol du phyin pa 'di mtha' yas so/ /lta bar gyur pa mtha' yas pa dang / 'dod chags dang / zhe sdang dang / gti mug mtha' yas pa dang / chad pa dang / rtag pa mtha' yas pa dang /</text></item>
<item><p>58b1</p><section>sna tshogs</section><text>sngon gyi mtha'i mu mtha' yas pas pha rol du phyin pa 'di mtha' yas so/ /phyi ma'i mtha'i mu mtha' yas pas pha rol du phyin pa 'di mtha' yas so/ /sbyin pa mtha' yas pa dang / tshul khrims mtha' yas pa dang / bzod pa mtha' yas</text></item>
<item><p>58b2</p><section>sna tshogs</section><text>pa dang / brtson 'grus mtha' yas pa dang / bsam gtan mtha' yas pa dang / shes rab mtha' yas pas pha rol du phyin pa 'di mtha' yas so/ /dran pa nye bar gzhag pa mtha' yas pa dang / yang dag par spong ba dang / rdzu 'phrul gyi rkang</text></item>
<item><p>58b3</p><section>sna tshogs</section><text>pa dang / dbang po dang / stobs dang / byang chub kyi yan lag mtha' yas pa dang / phyin ci ma log pa mtha' yas pas pha rol du phyin pa 'di mtha' yas so/ /bsam gtan dang / rnam par thar pa dang / ting nge 'dzin dang / snyoms par</text></item>
<item><p>58b4</p><section>sna tshogs</section><text>'jug pa mtha' yas pas pha rol du phyin pa 'di mtha' yas so/ /dmigs pa mtha' yas pas pha rol du phyin pa 'di mtha' yas so/ /rig pa dang / rnam par grol ba'i ye shes mthong ba mtha' yas pas pha rol du phyin pa 'di</text></item>
<item><p>58b5</p><section>sna tshogs</section><text>mtha' yas so/ /nyan thos kyi sa dang / rang sangs rgyas kyi sa mtha' yas pas pha rol du phyin pa 'di mtha' yas so/ /nyan thos kyi chos dang / rang sangs rgyas kyi chos dang / sangs rgyas kyi chos mtha' yas pas pha rol</text></item>
<item><p>58b6</p><section>sna tshogs</section><text>du phyin pa 'di mtha' yas so/ /bdag dang sems can mtha' yas pas pha rol du phyin pa 'di mtha' yas so/ /'dod pa'i khams mtha' yas pas pha rol du phyin pa 'di mtha' yas so/ /gzugs kyi khams</text></item>
<item><p>58b7</p><section>sna tshogs</section><text>mtha' yas pa dang / gzugs med pa'i khams mtha' yas pas pha rol du phyin pa 'di mtha' yas so/ /mngon par shes pa mtha' yas pa dang / sgrib pa mtha' yas pas pha rol du phyin pa 'di mtha' yas so/ /'das pa dang /</text></item>
<item><p>58b8</p><section>sna tshogs</section><text>ma 'ongs pa dang / da ltar byung ba'i ye shes mthong ba mtha' yas pas pha rol du phyin pa 'di mtha' yas so/ /chags pa med pa mtha' yas pa dang / nam mkha' mtha' yas pa dang / chos kyi dbyings mtha' yas pas pha rol du phyin</text></item>
<item><p>59a1</p><section>sna tshogs</section><text>pa 'di mtha' yas so/ /shA ri'i bu shes rab kyi pha rol du phyin pa ni thog ma dang / bar dang tha ma mi dmigs so/ /gang gis kyang mi dmigs so/ /shA ri'i bu 'di lta ste/ shes rab kyi pha rol du phyin pa 'di</text></item>
<item><p>59a2</p><section>sna tshogs</section><text>ni mtha' yas mu med pa'o/ /'di lta ste/ dper na nam mkha'i mtha' mi dmigs pa de bzhin du shes rab kyi pha rol du phyin pa'i mtha' yang mi dmigs so/ /sa'i khams mtha' yas pas shes rab kyi pha rol du phyin pa mtha' yas par</text></item>
<item><p>59a3</p><section>sna tshogs</section><text>blta'o/ /chu'i khams mtha' yas pa dang / me'i khams mtha' yas pa dang / rlung gi khams mtha' yas pa dang / /nam mkha'i khams mtha' yas pa dang / rnam par shes pa'i khams mtha' yas pas shes rab kyi pha</text></item>
<item><p>59a4</p><section>sna tshogs</section><text>rol du phyin pa mtha' yas par khong du chud par bya'o/ /shA ri'i bu shes rab kyi pha rol du phyin pa ni mtha' med/ dbus med/ mu med par khong du chud par bya'o/ /shA ri'i bu 'di ltar shes rab kyi pha rol du phyin pa ni yul na mi</text></item>
<item><p>59a5</p><section>sna tshogs</section><text>gnas/ phyogs na mi gnas so/ /shA ri'i bu gzugs mu med pas shes rab kyi pha rol du phyin pa mu med par rig par bya'o/ /de bzhin du sbyar te/ 'di ltar tshor ba dang / 'du shes dang / 'du byed rnams dang / rnam</text></item>
<item><p>59a6</p><section>sna tshogs</section><text>par shes pa mu med pas shes rab kyi pha rol du phyin pa mu med par rig par bya'o/ /ma rig pa mu med pa nas/ rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug</text></item>
<item><p>59a7</p><section>sna tshogs</section><text>pa'i bar du mu med pas shA ri'i bu shes rab kyi pha rol du phyin pa mu med par rig par bya'o/ /phyin ci log mu med pa dang / sgrib pa mu med pa dang / lta bar song ba mu med pas shA ri'i bu shes rab kyi pha rol du phyin pa mu med par</text></item>
<item><p>59a8</p><section>sna tshogs</section><text>rig par bya'o/ /bdag mu med pa dang / sems can mu med pas shes rab kyi pha rol du phyin pa mu med par rig par bya'o/ /sbyin pa mu med pa dang / tshul khrims mu med pa dang / bzod pa mu med pa dang / brtson 'grus mu med pa dang /</text></item>
<item><p>59b1</p><section>sna tshogs</section><text>bsam gtan mu med pa dang / shes rab mu med pas shes rab kyi pha rol du phyin pa mu med par rig par bya'o/ /dran pa nye bar gzhag pa dang / yang dag par spong ba mu med pas shes rab kyi pha rol du phyin pa mu med par rig par</text></item>
<item><p>59b2</p><section>sna tshogs</section><text>bya'o/ /dbang po dang / stobs dang / byang chub kyi yan lag dang / bsam gtan dang / rnam par thar pa dang / ting nge 'dzin dang / snyoms par 'jug pa mu med pas shes rab kyi pha rol du phyin pa mu med par rig par bya'o/ /shA ri'i bu sdug</text></item>
<item><p>59b3</p><section>sna tshogs</section><text>bsngal dang / kun 'byung ba dang / 'gog pa dang / lam mu med pas shes rab kyi pha rol du phyin pa mu med par rig par bya'o/ /shA ri'i bu mngon par shes pa mu med pa dang / rnam par grol ba mu med pa dang / rnam par grol ba'i</text></item>
<item><p>59b4</p><section>sna tshogs</section><text>ye shes mthong ba mu med pas shes rab kyi pha rol du phyin pa mu med par rig par bya'o/ /shA ri'i bu so so'i skye bo'i chos mu med pa dang / nyan thos kyi chos mu med pa dang / rang sangs rgyas kyi chos mu med pa dang / sangs rgyas kyi</text></item>
<item><p>59b5</p><section>sna tshogs</section><text>chos mu med pas shes rab kyi pha rol du phyin pa mu med par rig par bya'o/ /shA ri'i bu rig pa mu med pa dang / rnam par grol ba mu med pa dang / rnam par grol ba'i ye shes mthong ba mu med pas shes rab kyi pha rol du phyin pa mu</text></item>
<item><p>59b6</p><section>sna tshogs</section><text>med par rig par bya'o/ /shA ra dwa ti'i bu mu med pa dmigs su med pas shes rab kyi pha rol du phyin pa mu med pa zhes bya'o/ /mtha' dmigs su med pas mtha' yas pa zhes bya'o/ /shA ra dwa ti'i bu mtha' med pa zhes</text></item>
<item><p>59b7</p><section>sna tshogs</section><text>bya ba de ni mu med pa'i tshig go/ /shA ri'i bu bdag ma skyes pas chos thams cad mtha' yas par rig par bya'o/ /shA ri'i bu nam mkha' mtha' yas pas chos thams cad mtha' yas mu med par rig par bya'o/ /de skad ces</text></item>
<item><p>59b8</p><section>sna tshogs</section><text>bka' stsal pa dang / bcom ldan 'das la tshe dang ldan pa shA ra dwa ti'i bus 'di skad ces gsol to/ /bcom ldan 'das chos 'di byang chub sems dpa' ji lta bu dag gi yul du 'gyur ba lags/ bcom ldan 'das kyis bka' stsal pa/ shA ri'i</text></item>
<item><p>60a1</p><section>sna tshogs</section><text>bu chos 'di ni byang chub sems dpa' gang dag chos kyang mi dmigs na chos ma yin pa lta ci smos/ lam yang mi da migs na/ lam ma yin pa lta ci smos/ tshul khrims kyang mi dmigs shing rlom sems mi byed na 'chal pa'i tshul khrims</text></item>
<item><p>60a2</p><section>sna tshogs</section><text>lta ci smos te/ khams gsum thams cad du yang mi rtogs/ srid par 'gro ba dang / 'chi 'pho dang skye ba thams cad du yang mi rtogs/ lus dang srog la yang mi chags na/ phyi rol gyi dngos po rnams la lta ci smos te/ 'khor ba'i rgyun mthar byas</text></item>
<item><p>60a3</p><section>sna tshogs</section><text>pa srid pa'i rgya mtsho chen po las rgal ba/ g.yul chen po las 'das pa'i byang chub sems dpa' de dag gi yul dang bgrod pa yin no/ /yul thams cad yul ma yin par gang gis yongs su shes pa de dang de dag ni rnam pa de lta bu'i skyes bu</text></item>
<item><p>60a4</p><section>sna tshogs</section><text>dam pa dag ste/ yul thams cad la mi chags pa de dang de dag ni seng ge chen po'o/ /yul thams cad la ma zhugs pa de dang de dag ni rnam pa de lta bu dag go/ /yul thams cad kyis mi gos pa de dang de dag ni yul dang ma 'dres</text></item>
<item><p>60a5</p><section>sna tshogs</section><text>pa'o/ /yul thams cad las yang dag par 'das pa de dang de dag ni ded dpon chen po ste/ shA ri'i bu chos 'di ni de dag gi yul dang bgrod pa ma yin no/ /shA ri'i bu 'khor 'di ni gang chos 'di la ma mos shing yul du ma gyur pa 'am/</text></item>
<item><p>60a6</p><section>sna tshogs</section><text>gang chos rnam pa 'di lta bu 'di la som nyi dang bcas pa 'am/ the tshom dang / bcas pa'i byang chub sems dpa' gcig kyang ngas ma mthong ngo / /shA ri'i bu 'khor 'di ni chos 'di la the tshom med do/ /nem nur med do/ /yid</text></item>
<item><p>60a7</p><section>sna tshogs</section><text>gnyis med do/ /shA ri'i bu byang chub sems dpa' 'di dag ni chos 'di la yid gnyis med de/ shA ri'i bu skyes bu dam pa 'di dag ni sems can thams cad kyi yid gnyis yang dag par gzhom pa'i phyir gnas pa'o/ /shA ri'i bu 'di</text></item>
<item><p>60a8</p><section>sna tshogs</section><text>dag ni 'di lta bu'i chos la som nyi med de/ som nyi las yang dag par 'das pa'o/ /shA ri'i bu gang yang phyi ma'i tshe phyi ma'i dus na chos bstan pa 'di nyan pa de dag kyang chos thams cad la the tshom med par gnas te/ sems can thams</text></item>
<item><p>60b1</p><section>sna tshogs</section><text>cad kyi the tshom gcad pa'i phyir zhugs par 'gyur ro/ /shA ri'i bu sems can dge ba'i rtsa ba chung ngu rnams ni chos 'di la mos par ngas ma bshad do/ /chos 'di la de dag gi go skabs med de/ 'di ni de dag gi nor ma yin no/ /shA ri'i</text></item>
<item><p>60b2</p><section>sna tshogs</section><text>bu chos bstan pa 'di gang dag gi rna lam du thos pa'i sems can de dag kyang dge ba'i rtsa ba chung ngu dang ldan pa ma yin na/ gang dag 'dzin pa dang / 'chang ba dang / klog pa dang / kun chub par byed pa lta ci smos te/ de dag sangs rgyas</text></item>
<item><p>60b3</p><section>sna tshogs</section><text>bcom ldan 'das rnams kyis sangs rgyas kyi chos la nges par lung bstan te/ ji ltar da ltar nga seng ge'i sgra sgrogs pa dang / 'jigs pa med pa'i sgra dang / skyes bu chen po'i sgra dang / rang byung gi sgra sgrogs pa bzhin du de dag</text></item>
<item><p>60b4</p><section>sna tshogs</section><text>kyang seng ge'i sgra sgrog par 'gyur ro/ /gang dag tha na chos 'di la dad pa bskyed nas/ bla na med pa yang dag par rdzogs pa'i byang chub la 'dun pa bskyed par 'gyur ba de dag gi lung bstan pa yang de nyid yin no/ /de</text></item>
<item><p>60b5</p><section>sna tshogs</section><text>ci'i phyir zhe na/ shA ri'i bu sems can gang dag chos zab mo thos nas/ dga' ba dang / mchog tu dga' ba dang / mos pa skyed pa de dag ni shin du rnyed par dka'o/ /shA ri'i bu de bas kyang sems can gang chos zab mo thos</text></item>
<item><p>60b6</p><section>sna tshogs</section><text>nas bla na med pa yang dag par rdzogs pa'i byang chub tu sems skyed cing mos pa skyed de/ dge ba chen po dang ldan pa ni shin du rnyed par dka' ste/ shA ri'i bu shes rab kyi pha rol du phyin pa bstan pa 'di gang dag gi rna lam du thos par</text></item>
<item><p>60b7</p><section>sna tshogs</section><text>'gyur ba dang / thos nas klog pa dang / mos pa dang / dga' ba dang / yid bde ba chen po skyed pa dang / phyir zhing nyan pa'i phyir chos 'di la 'dun pa skyed pa'i sems can de dag kyang 'khor ba chen por zhugs par ngas ma bshad na lung nod pa dang /</text></item>
<item><p>60b8</p><section>sna tshogs</section><text>kha ton byed pa dang / gzhan la ston pa lta ci smos/ shA ri'i bu nyan thos dang / rang sangs rgyas kyi theg pa la nges par ma zhugs shing ma nges pa ni ngas bla na med pa yang dag par rdzogs pa'i byang chub tu lung bstan to/ /shA ri'i bu chos kyi mchog 'di la</text></item>
<item><p>61a1</p><section>sna tshogs</section><text>chos chung ngu dang ldan pa'i sems can rnams kyi go skabs ngas ma mthong ngo / /shA ri'i bu sangs rgyas kyi byang chub 'di ni rgya chen sems can ni phal cher dman pa la mos shing chos chung ngu dang ldan te/ 'di lta bu'i chos zab mo chags pa med pa la</text></item>
<item><p>61a2</p><section>sna tshogs</section><text>dge bar ma byas shing mi mkhas so/ /shA ri'i bu 'di ni sems can gang dag rgya che zhing chos rgya chen po la mos pa/ theg pa chen po la yang dag par zhugs pa/ dgos pa shin du yongs su rnyed pa/ go cha chen po shin du bgos pa/ don legs</text></item>
<item><p>61a3</p><section>sna tshogs</section><text>par rtogs pa chen po dang drang zhing nyam nga ba med pa/ tshang tshing med pa mnyam pa/ smig ma dang tsher ma med pa dang / ngam grog dang g.yang sa med pa/ gtsang ba gnod pa med pa/ gya gyu med pa/ yon po med par zhugs pa dang / shA ri'i bu gang dag</text></item>
<item><p>61a4</p><section>sna tshogs</section><text>'jig rten la phan pa dang / 'jig rten la bde ba dang / 'jig rten la snying brtse ba dang / lha dang mi rnams kyi don dang / phan pa dang bde ba'i phyir zhugs pa/ snang ba byed pa'i sems can rnams kyi mu stegs su gyur pa/ snying rje chen</text></item>
<item><p>61a5</p><section>sna tshogs</section><text>po dang ldan pa/ phan par snying brtse ba/ phan par 'dod pa/ bde bar 'dod pa/ grub pa dang bde bar 'dod pa/ sems can thams cad la bde bar sbyar bar nye bar gnas pa'i byang chub sems dpa' sems dpa' chen po de lta bu de dag gi</text></item>
<item><p>61a6</p><section>sna tshogs</section><text>nor chen po yin no/ /shA ri'i bu sems can chen po de dag ni chos dkon mchog 'di tshol ba ste/ 'di ni de dag gi nor dam pa'o/ /de ci'i phyir zhe na/ shA ri'i bu sems can bsod nams ma byas pa/ dman pa la mos pa/</text></item>
<item><p>61a7</p><section>sna tshogs</section><text>dad pa rab tu nyams pa rnams ni chos kyi nor rgya chen po 'di la mos pa mi skye'o/ /shA ri'i bu ngas de la dgongs te/ sems can dman pa la mos pa rnams kyang / dman pa la mos pa dang / rgya chen po la mos pa rnams</text></item>
<item><p>61a8</p><section>sna tshogs</section><text>kyang rgya chen po la mos par khams so sor sbyor ro zhes bshad do/ /de nas bcom ldan 'das la tshe dang ldan pa shA ra dwa ti'i bus 'di skad ces gsol to/ /bcom ldan 'das shes rab kyi pha rol du phyin pa'i spyod yul gang lags/ de skad ces gsol</text></item>
<item><p>61b1</p><section>sna tshogs</section><text>pa dang / bcom ldan 'das kyis tshe dang ldan pa shA ra dwa ti'i bu la 'di skad ces bka' stsal to/ /shA ra dwa ti'i bu shes rab kyi pha rol du phyin pa'i yul dang spyod yul ni mtha' yas so/ /shA ri'i bu 'di lta ste/ dper na rlung gi khams kyi yul dang spyod</text></item>
<item><p>61b2</p><section>sna tshogs</section><text>yul ni mtha' yas so/ /de bzhin du shes rab kyi pha rol du phyin pa'i yul dang spyod yul yang mtha' yas so/ /shA ri'i bu 'di lta ste/ dper na nam mkha' ni rlung gi khams kyi yul dang spyod yul lo/ /de bzhin du shes rab kyi pha rol du phyin</text></item>
<item><p>61b3</p><section>sna tshogs</section><text>pa'i yul dang spyod yul ni nam mkha'o/ /shA ri'i bu 'di lta ste/ dper na nam mkha'i khams kyi yul dang / spyod yul ni mtha' yas so/ /de bzhin du shes rab kyi pha rol du phyin pa'i yul dang / spyod yul yang mtha' yas so/ /shA ri'i bu 'di</text></item>
<item><p>61b4</p><section>sna tshogs</section><text>lta ste/ dper na nam mkha'i khams dang / rlung gi khams ni gang na yang mi snang zhing chos gang mngon par 'grub pa'i mtshan nyid du yang nye bar gnas pa ma yin no/ /shA ri'i bu de bzhin du shes rab kyi pha rol du phyin pa yang chos gang la yang mi snang zhing</text></item>
<item><p>61b5</p><section>sna tshogs</section><text>chos gang mngon par 'grub pa'i mtshan nyid du yang nye bar gnas pa ma yin no/ /shA ri'i bu 'di lta ste/ dper na nam mkha'i khams dang / rlung gi khams ni gzung du med cing yongs su ma grub pas kha dog gi mtshan ma'i grangs su mi 'gro'o/ /</text></item>
<item><p>61b6</p><section>sna tshogs</section><text>shA ra dwa ti'i bu de bzhin du shes rab kyi pha rol du phyin pa yang gzung du med cing yongs su ma grub pas kha dog dang mtshan ma gang gis kyang gang gi grangs su yang nye bar 'gro ba ma yin no/ /shA ri'i bu 'di lta ste/ dper na nam mkha'i khams dang / rlung gi</text></item>
<item><p>61b7</p><section>sna tshogs</section><text>khams ni chos gang yongs su grub par mthong bar nye bar 'gro ba ma yin no/ /de bzhin du shes rab kyi pha rol du phyin pa yang chos gang yang yongs su grub par mthong bar nye bar 'gro ba ma yin no/ /gsol pa/ bcom ldan 'das shes rab kyi pha</text></item>
<item><p>61b8</p><section>sna tshogs</section><text>rol du phyin pa 'di'i mtshan nyid gang lags/ /bka' stsal pa/ shA ra dwa ti'i bu shes rab kyi pha rol du phyin pa 'di ni mtshan nyid med do/ /shA ri'i bu 'di lta ste/ dper na nam mkha'i khams dang / rlung gi khams ni chos gang gi yongs su</text></item>
<item><p>62a1</p><section>sna tshogs</section><text>grub pa'i mtshan nyid du yang nye bar 'gro ba ma yin no/ /shA ri'i bu de bzhin du shes rab kyi pha rol du phyin pa yang chos gang yongs su grub pa'i mtshan nyid du yang nye bar 'gro ba ma yin te/ shA ri'i bu 'di ltar med pas shes rab kyi pha rol</text></item>
<item><p>62a2</p><section>sna tshogs</section><text>du phyin pa ni mtshan nyid med pa'o/ /shA ri'i bu 'di lta ste/ dper na nam mkha'i khams ni gang du yang mi chags so/ /de bzhin du shes rab kyi pha rol du phyin pa yang gang du yang mi chags te/ de'i phyir chags pa med pa'i mtshan nyid</text></item>
<item><p>62a3</p><section>sna tshogs</section><text>ces bya'o/ /shA ri'i bu chags pa med pa la ni mtshan nyid ci yang med mod kyi 'on kyang gang gi phyir shes rab kyi pha rol du phyin pa chags pa med pa'i mtshan nyid do zhes bya ba de ni tha snyad kyi tshig go/ /shA ri'i bu chags pa med pa la ni</text></item>
<item><p>62a4</p><section>sna tshogs</section><text>mtshan nyid med cing mtshan ma med de/ de nyid mtshan nyid med par bstan to/ /shA ri'i bu chags pa med pa zhes bya ba de ni chags pa yongs su shes pa'o/ /de ni chags pa mi dmigs pa'o/ /de ni chags pa'i yang dag pa ji lta</text></item>
<item><p>62a5</p><section>sna tshogs</section><text>ba bzhin no/ /de ni chags pa'i phyin ci log yongs su shes pa'o/ /shA ri'i bu chags pa la chags pa med de/ de'i phyir chags pa'i yang dag pa ji lta ba nyid dang / chags pa mi dmigs pa ni chags pa med pa zhes bya'o/ /</text></item>
<item><p>62a6</p><section>sna tshogs</section><text>shA ri'i bu ye shes bstan pas shes rab kyi pha rol du phyin pa 'di chags pa med pa'i mtshan nyid do/ /shA ri'i bu chos thams cad ni cha gas pa med pa'i mtshan nyid de/ chos gang gi mtshan nyid gang yin pa de mtshan nyid med pa ste/</text></item>
<item><p>62a7</p><section>sna tshogs</section><text>chos gang yang mtshan nyid mngon par 'grub pa'i phyir nye bar gnas pa ma yin no/ /gang la mtshan nyid med pa de ni mtshan nyid med pa zhes bya'o/ /gang mtshan nyid med pa de la chags pa med do/ /gal te chos kyi mtshan nyid cig</text></item>
<item><p>62a8</p><section>sna tshogs</section><text>yod na ni chos thams cad la chags par yang 'gyur na/ gang gi phyir chos thams cad la mtshan nyid med pa de'i phyir de dag la chags pa med de/ des na chos thams cad chags pa med pa'i mtshan nyid ces bya ste/ ji skad</text></item>
<item><p>62b1</p><section>sna tshogs</section><text>du brjod pa de bzhin du ni ma yin no/ /gang chags pa med pa'i mtshan nyid de ni brjod par mi nus so/ /de ci'i phyir zhe na/ med pa'i phyir chags pa med pa'i mtshan nyid do/ /dben pa'i phyir chags pa med pa'i mtshan nyid do/ /</text></item>
<item><p>62b2</p><section>sna tshogs</section><text>mi dmigs pa'i phyir chags pa med pa'i mtshan nyid do/ /shA ri'i bu chos gang chags pa med pa'i mtshan nyid kyi chos gang yin pa de ni mthong ba cir yang nye bar gnas pa ma yin zhing mi mthong bar yang ma yin mod kyi/ 'on kyang de</text></item>
<item><p>62b3</p><section>sna tshogs</section><text>sems can rnams la chags pa med pa'i mtshan nyid ces bstan pa byas so/ /shA ri'i bu kun nas nyon mongs pa'i mtshan nyid gang yin pa de ni mtshan nyid med pa ste/ kun nas nyon mongs pa ni mtshan nyid kyis nye bar gnas pa</text></item>
<item><p>62b4</p><section>sna tshogs</section><text>ma yin gyi shA ri'i bu kun nas nyon mongs pa ni phyin ci log gis nye bar gnas pa'o/ /phyin ci log gang yin pa de ni mtshan nyid med pa'o/ /gang mtshan nyid med pa de tha snyad kyis kyang mtshan nyid med de/ de mtshan nyid med pa</text></item>
<item><p>62b5</p><section>sna tshogs</section><text>kho na'o/ /shA ri'i bu rnam par byang ba de yang mtshan nyid med pa'o/ /de ci'i phyir zhe na/ shA ri'i bu kun nas nyon mongs pa nyid kyang mtshan nyid med na rnam par byang ba lta ci smos shA ri'i bu gang kun nas nyon mongs pa yongs su shes</text></item>
<item><p>62b6</p><section>sna tshogs</section><text>pa de ni yang dag pa ji lta ba bzhin te/ de la kun nas nyon mongs pa ci yang med mod kyi/ sems can rnams ni phyin ci log pas kun nas nyon mongs so/ /gang phyin ci log pa de yang dag pa ma yin no/ /gang yang</text></item>
<item><p>62b7</p><section>sna tshogs</section><text>chos ma yin pa de la yang dag pa yongs su grub pa 'am mtshan nyid med do/ /shA ra dwa ti'i bu gang de ltar shes pa de ni rnam par byang ba zhes bya'o/ /kun nas nyon mongs pa nyid kyang mtshan nyid med na rnam par byang ba lta ci smos/</text></item>
<item><p>62b8</p><section>sna tshogs</section><text>shA ri'i bu 'di lta ste/ kun nas nyon mongs pa 'am/ rnam par byang ba'i chos 'di gnyis ni mtshan nyid med cing yongs su ma grub pa'o/ /shA ri'i bu chos thams cad ni mtshan nyid yongs su ma grub pa ste/ de ni chags</text></item>
<item><p>63a1</p><section>sna tshogs</section><text>pa med pa zhes bya'o/ /chos thams cad chags pa med pa'i mtshan nyid ces bya ba ni chos thams cad chags pa med pa yin na shA ri'i bu byis pa so so'i skye bo thams cad ni chags pa med pa la chags so/ /shA ri'i bu 'di ni chos</text></item>
<item><p>63a2</p><section>sna tshogs</section><text>thams cad chags pa med pa'i mtshan nyid de/ ye shes kyi spyod yul zhes bstan to/ /shA ri'i bu 'di ni shes rab kyi pha rol du phyin pa'i spyod yul lo/ /chags pa med pa'i mtshan nyid ye shes kyi spyod yul ni shes rab kyi pha rol du phyin pa ste/</text></item>
<item><p>63a3</p><section>sna tshogs</section><text>de'i phyir shes rab kyi pha rol du phyin pa'i spyod yul mtha' yas shes bya'o/ /gang chags pa med pa'i de'i yul dang spyod yul mtha' yas so/ /shA ri'i bu spyod yul zhes bya ba de ni spyod yul med pa'i tshig bla dgas so/ /shA ri'i</text></item>
<item><p>63a4</p><section>sna tshogs</section><text>bu shes rab kyi pha rol du phyin pa ni spyod yul bstan pa'i mtshan nyid kyis phye ba ma yin no/ /shA ri'i bu yul zhes bya ba de ni chos thams cad yul med pa'o/ /de ni yang dag pa ji lta ba nyid dang / ji lta ba bzhin no/ /med pa'i</text></item>
<item><p>63a5</p><section>sna tshogs</section><text>phyir chos thams cad yul med de/ chos rnams de ltar yongs su shes pa de ni yul dang / spyod yul zhes bya ste/ ji skad du brjod pa bzhin du ni ma yin no/ /gang chos rnams de ltar yongs su shes pa de ni gang la yang chags</text></item>
<item><p>63a6</p><section>sna tshogs</section><text>pa med de/ chags pa med pa'i mtshan nyid ces bya'o/ /de'i phyir shes rab kyi pha rol du phyin pa chags pa med pa'i mtshan nyid ces bya'o/ /shA ri'i bu 'di lta bu'i chos 'di la grogs mang du mi rnyed do/ /'di lta bu'i chos</text></item>
<item><p>63a7</p><section>sna tshogs</section><text>'chad pa dang / yang dag par rab tu ston pa dang / rnam par 'byed pa gang yin pa de ni de bzhin gshegs pa'i ye shes kyi yul bstan pa'o/ /shA ri'i bu'i chos 'di la ni bden pa mthong ba'i nyan thos dang / byang chub sems</text></item>
<item><p>63a8</p><section>sna tshogs</section><text>dpa' sems dpa' chen po phyir mi ldog pa lta ba phun sum tshogs pa'i gang zag phyir mi zlog pa rnams ma gtogs par grogs gzhan gang yang med de/ lta ba phun sum tshogs pa chos 'di la spyod pa de dag kyang the tshom du 'gyur ro/ /shA</text></item>
<item><p>63b1</p><section>sna tshogs</section><text>ri'i bu byang chub sems dpa' the tshom med pa/ lus mngon sum du gyur pa rnams chos 'di la bzod pa thob par 'gyur gyi/ shA ri'i bu byis pa so so'i skye bo rnams ni ma yin no/ /shA ri'i bu shes rab kyi pha rol du phyin pa bstan pa</text></item>
<item><p>63b2</p><section>sna tshogs</section><text>'di ni dman pa la mos pa'i sems can rnams kyi lag tu 'gro bar mi 'gyur gyi/ shA ri'i bu shes rab kyi pha rol du phyin pa bstan pa 'di ni sems can gang dge ba'i rtsa ba yongs su dag pa dang ldan pa sangs rgyas mang po la bsnyen bkur</text></item>
<item><p>63b3</p><section>sna tshogs</section><text>byas pa de dag gi lag tu 'gro bar 'gyur ro/ /shes rab kyi pha rol du phyin pa bstan pa 'di ni sems can gang dag dge ba'i rtsa ba bskyed pa/ bsam pa dge ba/ sangs rgyas bcom ldan 'das rnams la lhag par bya ba byas pa/</text></item>
<item><p>63b4</p><section>sna tshogs</section><text>byang chub kyi phyir sa bon bskyed pa/ sangs rgyas kyi theg pa la zhugs pa/ sangs rgyas bcom ldan 'das rnams dang nye bar gnas pa/ tshul bzhin kun 'dri ba de dag gi lag tu 'gro bar 'gyur ro/ /shes rab kyi pha</text></item>
<item><p>63b5</p><section>sna tshogs</section><text>rol du phyin pa bstan pa 'di ni gang dag bzod pa 'thob pa dang / nye bar 'gyur ba dang / bzod pa 'thob pa de dag gi lag tu 'gro bar 'gyur ro/ /gang dag lung bstan pa de dag kyang myur du bla na med pa yang dag par rdzogs</text></item>
<item><p>63b6</p><section>sna tshogs</section><text>pa'i byang chub mngon par rdzogs par 'tshang rgya bar 'gyur te/ smon lam gyi dbang gis ni ma gtogs so/ /gang dag lung ma bstan pa de dag kyang myur du mngon sum du lung bstan pa thob par 'gyur ro/ /shA ri'i bu sems</text></item>
<item><p>63b7</p><section>sna tshogs</section><text>can gang dag dge ba'i rtsa ba yongs su ma smin pa'i rna lam du mdo sde 'di thos par gyur pa de dag kyang lung bstan pa nyid du rig par bya na/ gang mdo sde 'di rnyed pa dang / yi ger 'dri ba dang / 'chang ba dang / lung nod pa dang / kha ton byed pa dang /</text></item>
<item><p>63b8</p><section>sna tshogs</section><text>gzhan la yang rgya cher rab tu ston pa lta ci smos/ shA ri'i bu sems can gang dag dge ba'i rtsa ba yongs su ma smin pa de dag gis mdo sde 'di mnyan pa dang / yi ger 'dri ba dang / klog pa dang / kha ton byed pa de ni gnas med de/ shA ri'i</text></item>
<item><p>64a1</p><section>sna tshogs</section><text>bu chos kyi rnam grangs 'di ni sems can gang dag dge ba'i rtsa ba 'bar ba rnams kyi lag tu 'gro bar 'gyur ro/ /shA ri'i bu khyod mos par bya'o/ /khyod kyis khong du chud par bya'o/ /byang chub sems dpa'i theg pa can</text></item>
<item><p>64a2</p><section>sna tshogs</section><text>rnams/ nyan thos kyi theg pa can gyi rigs kyi bu 'am/ rigs kyi bu mo des chos 'di rnyed na/ spro ba chung ba dang / le lo dang gnyid che ba dang / shes bzhin med pa dang / dran pa nye bar mi 'jog pa dang / sems g.yeng ba dang / zang</text></item>
<item><p>64a3</p><section>sna tshogs</section><text>zing la chags pa dang / brkam pa dang / mu chor smra ba dang / smyon thabs dang / kha par dang / dbang po phal bar mi bya'o/ /shA ri'i bu dge ba'i rtsa ba byas pa dag kyang mi slu'o/ /byang chub sems dpa' chos 'di rnyed nas bag yod</text></item>
<item><p>64a4</p><section>sna tshogs</section><text>pa dang / brtson 'grus dang / spro ba dang / mos pa dang / le lo med pa dang / dbang po bsdams pa dang / mu chor mi smra ba rab tu bsten par bya'o/ /dran pa nye bar gzhag pa dang / mang du thos pa la sbyor bar bya'o/ /brtson 'grus</text></item>
<item><p>64a5</p><section>sna tshogs</section><text>brtsams la 'di lta bu'i yon tan 'di dag yongs su bskang ba'i phyir 'bad par bya'o/ /shA ri'i bu 'di lta bu'i chos thos pa'i 'bras bu ni 'di ma yin te/ gang byang chub sems dpa' dang / nyan thos 'di lta bu'i chos thos na bag</text></item>
<item><p>64a6</p><section>sna tshogs</section><text>byed par mi 'gyur ba dang / yid rton par mi 'gyur ba dang / 'dun pa yongs su nyams pa dang / brtson 'grus bri ba dang / ma dris pa ston pa dang gnod sems mang du 'gyur ba de ni thos pa'i 'bras bu ma yin no/ /de dag gis 'di lta bu'i chos</text></item>
<item><p>64a7</p><section>sna tshogs</section><text>'di thos pa ma yin no/ /shA ri'i bu thos shes bya ba de ni yang dag pa'i nan tan gyi tshig bla dgas te/ log pa'i nan tan gyi ni ma yin no/ /shA ri'i bu log par zhugs pas ni chos 'di thos par mi 'gyur ro/ /shA ri'i bu thos nas khyod don la</text></item>
<item><p>64a8</p><section>sna tshogs</section><text>mkhas shing nan tan gyis gnas par bya'o/ /shA ri'i bu log par zhugs pa rnams la ni rjes su 'thun pa'i bzod pa yang med do/ /shA ri'i bu gang ji skad bstan pa'i chos 'di la log par mi sgrub pa de ni chos 'di la nan tan byed pa zhes bya'o/ /shA</text></item>
<item><p>64b1</p><section>sna tshogs</section><text>ri'i bu bzod pa phun sum tshogs pa'i gang zag nan tan la gnas pa dag ni phyir ngan song du 'gro bar mi 'gyur gyi/ myur du chos 'di yang dag par sgrub par 'gyur ro/ /dge ba'i rtsa ba ngan ngon tsam la yid brtan par mi bya ste/ chos 'di yongs su ma grub kyi</text></item>
<item><p>64b2</p><section>sna tshogs</section><text>bar du brtson pa mi gtong bas kyang yid brtan par mi bya'o/ /shA ri'i bu gang chos 'di la bslabs pa dang / yongs su grub pa dang / bzod pa thob pa de ni phyir ngan song du 'gro bar 'gyur ba'i las mi byed de/ de ni phyir le lo dang / 'dri ba la sten par mi 'gyur te/</text></item>
<item><p>64b3</p><section>sna tshogs</section><text>de phyir ldog pa'i 'jigs pa med par 'gyur ro/ /de lhod par yang mi 'gyur ro/ /de ci'i phyir zhe na/ shA ri'i bu de ni kun nas nyon mongs pa dang / rnam par byang ba yongs su shes pa yin no/ /des chos thams cad ni phyin ci log las byung ste/ yang dag</text></item>
<item><p>64b4</p><section>sna tshogs</section><text>pa ma yin pa'o zhes yang dag pa ji lta ba bzhin du mthong ba yin no/ /de ltar yang dag par mthong ba de ni bzod pa phun sum tshogs pa yin no/ /nges pa dang tshig nyung ba dang / tshul khrims rnam par dag pa la gnas pa dang / cho ga dang / spyod yul dang /</text></item>
<item><p>64b5</p><section>sna tshogs</section><text>spyod pa dang / sdom pa phun sum tshogs pa yin te/ /gang zag sems can de lta bu la lha rnams kyang mos par 'gyur na mi rnams lta ci smos/ sems can de lta bu la lha rnams kyang dga' bar 'gyur na mi rnams lta ci smos/ de dag gi gan</text></item>
<item><p>64b6</p><section>sna tshogs</section><text>du lha rnams kyang 'gro bar gyur na mi rnams lta ci smos/ de dag la lha rnams kyis bkur sti bya bar 'os pa yin na mi rnams kyis lta ci smos/ de dag la lha rnams kyang srung bar 'gyur na mi rnams lta ci smos/ de bzhin du klu dang / gnod</text></item>
<item><p>64b7</p><section>sna tshogs</section><text>sbyin dang / srin po dang / nam mkha' lding dang / dri za rnams kyang de la srung bar 'gyur/ de dag la srung ba dang / sgrib pa dang / sbed pa'i phyir 'bad par 'gyur ro/ /dpe'i le'u zhes bya ste bzhi pa'o// // bam po bzhi pa/ de nas tshe</text></item>
<item><p>64b8</p><section>sna tshogs</section><text>dang ldan pa shA ri'i bus tshe dang ldan pa rab 'byor la 'di skad ces smras so/ /tshe dang ldan pa rab 'byor ston pa yang 'di na mngon sum du gyur/ 'khor 'di yang chos zab mo bstan pa'i snod du gyur te/ tshe dang ldan pa rab 'byor 'khor 'di ni dag cing</text></item>
<item><p>65a1</p><section>sna tshogs</section><text>zab mo'i chos thos par 'dod na/ khyod ci'i phyir shes rab kyi pha rol du phyin pa la brtsams te spobs par mi byed par cang mi smra bar 'dug /de skad ces smras pa dang / tshe dang ldan pa rab 'byor gyis 'di skad ces smras so/ /</text></item>
<item><p>65a2</p><section>sna tshogs</section><text>tshe dang ldan pa kho bos ni gang brtsams te spobs par bya ba'i chos de yang dag par rjes su mi mthong ngo / /tshe dang ldan pa shA ri'i bu kho bos ni shes rab kyi pha rol du phyin pa yang dag par rjes su mi mthong / byang chub sems dpa' dang / spobs pa</text></item>
<item><p>65a3</p><section>sna tshogs</section><text>dang / gang spobs par 'gyur ba dang / gang gis spobs par 'gyur ba dang / gang las spobs par 'gyur ba yang mi mthong ste/ tshe dang ldan pa shA ri'i bu kho bos de ltar shes rab kyi pha rol du phyin pa dang / byang chub sems dpa' sems dpa' chen po dang / gang</text></item>
<item><p>65a4</p><section>sna tshogs</section><text>spobs par 'gyur ba dang / gang gis spobs par 'gyur ba dang / gang las spobs par 'gyur ba dang / gang gis spobs par 'gyur ba mi mthong na/ ji skad du bstan par bya/ kho bos gang las brtsams te spobs par bya/ shA ri'i bu 'di la shes rab</text></item>
<item><p>65a5</p><section>sna tshogs</section><text>kyi pha rol du phyin pa 'di ni tha snyad med pa/ smrar med pa brjod du med pa'o/ /tshe dang ldan pa shA ri'i bu shes rab kyi pha rol du phyin pa ni smra ba 'am/ bsnyad pa 'am/ brjod par mi nus te/ gang de ltar lan 'debs pa ni shes rab kyi pha rol du</text></item>
<item><p>65a6</p><section>sna tshogs</section><text>phyin pa'o/ /tshe dang ldan pa shA ri'i bu shes rab kyi pha rol du phyin pa ni 'das pa dang / ma 'ongs pa dang / da ltar byung ba ma yin no/ /tshe dang ldan pa shA ri'i bu shes rab kyi pha rol du phyin pa ni 'das pa'i mtshan nyid dang / ma 'ongs pa'i</text></item>
<item><p>65a7</p><section>sna tshogs</section><text>mtshan nyid dang / da ltar byung ba'i mtshan nyid du bstan par mi nus te/ tshe dang ldan pa shA ra dwa ti'i bu shes rab kyi pha rol du phyin pa 'di ni tha snyad ma yin te/ mtshan nyid med pa'o/ /tshe dang ldan pa shA ra dwa ti'i bu mtshan nyid gang gis</text></item>
<item><p>65a8</p><section>sna tshogs</section><text>shes rab kyi pha rol du phyin pa bstan pa'i mtshan nyid de yang dag par rjes su mi mthong ngo / /tshe dang ldan pa shA ra dwa ti'i bu gzugs kyi 'das pa'i mtshan nyid dam/ ma 'ongs pa'i mtshan nyid dam/ da ltar byung ba'i mtshan</text></item>
<item><p>65b1</p><section>sna tshogs</section><text>nyid gang yin pa de shes rab kyi pha rol du phyin pa ma yin no/ /tshor ba dang / 'du shes dang / 'du byed rnams dang / rnam par shes pa 'das pa'i mtshan nyid dang / ma 'ongs pa'i mtshan nyid dang / da ltar byung ba'i mtshan nyid gang yin pa de</text></item>
<item><p>65b2</p><section>sna tshogs</section><text>shes rab kyi pha rol du phyin pa ma yin no/ /tshe dang ldan pa shA ra dwa ti'i bu 'das pa dang / ma 'ongs pa dang / da ltar byung ba'i gzugs kyi mtshan nyid de bzhin nyid dang / ma nor ba de bzhin nyid dang / gzhan ma yin pa de bzhin nyid dang /</text></item>
<item><p>65b3</p><section>sna tshogs</section><text>ji lta ba bzhin gyi de bzhin nyid gang yin pa de shes rab kyi pha rol du phyin pa'o/ /'das pa dang / ma 'ongs pa dang / da ltar byung ba'i tshor ba dang / 'du shes dang / 'du byed rnams dang / rnam par shes pa'i mtshan nyid kyi de bzhin nyid dang /</text></item>
<item><p>65b4</p><section>sna tshogs</section><text>ma nor ba de bzhin nyid dang / gzhan ma yin pa de bzhin nyid dang / ji lta ba bzhin gyi de bzhin nyid gang yin pa de shes rab kyi pha rol du phyin pa'o/ /tshe dang ldan pa shA ra dwa ti'i bu 'das pa dang / ma 'ongs pa dang / da ltar byung ba'i</text></item>
<item><p>65b5</p><section>sna tshogs</section><text>gzugs dang / tshor ba dang / 'du shes dang / 'du byed rnams dang / rnam par shes pa'i mtshan nyid kyi de bzhin nyid dang / ma nor ba de bzhin nyid dang / gzhan ma yin pa de bzhin nyid dang / ji lta ba bzhin gyi de bzhin nyid de</text></item>
<item><p>65b6</p><section>sna tshogs</section><text>ni gdags pa 'am/ tshig gi las kyis brjod par ram/ bsnyad par ram/ lan gdab par mi nus so/ /tshe dang ldan pa shA ra dwa ti'i bu gang de ltar shes rab kyi pha rol du phyin pa la 'jug pa des/ shes rab kyi</text></item>
<item><p>65b7</p><section>sna tshogs</section><text>pha rol du phyin pa rtogs so/ /tshe dang ldan pa shA ra dwa ti'i bu shes rab kyi pha rol du phyin pa ni chos gang bstan pa'i mtshan nyid du yang nye bar gnas pa ma yin te/ gzugs bstan pa'i mtshan nyid dang / tshor ba dang /</text></item>
<item><p>65b8</p><section>sna tshogs</section><text>'du shes dang / 'du byed rnams dang / rnam par shes pa bstan pa'i mtshan nyid du nye bar gnas pa ma yin no/ /rten cing 'brel bar 'byung ba bstan pa'i mtshan nyid du nye bar gnas pa ma yin no/ /ming dang gzugs</text></item>
<item><p>66a1</p><section>sna tshogs</section><text>kyi mtshan nyid dang / bdag gi mtshan nyid dang / sems can gyi mtshan nyid dang / chos kyi dbyings kyi mtshan nyid dang / 'du ba'i mtshan nyid dang / 'bral ba'i mtshan nyid dang / rgyu'i mtshan nyid dang / rkyen gyi</text></item>
<item><p>66a2</p><section>sna tshogs</section><text>mtshan nyid dang / sdug bsngal gyi mtshan nyid dang / bde ba'i mtshan nyid dang / rnam par gzhag pa'i mtshan nyid dang / rnam par mi gzhag pa'i mtshan nyid dang / skye ba'i mtshan nyid dang / 'jig pa'i mtshan nyid dang / kun</text></item>
<item><p>66a3</p><section>sna tshogs</section><text>nas nyon mongs pa'i mtshan nyid dang / rnam par byang ba'i mtshan nyid dang / rang bzhin gyi mtshan nyid dang / kun rdzob kyi mtshan nyid dang / don dam pa'i mtshan nyid dang / bden pa'i mtshan nyid dang / brdzun pa'i mtshan nyid dang / 'pho ba'i mtshan nyid dang /</text></item>
<item><p>66a4</p><section>sna tshogs</section><text>'jug pa'i mtshan nyid du nye bar gnas pa ma yin no/ /de ci'i phyir zhe na/ tshe dang ldan pa shA ri'i bu shes rab kyi pha rol du phyin pa ni mtshan nyid thams cad dang bral ba ste/ 'di ni shes rab kyi pha rol du phyin pa zhe 'am/ 'di na shes rab</text></item>
<item><p>66a5</p><section>sna tshogs</section><text>kyi pha rol du phyin pa zhe 'am/ 'dis shes rab kyi pha rol du phyin pa zhe 'am/ 'di'i shes rab kyi pha rol du phyin pa zhes de su'i mthong bar yang nye bar mi 'gro'o/ /tshe dang ldan pa shA ra dwa ti'i bu chos gang gis shes rab kyi pha rol</text></item>
<item><p>66a6</p><section>sna tshogs</section><text>du phyin pa bstan pa'i chos de kho bos yang dag par rjes su mi mthong ngo / /tshe dang ldan pa shA ra dwa ti'i bu shes rab kyi pha rol du phyin pa ni chos gang nges par bstan par yang nye bar 'gro ba 'am/ nye bar 'gro bar 'gyur ba ma yin no/ /</text></item>
<item><p>66a7</p><section>sna tshogs</section><text>tshe dang ldan pa shA ra dwa ti'i bu shes rab kyi pha rol du phyin pa ni gzugs nges par bstan par nye bar 'gro ba ma yin no/ /tshor ba dang / 'du shes dang / 'du byed rnams dang / rnam par shes pa nges par bstan pa nye bar 'gro</text></item>
<item><p>66a8</p><section>sna tshogs</section><text>ba ma yin/ mig dang / rna ba dang / sna dang / lce dang / lus dang / yid nges par bstan par nye bar 'gro ba ma yin/ khams rnams nges par bstan par nye bar 'gro ba ma yin/ rten cing 'brel par 'byung ba nges</text></item>
<item><p>66b1</p><section>sna tshogs</section><text>par bstan par nye bar 'gro ba ma yin/ rig pa dang / rnam par grol ba nges par bstan par nye bar 'gro ba ma yin no/ /tshe dang ldan pa shA ra dwa ti'i bu gang 'jig rten las 'das pa'i shes rab nges par 'byed par 'gro ba yang / shes</text></item>
<item><p>66b2</p><section>sna tshogs</section><text>rab kyi pha rol du phyin pa nges par bstan par nye bar mi 'gro'o/ /shA ri'i bu 'di lta ste/ chos gang nges par bstan par yang nye bar mi 'gro ba'i chos de ji ltar brjod cing nges par bstan par 'gyur/ tshe dang ldan pa shA ra dwa ti'i bu gang</text></item>
<item><p>66b3</p><section>sna tshogs</section><text>dag chos rnams kyi tshul de ltar rab tu shes pa de dag gis shes rab kyi pha rol du phyin pa bstan pa rab tu shes so/ /tshe dang ldan pa shA ra dwa ti'i bu shes rab kyi pha rol du phyin pa ni chos gang bstan pa dang nges par bstan par yang nye</text></item>
<item><p>66b4</p><section>sna tshogs</section><text>bar gnas pa ma yin no/ /tshe dang ldan pa shA ra dwa ti'i bu shes rab kyi pha rol du phyin pa ni gzugs bstan pa dang / nges par bstan par nye bar gnas pa ma yin no/ /tshor ba dang / 'du shes dang / 'du byed rnams dang /</text></item>
<item><p>66b5</p><section>sna tshogs</section><text>rnam par shes pa bstan pa dang / nges par bstan par nye bar gnas pa ma yin/ ming dang gzugs bstan pa dang / nges par bstan par nye bar gnas pa ma yin/ kun nas nyon mongs pa dang / rnam par byang ba bstan</text></item>
<item><p>66b6</p><section>sna tshogs</section><text>pa dang / nges par bstan par nye bar gnas pa ma yin/ rten cing 'brel bar 'byung ba bstan pa dang / nges par bstan par nye bar gnas pa ma yin/ phyin ci log rnams bstan pa dang / nges par bstan par nye bar</text></item>
<item><p>66b7</p><section>sna tshogs</section><text>gnas pa ma yin/ sems can gyi khams dang / bdag gi khams bstan pa dang / nges par bstan par nye bar gnas pa ma yin/ sa'i khams dang / chu'i khams dang / me'i khams dang / rlung gi khams</text></item>
<item><p>66b8</p><section>sna tshogs</section><text>bstan pa dang / nges par bstan par nye bar gnas pa ma yin/ 'dod pa'i khams dang / gzugs kyi khams dang / gzugs med pa'i khams bstan pa dang nges par bstan par nye bar gnas pa ma yin/ tshul khrims dang / 'chal</text></item>
<item><p>67a1</p><section>sna tshogs</section><text>ba'i tshul khrims bstan pa dang / nges par bstan par nye bar gnas pa ma yin/ bzod pa dang / gnod sems dang / brtson 'grus dang / le lo dang / bsam gtan dang / /rnam par g.yeng ba dang / shes rab dang /</text></item>
<item><p>67a2</p><section>sna tshogs</section><text>'chal pa'i shes rab bstan pa dang / nges par bstan par nye bar gnas pa ma yin/ dran pa nye bar gzhag pa dang / yang dag pa'i spong ba dang / rdzu 'phrul gyi rkang pa dang / tshad med pa dang / dbang po dang / stobs dang / byang chub kyi yan lag</text></item>
<item><p>67a3</p><section>sna tshogs</section><text>dang / bsam gtan dang / rnam par thar pa dang / ting nge 'dzin dang / snyoms par 'jug pa dang / mngon par shes pa bstan pa dang / nges par bstan par nye bar gnas pa ma yin no/ /bden pa dang / lam dang / 'bras bu bstan pa</text></item>
<item><p>67a4</p><section>sna tshogs</section><text>dang / nges par bstan par nye bar gnas pa ma yin/ nyan thos dang / rang sangs rgyas dang / byang chub sems dpa'i bstan pa dang / nges par bstan par nye bar gnas pa ma yin/ nyan thos dang / rang sangs rgyas kyi chos dang /</text></item>
<item><p>67a5</p><section>sna tshogs</section><text>byang chub sems dpa'i chos bstan pa dang / nges par bstan par nye bar gnas pa ma yin/ chos gang shes pa dang / mi shes pa dang / bstan pa dang / bstan du med par nye bar gnas pa ma yin/ mi skye ba shes pa dang / zad pa shes</text></item>
<item><p>67a6</p><section>sna tshogs</section><text>pa dang / 'gog pa shes pa bstan pa 'am/ bstan pa ma yin par gnas pa ma yin/ mya ngan las 'das pa bstan pa 'am/ bstan pa ma yin par nye bar gnas pa ma yin no/ /tshe dang ldan pa shA ra dwa ti'i bu 'di lta ste/ chos</text></item>
<item><p>67a7</p><section>sna tshogs</section><text>gang bstan pa 'am/ bstan pa ma yin par yang nye bar gnas pa ma yin pa de'i tha snyad ji ltar bstan par bya/ tshe dang ldan pa shA ra dwa ti'i bu su shes rab kyi pha rol du phyin pa ni chos gang bstan pa 'am/ bstan pa ma yin par yang</text></item>
<item><p>67a8</p><section>sna tshogs</section><text>nye bar gnas pa ma yin par bstan pa 'di lta bu khong du chud pa des shes rab kyi pha rol du phyin pa yang shes shing shes rab kyi pha rol du phyin pa bstan pa yang shes so/ /tshe dang ldan pa shA ra dwa ti'i bu shes rab kyi pha rol du phyin</text></item>
<item><p>67b1</p><section>sna tshogs</section><text>pa ni chos gang la yang sbyor ba 'am/ mi sbyor ba'i phyir nye bar gnas pa ma yin no/ /de ci'i phyir zhe na/ tshe dang ldan pa shA ra dwa ti'i bu shes rab kyi pha rol du phyin pa ni gzugs la kun du sbyor bar yang mi byed/ /kun du mi sbyor bar yang mi byed do/ /</text></item>
<item><p>67b2</p><section>sna tshogs</section><text>de bzhin du tshor ba dang / 'du shes dang / 'du byed rnams dang / rnam par shes pa la kun du sbyor bar yang mi byed/ kun du mi sbyor bar yang mi byed do/ /rten cing 'brel bar 'byung ba la kun du sbyor bar yang mi byed/ kun du mi sbyor bar yang mi byed do/ /'dod</text></item>
<item><p>67b3</p><section>sna tshogs</section><text>pa'i khams dang / gzugs kyi khams dang / gzugs med pa'i khams la kun du sbyor bar yang mi byed/ kun du mi sbyor bar yang mi byed do/ /sa'i khams dang / chu'i khams dang / me'i khams dang / rlung gi khams la kun du sbyor bar yang mi byed/ kun du mi</text></item>
<item><p>67b4</p><section>sna tshogs</section><text>sbyor bar yang mi byed do/ /sems can gyi khams dang / bdag gi khams dang / chos kyi dbyings dang / nam mkha'i khams la kun du sbyor bar yang mi byed/ kun du mi sbyor bar yang mi byed do/ /tshul khrims dang / 'chal pa'i</text></item>
<item><p>67b5</p><section>sna tshogs</section><text>tshul khrims dang / bzod pa dang / gnod sems dang / brtson 'grus dang / le lo dang / bsam gtan dang / rnam par g.yeng ba dang / shes rab dang / 'chal ba'i shes rab la kun du sbyor bar yang mi byed/ kun du mi sbyor bar</text></item>
<item><p>67b6</p><section>sna tshogs</section><text>yang mi byed do/ /dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / tshad med pa rnams dang / dbang po rnams dang / stobs rnams dang / byang chub kyi yan lag</text></item>
<item><p>67b7</p><section>sna tshogs</section><text>rnams dang / bsam gtan dang / rnam par thar pa dang / ting nge 'dzin dang / snyoms par 'jug pa la kun du sbyor bar yang mi byed/ kun du mi sbyor bar yang mi byed do/ /lam dang lam gyi 'bras bu dang / sdug bsngal dang / kun 'byung</text></item>
<item><p>67b8</p><section>sna tshogs</section><text>ba dang / 'gog pa la kun du sbyor bar yang mi byed/ /kun du mi sbyor bar yang mi byed do/ /nyan thos kyi sa dang / rang sangs rgyas kyi sa dang / byang chub sems dpa'i sa la kun du sbyor bar yang mi byed/ kun du mi sbyor bar yang mi byed do/ /</text></item>
<item><p>68a1</p><section>sna tshogs</section><text>nyan thos kyi chos dang / rang sangs rgyas kyi chos dang / byang chub sems dpa'i chos la kun du sbyor bar yang mi byed/ kun du mi sbyor bar yang mi byed do/ /'das pa dang / ma 'ongs pa dang / da ltar byung ba shes pa dang / dus</text></item>
<item><p>68a2</p><section>sna tshogs</section><text>gsum mnyam pa nyid la kun du sbyor bar yang mi byed/ kun du mi sbyor bar yang mi byed do/ /thogs pa med pa dang / mi skye ba shes pa dang / zad pa shes pa dang / mya ngan las 'das pa la kun du sbyor bar yang mi byed do/ /kun du mi sbyor bar</text></item>
<item><p>68a3</p><section>sna tshogs</section><text>yang mi byed do/ /tshe dang ldan pa shA ra dwa ti'i bu 'di lta ste/ chos gang la yang kun du sbyor ba 'am/ kun du sbyor ba ma yin par gnas pa ma yin pa de ji ltar bstan par bya/ tshe dang ldan pa shA ra dwa ti'i bu kho bos chos gang spobs par</text></item>
<item><p>68a4</p><section>sna tshogs</section><text>'gyur ba dang / gang gis kho bo spobs par 'gyur ba dang / gang la kho bo spobs par 'gyur ba dang / gang la kho bos brtsam par spobs par 'gyur ba'i chos de yang dag par rjes su mi mthong ste/ kho bos dbang de mthong bas kho</text></item>
<item><p>68a5</p><section>sna tshogs</section><text>bos de skad smras so/ /rab 'byor gyi le'u zhes bya ste lnga pa'o// // de nas bcom ldan kyis byang chub sems dpa' sems dpa' chen po rab kyi rtsal gyis rnam par gnon pa la 'di skad ces bka' stsal to/ /rab kyi rtsal gyis</text></item>
<item><p>68a6</p><section>sna tshogs</section><text>rnam par gnon pa 'di la byang chub sems dpa' sems dpa' chen po shes rab kyi pha rol du phyin pa la spyod pa ni chos gang la yang mi spyod do/ /de ci'i phyir zhe na/ rab kyi rtsal gyis rnam par gnon pa chos thams cad ni phyin ci log</text></item>
<item><p>68a7</p><section>sna tshogs</section><text>las byung ba/ bden pa ma yin pa/ med pa log pa yang dag pa ma yin pa ste/ rab kyi rtsal gyis rnam par gnon pa/ de'i phyir gang chos 'ga' zhig la spyod na de ni phyin ci log la spyod pa'o/ /de ni yang dag pa ma yin pa</text></item>
<item><p>68a8</p><section>sna tshogs</section><text>la spyod pa'o/ /rab kyi rtsal gyis rnam par gnon pa byang chub sems dpa' ni phyin ci log spyod pas rab tu phye ba 'am/ yang dag pa ma yin pa spyod pas rab tu phye ba ma yin no/ /byang chub sems dpa' phyin ci log gam/ yang</text></item>
<item><p>68b1</p><section>sna tshogs</section><text>dag pa ma yin pa la spyod pa de ni shes rab kyi pha rol du phyin pa la spyod pa ma yin no/ /gang phyin ci log dang / yang dag pa ma yin pa de la spyod pa gang yang med pas de'i phyir byang chub sems dpa' de la mi spyod do/ /rab kyi rtsal gyis</text></item>
<item><p>68b2</p><section>sna tshogs</section><text>rnam par gnon pa phyin ci log ces bya ba 'di ni log par byis pa so so'i skye bo rnams kyis bzung ba ste/ chos de ni ji lta ba bzhin du ma yin/ gang dag ji ltar bzung ba de bzhin du ma yin pa de ni phyin ci log dang / yang dag pa ma</text></item>
<item><p>68b3</p><section>sna tshogs</section><text>yin pa zhes bya'o/ /rab kyi rtsal gyis rnam par gnon pa byang chub sems dpa' ni phyin ci log dang / yang dag pa ma yin pa la mi spyod do/ /rab kyi rtsal gyis rnam par gnon pa byang chub sems dpa' ni yang dag pa smra ba ste/ phyin ci</text></item>
<item><p>68b4</p><section>sna tshogs</section><text>log ma yin pa spyod pa'o/ /gang du yang dag pa la phyin ci log pa de la spyod pa gang yang med de/ de'i phyir spyod pa med pa ni byang chub sems dpa'i spyod pa zhes bya'o/ /rab kyi rtsal gyis rnam par gnon pa spyod pa thams cad yang dag par</text></item>
<item><p>68b5</p><section>sna tshogs</section><text>chad pa ni byang chub sems dpa'i spyod pa ste/ 'di ni byang chub sems dpa'i spyod pa'o/ /'dis byang chub sems dpa'i spyod pa'o/ /'di ni byang chub sems dpa'i spyod pa'o/ /'di las byang chub sems dpa'i spyod pa'o zhes byang chub</text></item>
<item><p>68b6</p><section>sna tshogs</section><text>sems dpa'i spyod pa de kun du bstan par mi nus te/ byang chub sems dpa'i spyod pa ni de lta bus rab tu phye ba ma yin no/ /byang chub sems dpa' dag ni so so'i skye bo'i spyod pa bzlog pa'o/ /nyan thos kyi spyod pa bzlog pa dang /</text></item>
<item><p>68b7</p><section>sna tshogs</section><text>rang sangs rgyas kyi spyod pa bzlog pa dang / spyod pa thams cad bzlog pa'i phyir byang chub sems dpa'i spyad pa la spyod do/ /rab kyi rtsal gyis rnam par gnon pa byang chub sems dpa' 'di dag ni sangs rgyas kyi chos de dag go/ /</text></item>
<item><p>68b8</p><section>sna tshogs</section><text>'dis sangs rgyas kyi chos de dag go/ /'di ni sangs rgyas kyi chos de dag go/ /'di'i sangs rgyas kyi chos de dag go zhes sangs rgyas kyi chos gang yin pa de dag la yang mi spyod cing mngon par zhen pa med de/ rab kyi rtsal gyis</text></item>
<item><p>69a1</p><section>sna tshogs</section><text>rnam par gnon pa byang chub sems dpa' ni de ltar mi spyod do/ /rab kyi rtsal gyis rnam par gnon pa de dag thams cad ni rnam par rtog pa la spyod pa'o/ /byang chub sems dpa' spyod pa ni rtog pa thams cad spangs</text></item>
<item><p>69a2</p><section>sna tshogs</section><text>pa yin pas byang chub sems dpa' ni rnam par rtog pa dang / mi rtog pa la mi spyod do/ /rab kyi rtsal gyis rnam par gnon pa rtog pa zhes bya ba de ni chos rnams la rnam par rtog pa'o/ /chos thams cad ni rnam par mi rtog pa yin</text></item>
<item><p>69a3</p><section>sna tshogs</section><text>pas/ chos thams cad la brtag par mi nus so/ /de'i phyir gang chos la rtog pa de log par rtog pa'o/ /rab kyi rtsal gyis rnam par gnon pa chos ni rtog pa 'am/ mi rtog pa ma yin no/ /rab kyi rtsal gyis rnam par gnon pa rtog pa</text></item>
<item><p>69a4</p><section>sna tshogs</section><text>zhes bya ba de ni mtha' gcig go/ /mi rtog pa zhes bya ba de ni mtha' gnyis te/ rab kyi rtsal gyis rnam par gnon pa byang chub sems dpa' ni mtha' dang mtha' med pa la mi spyod do/ /gang mtha' dang mtha' med pa la mi spyod pa</text></item>
<item><p>69a5</p><section>sna tshogs</section><text>des ni dbus yang dag par rjes su mi mthong ngo / /rab kyi rtsal gyis rnam par gnon pa dbus yang dag par rjes su mthong zhing dbus la spyod na ni mtha' nyid la spyod do/ /rab kyi rtsal gyis rnam par gnon pa dbus la ni spyod pa</text></item>
<item><p>69a6</p><section>sna tshogs</section><text>bstan pa 'am/ nges par bstan pa gang yang med do/ /rab kyi rtsal gyis rnam par gnon pa dbus shes bya ba de ni 'phags pa'i lam yan lag brgyad pa'i tshig bla dgas so/ /rab kyi rtsal gyis rnam par gnon pa</text></item>
<item><p>69a7</p><section>sna tshogs</section><text>'phags pa'i lam yan lag brgyad pa ni chos gang dmigs pa dang / chos gang mthong ba'i phyir nye bar gnas pa ma yin no/ /rab kyi rtsal gyis rnam par gnon pa nam chos gang la yang sgom par yang mi byed/ mi</text></item>
<item><p>69a8</p><section>sna tshogs</section><text>sgom par yang mi byed pa de'i tshe lam gyi rgyun gcad ces bya'o/ /de chos thams cad la bsgom par yang mi byed/ mi sgom par yang mi byed pas sgom pa las yang dag par 'das nas chos mnyam pa nyid rnyed de/ chos</text></item>
<item><p>69b1</p><section>sna tshogs</section><text>mnyam pa nyid des lam gyi 'du shes kyang mi 'byung na/ lam mthong bar lta ga la 'gyur/ rab kyi rtsal gyis rnam par gnon pa lam gyi rgyun gcad ces bya ba de ni dge slong zag pa zad pa/ dgra bcom pa'i tshig bla dgas so/ /</text></item>
<item><p>69b2</p><section>sna tshogs</section><text>de ci'i phyir zhe na/ des bsgoms pa yang med cing bsgoms pa med pa yang ma yin par lam bsgoms pa med pas de'i phyir bsgoms pa med ces bya'o/ /bsgom pa med pa yang de la med pas de'i phyir sgom pa med ces bya'o/ /de</text></item>
<item><p>69b3</p><section>sna tshogs</section><text>sgom pa dang bral bas de'i phyir bsgom pa med ces bya'o/ /rab kyi rtsal gyis rnam par gnon pa gal te sgom pa 'am/ bsgom par byed pa zhig yod na ni de dmigs par 'gyur te/ de sgom pa med par mi 'gyur ro/ /rab</text></item>
<item><p>69b4</p><section>sna tshogs</section><text>kyi rtsal gyis rnam par gnon pa bsgom pa med pa zhes bya ba ni de bsgom pa dang bral bas bsgom pa med pa ste/ 'di dngos po dang bral bas de'i phyir bsgom pa med pa zhes bya ste/ ji skad du brjod pa bzhin du ni ma yin no/ /</text></item>
<item><p>69b5</p><section>sna tshogs</section><text>de ci'i phyir zhe na/ bsgom pa med pa ni brjod du med pa'o/ /bsgom pa med pa 'di ni bral ba'o/ /bral ba gang zhe na/ gang phyin ci log kun nas mi ldang ba dang / gang yang dag pa ma yin pa kun nas mi ldang ba'o/ /rab</text></item>
<item><p>69b6</p><section>sna tshogs</section><text>kyi rtsal gyis rnam par gnon pa phyin ci log gis phyin ci log kun nas mi slong ste/ phyin ci log ni kun nas langs pa nyid ma yin no/ /de la kun nas slong ba ci yang med do/ /gal te de la slong ba 'ga' zhig yod na ni</text></item>
<item><p>69b7</p><section>sna tshogs</section><text>der yang brjod na 'di ltar yang dag pa ma yin pa las byung bas de'i phyir phyin ci log ces bya'o/ /rab kyi rtsal gyis rnam par gnon pa byang chub sems dpas ni chos thams cad phyin ci log med par khong du chud do/ /de ci'i</text></item>
<item><p>69b8</p><section>sna tshogs</section><text>phyir zhe na/ des phyin ci log ni yang dag pa ma yin par shes pa'i phyir ro/ /phyin ci log la ni phyin ci log pa dang / gang gis phyin ci log yang dag pa ma yin pa dang / phyin ci log la phyin ci log med par shes pa des chos</text></item>
<item><p>70a1</p><section>sna tshogs</section><text>thams cad phyin ci log ma yin par khong du chud do/ /gang phyin ci log med par khong du chud pa de la phyin ci log gang yang mi 'byung ngo / /gang la phyin ci log med pa de la spyod pa gang yang med do/ /rab kyi rtsal gyis</text></item>
<item><p>70a2</p><section>sna tshogs</section><text>rnam par gnon pa spyod pa thams cad ni spyod pa las byung ba dang / spyod pa la rnam par rtog pas phyin ci log go/ /byang chub sems dpa' ni spyod pa la rnam par mi rtog ste/ de'i phyir de phyin ci log med par gnas pa zhes bya'o/ /gang</text></item>
<item><p>70a3</p><section>sna tshogs</section><text>phyin ci log med pa de ni phyir gang la yang mi spyod de/ de'i phyir spyod pa med pa ni byang chub sems dpa'i spyod pa zhes bya'o/ /rab kyi rtsal gyis rnam par gnon pa spyod pa med pa zhes bya ba de chos gang la yang mi spyod rnam par mi spyod cing spyod</text></item>
<item><p>70a4</p><section>sna tshogs</section><text>pa'i mtshan nyid mi ston pa'o/ /de ni byang chub sems dpa'i spyod pa zhes bya ste/ gang 'di lta bur spyod pa de ni shes rab kyi pha rol du phyin pa la spyod pa'o/ /rab kyi rtsal gyis rnam par gnon pa byang chub sems dpa' gzugs kyi</text></item>
<item><p>70a5</p><section>sna tshogs</section><text>dmigs pa la spyod na shes rab kyi pha rol du phyin pa la spyod pa ma yin no/ /tshor ba dang / 'du shes dang / 'du byed rnams dang / rnam par shes pa'i dmigs pa la spyod na shes rab kyi pha rol du phyin pa la spyod pa ma yin no/ /</text></item>
<item><p>70a6</p><section>sna tshogs</section><text>de ci'i phyir zhe na/ des dmigs pa thams cad rab tu dben par shes pa'i phyir ro/ /dben pa gang yin pa de la spyod pa gang yang med de/ de'i phyir spyod pa med pa ni byang chub sems dpa'i spyod pa zhes bya'o/ /rab kyi</text></item>
<item><p>70a7</p><section>sna tshogs</section><text>rtsal gyis rnam par gnon pa byang chub sems dpa' mig gi dmigs pa la spyod na shes rab kyi pha rol du phyin pa la spyod pa ma yin no/ /rna ba dang / sna dang / lce dang / lus dang / yid kyi dmigs pa la spyod na shes rab kyi pha rol du</text></item>
<item><p>70a8</p><section>sna tshogs</section><text>phyin pa la spyod pa ma yin no/ /de ci'i phyir zhe na/ des dmigs pa thams cad yang dag pa ma yin par shes pa'i phyir ro/ /gang dmigs pa thams cad yang dag pa ma yin par shes pa de ni gang la yang mi spyod de/ de'i phyir spyod pa med pa ni byang chub</text></item>
<item><p>70b1</p><section>sna tshogs</section><text>sems dpa'i spyod pa zhes bya'o/ /rab kyi rtsal gyis rnam par gnon pa byang chub sems dpa' gzugs dang / sgra dang / dri dang / ro dang reg bya dang / chos kyi dmigs pa la spyod na shes rab kyi pha rol du phyin pa la spyod pa ma yin no/ /de ci'i phyir zhe</text></item>
<item><p>70b2</p><section>sna tshogs</section><text>na/ des dmigs pa thams cad phyin ci log las byung bar shes shing gang phyin ci log pa de yang dag pa ma yin par yongs su shes pa'i phyir ro/ /gang gis phyin ci log yang dag pa ma yin par yongs su shes pa de ni dmigs pa gang la yang</text></item>
<item><p>70b3</p><section>sna tshogs</section><text>mi spyod de/ de'i phyir spyod pa med pa ni byang chub sems dpa'i spyod pa zhes bya'o/ /rab kyi rtsal gyis rnam par gnon pa byang chub sems dpa' ming dang gzugs kyi dmigs pa la spyod na shes rab kyi pha rol du phyin pa la spyod pa ma yin</text></item>
<item><p>70b4</p><section>sna tshogs</section><text>no/ /de ci'i phyir zhe na/ des dmigs pa thams cad dmigs pa med par mthong ba'i phyir ro/ /gang gis dmigs pa thams cad dmigs pa med par khong du chud pa de ni dmigs pa gang la yang mi spyod de/ de'i phyir spyod pa</text></item>
<item><p>70b5</p><section>sna tshogs</section><text>med pa ni byang chub sems dpa'i spyod pa zhes bya'o/ /rab kyi rtsal gyis rnam par gnon pa byang chub sems dpa' sems dpa' chen po dag sems can dang / bdag gi dmigs pa la spyod na shes rab kyi pha rol du phyin pa la</text></item>
<item><p>70b6</p><section>sna tshogs</section><text>spyod pa ma yin no/ /de ci'i phyir zhe na/ de dag gis sems can du 'du shes pa dang / bdag tu 'du shes pa de yang dag pa ma yin par shes pa'i phyir ro/ /gang gis sems can du 'du shes pa dang / bdag tu 'du shes pa yang dag pa ma yin</text></item>
<item><p>70b7</p><section>sna tshogs</section><text>par shes pa de spyod pa gang la yang mi spyod do/ /gang spyad pa gang la yang mi spyod pa de spyod pa med pa ste/ de'i phyir spyod pa med pa ni byang chub sems dpa'i spyod pa zhes bya'o/ /rab kyi rtsal gyis rnam par gnon pa byang chub sems</text></item>
<item><p>70b8</p><section>sna tshogs</section><text>dpa' srog tu 'du shes pa dang / gso ba dang / skyes bu dang / gang zag dang / shed las skyes dang / shed bu dang / slong ba po dang / kun nas slong ba po dang / byed du 'jug pa dang tshor ba po dang / tshor bar byed par 'du shes pa dang / shes par byed pa dang / shes</text></item>
<item><p>71a1</p><section>sna tshogs</section><text>pa por 'du shes pa la spyod na rab kyi rtsal gyis rnam par gnon pa shes rab kyi pha rol du phyin pa la spyod pa ma yin no/ /de ci'i phyir zhe na/ de dag gi 'du shes thams cad rnam par bshig pa'i phyir ro/ /gang gis 'du shes thams</text></item>
<item><p>71a2</p><section>sna tshogs</section><text>cad rnam par bshig pa de dag phyir 'du shes gang la yang mi spyod de/ de'i phyir spyod pa med pa ni byang chub sems dpa'i spyod pa zhes bya'o/ /rab kyi rtsal gyis rnam par gnon pa byang chub sems dpa' phyin ci log dang / lta bar gyur pa dang /</text></item>
<item><p>71a3</p><section>sna tshogs</section><text>sgrib pa la spyod na shes rab kyi pha rol du phyin pa la spyod pa ma yin no/ /phyin ci log dang / lta bar gyur pa dang / sgrib pa dmigs pa la spyod na shes rab kyi pha rol du phyin pa la spyod pa ma yin no/ /de ci'i phyir zhe na/ de dag gis phyin ci log</text></item>
<item><p>71a4</p><section>sna tshogs</section><text>dang / lta bar gyur pa dang / sgrib pa'i dmigs pa yongs su shes pa'i phyir ro/ /gang yongs su shes pa de spyod pa med de/ de'i phyir spyod pa med pa ni/ byang chub sems dpa'i spyod pa zhes bya'o/ /rab kyi rtsal gyis rnam par gnon pa/ byang</text></item>
<item><p>71a5</p><section>sna tshogs</section><text>chub sems dpa' rten cing 'brel par 'byung ba'i dmigs pa la spyod pa shes rab kyi pha rol du phyin pa la spyod pa ma yin no/ /de ci'i phyir zhe na/ de dag gis rten cing 'brel bar 'byung ba yang shes shing rten cing 'brel bar 'byung ba'i</text></item>
<item><p>71a6</p><section>sna tshogs</section><text>dmigs pa yang shes pa'i phyir ro/ /gang rten cing 'brel par 'byung ba'i dmigs pa shes pa de la spyod pa gang yang med do/ /de'i phyir spyod pa med pa ni byang chub sems dpa'i spyod pa zhes bya'o/ /rab kyi rtsal gyis rnam par</text></item>
<item><p>71a7</p><section>sna tshogs</section><text>gnon pa byang chub sems dpa' dag 'dod pa'i khams kyi dmigs pa la spyod na/ shes rab kyi pha rol du phyin pa la spyod pa ma yin no/ /gzugs dang / gzugs med pa'i khams kyi dmigs pa la spyod na shes rab kyi pha rol</text></item>
<item><p>71a8</p><section>sna tshogs</section><text>du phyin pa la sbyod pa ma yin no/ /de ci'i phyir zhe na/ de dag gis 'dod pa'i khams dang / gzugs kyi khams dang / gzugs med pa'i khams kyi dmigs pa rnam par bshig pa'i phyir ro/ /gang 'dod pa'i khams dang / gzugs kyi</text></item>
<item><p>71b1</p><section>sna tshogs</section><text>khams dang / gzugs med pa'i khams kyi dmigs pa rnam par 'jig pa de la spyod pa gang yang med de/ de'i phyir spyod pa med pa ni byang chub sems dpa'i spyod pa zhes bya'o/ /rab kyi rtsal gyis rnam par gnon pa byang chub sems dpa'</text></item>
<item><p>71b2</p><section>sna tshogs</section><text>dag tshul khrims dang / 'chal pa'i tshul khrims kyi dmigs pa la spyod na shes rab kyi pha rol du phyin pa la spyod pa ma yin no/ /de ci'i phyir zhe na/ de dag gis tshul khrims dang / 'chal pa'i tshul khrims kyi dmigs pa yongs su shes pa'i</text></item>
<item><p>71b3</p><section>sna tshogs</section><text>phyir ro/ /gang tshul khrims dang / 'chal pa'i tshul khrims kyi dmigs pa shes pa de la spyod pa gang yang med de/ de'i phyir spyod pa med pa ni byang chub sems dpa'i spyod pa zhes bya'o/ /rab kyi rtsal gyis rnam par gnon pa byang chub</text></item>
<item><p>71b4</p><section>sna tshogs</section><text>sems dpa' dag bzod pa dang / gnod sems dang / brtson 'grus dang / le lo dang / bsam gtan dang / rnam par g.yeng ba dang / shes rab dang / 'chal pa'i shes rab kyi dmigs pa la spyod na shes rab kyi pha rol du phyin pa la spyod pa ma</text></item>
<item><p>71b5</p><section>sna tshogs</section><text>yin no/ /de ci'i phyir zhe na/ de dag gis dmigs pa thams cad yongs su shes pa'i phyir ro/ /gang dmigs pa thams cad yongs su shes pa de la ni spyod pa gang yang med do/ /de'i phyir spyod pa med pa ni byang chub sems dpa'i spyod</text></item>
<item><p>71b6</p><section>sna tshogs</section><text>pa zhes bya'o/ /rab kyi rtsal gyis rnam par gnon pa byang chub sems dpa' dag phyin ci log ma yin pa dang / yang dag par spong ba dang / dran pa nye bar gzhag pa dang / tshad med pa'i dmigs pa la spyod na shes rab kyi pha rol du phyin</text></item>
<item><p>71b7</p><section>sna tshogs</section><text>pa la spyod pa ma yin no/ /de ci'i phyir zhe na/ de dag gis dmigs pa thams cad ya ma rlar shes pa'i phyir ro/ /gang dmigs pa thams cad ya ma rlar yongs su shes pa de la spyod pa gang yang med de/ de'i phyir spyod pa med pa ni byang</text></item>
<item><p>71b8</p><section>sna tshogs</section><text>chub sems dpa'i spyod pa zhes bya'o/ /rab kyi rtsal gyis rnam par gnon pa byang chub sems dpa'i dbang po dang / stobs dang / byang chub kyi yan lag dang / ting nge 'dzin dang / snyoms par 'jug pa'i dmigs pa la spyod na shes</text></item>
<item><p>72a1</p><section>sna tshogs</section><text>rab kyi pha rol du phyin pa la spyod pa ma yin no/ /de ci'i phyir zhe na/ de dag gis dbang po dang / stobs dang / byang chub kyi yan lag dang / ting nge 'dzin dang / snyoms par 'jug pa'i dmigs pa rnam par bshig pa'i phyir ro/ /gang</text></item>
<item><p>72a2</p><section>sna tshogs</section><text>rnam par 'jig pa de la spyod pa gang yang med de/ de'i phyir spyod pa med pa zhes bya ba ni byang chub sems dpa'i spyod pa zhes bya'o/ /rab kyi rtsal gyis rnam par gnon pa byang chub sems dpa' dag sdug bsngal dang / kun 'byung ba dang /</text></item>
<item><p>72a3</p><section>sna tshogs</section><text>'gog pa dang / lam gyi dmigs pa la spyod na shes rab gyi pha rol du phyin pa la spyod pa ma yin no/ /de ci'i phyir zhe na/ de dag gi sdug bsngal dang / kun 'byung ba dang / 'gog pa dang / lam gyi dmigs pa rnam par</text></item>
<item><p>72a4</p><section>sna tshogs</section><text>bshig pa'i phyir ro/ /gang rnam par 'jig pa de la rnam par 'jig pa gang yang med cing de la yang spyod pa gang yang med de/ de'i phyir spyod pa med pa ni byang chub sems dpa'i spyod pa zhes bya'o/ /rab kyi rtsal gyis</text></item>
<item><p>72a5</p><section>sna tshogs</section><text>rnam par gnon pa byang chub sems dpa' dag rig pa dang / rnam par grol ba'i dmigs pa la spyod na shes rab kyi pha rol du phyin pa la sbyod pa ma yin no/ /de ci'i phyir zhe na/ de dag gis rig pa dang / rnam par grol</text></item>
<item><p>72a6</p><section>sna tshogs</section><text>ba'i dmigs pa rnam par bshig pa'i phyir ro/ /gang rnam par 'jig pa de la spyod pa gang yang med de/ de'i phyir spyod pa med pa ni byang chub sems dpa'i spyod pa zhes bya'o/ /rab kyi rtsal gyis rnam par gnon pa byang chub</text></item>
<item><p>72a7</p><section>sna tshogs</section><text>sems dpa' dag mi skye ba'i dmigs pa 'am/ zad pa'i dmigs pa 'am/ mngon par 'du mi byed pa'i dmigs pa la spyod na shes rab kyi pha rol du phyin pa la spyod pa ma yin no/ /de ci'i phyir zhe na/ de dag gis mi</text></item>
<item><p>72a8</p><section>sna tshogs</section><text>skye ba dang / zad pa dang / mngon par 'du mi byed pa'i dmigs pa rnam par bshig pa'i phyir ro/ /gang rnam par 'jig pa de la yang spyod pa gang yang med do/ de'i phyir spyod pa med pa ni byang chub sems dpa'i spyod pa zhes bya'o/ /</text></item>
<item><p>72b1</p><section>sna tshogs</section><text>rab kyi rtsal gyis rnam par gnon pa byang chub sems dpa' dag sa dang chu dang me dang rlung dang nam mkha'i dmigs pa la spyod na shes rab kyi pha rol du phyin pa la spyod pa ma yin no/ /de ci'i phyir zhe na/ de dag gis sa dang / chu dang me dang rlung dang / nam mkha'i dmigs pa</text></item>
<item><p>72b2</p><section>sna tshogs</section><text>rnam par gshig pa'i phyir ro/ /gang rnam par 'jig pa de la spyod pa gang yang med de/ de'i phyir spyod pa med pa ni byang chub sems dpa'i spyod pa zhes bya'o/ /rab kyi rtsal gyis rnam par gnon pa byang chub sems dpa' dang / nyan thos dang / rang sangs rgyas kyi</text></item>
<item><p>72b3</p><section>sna tshogs</section><text>sa'i dmigs pa la spyod na shes rab kyi pha rol du phyin pa la spyod pa ma yin no/ /de ci'i phyir zhe na/ de dag gis nyan thos dang / rang sangs rgyas kyi sa'i dmigs pa rnam par bshig pa'i phyir ro/ /gang rnam par 'jig pa de la spyod pa gang yang</text></item>
<item><p>72b4</p><section>sna tshogs</section><text>med de/ de'i phyir spyod pa med pa ni byang chub sems dpa'i spyod pa zhes bya'o/ /rab kyi rtsal gyis rnam par gnon pa byang chub sems dpa' dag nyan thos dang / rang sangs rgyas kyi chos kyi dmigs pa la spyod na shes rab kyi pha rol du phyin</text></item>
<item><p>72b5</p><section>sna tshogs</section><text>pa la spyod pa ma yin no/ /de ci'i phyir zhe na/ de dag gis nyan thos dang / rang sangs rgyas kyi chos kyi dmigs pa rnam par bshig pa'i phyir ro/ /gang rnam par 'jig pa de la spyod pa gang yang med de/ de'i phyir spyod pa med pa ni</text></item>
<item><p>72b6</p><section>sna tshogs</section><text>byang chub sems dpa'i spyod pa zhes bya'o/ /rab kyi rtsal gyis rnam par gnon pa byang chub sems dpa' dag mya ngan las 'das pa'i dmigs pa la spyod na shes rab kyi pha rol du phyin pa la spyod pa ma yin no/ /de ci'i phyir</text></item>
<item><p>72b7</p><section>sna tshogs</section><text>zhe na/ de dag gis mya ngan las 'das pa'i dmigs pa yongs su shes pa'i phyir ro/ /gang yongs su shes pa de la spyod pa gang yang med de/ de'i phyir spyod pa med pa ni byang chub sems dpa'i spyod pa zhes bya'o/ /rab kyi</text></item>
<item><p>72b8</p><section>sna tshogs</section><text>rtsal gyis rnam par gnon pa byang chub sems dpa' dag mtshan yongs su dag pa'i dmigs pa la spyod dam/ sangs rgyas kyi zhing yongs su dag pa'i dmigs pa la spyod dam/ nyan thos phun sum tshogs pa'i dmigs pa</text></item>
<item><p>73a1</p><section>sna tshogs</section><text>la spyod dam/ byang chub sems dpa' phun sum tshogs pa'i dmigs pa la spyod na shes rab kyi pha rol du phyin pa la spyod pa ma yin no/ /de ci'i phyir zhe na/ de dag gis mtshan yongs su dag pa'i dmigs pa dang /</text></item>
<item><p>73a2</p><section>sna tshogs</section><text>sangs rgyas kyi zhing yongs su dag pa'i dmigs pa dang / nyan thos phun sum tshogs pa'i dmigs pa dang / byang chub sems dpa' phun sum tshogs pa'i dmigs pa rnam par bshig pa'i phyir ro/ /gang rnam par 'jig pa de la spyod</text></item>
<item><p>73a3</p><section>sna tshogs</section><text>pa gang yang med de/ de'i phyir spyod pa med pa ni byang chub sems dpa'i spyod pa zhes bya'o/ /rab kyi rtsal gyis rnam par gnon pa de ltar spyod pa'i byang chub sems dpa' ni shes rab kyi pha rol du phyin pa la spyod pa'o/ /'di ni byang chub sems</text></item>
<item><p>73a4</p><section>sna tshogs</section><text>dpa' shes rab kyi pha rol du phyin pa la spyod pa'i dmigs pa thams cad yongs su shes pa'i spyod pa dang / dmigs pa thams cad rnam par 'jig pa'i spyod pa'o/ /rab kyi rtsal gyis rnam par gnon pa byang chub sems dpa' de ltar</text></item>
<item><p>73a5</p><section>sna tshogs</section><text>spyod na gzugs kyi dmigs pa rnam par dag pa la mi spyod do/ /de bzhin du tshor ba dang / 'du shes dang / 'du byed rnams dang / rnam par shes pa'i dmigs pa rnam par dag pa la mi spyod do/ /de ci'i phyir zhe na/ des gzugs kyi bar gyi dmigs pa</text></item>
<item><p>73a6</p><section>sna tshogs</section><text>rang bzhin gyis rnam par dag par yongs su shes pa'i phyir ro/ /spyod pa de lta bu gang yin pa de byang chub sems dpa' shes rab kyi pha rol du phyin pa la spyod pa'o/ /rab kyi rtsal gyis rnam par gnon pa de ltar spyod pa'i</text></item>
<item><p>73a7</p><section>sna tshogs</section><text>byang chub sems dpa' ni mig gi dmigs pa rnam par dag pa la mi spyod do/ /rna ba dang sna dang lce dang lus dang / yid kyi dmigs pa rnam par dag pa la mi spyod do/ /de ci'i phyir zhe na/ des yid kyi bar gyi dmigs pa</text></item>
<item><p>73a8</p><section>sna tshogs</section><text>rang bzhin gyis rnam par dag par yongs su shes pa'i phyir ro/ /spyod pa de lta bu gang yin pa de byang chub sems dpa'i shes rab kyi pha rol du phyin pa la spyod pa'o/ /rab kyi rtsal gyis rnam par gnon pa de ltar spyod pa'i</text></item>
<item><p>73b1</p><section>sna tshogs</section><text>byang chub sems dpa' ni gzugs dang sgra dang / dri dang / ro dang / reg bya dang / chos kyi dmigs pa rnam par dag pa la mi spyod do/ /de ci'i phyir zhe na/ des chos kyi bar gyi dmigs pa rang bzhin gyis rnam par dag par yongs su</text></item>
<item><p>73b2</p><section>sna tshogs</section><text>shes pa'i phyir ro/ /spyod pa de lta bu gang yin pa de byang chub sems dpa'i shes rab kyi pha rol du phyin pa la spyod pa'o/ /rab kyi rtsal gyis rnam par gnon pa de ltar spyod pa'i byang chub sems dpa' ni ming dang gzugs kyi dmigs</text></item>
<item><p>73b3</p><section>sna tshogs</section><text>pa rnam par dag pa la mi spyod do/ /de ci'i phyir zhe na/ des ming dang gzugs kyi dmigs pa rang bzhin gyis rnam par dag par yongs su shes pa'i phyir ro/ /spyod pa de lta bu gang yin pa de byang chub sems dpa'i shes rab kyi</text></item>
<item><p>73b4</p><section>sna tshogs</section><text>pha rol du phyin pa la spyod pa'o/ /rab kyi rtsal gyis rnam par gnon pa de ltar spyod pa'i byang chub sems dpa' ni bdag dang sems can gyi dmigs pa rnam par dag pa la mi spyod do/ /de ci'i phyir zhe na/ des bdag dang / sems</text></item>
<item><p>73b5</p><section>sna tshogs</section><text>can gyi dmigs pa rang bzhin gyis rnam par dag par yongs su shes pa'i phyir ro/ /spyod pa de lta bu gang yin pa de byang chub sems dpa'i shes rab kyi pha rol du phyin pa la spyod pa'o/ /rab kyi rtsal gyis rnam par gnon pa/ de</text></item>
<item><p>73b6</p><section>sna tshogs</section><text>ltar spyod pa'i byang chub sems dpa' ni srog dang / 'byung ba dang / gang zag dang / byed pa po dang / byed du 'jug pa dang / slong ba po dang / kun nas slong ba po dang / tshor ba po dang / tshor bar byed pa dang / lta ba'i dmigs</text></item>
<item><p>73b7</p><section>sna tshogs</section><text>pa rnam par dag pa la mi spyod do/ /de ci'i phyir zhe na/ des srog dang / 'byung ba dang / gang zag dang / byed pa po dang / byed du 'jug pa dang / slong ba po dang / kun nas slong ba po dang / tshor ba po dang / tshor bar byed pa dang /</text></item>
<item><p>73b8</p><section>sna tshogs</section><text>lta ba'i dmigs pa rang bzhin gyis rnam par dag par yongs su shes pa'i phyir ro/ /spyod pa de lta bu gang yin pa de byang chub sems dpa'i shes rab kyi pha rol du phyin pa la spyod pa'o/ /rab kyi rtsal gyis rnam par gnon pa de ltar</text></item>
<item><p>74a1</p><section>sna tshogs</section><text>spyod pa'i byang chub sems dpa' ni phyin ci log dang / lta bar gyur pa'i dmigs pa rnam par dag pa la mi spyod do/ /de ci'i phyir zhe na/ des phyin ci log dang / lta bar gyur pa'i dmigs pa rang bzhin gyis rnam par dag</text></item>
<item><p>74a2</p><section>sna tshogs</section><text>par yongs su shes pa'i phyir ro/ /rab kyi rtsal gyis rnam par gnon pa de ltar spyod pa'i byang chub sems dpa' ni sgrib pa'i dmigs pa rnam par dag pa la mi spyod do/ /de ci'i phyir zhe na/ des sgrib pa'i dmigs pa rang bzhin gyis</text></item>
<item><p>74a3</p><section>sna tshogs</section><text>rnam par dag par yongs su shes pa'i phyir ro/ /rab kyi rtsal gyis rnam par gnon pa de ltar spyod pa'i byang chub sems dpa' ni rten cing 'brel par 'byung ba'i dmigs pa rnam par dag pa la mi spyod do/ /de ci'i phyir zhe na/ des rten</text></item>
<item><p>74a4</p><section>sna tshogs</section><text>cing 'brel par 'byung ba'i dmigs pa rang bzhin gyis rnam par dag par yongs su shes pa'i phyir ro/ /rab kyi rtsal gyis rnam par gnon pa de ltar spyod pa'i byang chub sems dpa' ni 'dod pa'i khams dang / gzugs kyi khams</text></item>
<item><p>74a5</p><section>sna tshogs</section><text>dang / gzugs med pa'i khams gyi dmigs pa rnam par dag par mi spyod do/ /de ci'i phyir zhe na/ des 'dod pa'i khams dang / gzugs kyi khams dang / gzugs med pa'i khams kyi dmigs pa rang bzhin gyis rnam par dag</text></item>
<item><p>74a6</p><section>sna tshogs</section><text>par yongs su shes pa'i phyir ro/ /rab kyi rtsal gyis rnam par gnon pa de ltar spyod pa'i byang chub sems dpa' ni tshul khrims dang / 'chal pa'i tshul khrims kyi dmigs pa rnam par dag pa la mi spyod do/ /de ci'i phyir zhe na/ des</text></item>
<item><p>74a7</p><section>sna tshogs</section><text>tshul khrims dang / 'chal pa'i tshul khrims kyi dmigs pa rang bzhin gyis rnam par dag par yongs su shes pa'i phyir ro/ /rab kyi rtsal gyis rnam par gnon pa de ltar spyod pa'i byang chub sems dpa' ni bzod pa dang / gnod</text></item>
<item><p>74a8</p><section>sna tshogs</section><text>sems dang / brtson 'grus dang / le lo dang / bsam gtan dang / rnam par g.yeng ba dang / shes rab dang / 'chal pa'i shes rab kyi dmigs pa rnam par dag pa la mi spyod do/ /de ci'i phyir zhe na/ des bzod pa dang / gnod sems dang /</text></item>
<item><p>74b1</p><section>sna tshogs</section><text>brtson 'grus dang / le lo dang / bsam gtan dang / rnam par g.yeng ba dang / shes rab dang / 'chal pa'i shes rab kyi dmigs pa rang bzhin gyis rnam par dag par yongs su shes pa'i phyir ro/ /rab kyi rtsal gyis rnam par gnon pa</text></item>
<item><p>74b2</p><section>sna tshogs</section><text>de ltar spyod pa'i byang chub sems dpa' ni 'das pa dang / ma 'ongs pa dang / da ltar byung ba'i dmigs pa rnam par dag pa la mi spyod do/ /de ci'i phyir zhe na/ des 'das pa dang / ma 'ongs pa dang / da ltar byung ba'i dmigs pa rang bzhin gyis rnam</text></item>
<item><p>74b3</p><section>sna tshogs</section><text>par dag par yongs su shes pa'i phyir ro/ /rab gyi rtsal gyis rnam par gnon pa de ltar spyod pa'i byang chub sems dpa' sems dpa' chen po ni thogs pa med pa'i dmigs pa rnam par dag pa la mi spyod do/ /de ci'i phyir zhe na / des thogs pa</text></item>
<item><p>74b4</p><section>sna tshogs</section><text>med pa'i dmigs pa rang bzhin gyis yongs su dag par shes pa'i phyir ro/ /rab kyi rtsal gyis rnam par gnon pa de ltar spyod pa'i byang chub sems dpa' ni mngon par shes pa'i dmigs pa rnam par dag pa la mi spyod do/ /de ci'i phyir zhe na/ des mngon</text></item>
<item><p>74b5</p><section>sna tshogs</section><text>par shes pa'i dmigs pa rang bzhin gyis yongs su dag par shes pa'i phyir ro/ /rab kyi rtsal gyis rnam par gnon pa de ltar spyod pa'i byang chub sems dpa' ni thams cad mkhyen pa'i dmigs pa rnam par dag pa la mi spyod do/ /de ci'i phyir zhe</text></item>
<item><p>74b6</p><section>sna tshogs</section><text>na/ des thams cad mkhyen pa'i dmigs pa rang bzhin gyis yongs su dag par shes pa'i phyir ro/ /rab kyi rtsal gyis rnam par gnon pa de ltar spyod pa'i byang chub sems dpa' ni shes rab kyi pha rol du phyin pa la spyod pa ste/ de ni dmigs</text></item>
<item><p>74b7</p><section>sna tshogs</section><text>pa rnam par dag pa gang la yang mi spyod do/ /de ci'i phyir zhe na/ dmigs pa thams cad rang bzhin gyis yongs su rnam par dag pa'i phyir ro/ /rab kyi rtsal gyis rnam par gnon pa 'di ni byang chub sems dpa' sems dpa' chen po'i dmigs</text></item>
<item><p>74b8</p><section>sna tshogs</section><text>pa thams cad rang bzhin gyis yongs su dag pa shes rab kyi pha rol du phyin pa la spyod pa'o/ /rab kyi rtsal gyis rnam par gnon pa de ltar spyod pa'i byang chub sems dpa' 'di ni gzugs so zhes yang dag par rjes su mi mthong / 'dis</text></item>
<item><p>75a1</p><section>sna tshogs</section><text>gzugs shes yang dag par rjes su mi mthong / 'di'i gzugs shes yang dag par rjes su mi mthong / 'di las gzugs shes yang dag par rjes su mi mthong ste/ de de ltar gzugs yang dag par rjes su mi mthong bas</text></item>
<item><p>75a2</p><section>sna tshogs</section><text>gzugs mi 'deg /mi 'jog /gzugs mi bskyed/ mi 'gog /gzugs la mi spyod/ rnam par mi spyod do/ /gzugs kyi dmigs pa la mi spyod/ rnam par mi spyod do/ /rab kyi rtsal gyis rnam par gnon pa de ltar spyod pa'i byang chub sems dpa' 'di</text></item>
<item><p>75a3</p><section>sna tshogs</section><text>ni tshor ba'o/ /'di ni 'du shes so/ /'di ni 'du byed rnams so/ /'di ni rnam par shes pa'o zhes yang dag par rjes su mi mthong / 'dis rnam par shes pa zhes yang dag par rjes su mi mthong / 'di'i rnam par shes pa zhes yang dag par rjes su mi mthong / 'di</text></item>
<item><p>75a4</p><section>sna tshogs</section><text>las rnam par shes pa zhes yang dag par rjes su mi mthong ste/ de de ltar rnam par shes pa yang dag par rjes su mi mthong bas rnam par shes pa mi 'deg mi 'jog /rnam par shes pa mi bskyed/ mi 'gog /rnam par shes pa la mi spyod/ /rnam par</text></item>
<item><p>75a5</p><section>sna tshogs</section><text>mi spyod do/ /rnam par shes pa'i dmigs pa la mi spyod rnam par mi spyod do/ /rab kyi rtsal gyis rnam par gnon pa de ltar spyod pa'i byang chub sems dpa' ni shes rab kyi pha rol du phyin pa la spyod pa'o/ /rab kyi rtsal gyis rnam par gnon pa gzhan yang de ltar</text></item>
<item><p>75a6</p><section>sna tshogs</section><text>spyod pa'i byang chub sems dpa' ni gzugs la 'das pa zhes mi spyod/ gzugs la ma 'ongs pa zhes mi spyod / gzugs la da ltar byung ba zhes mi spyod do/ /de bzhin du tshor ba dang / 'du shes dang / 'du byed rnams dang / rnam par shes pa la 'das pa dang / ma 'ongs pa dang / da ltar</text></item>
<item><p>75a7</p><section>sna tshogs</section><text>byung ba zhes mi spyod do/ /gzugs la bdag ces mi spyod/ gzugs la bdag gi zhes mi spyod do/ /de bzhin du tshor ba dang / 'du shes dang / 'du byed rnams dang / rnam par shes pa la bdag ces mi spyod/ rnam par shes pa la bdag gi</text></item>
<item><p>75a8</p><section>sna tshogs</section><text>zhes mi spyod do/ /gzugs la sdug bsngal zhes mi spyod do/ /de bzhin du tshor ba dang / 'du shes dang / 'du byed rnams dang / rnam par shes pa la sdug bsngal zhes mi spyod do/ /gzugs la bdag gi dang / gzhan gyi zhes mi spyod do/ /</text></item>
<item><p>75b1</p><section>sna tshogs</section><text>de bzhin du tshor ba dang / 'du shes dang / 'du byed rnams dang / rnam par shes pa la bdag gi dang / gzhan gyi zhes mi spyod do/ /rab kyi rtsal gyis rnam par gnon pa/ de ltar spyod pa'i byang chub sems dpa' ni shes rab kyi pha rol du</text></item>
<item><p>75b2</p><section>sna tshogs</section><text>phyin pa la spyod pa'o/ /rab kyi rtsal gyis rnam par gnon pa gzhan yang byang chub sems dpa' shes rab kyi pha rol du phyin pa la spyod pa ni gzugs kyi kun 'byung ba la mi spyod/ gzugs kyi 'gog pa la mi spyod/ gzugs la zab</text></item>
<item><p>75b3</p><section>sna tshogs</section><text>ces mi spyod/ gzugs la mi zab ces mi spyod/ gzugs la stong zhes mi spyod/ gzugs la mi stong zhes mi spyod/ gzugs la mtshan ma zhes mi spyod/ gzugs la mtshan ma med pa zhes mi spyod/ gzugs la smon pa zhes mi</text></item>
<item><p>75b4</p><section>sna tshogs</section><text>spyod/ gzugs la smon pa med pa zhes mi spyod/ gzugs la mngon par 'du byed pa zhes mi spyod/ gzugs la mngon par 'du mi byed pa zhes mi spyod do/ /de bzhin du tshor ba dang / 'du shes dang / 'du byed rnams dang / rnam par</text></item>
<item><p>75b5</p><section>sna tshogs</section><text>shes pa'i kun 'byung ba la mi spyod/ rnam par shes pa'i 'gog pa la mi spyod/ rnam par shes pa la zab ces mi spyod/ rnam par shes pa la mi zab ces mi spyod/ rnam par shes pa la stong zhes mi spyod/ rnam par shes pa la</text></item>
<item><p>75b6</p><section>sna tshogs</section><text>mi stong zhes mi spyod/ rnam par shes pa la mtshan ma zhes mi spyod/ rnam par shes pa la mtshan ma med pa zhes mi spyod/ rnam par shes pa la smon pa zhes mi spyod/ rnam par shes pa la smon pa med pa zhes mi spyod/ rnam par shes</text></item>
<item><p>75b7</p><section>sna tshogs</section><text>pa la mngon par 'du byed pa zhes mi spyod/ rnam par shes pa la mngon par 'du mi byed pa zhes mi spyod do/ /de ci'i phyir zhe na/ rab kyi rtsal gyis rnam par gnon pa 'di dag thams cad ni rlom sems su gyur pa dang / g.yos pa dang / spros</text></item>
<item><p>75b8</p><section>sna tshogs</section><text>pa dang / sred par gtogs pa'i phyir ro/ /bdag gis spyad par bya'o zhes bya ba de ni g.yos pa'o/ /'dir spyad par bya'o zhes bya ba de ni spros pa'o/ /'dis spyod do zhes bya ba de ni sred par gtogs pa'o/ /'di la spyad par bya'o zhes bya ba de ni rlom</text></item>
<item><p>76a1</p><section>sna tshogs</section><text>sems so/ /rab kyi rtsal gyis rnam par gnon pa de la byang chub sems dpa' dag ni de dag thams cad rlom sems dang / g.yos pa dang / spros pa dang / sred par gtogs par shes nas mi shes pa thams cad yang dag par gzhom</text></item>
<item><p>76a2</p><section>sna tshogs</section><text>pa'i phyir ci la yang rlom sems su mi byed do/ /rlom sems su mi byed pas gang la yang mi spyod/ gang la yang mi sbyor ro/ /de dag gnas med cing 'du ba yang med/ 'bral ba yang med pas ci yang ldan par mi byed do/ /rab kyi rtsal gyis rnam par gnon</text></item>
<item><p>76a3</p><section>sna tshogs</section><text>pa 'di ni byang chub sems dpa' sems dpa' chen po shes rab kyi pha rol du phyin pa la spyod pa'i rlom sems thams cad yang dag par 'joms pa'o/ /rab kyi rtsal gyis rnam par gnon pa gzhan yang byang chub sems dpa' shes rab kyi pha rol</text></item>
<item><p>76a4</p><section>sna tshogs</section><text>du phyin pa la de ltar spyod pa ni gzugs la rtag ce 'am/ mi rtag ces mi spyod do/ /gzugs la stong zhe 'am/ mi stong zhes mi spyod do/ /gzugs la sgyu ma lta bu zhes mi spyod do/ /gzugs la rmi lam lta bu zhes mi spyod do/ /gzugs</text></item>
<item><p>76a5</p><section>sna tshogs</section><text>la mig yor lta bu zhes mi spyod do/ /gzugs la brag cha lta bu zhes mi spyod do/ /de bzhin du tshor ba dang / 'du shes dang / 'du byed rnams dang / rnam par shes pa la rtag ce 'am/ mi rtag ces mi spyod do/ /rnam par shes pa la stong zhe</text></item>
<item><p>76a6</p><section>sna tshogs</section><text>'am/ mi stong zhes mi spyod do/ /rnam par shes pa la sgyu ma lta bu zhes mi spyod do/ /rnam par shes pa la rmi lam lta bu zhes mi spyod do/ /rnam par shes pa la mig yor lta bu zhes mi spyod do/ /rnam par shes pa la brag cha lta bu</text></item>
<item><p>76a7</p><section>sna tshogs</section><text>zhes mi spyod do/ /de ci'i phyir zhe ga /rab kyi rtsal gyis rnam par gnon pa de dag thams cad ni rnam par brtags pa dang / rnam par dpyad pa dang / spyad pa dang / rnam par spyad pa ma yin pa'i phyir ro/ /rab kyi rtsal gyis rnam par gnon pa byang</text></item>
<item><p>76a8</p><section>sna tshogs</section><text>chub sems dpa' ni de dag thams cad rnam par brtags pa dang / rnam par dpyad pa dang / /spyad pa dang / rnam par spyad pa ma yin par shes nas/ spyod pa thams cad yang dag par gzhom pa dang / spyod pa thams cad yongs su shes par</text></item>
<item><p>76b1</p><section>sna tshogs</section><text>bya ba'i phyir shes rab kyi pha rol du phyin pa la spyod do/ /rab kyi rtsal gyis rnam par gnon pa 'di ni byang chub sems dpa'i spyod pa zhes bstan pa'o/ /de skad ces bka' stsal pa dang / bcom ldan 'das la byang chub sems dpa' sems dpa'</text></item>
<item><p>76b2</p><section>sna tshogs</section><text>chen po rab kyi rtsal gyis rnam par gnon pas 'di skad ces gsol to/ /byang chub sems dpa'i shes rab kyi pha rol du phyin pa la spyod pa 'di ni bsam gyis mi khyab pa lags so/ /bka' stsal pa/ rab kyi rtsal gyis rnam par gnon pa de de bzhin</text></item>
<item><p>76b3</p><section>sna tshogs</section><text>te/ gzugs bsam gyis mi khyab pas/ byang chub sems dpa'i shes rab kyi pha rol du phyin pa la spyod pa 'di bsam gyis mi khyab bo/ /de bzhin du tshor ba dang / 'du shes dang / 'du byed rnams dang / rnam par shes pa bsam gyis mi khyab pas/</text></item>
<item><p>76b4</p><section>sna tshogs</section><text>byang chub sems dpa'i shes rab kyi pha rol du phyin pa la spyod pa 'di bsam gyis mi khyab bo/ /ming dang gzugs bsam gyis mi khyab pas byang chub sems dpa'i shes rab kyi pha rol du phyin pa la spyod pa 'di bsam gyis mi khyab bo/ /</text></item>
<item><p>76b5</p><section>sna tshogs</section><text>rten cing 'brel par 'byung ba bsam gyis mi khyab pa dang / kun nas nyon mongs pa bsam gyis mi khyab pas byang chub sems dpa'i shes rab kyi pha rol du phyin pa la spyod pa 'di bsam gyis mi khyab bo/ las kyi rnam par smin pa bsam</text></item>
<item><p>76b6</p><section>sna tshogs</section><text>gyis mi khyab pas byang chub sems dpa'i shes rab kyi pha rol du phyin pa la spyod pa 'di bsam gyis mi khyab bo/ /phyin ci log bsam gyis mi khyab pa dang / lta bar gyur pa bsam gyis mi khyab pas byang chub sems dpa'i shes rab kyi pha</text></item>
<item><p>76b7</p><section>sna tshogs</section><text>rol du phyin pa la spyod pa 'di bsam gyis mi khyab bo/ /'dod pa'i khams bsam gyis mi khyab pa dang / gzugs kyi khams dang / gzugs med pa'i khams bsam gyis mi khyab pas byang chub sems dpa'i shes rab kyi pha rol du</text></item>
<item><p>76b8</p><section>sna tshogs</section><text>phyin pa la spyod pa 'di bsam gyis mi khyab bo/ /bdag bsam gyis mi khyab pa dang / sems can bsam gyis mi khyab pa dang / sbyin pa bsam gyis mi khyab pa dang / ser sna bsam gyis mi khyab pa dang / tshul khrims bsam gyis mi</text></item>
<item><p>77a1</p><section>sna tshogs</section><text>mi khyab pa dang / 'chal pa'i tshul khrims bsam gyis mi khyab pa dang / bzod pa bsam gyis mi khyab pa dang / gnod sems bsam gyis mi khyab pa dang / brtson 'grus bsam gyis mi khyab pa dang / le lo bsam gyis mi</text></item>
<item><p>77a2</p><section>sna tshogs</section><text>khyab pa dang / bsam gtan bsam gyis mi khyab pa dang / rnam par g.yeng ba bsam gyis mi khyab pa dang / shes rab bsam gyis mi khyab pa dang / 'chal pa'i shes rab bsam gyis mi khyab pas byang chub sems dpa'i shes rab kyi pha rol du phyin pa la</text></item>
<item><p>77a3</p><section>sna tshogs</section><text>spyod pa 'di bsam gyis mi khyab bo/ 'dod chags dang / zhe sdang dang / gti mug bsam gyis mi khyab pas byang chub sems dpa'i shes rab kyi pha rol du phyin pa la spyod pa 'di bsam gyis mi khyab bo/ dran pa nye bar gzhag pa bsam gyis mi khyab pa dang /</text></item>
<item><p>77a4</p><section>sna tshogs</section><text>yang dag pa'i spong ba dang / phyin ci ma log pa dang / tshad med pa dang / rdzu 'phrul gyi rkang pa bsam gyis mi khyab pas byang chub sems dpa'i shes rab kyi pha rol du phyin pa la spyod pa 'di yang bsam gyis mi khyab bo/ /dbang po dang / stobs dang / byang chub kyi</text></item>
<item><p>77a5</p><section>sna tshogs</section><text>yan lag dang / ting nge 'dzin dang / snyoms par 'jug pa bsam gyis mi khyab pas byang chub sems dpa'i shes rab kyi pha rol du phyin pa la spyod pa 'di bsam gyis mi khyab bo/ /sdug bsngal dang / kun 'byung ba dang / 'gog pa dang / lam bsam gyis</text></item>
<item><p>77a6</p><section>sna tshogs</section><text>mi khyab pas byang chub sems dpa'i shes rab kyi pha rol du phyin pa 'di bsam gyis mi khyab bo/ rig pa dang / rnam par grol ba bsam gyis mi khyab pa dang / zad pa shes pa dang / mi skye ba shes pa dang / mngon par 'du mi byed pa shes pa bsam</text></item>
<item><p>77a7</p><section>sna tshogs</section><text>gyis mi khyab pas byang chub sems dpa'i shes rab kyi pha rol du phyin pa la spyod pa 'di bsam gyis mi khyab bo/ nyan thos dang / rang sangs rgyas kyi sa bsam gyis mi khyab pas byang chub sems dpa'i shes rab kyi pha rol du phyin pa la spyod pa 'di</text></item>
<item><p>77a8</p><section>sna tshogs</section><text>bsam gyis mi khyab bo/ /nyan thos dang / rang sangs rgyas kyi chos bsam gyis mi khyab pas byang chub sems dpa'i shes rab kyi pha rol du phyin pa la spyod pa 'di bsam gyis mi khyab bo/ /mngon par shes pa bsam gyis mi khyab pa dang / 'das</text></item>
<item><p>77b1</p><section>sna tshogs</section><text>pa dang / ma 'ongs pa dang / da ltar byung ba bsam gyis mi khyab pas byang chub sems dpa'i shes rab kyi pha rol du phyin pa la spyod pa 'di bsam gyis mi khyab bo/ / bam po lnga pa/ thogs pa med pa'i ye shes bsam gyis mi khyab pa dang / mya</text></item>
<item><p>77b2</p><section>sna tshogs</section><text>ngan las 'das pa bsam gyis mi khyab pa dang / sangs rgyas kyi chos bsam gyis mi khyab pas byang chub sems dpa'i shes rab kyi pha rol du phyin pa la spyod pa 'di bsam gyis mi khyab bo/ /de ci'i phyir zhe na/ rab kyi rtsal gyis rnam par</text></item>
<item><p>77b3</p><section>sna tshogs</section><text>gnon pa byang chub sems dpa'i shes rab kyi pha rol du phyin pa la spyod pa ni sems kyi skyed pa ma yin pa'i phyir te/ de'i phyir bsam gyis mi khyab pa zhes bya'o/ /rab kyi rtsal gyis rnam par gnon pa sems bskyed ces bya ba de ni phyin ci log go/ /</text></item>
<item><p>77b4</p><section>sna tshogs</section><text>rab kyi rtsal gyis rnam par gnon pa sems shes bya ba de ni sems rab tu rtogs pa'o/ /rab kyi rtsal gyis rnam par gnon pa sems kyi rang bzhin gang yin pa de skye ba dang 'byung ba med do/ /rab kyi rtsal gyis rnam par gnon pa phyin ci log dang</text></item>
<item><p>77b5</p><section>sna tshogs</section><text>ldan pa'i sems skye ste/ de la sems kyang sgrib pa med la/ phyin ci log gang gis bskyed pa de yang sgrib pa med pa ma yin no/ /rab kyi rtsal gyis rnam par gnon pa byis pa so so'i skye bo rnams ni/ sems sgrib pa med pa dang / gang du skye ba</text></item>
<item><p>77b6</p><section>sna tshogs</section><text>de yang sgrib pa med pa dang / gang gis bskyed pa de yang sgrib pa med par mi shes so/ /de dag ni sems dben par mi shes shing / dmigs pa dben par mi shes pas/ bdag gi sems/ 'di'i sems/ 'di las sems shes mngon par</text></item>
<item><p>77b7</p><section>sna tshogs</section><text>zhen to/ /de dag la mngon par zhen pas dge ba zhes mngon par zhen/ mi dge ba zhes mngon par zhen/ bde ba zhes mngon par zhen/ sdug bsngal ba zhes mngon par zhen/ chad pa zhes mngon par zhen rtag pa zhes mngon par zhen/ lta</text></item>
<item><p>77b8</p><section>sna tshogs</section><text>bar gyur pa zhes mngon par zhen/ sgrib pa zhes mngon par zhen/ tshul khrims dang / 'chal pa'i tshul khrims zhes mngon par zhen/ 'dod pa'i khams dang / gzugs kyi khams dang / gzugs med pa'i khams shes mngon par zhen/</text></item>
<item><p>78a1</p><section>sna tshogs</section><text>rten cing 'brel bar 'byung ba zhes mngon par zhen/ ming dang gzugs shes mngon par zhen/ 'dod chags dang zhe sdang dang / gti mug ces mngon par zhen/ phrag dog dang / ser sna zhes mngon par zhen/ nga'o snyam pa'i nga rgyal</text></item>
<item><p>78a2</p><section>sna tshogs</section><text>zhes mngon par zhen/ sdug bsngal zhes mngon par zhen/ kun 'byung zhes mngon par zhen/ 'gog pa zhes mngon par zhen/ lam zhes mngon par zhen/ dran pa nye bar gzhag pa dang / yang dag pa'i spong ba dang / phyin ci ma log pa dang / rdzu 'phrul</text></item>
<item><p>78a3</p><section>sna tshogs</section><text>gyi rkang pa dang / dbang po dang / stobs dang / byang chub kyi yan lag ces mngon par zhen / bsam gtan dang / rnam par thar pa dang / ting nge 'dzin dang / snyoms par 'jug pa zhes mngon par zhen/ mi skye ba dang / zad pa dang / mngon par 'du mi byed</text></item>
<item><p>78a4</p><section>sna tshogs</section><text>pa zhes mngon par zhen/ nyan thos dang / rang sangs rgyas kyi sa zhes mngon par zhen/ nyan thos dang rang sangs rgyas kyi chos la yang mngon par zhen/ mngon par shes pa la yang mngon par zhen/ mya ngan las 'das pa la yang mngon par zhen/</text></item>
<item><p>78a5</p><section>sna tshogs</section><text>sangs rgyas kyi ye shes la yang mngon par zhen/ mtshan ma la yang mngon par zhen/ sangs rgyas kyi zhing la yang mngon par zhen / nyan thos phun sum tshogs pa la yang mngon par zhen/ byang chub sems dpa'i phun sum tshogs pa la yang mngon</text></item>
<item><p>78a6</p><section>sna tshogs</section><text>par zhen to/ /rab kyi rtsal gyis rnam par gnon pa de la byang chub sems dpas mngon par zhen pa 'di lta bu dag ni sems can rnams kyi phyin ci log gi sems las byung bar mthong nas/ phyin ci log gang la yang sems mi bskyed de/ de ci'i</text></item>
<item><p>78a7</p><section>sna tshogs</section><text>phyir zhe na/ shes rab kyi pha rol du phyin pa ni sems dang bral ba'i phyir ro/ /rab kyi rtsal gyis rnam par gnon pa gang sems rang bzhin gyis 'od gsal ba dang / rang bzhin gyis yongs su dag pa de la sems bskyed pa gang yang med do/ /rab</text></item>
<item><p>78a8</p><section>sna tshogs</section><text>kyi rtsal gyis rnam par gnon pa dmigs pa yod pas/ byis pa so so'i skye bo rnams sems bskyed do/ /de la byang chub sems dpas dmigs pa yang rab tu shes shing / sems gang nas skye zhes/ sems skye ba yang rab tu shes pas de 'di</text></item>
<item><p>78b1</p><section>sna tshogs</section><text>snyam du sems 'di ni rang bzhin gyis 'od gsal ba'o zhes rtog cing de 'di snyam du sems te/ dmigs pa la brten nas sems skye'o snyam mo/ /des dmigs pa yongs su shes pas sems mi skyed mi 'gog ste/ de'i sems 'od gsal</text></item>
<item><p>78b2</p><section>sna tshogs</section><text>ba dang / kun nas nyon mongs pa can ma yin par yid du 'ong ba dang / yongs su dag pa yin no/ /de sems mi skye ba la gnas pas chos gang yang mi skye mi 'gog go/ /rab kyi rtsal gyis rnam par gnon pa 'di ni shes rab kyi pha rol du phyin pa</text></item>
<item><p>78b3</p><section>sna tshogs</section><text>la spyod pa'i byang chub sems dpa'i skye ba yongs su shes pa ste/ gang 'di ltar spyod pa'i byang chub sems dpa' de ni shes rab kyi pha rol du phyin pa la spyod pa'o/ /de ltar spyod pa de dag shes rab kyi pha rol du phyin pa la spyod do zhe 'am/ 'di na shes</text></item>
<item><p>78b4</p><section>sna tshogs</section><text>rab kyi pha rol du phyin pa la spyod do zhe 'am/ 'dis shes rab kyi pha rol du phyin pa la spyod do zhe 'am/ 'di nas shes rab kyi pha rol du phyin pa la spyod do zhes de 'di snyam du mi sems so/ /gal te 'di ni shes rab kyi pha rol du phyin pa zhe 'am/ 'dis</text></item>
<item><p>78b5</p><section>sna tshogs</section><text>shes rab kyi pha rol du phyin pa zhe 'am/ 'di'i shes rab kyi pha rol du phyin pa zhe 'am/ 'di nas shes rab kyi pha rol du phyin pa zhes kun shes na ni/ shes rab kyi pha rol du phyin pa la spyod pa ma yin no/ /bdag shes rab kyi pha rol du phyin</text></item>
<item><p>78b6</p><section>sna tshogs</section><text>pa la spyod do snyam pa'i shes rab kyi pha rol du phyin pa de yang yang dag par rjes su mi mthong mi dmigs pa ni shes rab kyi pha rol du phyin pa la spyod pa'o/ /de skad ces bka' stsal pa dang / bcom ldan 'das la byang chub sems dpa'</text></item>
<item><p>78b7</p><section>sna tshogs</section><text>sems dpa' chen po rab kyi rtsal gyis rnam par gnon pas 'di skad ces gsol to/ /bcom ldan 'das 'di lta ste/ shes rab kyi pha rol du phyin pa la spyod pa byang chub sems dpa'i spyod pa 'di ni bla na ma mchis pa lags so/ /bcom</text></item>
<item><p>78b8</p><section>sna tshogs</section><text>ldan 'das 'di lta ste/ shes rab kyi pha rol du phyin pa la spyod pa/ byang chub sems dpa'i spyod pa 'di ni 'od gsal ba lags so/ /bcom ldan 'das 'di lta ste/ shes rab kyi pha rol du phyin pa la spyod pa byang chub sems dpa'i spyod pa 'di ni ltag</text></item>
<item><p>79a1</p><section>sna tshogs</section><text>na ma mchis pa lags so/ /bcom ldan 'das 'di lta ste/ shes rab kyi pha rol du phyin pa la spyod pa byang chub sems dpa'i spyod pa 'di ni mngon par 'phags pa lags so/ /bcom ldan 'das 'di lta ste/ shes rab kyi pha</text></item>
<item><p>79a2</p><section>sna tshogs</section><text>rol du phyin pa la spyod pa byang chub sems dpa'i spyod pa 'di ni mi non pa lags te/ bdud dam/ bdud kyi 'khor tam/ gzhan yang mtshan ma la spyod pa dang / dmigs pa la spyod pa dang / bdag tu lta ba dang / sems can du lta ba dang / srog tu</text></item>
<item><p>79a3</p><section>sna tshogs</section><text>lta ba dang / gang zag tu lta ba dang / chad par lta ba dang / rtag par lta ba dang / phung por lta ba dang / khams su lta ba dang / skye mched du lta ba dang / sangs rgyas su lta ba dang / chos su lta ba dang / dge 'dun du lta ba dang / mya ngan las 'da' bar lta ba</text></item>
<item><p>79a4</p><section>sna tshogs</section><text>dang / thob par 'du shes pa dang / nga rgyal can dang / 'dod chags dang / zhe sdang dang / gti mug la spyod pa dang / phyin ci log la spyod pa dang / log pa'i lam la rab tu gnas pa gang gis kyang mi non pa lags so/ /bcom ldan 'das 'di lta ste/</text></item>
<item><p>79a5</p><section>sna tshogs</section><text>shes rab kyi pha rol du phyin pa la spyod pa byang chub sems dpa'i spyod pa 'di ni 'jig rten thams cad las mngon par 'phags pa lags so/ /de skad ces gsol pa dang / bcom ldan 'das kyis byang chub sems dpa' sems dpa' chen</text></item>
<item><p>79a6</p><section>sna tshogs</section><text>po rab kyi rtsal gyis rnam par gnon pa la 'di skad ces bka' stsal to/ /de de bzhin no/ /rab kyi rtsal gyis rnam par gnon pa/ de de bzhin te/ byang chub sems dpa' 'di ni bdud dam/ bdud kyi ris kyi lha'i bu 'am/ bdud kyi 'khor gyis</text></item>
<item><p>79a7</p><section>sna tshogs</section><text>mi non pa'o/ /tha na mya ngan las 'da' bar lta ba 'am/ mya ngan las 'das pa la mngon par zhen pa'i byis pa so so'i skye bo thams cad kyis mi non pa'o/ /rab kyi rtsal gyis rnam par gnon pa 'di ni byang chub sems dpa' rnams kyi spyod</text></item>
<item><p>79a8</p><section>sna tshogs</section><text>pa yin gyi/ 'di ni so so'i skye bo thams cad kyi spyod pa ma yin/ 'di ni slob pa dang / mi slob pa dang / nyan thos kyi theg pa can dang / rang sangs rgyas kyi theg pa can rnams kyi spyod pa ma yin no/ /rab kyi rtsal gyis rnam par gnon pa gal te nyan</text></item>
<item><p>79b1</p><section>sna tshogs</section><text>thos kyi theg pa can nam/ rang sangs rgyas kyi theg pa can rnams kyi spyod par gyur du zin na ni de dag la nyan thos kyi theg pa can nam/ rang sangs rgyas kyi theg pa can zhes bya ba'i tha snyad 'di gang yang med par 'gyur te/ byang chub sems dpa' nyid du 'gyur</text></item>
<item><p>79b2</p><section>sna tshogs</section><text>zhing / de dag mi 'jigs pa bzhi thob pa'i de bzhin gshegs par 'gyur ba zhig na/ rab kyi rtsal gyis rnam par gnon pa 'di ltar spyod pa 'di nyan thos kyi theg pa can rnams kyi ma yin/ rang sangs rgyas kyi theg pa can rnams kyi ma yin te/ de'i phyir</text></item>
<item><p>79b3</p><section>sna tshogs</section><text>de dag byang chub sems dpa' zhes bya ba'i grangs su mi 'gro/ mi 'jigs pa bzhi thob pa'i de bzhin gshegs par yang mi 'gyur ro/ /rab kyi rtsal gyis rnam par gnon pa gang shes rab kyi pha rol du phyin pa la spyod pa 'di ni mi 'jigs pa'i sa lags</text></item>
<item><p>79b4</p><section>sna tshogs</section><text>so/ /rab kyi rtsal gyis rnam par gnon pa de ltar spyod pa'i byang chub sems dpa' dag ni bla na med pa yang dag par rdzogs pa'i byang chub tu mngon par rdzogs par sangs ma rgyas kyang smon lam gyi dbang dang / sangs rgyas bcom ldan 'das rnams kyis byin gyis</text></item>
<item><p>79b5</p><section>sna tshogs</section><text>brlabs kyi dbang gis myur du mi 'jigs pa bzhi 'thob par 'gyur ro/ /rab kyi rtsal gyis rnam par gnon pa nyan thos kyi theg pa can rnams dang / rang sangs rgyas kyi theg pa can rnams la/ mi 'jigs pa bzhi med de/ de dag la de bzhin</text></item>
<item><p>79b6</p><section>sna tshogs</section><text>gshegs pa yang mi 'jigs pa bzhi byin gyis mi rlob bo/ /rab kyi rtsal gyis rnam par gnon pa smon lam gyi dbang gis gang la mi 'jigs pa bzhi thob par 'gyur ba de ni byang chub sems dpa'i sa'o/ /de ci'i phyir zhe na/ rab kyi rtsal gyis</text></item>
<item><p>79b7</p><section>sna tshogs</section><text>rnam par gnon pa shes rab kyi pha rol du phyin pa'i byang chub sems dpa' dag ni so sor yang dag par rig pa bzhi thob par 'gyur ba'i phyir te/ bzhi gang zhe na 'di lta ste don so so yang dag par rig pa dang / chos so so yang dag par rig pa dang / nges pa'i</text></item>
<item><p>79b8</p><section>sna tshogs</section><text>tshig so so yang dag par rig pa dang / spobs pa so so yang dag par rig pa'o/ /'di bzhi dang ldan pa de dag mngon par rdzogs par sangs ma rgyas kyang smon lam gyi dbang gis mi 'jigs pa bzhi rab tu 'dzin to/ /de bzhin gshegs pas kyang de</text></item>
<item><p>80a1</p><section>sna tshogs</section><text>dag dge ba'i rtsa ba dang ldan par mkhyen shes rab kyi pha rol du phyin pa'i sa yang rjes su thob par mkhyen nas mi 'jigs pa bzhi byin gyis brlab bo/ /rab kyi rtsal gyis rnam par gnon pa de'i phyir byang chub sems dpa'i so so yang</text></item>
<item><p>80a2</p><section>sna tshogs</section><text>dag par rig pa bzhi thob par 'dod cing myur du mi 'jigs pa bzhi la mkhas par 'gyur bar 'dod na shes rab kyi pha rol du phyin pa la bslab par bya spyad par bya'o/ /rab kyi rtsal gyis rnam par gnon pa gzhan yang shes rab kyi pha rol</text></item>
<item><p>80a3</p><section>sna tshogs</section><text>du phyin pa la spyod pa'i byang chub sems dpas chos thams cad kyi rgyu dang / kun 'byung ba dang / nub pa dang / 'gog pa yang rab tu shes te/ de shes rab kyi pha rol du phyin pa la chos gang yang mi sbyor ro/ /chos thams cad kyi rgyu dang / kun 'byung</text></item>
<item><p>80a4</p><section>sna tshogs</section><text>ba dang / 'gog pa dang / lam dang / mtshan nyid rab tu shes pas gzugs la sgom par yang mi byed mi sgom par yang mi byed/ de bzhin du tshor ba dang / 'du shes dang / 'du byed rnams dang / rnam par shes pa la sgom par yang mi byed/ mi sgom</text></item>
<item><p>80a5</p><section>sna tshogs</section><text>par yang mi byed/ ming dang gzugs la sgom par yang mi byed/ mi sgom par yang mi byed / kun nas nyon mongs pa dang / rnam par byang ba la sgom par yang mi byed/ mi sgom par yang mi byed/ phyin ci log dang / sgrib pa dang / lta bar gyur pa la</text></item>
<item><p>80a6</p><section>sna tshogs</section><text>sgom par yang mi byed/ mi sgom par yang mi byed/ 'dod chags dang / zhe sdang dang / gti mug la sgom par yang mi byed/ mi sgom par yang mi byed/ 'dod pa'i khams dang / gzugs kyi khams dang / gzugs med pa'i</text></item>
<item><p>80a7</p><section>sna tshogs</section><text>khams la sgom par yang mi byed/ mi sgom par yang mi byed/ sems can gyi khams dang / bdag gi khams la sgom par yang mi byed/ mi sgom par yang mi byed/ chad par lta ba dang / rtag par lta ba la sgom par yang mi</text></item>
<item><p>80a8</p><section>sna tshogs</section><text>byed/ mi sgom par yang mi byed/ sbyin pa dang / ser sna dang / tshul khrims dang / 'chal pa'i tshul khrims dang / bzod pa dang / gnod sems dang / brtson 'grus dang / le lo dang / bsam gtan dang / rnam par g.yeng ba dang /</text></item>
<item><p>80b1</p><section>sna tshogs</section><text>shes rab dang / 'chal pa'i shes rab la sgom par yang mi byed/ mi sgom par yang mi byed/ dran pa nye bar gzhag pa dang / yang dag par spong ba dang / phyin ci ma log pa dang / rdzu 'phrul gyi rkang pa dang / tshad med pa la sgom</text></item>
<item><p>80b2</p><section>sna tshogs</section><text>par yang mi byed / mi sgom par yang mi byed/ dbang po dang / stobs dang / byang chub kyi yan lag dang / ting nge 'dzin dang / snyoms par 'jug pa la sgom par yang mi byed/ mi sgom par yang mi byed/ rten cing 'brel bar</text></item>
<item><p>80b3</p><section>sna tshogs</section><text>'byung ba la sgom par yang mi byed/ mi sgom par yang mi byed/ sdug bsngal ba dang / kun 'byung ba dang / 'gog pa dang / lam la sgom par yang mi byed/ mi sgom par yang mi byed/ mi skye ba'i shes pa dang / zad pa shes pa</text></item>
<item><p>80b4</p><section>sna tshogs</section><text>dang / mngon par 'du mi byed pa shes pa la sgom par yang mi byed/ mi sgom par yang mi byed/ so so'i skye bo'i sa dang / nyan thos kyi sa dang / rang sangs rgyas kyi sa dang / byang chub sems dpa'i sa la bsgom par yang mi byed/ mi sgom par yang</text></item>
<item><p>80b5</p><section>sna tshogs</section><text>mi byed/ so so'i skye bo'i chos dang / nyan thos kyi chos dang / rang sangs rgyas kyi chos dang / byang chub sems dpa'i chos dang / sangs rgyas kyi chos la bsgom par yang mi byed/ mi sgom par yang mi byed/ zhi gnas dang / lhag mthong la sgom</text></item>
<item><p>80b6</p><section>sna tshogs</section><text>par yang mi byed/ mi sgom par yang mi byed/ mya ngan las 'das pa la sgom par yang mi byed/ mi sgom par yang mi byed/ 'das pa dang / ma 'ongs pa dang / da ltar byung ba'i ye shes mthong ba la bsgom par yang mi byed/ mi sgom par yang mi byed/</text></item>
<item><p>80b7</p><section>sna tshogs</section><text>thogs pa med pa la sgom par yang mi byed/ mi sgom par yang mi byed/ sangs rgyas kyi ye shes dang / sangs rgyas kyi mi 'jigs pa la sgom par yang mi byed/ mi sgom par yang mi byed do/ /de ci'i phyir zhe na/ rab kyi rtsal gyis</text></item>
<item><p>80b8</p><section>sna tshogs</section><text>rnam par gnon pa/ gzugs dang / tshor ba dang / 'du shes dang / 'du byed rnams dang / rnam par shes pa ni bsgom par bya ba ma yin pa'i phyir ro/ /ming dang gzugs dang / phyin ci log dang / lta bar gyur pa dang / dran pa nye bar gzhag pa</text></item>
<item><p>81a1</p><section>sna tshogs</section><text>dang / yang dag par spong ba dang / rdzu 'phrul gyi rkang pa dang / dbang po dang / stobs rnams dang / byang chub kyi yan lag dang / ting nge 'dzin dang / snyoms par 'jug pa dang / mngon par shes pa dang / zad pa shes pa dang /</text></item>
<item><p>81a2</p><section>sna tshogs</section><text>mngon par shes pa dang / mngon par 'du mi byed pa shes pa ni bsgom par bya ba ma yin pa'i phyir ro/ /so so'i skye bo'i sa dang / nyan thos kyi sa dang / rang sangs rgyas kyi sa dang / byang chub sems dpa'i sa ni bsgom par bya ba ma yin pa'i phyir ro/ /so</text></item>
<item><p>81a3</p><section>sna tshogs</section><text>so'i skye bo dang / nyan thos dang / rang sangs rgyas dang / byang chub sems dpa'i chos ni bsgom par bya ba ma yin pa'i phyir ro/ /mya ngan las 'das pa ni bsgom par bya ba ma yin pa'i phyir ro/ /'das pa dang / ma 'ongs pa dang / da ltar byung ba'i</text></item>
<item><p>81a4</p><section>sna tshogs</section><text>ye shes mthong ba ni bsgom par bya ba ma yin pa'i phyir ro/ /thogs pa med pa'i ye shes ni bsgom par bya ba ma yin pa'i phyir ro/ /yang dag par rdzogs pa'i sangs rgyas kyi ye shes kyang bsgom par bya ba ma yin pa'i phyir ro/ /de ci'i phyir zhe na/</text></item>
<item><p>81a5</p><section>sna tshogs</section><text>rab kyi rtsal gyis rnam par gnon pa dngos po yongs su grub pa gang yang med pa'i phyir tha snyad 'di dag thams cad ni yang dag pa ma yin pa ste/ de la ngo bo nyid gang yang med do/ /rab kyi rtsal gyis rnam par gnon pa chos thams cad ni yang</text></item>
<item><p>81a6</p><section>sna tshogs</section><text>dag pa ma yin pa ma byung ba ste/ dngos po med pa'i rang bzhin no/ /de ci'i phyir zhe na/ phyin ci log gang yin pa de ni yang dag pa ma yin na chos thams cad ni phyin ci log las byung ba'i phyir ro/ /phyin ci log gang yin pa de yang dag pa</text></item>
<item><p>81a7</p><section>sna tshogs</section><text>ma yin pa'o/ /rab kyi rtsal gyis rnam par gnon pa chos thams cad ni dngos po med pa ste/ rang bzhin med pa'i phyir dngos po mi dmigs so/ /rab kyi rtsal gyis rnam par gnon pa dngos po med pa zhes bya ba ni yang dag pa ma yin</text></item>
<item><p>81a8</p><section>sna tshogs</section><text>zhing ma byung ba ste/ de'i phyir dngos po med pa zhes bya'o/ /rab kyi rtsal gyis rnam par gnon pa dngos po med pa zhes bya ba de ni yongs su bstan pa'o/ /gang la dngos po med pa de la bsgom pa'ang med mi bsgom pa yang med do/ /rab kyi rtsal gyis rnam</text></item>
<item><p>81b1</p><section>sna tshogs</section><text>par gnon pa sems can rnams ni phyin ci log las byung bas bsgom par yang mi byed/ mi sgom par yang mi byed de/ de la ni dngos po ci yang med do/ /de ci'i phyir zhe na/ rab kyi rtsal gyis rnam par gnon pa chos thams cad ni dngos po med pa'i</text></item>
<item><p>81b2</p><section>sna tshogs</section><text>phyir/ dngos po med pa'i rang bzhin te/ dngos po dang bral bas 'di la ni bsgom par bya ba ci yang med do/ /rab kyi rtsal gyis rnam par gnon pa gang gi tshe byang chub sems dpa' chos 'di dag la chos gyi rjes su lta zhing gnas te/ shes rab kyi pha</text></item>
<item><p>81b3</p><section>sna tshogs</section><text>rol du phyin pa la spyod cing chos gang la yang bsgom par yang mi byed mi sgom par yang mi byed pa de ni shes rab kyi pha rol du phyin pa la spyod pa zhes bya'o/ /rab kyi rtsal gyis rnam par gnon pa de ltar spyod cing de ltar gnas na byang chub sems</text></item>
<item><p>81b4</p><section>sna tshogs</section><text>dpa'i shes rab kyi pha rol du phyin pa bsgom pa yongs su rdzogs par 'gyur ro/ /rab kyi rtsal gyis rnam par gnon pa gzhan yang byang chub sems dpa' sems dpa' chen po shes rab kyi pha rol du phyin pa la spyod pa ni/ gzugs dang phrad</text></item>
<item><p>81b5</p><section>sna tshogs</section><text>pa'i rgyur sems mi skyed do/ /tshor ba dang / 'du shes dang / 'du byed rnams dang / rnam par shes pa dang phrad pa'i rgyur sems mi skyed/ tha ba dang ldan pa'i sems mi skyed/ gnod sems dang ldan pa'i sems mi bskyed/ ser sna dang ldan</text></item>
<item><p>81b6</p><section>sna tshogs</section><text>pa'i sems mi bskyed/ kun nas nyon mongs pa dang ldan pa'i sems mi bskyed/ le lo dang ldan pa'i sems mi bskyed/ rnam par g.yeng ba dang ldan pa'i sems mi bskyed/ 'chal pa'i shes rab dang ldan pa'i sems mi bskyed/ 'dod pa dang</text></item>
<item><p>81b7</p><section>sna tshogs</section><text>phrad pa dang ldan pa'i sems mi bskyed/ gzugs kyi dmigs pa la mngon par zhen pa dang ldan pa'i sems mi bskyed/ brnab sems dang ldan pa'i sems mi bskyed/ phra ma dang ldan pa'i sems mi bskyed/ log par lta ba dang ldan pa'i</text></item>
<item><p>81b8</p><section>sna tshogs</section><text>sems mi skyed/ longs spyod la mngon par zhen pa dang ldan pa'i sems mi skyed/ dbang phyug la mngon par zhen pa dang ldan pa'i sems mi bskyed/ longs spyod chen po'i rigs su skyes pa la mngon par zhen pa dang ldan pa'i sems mi bskyed/ lhar</text></item>
<item><p>82a1</p><section>sna tshogs</section><text>skye ba la mngon par zhen pa dang ldan pa'i sems mi bskyed/ 'dod pa'i khams la mngon par zhen pa dang ldan pa'i sems mi bskyed/ gzugs dang gzugs med pa'i khams la mngon par zhen pa dang ldan pa'i sems mi skyed/ nyan</text></item>
<item><p>82a2</p><section>sna tshogs</section><text>thos kyi sa dang ldan pa'i sems mi skyed/ rang sangs rgyas kyi sa dang ldan pa'i sems mi bskyed/ byang chub sems dpa'i spyod pa la mngon par zhen pa dang ldan pa'i sems mi bskyed de/ tha na mya ngan las 'das par lta ba dang ldan pa'i sems kyang mi</text></item>
<item><p>82a3</p><section>sna tshogs</section><text>bskyed do/ /de sems rnam par dag pa 'di dang ldan pa'i sems can rnams la byams pa dang / snying rje dang / dga' ba dang / btang snyoms kyis khyab par byed do/ /des sems can du 'du shes pa rnam par bshig pa yin te/ sems can du 'du shes</text></item>
<item><p>82a4</p><section>sna tshogs</section><text>pa la'ang mi gnas/ tshangs pa'i gnas bzhi po de dag la'ang mngon par mi zhen te/ thabs la mkhas pa dang ldan pas shes rab kyi pha rol du phyin pa chos de dag dang ldan zhing shes rab kyi pha rol du phyin pa la spyod pa de'i shes rab kyi pha rol du</text></item>
<item><p>82a5</p><section>sna tshogs</section><text>phyin pa bsgom pa myur du yongs su rdzogs par 'gyur ro/ /de ltar shes rab kyi pha rol du phyin pa bsgom pa de ni gzugs khas mi len mi 'dzin to/ /tshor ba dang / 'du shes dang / 'du byed rnams dang / rnam par shes pa khas mi len mi 'dzin</text></item>
<item><p>82a6</p><section>sna tshogs</section><text>to/ /phyin ci log dang / sgrib pa dang / lta bar gyur pa khas mi len mi 'dzin to/ /'dod pa'i khams dang / gzugs kyi khams dang / gzugs med pa'i khams khas mi len mi 'dzin to/ /chad pa dang rtag pa khas mi len mi 'dzin to/ /rten</text></item>
<item><p>82a7</p><section>sna tshogs</section><text>cing 'brel par 'byung ba khas mi len mi 'dzin to/ /sa dang / chu dang me dang / rlung gi khams khas mi len mi 'dzin to/ /'dod chags dang / zhe sdang dang / gti mug khas mi len mi 'dzin to/ /nam mkha'i khams khas mi len mi 'dzin to/ /</text></item>
<item><p>82a8</p><section>sna tshogs</section><text>tshul khrims dang / 'chal pa'i tshul khrims khas mi len mi 'dzin to/ /bzod pa dang / gnod sems dang / brtson 'grus dang / le lo dang / bsam gtan dang / rnam par g.yeng ba dang / shes rab dang / 'chal pa'i shes rab khas mi</text></item>
<item><p>82b1</p><section>sna tshogs</section><text>len mi 'dzin to/ /dran pa nye bar gzhag pa dang / yang dag pa'i spong ba dang / tshad med pa dang / rdzu 'phrul gyi rkang pa khas mi len mi 'dzin to/ /dbang po dang / stobs dang / byang chub kyi yan lag dang / ting nge 'dzin dang / snyoms par 'jug pa</text></item>
<item><p>82b2</p><section>sna tshogs</section><text>khas mi len mi 'dzin to/ /mngon par shes pa khas mi len mi 'dzin to/ /sdug bsngal dang / kun 'byung ba dang / 'gog pa dang / lam khas mi len mi 'dzin to/ /mi skye ba shes pa dang / zad pa shes pa dang / mngon par 'du mi byed pa</text></item>
<item><p>82b3</p><section>sna tshogs</section><text>khas mi len mi 'dzin to/ /bdag gi khams dang / sems can gyi khams dang / chos kyi dbyings khas mi len mi 'dzin to/ /so so'i skye bo dang / nyan thos dang / rang sangs rgyas kyi sa khas mi len mi 'dzin to/ /so so'i skye bo'i chos</text></item>
<item><p>82b4</p><section>sna tshogs</section><text>dang / nyan thos dang / rang sangs rgyas kyi chos khas mi len mi 'dzin to/ /'das pa dang / ma 'ongs pa dang / da ltar byung ba'i ye shes mthong ba khas mi len mi 'dzin to/ /thogs pa med pa'i ye shes mthong ba khas mi len mi 'dzin to/ /</text></item>
<item><p>82b5</p><section>sna tshogs</section><text>sangs rgyas kyi ye shes dang / stobs dang / mi 'jigs pa khas mi len mi 'dzin to/ /sgrib pa khas mi len mi 'dzin to/ /de ci'i phyir zhe na/ rab kyi rtsal gyis rnam par gnon pa chos thams cad khas len pa med cing 'dzin pa med</text></item>
<item><p>82b6</p><section>sna tshogs</section><text>de gang gis kyang khas blangs pa med pa'i phyir ro/ /rab kyi rtsal gyis rnam par gnon pa gzung bar bya ba'i chos gang yang med de sus kyang ma bzung ngo / /de ci'i phyir zhe na/ de la gzung bar bya ba 'am/ 'dzin par 'gyur ba ci yang</text></item>
<item><p>82b7</p><section>sna tshogs</section><text>med pa'i phyir ro/ /de ci'i phyir zhe na/ chos thams cad ni sgyu ma lta bu'i phyir snying po med pa'o/ /chos thams cad ni snying po mi dmigs pas ya ma brla'o/ /chos thams cad ni gzung du med pas mig yor dang mtshungs so/ /</text></item>
<item><p>82b8</p><section>sna tshogs</section><text>chos thams cad ni rang bzhin med pas gsog go/ /chos thams cad ni mnye mi bzod pa'i phyir dbu ba rdos pa lta bu'o/ /chos thams cad ni byung nas 'jig cing 'ju bas chu'i chu bur dang mtshungs so/ /chos thams cad ni</text></item>
<item><p>83a1</p><section>sna tshogs</section><text>phyin ci log las byung bas smig rgyu dang 'dra'o/ /chos thams cad ni snying po med pas chu shing gi snying po lta bu'o/ /chos thams cad ni gzung du med pas chu zla dang mtshungs so/ /chos thams cad ni yod pa ma yin pa</text></item>
<item><p>83a2</p><section>sna tshogs</section><text>la yongs su brtags pas 'ja' tshon dang 'dra'o/ /chos thams cad ni kun nas ldang ba med pas g.yo ba med do/ /chos thams cad ni ya ma brla'i rang bzhin la rtog pas chang pa stong pa dang mtshungs so/ /rab kyi rtsal gyis rnam par</text></item>
<item><p>83a3</p><section>sna tshogs</section><text>gnon pa de ltar chos thams cad yang dag par rjes su mthong ba'i byang chub sems dpa' ni ci yang khas mi len mi 'dzin to/ /mi 'dug go/ /lhag par yang chags nas mi gnas so/ /rab kyi rtsal gyis rnam par gnon pa 'di ni byang chub</text></item>
<item><p>83a4</p><section>sna tshogs</section><text>sems dpa'i shes rab kyi pha rol du phyin pa la spyod pa'i chos thams cad la dad pa dang / mi gnas pa dang / lhag par chags pa med pa dang / mngon par mi chags pa'o/ /rab kyi rtsal gyis rnam par gnon pa de ltar spyod pa'i byang chub</text></item>
<item><p>83a5</p><section>sna tshogs</section><text>sems dpa'i shes rab kyi pha rol du phyin pa bsgom pa yongs su rdzogs par 'gyur ro/ /rab kyi rtsal gyis rnam par gnon pa gzhan yang de ltar slob pa'i byang chub sems dpa' ni gzugs la mi slob gzugs las yang dag</text></item>
<item><p>83a6</p><section>sna tshogs</section><text>par 'da' bar bya ba'i phyir mi slob/ tshor ba dang / 'du shes dang / 'du byed rnams dang / rnam par shes pa la mi slob/ tshor ba dang / 'du shes dang / 'du byed rnams dang / rnam par shes pa las yang dag par 'da' bar bya ba'i phyir yang mi</text></item>
<item><p>83a7</p><section>sna tshogs</section><text>slob/ gzugs skye ba la mi slob/ gzugs 'gog pa la mi slob/ tshor ba dang / 'du shes dang / 'du byed rnams dang / rnam par shes pa skye ba la mi slob/ rnam par shes pa 'gog pa la mi slob/ gzugs 'dul ba dang / mi 'dul ba'i phyir</text></item>
<item><p>83a8</p><section>sna tshogs</section><text>mi slob/ tshor ba dang / 'du shes dang / 'du byed rnams dang / rnam par shes pa 'dul ba dang mi 'dul ba'i phyir mi slob/ gzugs las 'da' ba dang / 'jug pa dang / gnas pa dang / mi gnas pa'i phyir yang mi slob/ tshor ba dang / 'du shes dang / 'du byed</text></item>
<item><p>83b1</p><section>sna tshogs</section><text>rnams dang / rnam par shes pa las 'da' ba dang / 'jug pa dang / gnas pa dang / mi gnas pa'i phyir yang mi slob bo/ /rab kyi rtsal gyis rnam par gnon pa de ltar slob pa'i byang chub sems dpa' ni gzugs rtag par yang mi slob/ gzugs</text></item>
<item><p>83b2</p><section>sna tshogs</section><text>bde ba dang / gzugs sdug pa dang / gzugs bdag tu yang mi slob/ tshor ba dang / 'du shes dang / 'du byed rnams dang / rnam par shes pa rtag par yang mi slob/ rnam par shes pa bde ba dang / rnam par shes pa sdug pa dang / rnam par shes pa bdag tu yang mi</text></item>
<item><p>83b3</p><section>sna tshogs</section><text>slob bo/ /rab kyi rtsal gyis rnam par gnon pa de ltar slob pa'i byang chub sems dpa' ni gzugs 'das pa'i dmigs pa la mi spyod/ gzugs ma 'ongs pa'i dmigs pa la mi spyod/ gzugs da ltar byung ba'i dmigs pa la mi spyod do/ /tshor ba dang /</text></item>
<item><p>83b4</p><section>sna tshogs</section><text>'du shes dang / 'du byed rnams dang / rnam par shes pa 'das pa'i dmigs pa la mi spyod/ ma 'ongs pa'i dmigs pa la mi spyod/ da ltar byung ba'i dmigs pa la mi spyod do/ /rab kyi rtsal gyis rnam par gnon pa de ltar spyod pa'i byang chub sems</text></item>
<item><p>83b5</p><section>sna tshogs</section><text>dpa' ni 'das pa la stong pa'i rnam pa dang / zhi ba'i rnam pa dang / bdag med pa'i rnam par so sor rtog ste/ gang 'das pa de la stong pa dang / zhi ba dang / bdag med pa zhes de ltar yang mi spyod do/ /ma 'ongs pa la stong pa'i rnam pa dang / zhi ba'i rnam</text></item>
<item><p>83b6</p><section>sna tshogs</section><text>pa dang / bdag med pa'i rnam par so sor rtog ste/ gang ma 'ongs pa de la stong pa dang / bdag med pa zhes de ltar yang mi spyod do/ /da ltar byung ba la stong pa'i rnam pa dang / zhi ba'i rnam pa dang / bdag med pa'i rnam par so sor rtog ste/ gang</text></item>
<item><p>83b7</p><section>sna tshogs</section><text>da ltar byung ba de la stong pa dang / bdag med pa zhes de ltar yang mi spyod do/ /'das pa la stong pa 'am/ bdag gam/ bdag gi 'am/ rtag pa 'am/ brtan pa 'am/ ther zug pa 'am/ mi 'gyur ba'i chos can zhes de ltar yang mi spyod do/ /</text></item>
<item><p>83b8</p><section>sna tshogs</section><text>ma 'ongs pa la stong pa 'am/ bdag gam/ bdag gi 'am/ rtag pa 'am/ brtan pa 'am/ ther zug pa 'am/ mi 'gyur ba'i chos can zhes de ltar yang mi spyod do/ /da ltar byung ba la stong pa 'am/ bdag gam/ bdag gi 'am/ rtag pa 'am/</text></item>
<item><p>84a1</p><section>sna tshogs</section><text>brtan pa 'am/ ther zug pa 'am/ mi 'gyur ba'i chos can zhes de ltar yang mi spyod do/ /rab kyi rtsal gyis rnam par gnon pa de ltar spyod pa'i byang chub sems dpa'i shes rab kyi pha rol du phyin pa bsgom pa yongs su</text></item>
<item><p>84a2</p><section>sna tshogs</section><text>rdzogs par 'gyur ro/ /rab kyi rtsal gyis rnam par gnon pa de ltar spyod pa'i byang chub sems dpa' la bdud sdig can gyis skabs mi rnyed do/ /de ltar spyod pa ni bdud kyi las thams cad khong du chud pas bdud kyi las de dag gis mi 'phrogs</text></item>
<item><p>84a3</p><section>sna tshogs</section><text>so/ /rab kyi rtsal gyis rnam par gnon pa gzhan yang de ltar spyod pa'i byang chub sems dpa' ni gzugs la mi dmigs/ tshor ba dang / 'du shes dang / 'du byed rnams dang / rnam par shes pa la mi dmigs/ phyin ci log dang / lta bar</text></item>
<item><p>84a4</p><section>sna tshogs</section><text>gyur pa la mi dmigs/ bdag tu mngon par zhen pa la mi dmigs/ sems can du mngon par zhen pa la mi dmigs/ chad pa dang / rtag pa la mi dmigs/ mtha' dang / mtha' med pa la mi dmigs/ gzugs dang / sgra dang / dri dang / ro</text></item>
<item><p>84a5</p><section>sna tshogs</section><text>dang / reg pa la mi dmigs/ 'dod pa'i khams dang / gzugs kyi khams dang / gzugs med pa'i khams la mi dmigs/ rten cing 'brel par 'byung ba la mi dmigs/ sa dang chu dang me dang rlung dang / nam mkha'i khams la mi dmigs/</text></item>
<item><p>84a6</p><section>sna tshogs</section><text>bden pa dang / brdzun pa la mi dmigs/ 'du ba dang 'bral ba la mi dmigs/ 'dod chags dang / zhe sdang dang / gti mug la mi dmigs/ 'dod chags dang / zhe sdang dang gti mug spong ba la mi dmigs/ tshul khrims dang / 'chal pa'i tshul</text></item>
<item><p>84a7</p><section>sna tshogs</section><text>khrims la mi dmigs/ bzod pa dang gnod sems la mi dmigs/ brtson 'grus dang / le lo la mi dmigs/ bsam gtan dang rnam par g.yeng ba la mi dmigs/ shes rab dang 'chal pa'i shes rab la mi dmigs/ dran pa nye bar</text></item>
<item><p>84a8</p><section>sna tshogs</section><text>gzhag pa dang / yang dag pa'i spong ba dang / rdzu 'phrul gyi rkang pa dang / phyin ci log pa la mi dmigs/ dbang po dang / stobs dang / byang chub kyi yan lag dang / ting nge 'dzin dang / snyoms par 'jug pa la mi dmigs/ byams pa dang / snying rje dang /</text></item>
<item><p>84b1</p><section>sna tshogs</section><text>dga' ba dang / btang snyoms la mi dmigs/ mi skye ba shes pa dang / zad pa shes pa dang / mngon par 'du mi byed pa shes pa la mi dmigs/ so so'i skye bo dang / nyan thos dang / rang sangs rgyas kyi sa la mi dmigs/ so so'i skye bo dang / nyan thos</text></item>
<item><p>84b2</p><section>sna tshogs</section><text>dang / rang sangs rgyas kyi chos la mi dmigs/ kun 'byung ba dang / 'gog pa dang / lam la mi dmigs/ mngon par shes pa dang / ye shes mthong ba la mi dmigs/ rnam par grol ba la mi dmigs/ rnam par grol ba'i ye shes mthong ba la</text></item>
<item><p>84b3</p><section>sna tshogs</section><text>mi dmigs/ mya ngan las 'das pa la mi dmigs/ 'das pa dang ma 'ongs pa dang / da ltar byung ba'i ye shes mthong ba la mi dmigs/ thogs pa med pa'i ye shes la mi dmigs/ /sangs rgyas kyi ye shes la mi dmigs/ sangs rgyas kyi stobs</text></item>
<item><p>84b4</p><section>sna tshogs</section><text>dang mi 'jigs pa la mi dmigs/ sangs rgyas kyi zhing yongs su dag pa la mi dmigs/ mtshan yongs su dag pa la mi dmigs/ nyan thos phun sum tshogs pa la mi dmigs/ rang sangs rgyas phun sum tshogs pa la mi dmigs/ byang chub</text></item>
<item><p>84b5</p><section>sna tshogs</section><text>sems dpa' phun sum tshogs pa la mi dmigs so/ /de ci'i phyir zhe na/ rab kyi rtsal gyis rnam par gnon pa gang du 'di dag la dmigs par 'gyur ba'i 'dzin pa gang yang chos thams cad la med de chos thams cad dmigs pa med pa'i phyir ro/ /</text></item>
<item><p>84b6</p><section>sna tshogs</section><text>rab kyi rtsal gyis rnam par gnon pa ji srid du dmigs pa de srid du lhag par chags pa dang / de srid du mngon par zhen pa dang / de srid du len pa dang / de srid du sdug bsngal dang / yid mi bde ba dang / de srid du mya ngan mi bzad pa'i zug rngu dang /</text></item>
<item><p>84b7</p><section>sna tshogs</section><text>'khrug pa dang / smre sngags 'don pa 'byung bar 'gyur ro/ /rab kyi rtsal gyis rnam par gnon pa ji srid du dmigs pa de srid du 'ching ba'o/ /de srid du lam med pa'o/ /de srid du sdug bsngal dang yid mi bde ba'o/ /ji srid du dmigs pa de srid du</text></item>
<item><p>84b8</p><section>sna tshogs</section><text>rlom sems dang / g.yo ba dang / spros pa'o/ /ji srid du dmigs pa de srid du 'thab pa dang / rtsod pa dang / 'gyed pa'o/ /ji srid du dmigs pa de srid du ma rig pa'i mun pa dang / gti mug go/ /ji srid du dmigs pa de srid du 'jigs pa'o/ /de srid du</text></item>
<item><p>85a1</p><section>sna tshogs</section><text>skrag pa'o/ /ji srid du dmigs pa de srid du bdud kyi zhags pa dang / bdud kyis 'joms pa'o/ /ji srid du dmigs pa de srid du sdug bsngal gyis rab tu nyen cing bde ba kun du tshol bar 'gyur ba'o/ /rab kyi</text></item>
<item><p>85a2</p><section>sna tshogs</section><text>rtsal gyis rnam par gnon pa de la byang chub sems dpas nyes dmigs 'di dag mthong nas chos gang la yang mi dmigs so/ /de mi dmigs pas/ chos gang yang mi 'dzin to/ /de chos thams cad la 'dzin pa 'am/ kun</text></item>
<item><p>85a3</p><section>sna tshogs</section><text>'dzin par mi gnas so/ /dmigs pa med pa dang / dmigs pa ya ma rla de dag la yang rlom sems su mi byed do/ /rab kyi rtsal gyis rnam par gnon pa de ltar spyod pa'i byang chub sems dpa' sems dpa' chen po ni</text></item>
<item><p>85a4</p><section>sna tshogs</section><text>chos gang la yang mngon par mi zhen/ chos gang la yang mngon par mi dga'o/ /chos gang la yang lhag par chags nas mi gnas te/ rab kyi rtsal gyis rnam par gnon pa 'di ni byang chub sems dpa' shes rab kyi pha rol du phyin pa la spyod</text></item>
<item><p>85a5</p><section>sna tshogs</section><text>pa'i chos thams cad la dmigs pa dang bral ba'o/ /rab kyi rtsal gyis rnam par gnon pa de ltar spyod pa'i byang chub sems dpa'i shes rab kyi pha rol du phyin pa la bsgom pa yongs su rdzogs par 'gyur te de la bdud sdig can dang / bdud kyi ris</text></item>
<item><p>85a6</p><section>sna tshogs</section><text>kyi lha dang / bdud kyi 'khor dang / bdud kyi byin gyis brlabs pa dag gis bar chad bya bar mi nus so/ /gang de la tho 'tsham pa dang / gang de la bzung nas 'dul bar 'gyur ba'i glags rnyed par mi 'gyur ro/ /rtag tu bdud kyi las thams cad</text></item>
<item><p>85a7</p><section>sna tshogs</section><text>kyang khong du chud par 'gyur ro/ /bdud kyi las kyi dbang du 'gro bar mi 'gyur ro/ /bdud kyi gnas thams cad spa kong bar byed do/ /gzhan mu stegs can thams cad tshar gcad pa'i phyir gnas par 'gyur ro/ /gzhan mu stegs can choms pa dang /</text></item>
<item><p>85a8</p><section>sna tshogs</section><text>kun du rgyu thams cad zil gyis gnon par 'gyur ro/ /phas kyi rgol ba thams cad kyis mi rdzi bar 'gyur ro/ /rab kyi rtsal gyis rnam par gnon pa de ltar spyod pa'i byang chub sems dpa' ni gzugs su rtog pa dang mi rtog pa la mi gnas pa</text></item>
<item><p>85b1</p><section>sna tshogs</section><text>yin/ de bzhin du tshor ba dang / 'du shes dang / 'du byed rnams dang / rnam par shes par rtog pa dang mi rtog pa la mi gnas pa yin te/ gzugs la rtog par yang mi byed mi rtog par yang mi byed/ tshor ba dang / 'du shes dang / 'du byed rnams dang / rnam par</text></item>
<item><p>85b2</p><section>sna tshogs</section><text>shes pa la rtog par yang mi byed mi rtog par yang mi byed/ sgrib pa dang lta bar gyur pa la rtog par yang mi byed mi rtog par yang mi byed/ chad pa dang / rtag pa la rtog par yang mi byed/ mi rtog par yang mi byed do/ /'dod pa'i khams dang / gzugs kyi khams dang /</text></item>
<item><p>85b3</p><section>sna tshogs</section><text>gzugs med pa'i khams la rtog par yang mi byed mi rtog par yang mi byed/ 'dod chags dang / zhe sdang dang / gti mug la rtog par yang mi byed mi rtog par yang mi byed/ bden pa la rtog par yang mi byed mi rtog par yang mi byed/ brdzun pa la rtog par yang</text></item>
<item><p>85b4</p><section>sna tshogs</section><text>mi byed mi rtog par yang mi byed/ sa dang chu dang / me dang / rlung gi khams la rtog par yang mi byed mi rtog par yang mi byed/ 'du ba dang 'bral ba la rtog par yang mi byed/ mi rtog par yang mi byed/ rten cing 'brel par 'byung ba la rtog par yang mi byed/</text></item>
<item><p>85b5</p><section>sna tshogs</section><text>mi rtog par yang mi byed/ bdag tu 'du shes pa la rtog par yang mi byed mi rtog par yang mi byed/ sems can du 'du shes pa dang / srog tu 'du shes pa dang / gang zag tu 'du shes pa rtog par yang mi byed/ mi rtog par yang mi byed/ gtong ba</text></item>
<item><p>85b6</p><section>sna tshogs</section><text>dang / ser sna la rtog par yang mi byed/ mi rtog par yang mi byed/ tshul khrims dang / 'chal pa'i tshul khrims la rtog par yang mi byed/ mi rtog par yang mi byed/ bzod pa dang / gnod sems la rtog par yang mi byed/ mi rtog par yang</text></item>
<item><p>85b7</p><section>sna tshogs</section><text>mi byed/ brtson 'grus dang / le lo la rtog par yang mi byed/ mi rtog par yang mi byed/ bsam gtan dang / rnam par g.yeng ba la rtog par yang mi byed/ mi rtog par yang mi byed/ shes rab dang / 'chal pa'i shes rab la rtog par</text></item>
<item><p>85b8</p><section>sna tshogs</section><text>yang mi byed/ mi rtog par yang mi byed/ phyin ci ma log pa dang / yang dag pa'i spong ba dang / rdzu 'phrul gyi rkang pa dang / dran pa nye bar gzhag pa rnams la rtog par yang mi byed mi rtog par yang mi byed/ dbang po dang / stobs dang / byang chub</text></item>
<item><p>86a1</p><section>sna tshogs</section><text>kyi yan lag dang / ting nge 'dzin dang / snyoms par 'jug pa la yang rtog par yang mi byed mi rtog par yang mi byed/ sdug bsngal dang / kun 'byung ba dang / 'gog pa dang / lam la rtog par yang mi byed mi rtog par yang mi byed/ byams</text></item>
<item><p>86a2</p><section>sna tshogs</section><text>pa dang / snying rje dang / dga' ba dang / btang snyoms la rtog par yang mi byed/ mi rtog par yang mi byed/ mi skye ba shes pa dang / zad pa shes pa dang / mngon par 'du mi byed pa shes pa la rtog par yang mi byed/ mi rtog par yang mi byed so</text></item>
<item><p>86a3</p><section>sna tshogs</section><text>so'i skye bo'i chos dang / nyan thos kyi chos dang / rang sangs rgyas kyi chos dang / sangs rgyas kyi chos la rtog par yang mi byed/ mi rtog par yang mi byed / so so'i skye bo'i sa dang / nyan thos kyi sa dang / rang sangs rgyas kyi sa dang / sangs</text></item>
<item><p>86a4</p><section>sna tshogs</section><text>rgyas kyi sa la rtog par yang mi byed/ mi rtog par yang mi byed/ sgrib pa la rtog par yang mi byed/ mi rtog par yang mi byed/ 'das pa dang / ma 'ongs pa dang / da ltar byung ba'i ye shes mthong ba la rtog par yang mi byed/ mi rtog par yang mi byed/</text></item>
<item><p>86a5</p><section>sna tshogs</section><text>thogs pa med pa'i ye shes la rtog par yang mi byed/ mi rtog par yang mi byed/ rig pa dang / rnam par grol ba la rtog par yang mi byed/ mi rtog par yang mi byed/ rnam par grol ba'i ye shes mthong ba la rtog par yang mi byed/</text></item>
<item><p>86a6</p><section>sna tshogs</section><text>mi rtog par yang mi byed/ sangs rgyas kyi ye shes mthong ba dang / mi 'jigs pa la rtog par yang mi byed/ mi rtog par yang mi byed/ mtshan yongs su dag pa la rtog par yang mi byed/ mi rtog par yang mi byed/ sangs</text></item>
<item><p>86a7</p><section>sna tshogs</section><text>rgyas kyi zhing yongs su dag pa la rtog par yang mi byed/ mi rtog par yang mi byed/ nyan thos phun sum tshogs pa la rtog par yang mi byed/ mi rtog par yang mi byed/ rang sangs rgyas phun sum tshogs pa la rtog par yang mi byed/</text></item>
<item><p>86a8</p><section>sna tshogs</section><text>mi rtog par yang mi byed/ byang chub sems dpa' phun sum tshogs pa la rtog par yang mi byed/ mi rtog par yang mi byed do/ /de ci'i phyir zhe na/ rab kyi rtsal gyis rnam par gnon pa rtog pa yod na rtog pa dang bral bar</text></item>
<item><p>86b1</p><section>sna tshogs</section><text>'gyur ba'i phyir ro/ /rab kyi rtsal gyis rnam par gnon pa gang na rtog pa med pa de na mi rtog pa med do/ /rab kyi rtsal gyis rnam par gnon pa byis pa so so'i skye bo thams cad ni rtog pa las byung ste/ de dag gi 'du shes ni log</text></item>
<item><p>86b2</p><section>sna tshogs</section><text>par rtog pa las byung bas de dag rtog par yang mi byed mi rtog par yang mi byed do/ /rab kyi rtsal gyis rnam par gnon pa rtog ces bya ba de ni mtha' gcig go/ /mi rtog ces bya ba de ni mtha' gnyis te/ gang na rtog pa dang mi rtog pa med</text></item>
<item><p>86b3</p><section>sna tshogs</section><text>pa de ni mtha' dang dbus med do/ /rab kyi rtsal gyis rnam par gnon pa dbus shes bya bar rtog na de nyid kyang mtha' yin no/ /ji srid du rtog pa de srid du mi rtog pa ste/ de la ni rtog pa chad par mi 'gyur ro/ /rab kyi rtsal gyis rnam par gnon</text></item>
<item><p>86b4</p><section>sna tshogs</section><text>pa gang na rtog pa med cing mi rtog pa yang med pa de na rtog pa yang dag par chad do/ /rab kyi rtsal gyis rnam par gnon pa rtog pa chad ces bya ba de la chad pa gang yang med do/ /de ci'i phyir zhe na/ rab kyi rtsal gyis rnam par gnon pa rtog pa</text></item>
<item><p>86b5</p><section>sna tshogs</section><text>dang mi rtog pa ni/ phyin ci log las byung bas med pa'i phyir ro/ /de dag gi rnam par zhi ba gang yin pa de ni phyin ci log ma yin pa ste/ de la chad pa gang yang med do/ /rab kyi rtsal gyis rnam par gnon pa chad pa med pa zhes bya ba de ni sdug</text></item>
<item><p>86b6</p><section>sna tshogs</section><text>bsngal yang dag par chad pa'i tshig bla dgas te/ sdug bsngal yang dag par chad pa gang yang med do/ /gal te sdug bsngal yang dag par chad par 'gyur na ni sdug bsngal yongs su grub pa 'ga' zhig kyang yod par 'gyur te/ sdug</text></item>
<item><p>86b7</p><section>sna tshogs</section><text>bsngal yang dag par chad ces bya ba de ni yongs su grub pa med par mthong ba'o/ /gang 'di sdug bsngal yang dag par chad ces bya ba de ni sdug bsngal yongs su shes pa'o/ /gang sdug bsngal la rtog par yang mi byed mi rtog par</text></item>
<item><p>86b8</p><section>sna tshogs</section><text>yang mi byed pa de ni sdug bsngal rnam par zhi ba'o/ /de ni sdug bsngal mi skye mi 'byung ba ste/ rab kyi rtsal gyis rnam par gnon pa de ltar mthong ba'i byang chub sems dpa' ni chos gang la yang rtog par yang mi byed mi rtog par yang</text></item>
<item><p>87a1</p><section>sna tshogs</section><text>mi byed rab kyi rtsal gyis rnam par gnon pa 'di ni byang chub sems dpa' shes rab kyi pha rol du phyin pa la spyod pas rtog pa dang mi rtog pa thams cad yongs su shes pa'o/ /rab kyi rtsal gyis rnam par gnon pa</text></item>
<item><p>87a2</p><section>sna tshogs</section><text>de ltar spyod pa ni byang chub sems dpa'i shes rab kyi pha rol du phyin pa bsgom pa yongs su rdzogs par 'gyur te/ de la bdud sdig can dang / bdud kyi 'khor rnams bar chad bya ba'i phyir gnas par mi 'gyur ro/ /bdud kyi las byung zhing</text></item>
<item><p>87a3</p><section>sna tshogs</section><text>skyes pa rnams kyang khong du chud par 'gyur te/ bdud kyi las byung zhing skyes pa rnams kyi dbang du 'gro bar mi 'gyur ro/ /bdud sdig can pham par byed do/ /spa kong ba dang de'i phyogs nyung bar byed do/ /'jigs pa dang skrag pa med par 'gyur ro/ /</text></item>
<item><p>87a4</p><section>sna tshogs</section><text>bdud kyis mi thul bar 'gyur ro/ /de'i ngan song du 'gro ba thams cad rgyun chad par 'gyur ro/ /des lam ngan pa bkag par 'gyur ro/ /chu bo thams cad las rgal bar 'gyur ro/ /gti mug gi mun pa dang bral bar 'gyur ro/ /mig thob pas sems</text></item>
<item><p>87a5</p><section>sna tshogs</section><text>can thams cad la snang bar 'gyur ro/ /sangs rgyas kyi rigs rgyun mi gcod par gnas par 'gyur ro/ /lam mnyam pa nyid kyi phyir lam rgyun bcad par 'gyur ro/ /sems can thams cad la snying brtse bar 'gyur ro/ /chos la mig rnam par</text></item>
<item><p>87a6</p><section>sna tshogs</section><text>dag par 'gyur ro/ /le lo med cing brtson 'grus phun sum tshogs par 'gyur ro/ /gnod sems kyi sems med pas bzod pa 'thob par 'gyur ro/ /mi gnas pa'i bsam gtan pas bsam gtan par 'gyur ro/ /nges par rtogs pa'i shes rab</text></item>
<item><p>87a7</p><section>sna tshogs</section><text>dang ldan pas shes rab 'thob par 'gyur ro/ /sgrib pa med cing 'gyod pa dang bral bar 'gyur ro/ /bdud kyi zhags pa thams cad dang bral bar 'gyur ro/ /sred pa'i dra ba thams cad dang bral bas bcings pa bcad par 'gyur ro/ /brjed</text></item>
<item><p>87a8</p><section>sna tshogs</section><text>pa med pas dran pa nye bar gnas par 'gyur ro/ /tshul khrims yongs su dag pa'i pha rol du phyin pa thob pas tshul khrims rnam par dag par 'gyur ro/ /skyon thams cad bsal bas yon tan la gnas par 'gyur ro/ /rab tu g.yo</text></item>
<item><p>87b1</p><section>sna tshogs</section><text>ba med pas shes rab kyi stobs bskyed pa rnyed par 'gyur ro/ /phas kyi rgol ba thams cad kyis mi rdzi bar 'gyur ro/ /chos thams cad rnam par dag pa'i pha rol du phyin pa thob pas chos yongs su mi nyams par 'gyur ro/ /chos ston pa</text></item>
<item><p>87b2</p><section>sna tshogs</section><text>la bag tsha ba med par 'gyur ro/ /'khor gyi nang du 'gro ba la spa gong ba med par 'gyur ro/ /chos kyi sbyin pa la 'dzin pa med cing lhug par gtong bar 'gyur ro/ /lam mnyam pas lam rnam par sbyangs par 'gyur ro/ /lam ngan pa yongs</text></item>
<item><p>87b3</p><section>sna tshogs</section><text>su shes pas bsgom pa bsgoms par 'gyur ro/ /chos rnam par dag pas bag chags bsgom par 'gyur ro/ /shes rab rnam par dag pas sbyang ba sbyangs par 'gyur ro/ /rgya mtsho dang mtshungs pa'i phyir shes rab zab par 'gyur</text></item>
<item><p>87b4</p><section>sna tshogs</section><text>ro/ /bag tsha ba med pas gting dpag dka' bar 'gyur ro/ /chos rgya mtsho dpag tu med pas dpag tu med par 'gyur ro/ /rab kyi rtsal gyis rnam par gnon pa de ltar spyod pa'i byang chub sems dpa' ni yon tan de rnams dang /</text></item>
<item><p>87b5</p><section>sna tshogs</section><text>gzhan dag dang yang ldan pa yin te/ de dag gi yon tan ni rtogs par mi nus so/ /rab kyi rtsal gyis rnam par gnon pa gzhan yang byang chub sems dpa' de ltar shes rab kyi pha rol du phyin pa la spyod pa ni gzugs dang mi ldan par</text></item>
<item><p>87b6</p><section>sna tshogs</section><text>mi 'gyur/ longs spyod dang mi ldan par mi 'gyur/ g.yog dang mi ldan par mi 'gyur/ rus dang mi ldan par mi 'gyur/ rig pa dang mi ldan par mi 'gyur/ yul dang mi ldan par mi 'gyur/ mtha' 'khob kyi yul du skye bar</text></item>
<item><p>87b7</p><section>sna tshogs</section><text>mi 'gyur/ mi dal ba rnyed par mi 'gyur ro/ /sems can yongs su ma dag pa las kyi mtha' yongs su ma dag pa rnams dang 'du bar mi 'gyur/ rang gi sems mi 'dor/ shes rab nyams par mi 'gyur te/ chos gang pha rol</text></item>
<item><p>87b8</p><section>sna tshogs</section><text>las thos pa de chos thams cad mnyam pa nyid dang sbyor ro/ /sangs rgyas kyi rigs dang thams cad mkhyen pa'i rigs mi gcod par gnas par 'gyur ro/ /sangs rgyas kyi chos la snang ba thob par 'gyur ro/ /thams cad mkhyen pa dang nye</text></item>
<item><p>88a1</p><section>sna tshogs</section><text>bar 'gyur ro/ /gal te de ltar bdud sdig can tho 'tsham pa'i phyir 'ongs na des de dag gi spobs pa gcod cing bdud kyi zhags pa thams cad gcod de/ bdud 'khor dang bcas pa thal bar klog go/ /bdud kyi ris</text></item>
<item><p>88a2</p><section>sna tshogs</section><text>bdud bye ba thams cad kyis kyang thul bar mi 'gyur gyi/ des bdud rnams 'jigs skrag nas 'bros par 'gyur te/ bdud sdig can 'di snyam du de ni bdag gi yul las rab tu 'das/ de ni phyir bdag gi yul la mi spyod/ /de ni phyir</text></item>
<item><p>88a3</p><section>sna tshogs</section><text>bdag gi yul la mi gnas de ni phyir bdag gi yul la 'dug par mi 'gyur/ sems can gzhan yang bdag gi yul las grol bar byed/ sgrol bar byed do snyam du sems te/ de la byang chub sems dpa' des phyogs nyung ngur byed do</text></item>
<item><p>88a4</p><section>sna tshogs</section><text>snyam nas mya ngan byed de/ ngu zhing smre sngags 'don to/ /de nyams dmas la sdug bsngal zhing yid mi bde ste/ yid la gcags par 'gyur ro/ /rab kyi rtsal gyis rnam par gnon pa gang gi tshe byang chub sems dpa' shes rab kyi pha</text></item>
<item><p>88a5</p><section>sna tshogs</section><text>rol du phyin pa la spyod shes rab kyi pha rol du phyin pa la sgom/ shes rab kyi pha rol du phyin pa la sbyor bar byed pa de'i tshe bdud kyi gnas thams cad gzi chung zhing mog mog por 'gyur ro/ /bdud sdig can yang 'di snyam du 'dis bdag gi yul</text></item>
<item><p>88a6</p><section>sna tshogs</section><text>nas sems can rnams bskyas par 'gyur/ 'dis bdag gi yul nas sems can rnams sgrol bar 'gyur/ 'dis bdag gi yul nas sems can rnams yongs su grol bar byed par 'gyur/ /'dis sems can rnams bdag gi</text></item>
<item><p>88a7</p><section>sna tshogs</section><text>yul nas 'dren par 'gyur/ 'dis bdud kyi zhags pa gcod par 'gyur/ 'dis sems can 'dod pa'i 'dam du bying ba rnams 'byin par 'gyur/ 'dis sems can rnams lta ba'i dra ba las thar bar byed par 'gyur/ 'dis</text></item>
<item><p>88a8</p><section>sna tshogs</section><text>sems can rnams sgrib pa'i lam las 'don par 'gyur ro/ /'dis sems can rnams yang dag pa'i lam la rab tu dgod par 'gyur/ 'dis sems can rnams lta ba'i thibs po las sgrol bar 'gyur ro snyam du sems</text></item>
<item><p>88b1</p><section>sna tshogs</section><text>shing / sdug bsngal ba dang yid mi bde bar 'gyur/ mya ngan gyi zug rngu dang ldan zhing mya ngan gyi zug rngu chen pos zug par 'gyur ro/ /rab kyi rtsal gyis rnam par gnon pa bdud de dag gi don gyi dbang 'di mthong bas sdug bsngal zhing yid mi bde</text></item>
<item><p>88b2</p><section>sna tshogs</section><text>ste/ mya ngan gyi zug rngus zug par 'gyur ro/ /rab kyi rtsal gyis rnam par gnon pa 'di lta ste/ dper na skyes bu nor gyi phung po chen po nyams par gyur pa ni sdug bsngal bar gyur te/ mi dga' zhing yid mi bde ba chen po dang ldan no/ /de</text></item>
<item><p>88b3</p><section>sna tshogs</section><text>bzhin du gang gi tshe byang chub sems dpa' shes rab kyi pha rol du phyin pa la spyod/ shes rab kyi pha rol du phyin pa la sgom/ shes rab kyi pha rol du phyin pa la sbyor bar byed pa na bdud sdig can yang sems mi bde ba dang / yid la gcags</text></item>
<item><p>88b4</p><section>sna tshogs</section><text>pa dang mya ngan gyi zug rngus zug ste/ sdug bsngal zhing rang gi gnas la yang mi dga' bar 'gyur ro/ /rab kyi rtsal gyis rnam par gnon pa gzhan yang bdud sdig can de dag gcig tu 'dus nas ji ltar bya/ ci zhig bya snyam sems shing /</text></item>
<item><p>88b5</p><section>sna tshogs</section><text>the tshom dang / mya ngan gyi zug rngus zug par 'gyur ro/ /de dag the tshom dang mya ngan gyi zug rngus zug par gyur nas byang chub sems dpa' shes rab kyi pha rol du phyin pa la spyod pa la glags btsal ba'i phyir dong yang de na byang chub</text></item>
<item><p>88b6</p><section>sna tshogs</section><text>sems dpa'i spu yang mi g.yos na/ lus dang sems gzhan du 'gyur ba lta ci smos te/ 'jigs shing spu zing zhes byed pa dang bral bar 'gyur/ bdud sdig can du yang shes par 'gyur ro/ /shes nas kyang byin gyis rlob bo/ /</text></item>
<item><p>88b7</p><section>sna tshogs</section><text>des bdud sdig can byin gyis brlabs nas nyams smad par 'gyur/ 'jigs shing sems zhum par 'gyur te/ de la glags rnyed par ma nus nas de 'di snyam du bdag gis kyang de la glags rnyed par ma nus na bdag gi 'khor</text></item>
<item><p>88b8</p><section>sna tshogs</section><text>gyis lta ci smos te/ gang gzhan dag gis byin gyis brlabs par lta ga la 'gyur snyam du sems so/ /de'i phyir bdud sdig can de dag 'jigs shing spro ba yongs su nyams nas sdug bsngal dang / yid mi bde ba skyes te rang gi gnas su dong</text></item>
<item><p>89a1</p><section>sna tshogs</section><text>nas sems khong du chud cing 'khod de/ shes rab kyi pha rol du phyin pa la spyod pa'i byang chub sems dpa' la se gol gtogs pa tsam gyi srid du yang sems rmongs par byed mi nus na gzhan bar chad bya bar lta ci smos/</text></item>
<item><p>89a2</p><section>sna tshogs</section><text>rab kyi rtsal gyis rnam par gnon pa 'di ni byang chub sems dpa' shes rab kyi pha rol du phyin pa la spyod pas de lta bu'i shes rab kyi stobs bskyed par 'gyur ba'o/ /shes rab kyi stobs bskyed pa de lta bu dang ldan pas/ gal te stong gsum gyi</text></item>
<item><p>89a3</p><section>sna tshogs</section><text>stong chen po'i 'jig rten gyi khams kyi sems can de dag thams cad bdud du gyur la/ de dag thams cad kyang 'khor bdud mang po dang lhan cig tu shes rab kyi pha rol du phyin pa la spyod pa'i byang chub sems dpa' la 'tho brtsam pa'i bsam</text></item>
<item><p>89a4</p><section>sna tshogs</section><text>pas dong yang / rab kyi rtsal gyis rnam par gnon pa bdud sdig can de dag thams cad kyis bar chad bya bar mi nus so/ /de ci'i phyir zhe na/ de'i tshe byang chub sems dpa' de lta bu'i shes rab kyi stobs bskyed pa dang / shes rab kyi ral gri dang / shes</text></item>
<item><p>89a5</p><section>sna tshogs</section><text>rab kyi mtshon cha dang ldan par 'gyur ba'i phyir ro/ /rab kyi rtsal gyis rnam par gnon pa de'i tshe byang chub sems dpa' shes rab bsam gyis mi khyab pa dang / dpag tu med pa dang / mi mnyam pa dang / mnyam pa dang ldan par 'gyur ro/ /de'i</text></item>
<item><p>89a6</p><section>sna tshogs</section><text>phyir de la bdud sdig can gyis zil gyis gnon mi nus so/ /rab kyi rtsal gyis rnam par gnon pa 'di lta ste/ shes rab kyi pha rol du phyin pa'i mtshon cha de ni mtshon cha chen po'o/ /rab kyi rtsal gyis rnam par gnon pa 'di lta ste/ shes</text></item>
<item><p>89a7</p><section>sna tshogs</section><text>rab kyi ral gri de ni ral gri chen po ste de ni bdud sdig can rnams kyi yul ma yin/ spyod yul ma yin no/ /rab kyi rtsal gyis rnam par gnon pa 'di lta ste/ byang chub sems dpa'i shes rab tha mal pa de lta bu'i shes rab kyang phyi rol</text></item>
<item><p>89a8</p><section>sna tshogs</section><text>gyi drang srong gang dag bsam gtan bzhi dang / gzugs med pa'i snyoms par 'jug pa bzhi rnyed pa dang / gang dag bdud kyi yul 'dod pa'i khams las 'das nas/ tshangs pa'i 'jig rten dang / gzugs med pa'i lha'i ris bzhir skye ba</text></item>
<item><p>89b1</p><section>sna tshogs</section><text>de dag gi yul yang ma yin/ spyod yul yang ma yin na/ shes rab kyi pha rol du phyin pa la spyod pa'i shes rab lta ci smos te/ gang gzugs dang / gzugs med pa'i khams kyi yul ma yin pa de/ bdud sdig can rnams kyi yul ga la yin/</text></item>
<item><p>89b2</p><section>sna tshogs</section><text>rab kyi rtsal gyis rnam par gnon pa stobs bskyed rnyed pa'i byang chub sems dpa' ni de'i tshe 'di lta ste/ stobs chen po shes rab kyi pha rol du phyin pa'i stobs dang ldan par 'gyur ro/ /rab kyi rtsal gyis rnam par gnon pa gang su dag shes</text></item>
<item><p>89b3</p><section>sna tshogs</section><text>rab kyi pha rol du phyin pa'i stobs dang ldan par 'gyur ba dang / shes rab kyi mtshon rnon po dang ldan par 'gyur ba de dag ni bdud sdig can rnams kyis mi tshugs mi thub bo/ /rab kyi rtsal gyis rnam par gnon pa gang la la shes rab kyi stobs dang /</text></item>
<item><p>89b4</p><section>sna tshogs</section><text>shes rab kyi mtshon rnon po dang ldan pa de dag gang la yang gnas par mi byed de/ de dag mi gnas par 'gyur ro/ /de ci'i phyir zhe na/ rab kyi rtsal gyis rnam par gnon pa gnas par gyur na ni g.yo bar 'gyur ro/ /g.yo bar gyur na ni 'gul bar</text></item>
<item><p>89b5</p><section>sna tshogs</section><text>'gyur ro/ /'gul bar gyur na ni spros par 'gyur ro/ /rab kyi rtsal gyis rnam par gnon pa gang dag gnas par 'gyur ba dang g.yo bar 'gyur ba dang 'gul bar 'gyur ba dang spros par 'gyur ba de dag ni bdud sdig can gyi dbang du 'gro ba yin te/ bdud kyi zhags pa la</text></item>
<item><p>89b6</p><section>sna tshogs</section><text>yongs su grol bar mi 'gyur ro/ /rab kyi rtsal gyis rnam par gnon pa gang srid pa'i rtse mor skyes pa'i sems can gnas shing gnas dang 'brel ba/ gnas la chags pa de dag kyang yang bdud kyi yul du 'ong bar 'gyur te/ 'di lta</text></item>
<item><p>89b7</p><section>sna tshogs</section><text>ste/ rangs byed kyi bu lhag spyod dang / sgyu rtsal shes kyi bu ring 'phur dang / gang gzhan gzugs med pa na gnas shing / gnas dang 'brel ba/ gnas la chags pa de dag kyang bdud kyi zhags pa las yongs su ma grol zhing</text></item>
<item><p>89b8</p><section>sna tshogs</section><text>bdud kyi zhags pas mtshams gcad pa'o/ /rab kyi rtsal gyis rnam par gnon pa byang chub sems dpa' shes rab kyi pha rol du phyin pa la spyod/ shes rab kyi pha rol du phyin pa la sgom/ shes rab kyi pha rol du phyin pa la sgom par</text></item>
<item><p>90a1</p><section>sna tshogs</section><text>byed pa na gang la gnas par mi byed de/ thams cad du 'ang mi gnas par 'gyur ro/ /rab kyi rtsal gyis rnam par gnon pa gang gi tshe byang chub sems dpa' shes rab kyi pha rol du phyin pa sgom pa dang ldan par gnas pa de'i tshe</text></item>
<item><p>90a2</p><section>sna tshogs</section><text>gzugs la gnas par mi 'gyur/ tshor ba dang / 'du shes dang / 'du byed rnams dang / rnam par shes pa la gnas par mi 'gyur ro/ /phyin ci log dang / sgrib pa dang / lta bar gyur pa la gnas par mi 'gyur/ ming dang gzugs la</text></item>
<item><p>90a3</p><section>sna tshogs</section><text>gnas par mi 'gyur/ 'dod pa dang / gzugs dang / gzugs med pa'i khams la gnas par mi 'gyur/ bdag dang sems can du 'du shes pa la gnas par mi 'gyur/ srog dang gang zag dang / khams dang / skye mched la gnas par</text></item>
<item><p>90a4</p><section>sna tshogs</section><text>mi 'gyur/ sa dang / chu dang me dang rlung dang / nam mkha' dang / rnam par shes pa dang / 'du shes med 'du shes med min skye mched la gnas par mi 'gyur/ srid pa'i sred pa la gnas par mi 'gyur/ rnam par 'byor ba'i sred pa la gnas</text></item>
<item><p>90a5</p><section>sna tshogs</section><text>par mi 'gyur/ chad pa dang / rtag pa la gnas par mi 'gyur/ mtha' dang mtha' med pa la gnas par mi 'gyur/ rten cing 'brel bar 'byung ba la gnas par mi 'gyur/ sbyin pa dang / ser sna la gnas par mi 'gyur/ tshul khrims dang /</text></item>
<item><p>90a6</p><section>sna tshogs</section><text>'chal pa'i tshul khrims la gnas par mi 'gyur/ bzod pa dang / gnod sems la gnas par mi 'gyur/ brtson 'grus dang / le lo la gnas par mi 'gyur/ bsam gtan dang / rnam par g.yeng ba la gnas par mi 'gyur/</text></item>
<item><p>90a7</p><section>sna tshogs</section><text>shes rab dang / 'chal pa'i shes rab la gnas par mi 'gyur/ phyin ci log pa dang / yang dag pa'i spong ba dang / tshad med pa dang / dran pa nye bar gzhag pa la gnas par mi 'gyur/ dbang po dang / stobs dang / byang chub kyi yan lag dang /</text></item>
<item><p>90a8</p><section>sna tshogs</section><text>ting nge 'dzin dang / snyoms par 'jug pa la gnas par mi 'gyur/ sdug bsngal ba dang kun 'byung ba dang / 'gog pa dang / lam la gnas par mi 'gyur/ mi skye ba dang / zad pa shes pa dang / mngon par 'du mi byed pa shes pa la gnas</text></item>
<item><p>90b1</p><section>sna tshogs</section><text>par mi 'gyur/ rig pa dang / rnam par grol ba la gnas par mi 'gyur/ rnam par grol ba dang / rnam par grol ba'i ye shes mthong ba la gnas par mi 'gyur/ so so'i skye bo dang / nyan thos dang / rang sangs rgyas kyi sa la gnas</text></item>
<item><p>90b2</p><section>sna tshogs</section><text>par mi 'gyur/ so so'i skye bo'i chos dang / nyan thos kyi chos dang / rang sangs rgyas kyi chos dang / sangs rgyas kyi chos la gnas par mi 'gyur/ mya ngan las 'das pa la gnas par mi 'gyur/ 'das pa dang / ma 'ongs pa dang / da ltar byung ba dang /</text></item>
<item><p>90b3</p><section>sna tshogs</section><text>thogs pa med pa la gnas par mi 'gyur/ dus gsum mnyam pa nyid la gnas par mi 'gyur/ sangs rgyas kyi ye shes dang / stobs dang / mi 'jigs pa la gnas par mi 'gyur/ thams cad mkhyen pa'i ye shes la gnas par mi 'gyur/ mtshan</text></item>
<item><p>90b4</p><section>sna tshogs</section><text>phun sum tshogs pa la gnas par mi 'gyur/ sangs rgyas kyi zhing phun sum tshogs pa la gnas par mi 'gyur/ nyan thos phun sum tshogs pa la gnas par mi 'gyur/ byang chub sems dpa' bkod pa phun sum tshogs pa la gnas par mi</text></item>
<item><p>90b5</p><section>sna tshogs</section><text>'gyur/ chos thams cad la gnas par mi 'gyur te mi g.yo kun du mi g.yo'o/ /des gnas thams cad rnam par rtsal pas mi gnas te lam la yang mngon par mi zhen/ gnas pa med pa la yang rlom sems su mi byed do/ /de 'di ni</text></item>
<item><p>90b6</p><section>sna tshogs</section><text>gnas so zhes mi dmigs/ 'di na gnas so zhes mi dmigs/ 'di'i gnas so zhes mi dmigs/ rlom sems su mi byed/ 'dis gnas so zhes mi dmigs te de gnas thams cad la rlom sems su mi byed/ mi dmigs/ mngon</text></item>
<item><p>90b7</p><section>sna tshogs</section><text>par mi zhen pas gnas gang du yang nye bar mi 'gro/ nye bar mi ston/ mngon par dga' bar mi 'gyur/ lhag par chags nas mi gnas te/ gnas thams cad kyis mi gos/ mi chags pas gnas thams cad rnam par dag pa rjes su</text></item>
<item><p>90b8</p><section>sna tshogs</section><text>thob par 'gyur ro/ /rab kyi rtsal gyis rnam par gnon pa 'di ni shes rab kyi pha rol du phyin pa la spyod pa'i byang chub sems dpa'i chos thams cad kyi gnas rnam par dag pa'i ye shes mthong ba ste/ des de la bdud sdig can rnams kyis</text></item>
<item><p>91a1</p><section>sna tshogs</section><text>glags mi rnyed cing / bdud sdig can rnams kyis mi thub ste/ bdud sdig can rnams zil gyis non par 'gyur ro/ /spyod pa'i le'u zhes bya ste drug pa'o// // bam po drug pa ste tha ma'o/ /rab kyi rtsal gyis rnam par gnon</text></item>
<item><p>91a2</p><section>sna tshogs</section><text>pa gzhan yang byang chub sems dpa' bla na med pa yang dag par rdzogs pa'i byang chub tu sems ma bskyed par thog ma nyid du dge ba'i rtsa ba'i tshogs mang po yang dag par bsgrubs par 'gyur/ sangs rgyas mang po la bsnyen bkur byas par 'gyur/</text></item>
<item><p>91a3</p><section>sna tshogs</section><text>sangs rgyas mang po la kun 'dri bar 'gyur/ sangs rgyas bcom ldan 'das rnams la bya ba byas par 'gyur/ lhag pa'i bsam pa phun sum tshogs par 'gyur/ sbyin pa 'gyed pa la dga' bar 'gyur/ tshul khrims rnam par dag pa lhur len</text></item>
<item><p>91a4</p><section>sna tshogs</section><text>par 'gyur/ bzod pa dang des pa phun sum tshogs par 'gyur/ brtson 'grus dang ldan par 'gyur/ bsam gtan rnam par dag pa lhur len par 'gyur/ shes rab dang ldan par 'gyur/ shes rab rnam par dag pa lhur len par 'gyur te/ de</text></item>
<item><p>91a5</p><section>sna tshogs</section><text>bla na med pa yang dag par rdzogs pa'i byang chub tu sems bskyed nas shes rab kyi pha rol du phyin pa la brtson te/ shes rab kyi stobs dang / ye shes kyi stobs des ci nas kyang bdag la bdud sdig can gyis glags rnyed par ma gyur cig /bdag</text></item>
<item><p>91a6</p><section>sna tshogs</section><text>la gtse bar ma gyur cig ces bdud sdig can rnams la byin gyis rlob bo/ /des byin gyis brlabs pas bdud kyis glags mi rnyed cing de la bar chad bya ba'i phyir nye bar gnas par mi 'gyur te/ byang chub sems dpa' de la bdag gis glan ka</text></item>
<item><p>91a7</p><section>sna tshogs</section><text>btsal ba 'am/ tho brtsam par bya'o snyam du yang sems mi bskyed do/ /gal te de dag gis bar chad bya ba'i phyir sems bskyed na de'i phyir bdag la sdug bsngal chen po 'byung bar yang dag par shes na/ de dag la 'jigs pa chen po nye bar</text></item>
<item><p>91a8</p><section>sna tshogs</section><text>gnas par 'gyur bas bdag med par mi 'gyur grang snyam ste/ skyo bar gyur nas tho brtsam pa'i sems glon par 'gyur zhing / de dag gi sems bskyed pa de dag kyang nub par 'gyur ro/ /rab kyi rtsal gyis rnam par gnon pa</text></item>
<item><p>91b1</p><section>sna tshogs</section><text>rnam grangs 'di byang chub sems dpa' la bdud sdig can rnams kyis bar chad bya ba'i phyir nye bar gnas shing bar chad bya ba'i skabs mi rnyed do/ /rab kyi rtsal gyis rnam par gnon pa gzhan yang shes rab kyi pha rol du phyin pa 'chad pa</text></item>
<item><p>91b2</p><section>sna tshogs</section><text>na byang chub sems dpas 'dun pa dang lhag pa'i bsam pa dang / gus pa dang / rim gro bya ba dang / ston par 'du shes bskyed par 'gyur/ pha rol du phyin pa drug dang ldan pa'i gtam brjod pa na/ dogs pa dang / the tshom dang / yid gnyis bskyed</text></item>
<item><p>91b3</p><section>sna tshogs</section><text>par mi 'gyur/ chos zab mo thos na mgo rmongs pa 'am/ dogs pa 'am/ the tshom bskyed par mi 'gyur/ de nam du yang chos kyis phongs par 'gyur ba'i las sogs par mi 'gyur/ de nam du yang chos kyis phongs par 'gyur ba'i sems</text></item>
<item><p>91b4</p><section>sna tshogs</section><text>bskyed par mi 'gyur te/ sems can gzhan mang po yang shes rab kyi pha rol du phyin pa yang dag par 'dzin du bcug par 'gyur/ pha rol du phyin pa thams cad la yang dag par dga' ba dang / yang dag par gzeng stod pa byas par 'gyur ro/ /</text></item>
<item><p>91b5</p><section>sna tshogs</section><text>de sngon gyi bsam pa rnam par dag pa dang / sngon gyi bsam pa kun nas nyon mongs pa med pas bdud sdig can rnams bar chad bya ba'i phyir nye bar gnas par mi 'gyur/ bdud sdig can rnams kyis de la glags rnyed par mi 'gyur/ bdud</text></item>
<item><p>91b6</p><section>sna tshogs</section><text>kyi las byung zhing skyes pa thams cad khong du chud par 'gyur/ bdud kyi las kyis 'phrogs par mi 'gyur/ bdud kyi las kyi dbang du 'gro bar mi 'gyur ro/ /rab kyi rtsal gyis rnam par gnon pa rnam grangs 'dis kyang byang chub</text></item>
<item><p>91b7</p><section>sna tshogs</section><text>sems dpa' la bdud sdig can rnams tho brtsam pa'i phyir nye bar gnas par mi 'gyur ro/ /rab kyi rtsal gyis rnam par gnon pa gzhan yang shes rab kyi pha rol du phyin pa la spyod pa'i byang chub sems dpa' ni gzugs dang 'du</text></item>
<item><p>91b8</p><section>sna tshogs</section><text>ba'i mtshan ma la mi spyod gzugs dang 'bral ba'i mtshan ma la mi spyod/ tshor ba dang / 'du shes dang / 'du byed rnams dang / rnam par shes pa 'du ba'i mtshan ma la mi spyod / 'bral ba'i mtshan ma la mi spyod/ gzugs</text></item>
<item><p>92a1</p><section>sna tshogs</section><text>kyi mtshan nyid dang / 'du ba'i mtshan ma la mi spyod/ gzugs kyi mtshan nyid dang 'bral ba'i mtshan ma la mi spyod/ tshor ba dang / 'du shes dang / 'du byed rnams dang / rnam par shes pa'i mtshan nyid dang / 'du ba'i mtshan</text></item>
<item><p>92a2</p><section>sna tshogs</section><text>ma la mi spyod/ 'bral ba'i mtshan ma la mi spyod/ gzugs rnam par dag pa'i mtshan ma la mi spyod/ gzugs rnam par dag pa'i mtshan ma med pa la mi spyod/ tshor ba dang / 'du shes dang / 'du byed rnams dang / rnam par shes pa</text></item>
<item><p>92a3</p><section>sna tshogs</section><text>rnam par dag pa'i mtshan ma la mi spyod/ rnam par dag pa'i mtshan ma med pa la mi spyod/ gzugs kyi dmigs pa rnam par dag pa'i mtshan ma la mi spyod/ gzugs kyi dmigs pa rnam par dag pa'i mtshan ma med pa la mi spyod/</text></item>
<item><p>92a4</p><section>sna tshogs</section><text>tshor ba dang / 'du shes dang / 'du byed rnams dang / rnam par shes pa'i dmigs pa rnam par dag pa'i mtshan ma la mi spyod/ rnam par shes pa'i dmigs pa rnam par dag pa'i mtshan ma med pa la mi spyod/ gzugs 'byung ba rnam par</text></item>
<item><p>92a5</p><section>sna tshogs</section><text>dag pa dang / 'du ba la mi spyod/ gzugs 'byung ba rnam par dag pa dang / 'bral ba la mi spyod/ tshor ba dang / 'du shes dang / 'du byed rnams dang / rnam par shes pa 'byung ba rnam par dag pa dang 'du ba la mi spyod/ rnam par shes pa</text></item>
<item><p>92a6</p><section>sna tshogs</section><text>'byung ba rnam par dag pa dang 'bral ba la mi spyod/ gzugs kyi dmigs pa ngo bo nyid rnam par dag pa dang 'du ba la mi spyod / gzugs kyi dmigs pa'i ngo bo nyid rnam par dag pa dang 'bral ba la mi spyod/ tshor ba dang / 'du shes</text></item>
<item><p>92a7</p><section>sna tshogs</section><text>dang / 'du byed rnams dang / rnam par shes pa'i dmigs pa'i ngo bo nyid rnam par dag pa dang / 'du ba la mi spyod/ rnam par shes pa'i dmigs pa'i ngo bo nyid rnam par dag pa dang 'bral ba la mi spyod/ gzugs kyi rang</text></item>
<item><p>92a8</p><section>sna tshogs</section><text>bzhin rnam par dag pa la mi spyod/ tshor ba dang / /'du shes dang / 'du byed rnams dang / rnam par shes pa'i rang bzhin rnam par dag pa la mi spyod/ gzugs kyi dmigs pa rang bzhin rnam par dag pa dang 'du ba la mi spyod/ gzugs kyi</text></item>
<item><p>92b1</p><section>sna tshogs</section><text>dmigs pa rang bzhin rnam par dag pa dang 'bral ba la mi spyod/ tshor ba dang / 'du shes dang / 'du byed rnams dang / rnam par shes pa dmigs pa rang bzhin rnam par dag pa dang 'du ba la mi spyod/ rnam par shes pa'i dmigs pa</text></item>
<item><p>92b2</p><section>sna tshogs</section><text>rang bzhin rnam par dag pa dang 'bral ba la mi spyod/ gzugs 'das pa dang / ma 'ongs pa dang / da ltar byung ba'i rnam par dag pa la mi spyod/ tshor ba dang / 'du shes dang / 'du byed rnams dang / rnam par shes pa 'das pa dang / ma 'ongs</text></item>
<item><p>92b3</p><section>sna tshogs</section><text>pa dang / da ltar byung ba'i rnam par dag pa la mi spyod/ gzugs kyi dmigs pa 'das pa dang / ma 'ongs pa dang da ltar byung ba'i rnam par dag pa la mi spyod/ tshor ba dang 'du shes dang / 'du byed rnams dang / rnam par shes pa'i dmigs</text></item>
<item><p>92b4</p><section>sna tshogs</section><text>pa 'das pa dang / ma 'ongs pa dang / da ltar byung ba'i rnam par dag pa la mi spyod/ gzugs 'das pa dang / ma 'ongs pa dang da ltar byung ba'i rnam par dag pa dang / 'du ba la mi spyod/ gzugs 'das pa dang / ma 'ongs pa dang / da ltar byung</text></item>
<item><p>92b5</p><section>sna tshogs</section><text>ba'i rnam par dag pa dang 'bral ba la mi spyod/ tshor ba dang / 'du shes dang / 'du byed rnams dang / rnam par shes pa 'das pa dang / ma 'ongs pa dang / da ltar byung ba'i rnam par dag pa dang / 'du ba la mi spyod/ rnam par shes pa 'das pa</text></item>
<item><p>92b6</p><section>sna tshogs</section><text>dang / ma 'ongs pa dang / da ltar byung ba'i rnam par dag pa dang 'bral ba la mi spyod / gzugs kyi dmigs pa 'das pa dang / ma 'ongs pa dang / da ltar byung ba'i rnam par dag pa dang 'du ba la mi spyod/ gzugs dmigs pa 'das pa dang /</text></item>
<item><p>92b7</p><section>sna tshogs</section><text>ma 'ongs pa dang / da ltar byung ba'i rnam par dag pa dang / 'bral ba la mi spyod/ tshor ba dang / 'du shes dang / 'du byed rnams dang / rnam par shes pa'i dmigs pa 'das pa dang / ma 'ongs pa dang / da ltar byung ba'i rnam par dag pa dang 'du</text></item>
<item><p>92b8</p><section>sna tshogs</section><text>ba la mi spyod/ tshor ba dang / 'du shes dang / 'du byed rnams dang / rnam par shes pa'i dmigs pa 'das pa dang / ma 'ongs pa dang / da ltar byung ba'i rnam par dag pa dang 'bral ba la mi spyod do/ /de ltar spyod pa ni gzugs dang 'du bar</text></item>
<item><p>93a1</p><section>sna tshogs</section><text>yang mi byed 'bral bar yang mi byed/ tshor ba dang / 'du shes dang / 'du byed rnams dang / rnam par shes pa dang 'du bar yang mi byed 'bral bar yang mi byed/ ming dang gzugs dang 'du bar yang mi byed 'bral bar yang mi byed/</text></item>
<item><p>93a2</p><section>sna tshogs</section><text>phyin ci log pa dang / lta bar gyur pa dang / 'du bar yang mi byed 'bral bar yang mi byed/ 'dod pa dang / gzugs dang / gzugs med pa'i khams dang / 'du bar yang mi byed 'bral bar yang mi byed/ 'dod chags dang / zhe sdang dang / gti mug dang</text></item>
<item><p>93a3</p><section>sna tshogs</section><text>'du bar yang mi byed 'bral bar yang mi byed/ bdag dang sems can dang / srog dang gang zag dang / dngos po dang / dngos po med par 'du shes pa dang / 'du bar yang mi byed 'bral bar yang mi byed/ chad pa dang rtag pa dang / 'du bar yang mi byed</text></item>
<item><p>93a4</p><section>sna tshogs</section><text>'bral bar yang mi byed/ khams dang / skye mched dang / 'du bar yang mi byed 'bral bar yang mi byed/ sa dang chu dang me dang rlung dang / nam mkha' dang / rnam par shes pa'i khams dang / 'du bar yang mi byed 'bral bar yang mi byed/ rten cing 'brel bar</text></item>
<item><p>93a5</p><section>sna tshogs</section><text>'byung ba dang / 'du bar yang mi byed 'bral bar yang mi byed/ 'dod pa'i yon tan dang 'du bar yang mi byed 'bral bar yang mi byed/ kun nas nyon mongs pa dang / rnam par byang ba dang 'du bar yang mi byed 'bral bar yang mi byed/ gtong ba dang / ser sna dang /</text></item>
<item><p>93a6</p><section>sna tshogs</section><text>'du bar yang mi byed 'bral bar yang mi byed/ tshul khrims dang / 'chal pa'i tshul khrims dang / 'du bar yang mi byed 'bral bar yang mi byed/ bzod pa dang / gnod sems dang 'du bar yang mi byed 'bral bar yang mi byed/ brtson 'grus dang /</text></item>
<item><p>93a7</p><section>sna tshogs</section><text>le lo dang 'du bar yang mi byed 'bral bar yang mi byed/ bsam gtan dang rnam par g.yeng ba dang 'du bar yang mi byed 'bral bar yang mi byed/ shes rab dang / 'chal pa'i shes rab dang 'du bar yang mi byed 'bral bar yang mi byed/ phyin</text></item>
<item><p>93a8</p><section>sna tshogs</section><text>ci ma log pa dang / yang dag pa'i spong ba dang / tshad med pa dang / dran pa nye bar gzhag pa dang / rdzu 'phrul gyi rkang pa dang 'du bar yang mi byed 'bral bar yang mi byed/ dbang po dang / stobs dang / byang chub kyi yan lag dang / ting nge</text></item>
<item><p>93b1</p><section>sna tshogs</section><text>'dzin dang / snyoms par 'jug pa dang 'du bar yang mi byed 'bral bar yang mi byed/ sdug bsngal dang / kun 'byung ba dang / 'gog pa dang / lam dang 'du bar yang mi byed 'bral bar yang mi byed/ zhi gnas dang lhag mthong dang 'du</text></item>
<item><p>93b2</p><section>sna tshogs</section><text>bar yang mi byed 'bral bar yang mi byed/ rig pa dang / rnam par grol ba dang 'du bar yang mi byed 'bral bar yang mi byed/ rnam par grol ba'i ye shes pa dang 'du bar yang mi byed 'bral bar yang mi byed/ mngon par shes pa dang 'du bar</text></item>
<item><p>93b3</p><section>sna tshogs</section><text>yang mi byed 'bral bar yang mi byed / so so'i skye bo dang / nyan thos dang / rang sangs rgyas kyi sa dang 'du bar yang mi byed 'bral bar yang mi byed/ mi skye ba dang / zad pa dang mngon par 'du mi byed pa shes pa dang 'du bar yang mi byed 'bral bar yang</text></item>
<item><p>93b4</p><section>sna tshogs</section><text>mi byed/ 'khor ba dang mya ngan las 'das pa dang 'du bar yang mi byed 'bral bar yang mi byed/ sangs rgyas kyi ye shes dang / stobs dang / mi 'jigs pa dang 'du bar yang mi byed 'bral bar yang mi byed/ mtshan phun sum tshogs</text></item>
<item><p>93b5</p><section>sna tshogs</section><text>pa dang 'du bar yang mi byed 'bral bar yang mi byed/ sangs rgyas kyi zhing gi bkod pa phun sum tshogs pa dang 'du bar yang mi byed 'bral bar yang mi byed/ nyan thos dang / byang chub sems dpa' phun sum tshogs pa dang 'du bar yang mi byed</text></item>
<item><p>93b6</p><section>sna tshogs</section><text>'bral bar yang mi byed do/ /de ci'i phyir zhe na/ rab kyi rtsal gyis rnam par gnon pa chos thams cad ni 'du bar yang ma yin 'bral bar yang ma yin pa'i phyir ro/ /de ci'i phyir zhe na/ rab kyi rtsal gyis rnam par gnon pa chos thams</text></item>
<item><p>93b7</p><section>sna tshogs</section><text>cad ni 'du ba dang 'bral bar nye bar gnas pa ma yin pa'i phyir ro/ /rab kyi rtsal gyis rnam par gnon pa 'du ba zhes bya ba'i tshig de ni rtag pa'o/ /'bral ba zhes bya ba'i tshig de ni chad pa'o/ /rab kyi rtsal gyis rnam par gnon</text></item>
<item><p>93b8</p><section>sna tshogs</section><text>pa gang gis kyang chos thams cad 'du ba 'am/ 'bral bar gyur par khong du chud pa med do/ /rab kyi rtsal gyis rnam par gnon pa chos thams cad ni 'du ba 'am 'bral ba'i phyir nye bar gnas pa gang yang med do/ /rab kyi rtsal</text></item>
<item><p>94a1</p><section>sna tshogs</section><text>gyis rnam par gnon pa gal te chos rnams la 'du ba 'am/ 'bral bar 'gyur ba 'ga' zhig yod na ni/ chos rnams kyi byed pa po dang / byed du 'jug pa dang slong ba po dang / kun nas slong ba po dang / tshor</text></item>
<item><p>94a2</p><section>sna tshogs</section><text>ba po dang / tshor bar byed pa dang / shes pa po dang / shes par byed pa dang / 'du ba dang / 'bral ba rnyed par 'gyur te/ de bzhin gshegs pas kyang chos rnams kyi byed pa po dang / byed du 'jug pa dang / slong ba po dang / kun</text></item>
<item><p>94a3</p><section>sna tshogs</section><text>nas slong ba po dang / tshor ba po dang / tshor bar byed pa dang / shes pa po dang / shes par byed pa dang / 'du bar byed pa po dang / 'bral bar byed pa po de ni 'di'o zhes bcas par 'gyur ba zhig na/ rab kyi rtsal gyis rnam par gnon pa</text></item>
<item><p>94a4</p><section>sna tshogs</section><text>gang gi phyir chos thams cad kyi 'du ba dang / 'bral ba nye bar gnas pa gang yang med pa de'i phyir chos rnams kyi byed pa po dang / byed du 'jug pa dang / slong ba po dang / kun nas slong ba po dang / tshor ba po dang / tshor bar byed pa dang /</text></item>
<item><p>94a5</p><section>sna tshogs</section><text>shes pa po dang / shes par byed pa dang / 'du bar byed pa po dang / 'bral bar byed pa po gang yang mi dmigs te/ mi dmigs pas de bzhin gshegs pas kyang ma bcas so/ /rab kyi rtsal gyis rnam par gnon pa chos</text></item>
<item><p>94a6</p><section>sna tshogs</section><text>thams cad ni phyin ci log las byung ste/ phyin ci log de la yang 'du ba dang 'bral ba gang yang med do/ /de ci'i phyir zhe na/ rab kyi rtsal gyis rnam par gnon pa phyin ci log gi dngos po dmigs su med de/ de'i 'byung ba yang mi dmigs</text></item>
<item><p>94a7</p><section>sna tshogs</section><text>pa'i phyir ro/ /de ci'i phyir zhe na/ rab kyi rtsal gyis rnam par gnon pa phyin ci log ni med pa yang dag pa ma yin pa brdzun pa gsog slu ba'i chos can te/ de la chos gang yang mi dmigs pas de ni phyin ci log ces</text></item>
<item><p>94a8</p><section>sna tshogs</section><text>bya'o/ /rab kyi rtsal gyis rnam par gnon pa phyin ci log ces bya ba 'di ni sems can rnams slu ba'o/ /'di ni sems can rnams la 'drid pa'o/ /'di ni sems can rnams kyi yang dag pa ma yin pa kun rtog pa'o/ /</text></item>
<item><p>94b1</p><section>sna tshogs</section><text>'di ni sems can rnams kyi rlom sems dang / g.yo ba dang spros pa'o/ /rab kyi rtsal gyis rnam par gnon pa 'di lta ste/ dper na byis pa ni chad pa stong pas brid na de yang dag pa snyam du 'dzin to/ /rab kyi rtsal gyis rnam par</text></item>
<item><p>94b2</p><section>sna tshogs</section><text>gnon pa de bzhin du byis pa so so'i skye bo rnams kyang gsog dang / phyin ci log gis brid pas rmongs nas 'di yang dag pa yin pa snyam du sems so/ /de dag yang dag pa ma yin pa la yang dag par 'du shes shing phyin ci log pas de'i phyir</text></item>
<item><p>94b3</p><section>sna tshogs</section><text>phyin ci log de las dgrol dka' bar 'gyur ro/ /rab kyi rtsal gyis rnam par gnon pa de ltar na byis pa so so'i skye bo thams cad phyin ci log gi bcing bas bcings nas kun du 'khyam ste/ 'du ba dang 'bral ba med par de dag 'du ba snyam du</text></item>
<item><p>94b4</p><section>sna tshogs</section><text>sems 'du ba snyam du dmigs 'du ba zhes bzhag par mthong zhing 'bral ba zhes mngon par zhen to/ /rab kyi rtsal gyis rnam par gnon pa gang na 'du bar 'gyur ba de na 'bral bar 'gyur ro/ /gang 'du ba dang 'bral bar mi dmigs/</text></item>
<item><p>94b5</p><section>sna tshogs</section><text>rlom sems su mi byed/ mngon par mi zhen pa ni rab tu grol ba'o/ /gal te 'bral ba snyam du sems shing dmigs la mngon par zhen na ni de 'du ba nyid du 'gyur gyi 'bral ba ma yin no/ /rab kyi rtsal gyis rnam par gnon</text></item>
<item><p>94b6</p><section>sna tshogs</section><text>pa de la byang chub sems dpas don gyi dbang 'di mthong bas chos gang dang yang 'du bar yang mi byed 'bral bar yang mi byed chos gang 'du ba'i phyir ram/ 'bral ba'i phyir yang nye bar gnas par mi 'gyur ro/ /rab kyi rtsal</text></item>
<item><p>94b7</p><section>sna tshogs</section><text>gyis rnam par gnon pa 'di ni shes rab kyi pha rol du phyin pa la spyod pa'i byang chub sems dpas 'du ba dang / 'bral ba yongs su shes pa'o/ /rab kyi rtsal gyis rnam par gnon pa de ltar na byang chub sems dpa' myur du</text></item>
<item><p>94b8</p><section>sna tshogs</section><text>chos thams cad kyi pha rol khong du chud par 'gyur ro/ /rab kyi rtsal gyis rnam par gnon pa gzhan yang shes rab kyi pha rol du phyin pa la spyod pa'i byang chub sems dpa' ni gzugs la mi chags pa nyid la mi spyod/ tshor ba dang / 'du shes dang /</text></item>
<item><p>95a1</p><section>sna tshogs</section><text>'du byed rnams dang / rnam par shes pa la mi chags pa nyid kyi la mi spyod/ gzugs la mi chags pa nyid kyi rnam par dag pa la mi spyod/ tshor ba dang / 'du shes dang / 'du byed rnams dang / rnam par shes pa la mi chags pa nyid kyi</text></item>
<item><p>95a2</p><section>sna tshogs</section><text>rnam par dag pa la mi spyod/ gzugs la mi chags pa nyid kyi dmigs pa la mi spyod/ tshor ba dang / 'du shes dang / 'du byed rnams dang / rnam par shes pa la mi chags pa nyid kyi dmigs pa la mi spyod/ gzugs la mi chags pa nyid dang 'du ba la mi spyod/</text></item>
<item><p>95a3</p><section>sna tshogs</section><text>gzugs la mi chags pa nyid dang 'bral ba la mi spyod/ tshor ba dang / 'du shes dang / 'du byed rnams dang / rnam par shes pa la mi chags pa nyid dang 'du ba la mi spyod/ rnam par shes pa la mi chags pa nyid dang 'bral ba la mi spyod/ gzugs la mi chags pa nyid</text></item>
<item><p>95a4</p><section>sna tshogs</section><text>kyi rnam par dag pa dang 'du ba la mi spyod/ gzugs la mi chags pa nyid kyi rnam par dag pa dang 'bral ba la mi spyod/ tshor ba dang / 'du shes dang / 'du byed rnams dang / rnam par shes pa la mi spyod pa nyid kyi rnam par dag pa dang 'du ba la mi spyod /</text></item>
<item><p>95a5</p><section>sna tshogs</section><text>rnam par shes pa la mi chags pa nyid kyi rnam par dag pa dang 'bral ba la mi spyod/ gzugs kyi dmigs pa rnam par dag pa dang 'du ba la mi spyod/ gzugs kyi dmigs pa rnam par dag pa dang 'bral ba la mi spyod tshor ba dang / 'du shes dang / 'du byed rnams dang /</text></item>
<item><p>95a6</p><section>sna tshogs</section><text>rnam par shes pa'i dmigs pa rnam par dag pa la mi spyod / rnam par shes pa'i dmigs pa rnam par dag pa dang / 'bral ba la mi spyod do/ /de ci'i phyir zhe na/ rab kyi rtsal gyis rnam par gnon pa byang chub sems dpas g.yo ba dang / rlom sems dang /</text></item>
<item><p>95a7</p><section>sna tshogs</section><text>'gul ba dang / spyod pa dang / rnam par spyod pa de dag thams cad yongs su shes nas gang la yang mi spyod/ rnam par mi spyod pa'i phyir ro/ /rab kyi rtsal gyis rnam par gnon pa gzhan yang shes rab kyi pha rol du phyin pa la spyod pa'i byang chub sems</text></item>
<item><p>95a8</p><section>sna tshogs</section><text>dpa' ni gzugs 'das pa dang / ma 'ongs pa dang / da ltar byung ba la chags par mi spyod/ gzugs 'das pa dang / ma 'ongs pa dang / da ltar byung ba la mi chags par mi spyod/ tshor ba dang / 'du shes dang / 'du byed rnams dang /</text></item>
<item><p>95b1</p><section>sna tshogs</section><text>rnam par shes pa 'das pa dang / ma 'ongs pa dang / da ltar byung ba la chags par mi spyod/ rnam par shes pa 'das pa dang / ma 'ongs pa dang / da ltar byung ba la mi chags par mi spyod/ gzugs 'das pa dang / ma 'ongs pa dang /</text></item>
<item><p>95b2</p><section>sna tshogs</section><text>da ltar byung ba rnam par dag pa la mi spyod/ gzugs 'das pa dang / ma 'ongs pa dang / da ltar byung ba rnam par dag pa ma yin pa la mi spyod/ tshor ba dang / 'du shes dang / 'du byed rnams dang / rnam par shes pa 'das pa dang / ma 'ongs pa dang / da ltar</text></item>
<item><p>95b3</p><section>sna tshogs</section><text>byung ba rnam par dag pa la mi spyod/ rnam par shes pa 'das pa dang / ma 'ongs pa dang / da ltar byung ba rnam par dag pa ma yin pa la mi spyod/ gzugs 'das pa dang / ma 'ongs pa dang / da ltar byung ba la mi chags pa'i dmigs pa rnam par dag pa la mi</text></item>
<item><p>95b4</p><section>sna tshogs</section><text>spyod/ gzugs 'das pa dang / ma 'ongs pa dang / da ltar byung ba la mi chags pa'i dmigs pa rnam par dag pa ma yin pa la mi spyod/ tshor ba dang / 'du shes dang / 'du byed rnams dang / rnam par shes pa 'das pa dang / ma 'ongs</text></item>
<item><p>95b5</p><section>sna tshogs</section><text>pa dang / da ltar byung ba la mi chags pa'i dmigs pa rnam par dag pa la mi spyod/ rnam par shes pa 'das pa dang / ma 'ongs pa dang / da ltar byung ba la mi chags pa'i dmigs pa rnam par dag pa ma yin pa la mi spyod do/ /de ci'i</text></item>
<item><p>95b6</p><section>sna tshogs</section><text>phyir zhe na/ rab kyi rtsal gyis rnam par gnon pa shes rab kyi pha rol du phyin pa la spyod pa'i byang chub sems dpa' ni spyod pa yang dag par rjes su mi mthong ba'i phyir ro/ /rab kyi rtsal gyis rnam par gnon pa shes rab kyi pha rol du</text></item>
<item><p>95b7</p><section>sna tshogs</section><text>phyin pa la spyod pa'i byang chub sems dpa'i spyod pa thams cad la 'jug pa de ni spyod pa med pa'o/ /rab kyi rtsal gyis rnam par gnon pa de ltar spyod pa'i byang chub sems dpa' ni myur du thams cad mkhyen pa nyid kyi chos yongs su rdzogs par 'gyur ro/ /</text></item>
<item><p>95b8</p><section>sna tshogs</section><text>rab kyi rtsal gyis rnam par gnon pa gzhan yang shes rab kyi pha rol du phyin pa la spyod pa'i byang chub sems dpa' ni gzugs la ma bsgribs pa zhes mi spyod/ ma bsgribs pa ma yin pa zhes mi spyod/ tshor ba dang / 'du shes dang / 'du byed rnams</text></item>
<item><p>96a1</p><section>sna tshogs</section><text>dang / rnam par shes pa ma bsgribs pa zhes mi spyod/ rnam par shes pa ma bsgribs pa ma yin pa zhes mi spyod/ gzugs la zhi ba zhes mi spyod/ gzugs la ma zhi ba zhes mi spyod/ tshor ba dang / 'du</text></item>
<item><p>96a2</p><section>sna tshogs</section><text>shes dang / 'du byed rnams dang / rnam par shes pa la zhi ba zhes mi spyod/ rnam par shes pa la ma zhi ba zhes mi spyod/ gzugs la rang bzhin gyis ma bsgribs pa zhes mi spyod/ gzugs la rang bzhin gyis ma bsgribs pa ma yin pa</text></item>
<item><p>96a3</p><section>sna tshogs</section><text>zhes mi spyod/ tshor ba dang / 'du shes dang / 'du byed rnams dang / rnam par shes pa la rang bzhin gyis ma bsgribs pa zhes mi spyod / rnam par shes pa la rang bzhin gyis ma bsgribs pa ma yin pa zhes mi spyod/ gzugs la rang bzhin</text></item>
<item><p>96a4</p><section>sna tshogs</section><text>gyis zhi ba zhes mi spyod/ gzugs la rang bzhin gyis ma zhi ba zhes mi spyod/ tshor ba dang / 'du shes dang / 'du byed rnams dang / rnam par shes pa la rang bzhin gyis zhi ba zhes mi spyod/ rnam par shes pa la rang bzhin gyis ma</text></item>
<item><p>96a5</p><section>sna tshogs</section><text>zhi ba zhes mi spyod/ gzugs 'das pa dang / ma 'ongs pa dang / da ltar byung ba la rang bzhin gyis dben pa 'am/ rang bzhin gyis zhi ba zhes mi spyod/ gzugs 'das pa dang / ma 'ongs pa dang / da ltar byung ba la rang bzhin gyis</text></item>
<item><p>96a6</p><section>sna tshogs</section><text>dben pa 'am/ rang bzhin gyis zhi ba ma yin pa zhes mi spyod/ tshor ba dang / 'du shes dang / 'du byed rnams dang / rnam par shes pa 'das pa dang / ma 'ongs pa dang / da ltar byung ba la rang bzhin gyis dben pa 'am/ rang</text></item>
<item><p>96a7</p><section>sna tshogs</section><text>bzhin gyis zhi ba zhes mi spyod/ rnam par shes pa 'das pa 'am/ ma 'ongs pa 'am/ da ltar byung ba la rang bzhin gyis dben pa ma yin pa 'am/ rang bzhin gyis zhi ba ma yin pa zhes mi spyod do/ /rab kyi rtsal gyis</text></item>
<item><p>96a8</p><section>sna tshogs</section><text>rnam par gnon pa de ltar spyod pa'i byang chub sems dpa' ni myur du thams cad mkhyen pa nyid kyi chos yongs su rdzogs par 'gyur ro/ /rab kyi rtsal gyis rnam par gnon pa gzhan yang shes rab kyi pha rol du phyin pa la spyod pa'i byang</text></item>
<item><p>96b1</p><section>sna tshogs</section><text>chub sems dpa' ni gzugs la rlom sems su mi byed/ de bzhin du tshor ba dang / 'du shes dang / 'du byed rnams dang / rnam par shes pa la rlom sems su mi byed/ gzugs kyi rnam par dag pa la rlom sems su mi byed/</text></item>
<item><p>96b2</p><section>sna tshogs</section><text>gzugs kyi dmigs pa rnam par dag pa la rlom sems su mi byed/ de bzhin du tshor ba dang / 'du shes dang / 'du byed rnams dang / rnam par shes pa'i rnam par dag pa la rlom sems su mi byed/ rnam par shes pa'i</text></item>
<item><p>96b3</p><section>sna tshogs</section><text>dmigs pa rnam par dag pa la rlom sems su mi byed do/ /rab kyi rtsal gyis rnam par gnon pa gzhan yang shes rab kyi pha rol du phyin pa la spyod pa'i byang chub sems dpa' ni gzugs la mngon par mi zhen/ de bzhin du tshor ba dang /</text></item>
<item><p>96b4</p><section>sna tshogs</section><text>'du shes dang / 'du byed rnams dang / rnam par shes pa la mngon par mi zhen/ gzugs kyi rnam par dag pa la mngon par mi zhen/ tshor ba dang / 'du shes dang / 'du byed rnams dang / rnam par shes pa'i rnam par dag pa la mngon par mi</text></item>
<item><p>96b5</p><section>sna tshogs</section><text>zhen/ gzugs kyi dmigs pa rnam par dag pa la mngon par mi zhen/ tshor ba dang / 'du shes dang / 'du byed rnams dang / rnam par shes pa'i da migs pa rnam par dag pa la mngon par mi zhen to/ /rab kyi rtsal gyis rnam par gnon pa de ltar spyod</text></item>
<item><p>96b6</p><section>sna tshogs</section><text>pa'i byang chub sems dpa' ni myur du thams cad mkhyen pa nyid kyi chos rnams yongs su rdzogs par 'gyur ro/ /rab kyi rtsal gyis rnam par gnon pa de ltar spyod pa'i byang chub sems dpa' ni de bzhin gshegs pa'i stobs bcu dang /</text></item>
<item><p>96b7</p><section>sna tshogs</section><text>de bzhin gshigs pa'i mi 'jigs pa bzhi dang / sangs rgyas kyi chos ma 'dres pa bcwa brgyad dang / byams pa chen po dang / snying rje chen po dang / dga' ba chen po dang / btang snyoms chen po dang nye bar</text></item>
<item><p>96b8</p><section>sna tshogs</section><text>'gyur ro/ /rab kyi rtsal gyis rnam par gnon pa de ltar spyod pa'i byang chub sems dpa' ni/ skyes bu chen po'i mtshan sum bcu rtsa gnyis dang nye bar 'gyur/ gser gyi kha dog gi</text></item>
<item><p>97a1</p><section>sna tshogs</section><text>mdog dang nye bar 'gyur/ de bzhin gshegs pa'i 'od mtha' yas pa dang nye bar 'gyur/ glang po ltar lta ba dang nye bar 'gyur/ spyi gtsug bltar mi mthong ba dang nye bar 'gyur/ 'das pa dang ma 'ongs</text></item>
<item><p>97a2</p><section>sna tshogs</section><text>pa dang da ltar byung ba la thogs pa med pa'i ye shes mthong ba dang nye bar 'gyur/ de bzhin gshegs pa'i gdams pa dang / rjes su bstan pa dang / cho 'phrul dang nye bar 'gyur/ 'das pa dang ma 'ongs pa dang da ltar</text></item>
<item><p>97a3</p><section>sna tshogs</section><text>byung ba la thogs pa med pa'i ye shes mthong ba lung bstan pa dang nye bar 'gyur ro/ /rab kyi rtsal gyis rnam par gnon pa de ltar spyod pa'i byang chub sems dpa' ni myur du sangs rgyas kyi chos yongs su dag pa thams cad thob</text></item>
<item><p>97a4</p><section>sna tshogs</section><text>par 'gyur ro/ /rab kyi rtsal gyis rnam par gnon pa de ltar spyod pa'i byang chub sems dpa' ni myur du sangs rgyas kyi zhing yongs su dag pa thob par 'gyur ro/ /myur du nyan thos dang byang chub sems dpa'i bkod pa phun sum tshogs pa</text></item>
<item><p>97a5</p><section>sna tshogs</section><text>yongs su 'dzin par 'gyur ro/ /rab kyi rtsal gyis rnam par gnon pa de ltar spyod pa'i byang chub sems dpa' ni gzugs la rab tu mi gnas/ tshor ba dang 'du shes dang 'du byed rnams dang / rnam par shes pa la rab tu mi gnas/ ming</text></item>
<item><p>97a6</p><section>sna tshogs</section><text>dang gzugs la rab tu mi gnas phyin ci log dang sgrib pa dang lta bar gyur pa la rab tu mi gnas/ 'dod pa dang gzugs dang gzugs med pa'i khams la rab tu mi gnas/ bdag gi khams dang sems can gyi khams</text></item>
<item><p>97a7</p><section>sna tshogs</section><text>la rab tu mi gnas/ gang zag dang srog tu 'du shes pa la rab tu mi gnas/ sa dang chu dang me dang rlung dang nam mkha' dang rnam par shes pa'i khams la rab tu mi gnas/ khams dang / skye mched la rab tu mi gnas/</text></item>
<item><p>97a8</p><section>sna tshogs</section><text>kun nas nyon mongs pa dang / rnam par byang ba la rab tu mi gnas/ rten cing 'brel bar 'byung ba la rab tu mi gnas/ gtong ba dang ser sna la rab tu mi gnas/ tshul khrims dang / 'chal pa'i tshul khrims la rab tu mi gnas/</text></item>
<item><p>97b1</p><section>sna tshogs</section><text>bzod pa dang gnod sems la rab tu mi gnas/ brtson 'grus dang / le lo la rab tu mi gnas/ bsam gtan dang / rnam par g.yeng ba la rab tu mi gnas/ shes rab dang / 'chal pa'i shes rab la rab tu mi gnas/</text></item>
<item><p>97b2</p><section>sna tshogs</section><text>dran pa nye bar gzhag pa dang / yang dag pa'i spong ba dang / tshad med pa dang / rdzu 'phrul gyi rkang pa dang dbang po dang stobs dang byang chub kyi yan lag la rab tu mi gnas/ bsam gtan dang rnam par thar pa dang</text></item>
<item><p>97b3</p><section>sna tshogs</section><text>ting nge 'dzin dang / snyoms par 'jug pa la rab tu mi gnas/ sdug bsngal dang kun 'byung ba dang 'gog pa dang lam la rab tu mi gnas/ zad pa dang mngon par 'du mi byed pa dang / mi skye ba shes pa la rab tu mi</text></item>
<item><p>97b4</p><section>sna tshogs</section><text>gnas/ zhi gnas dang lhag mthong la rab tu mi gnas/ mngon par shes pa la rab tu mi gnas/ rig pa dang rnam par grol ba la rab tu mi gnas/ so so'i skye bo dang nyan thos dang rang sangs rgyas kyi sa la</text></item>
<item><p>97b5</p><section>sna tshogs</section><text>rab tu mi gnas/ so so'i skye bo dang nyan thos dang rang sangs rgyas dang sangs rgyas kyi chos la rab tu mi gnas/ mya ngan las 'das pa la rab tu mi gnas/ sangs rgyas kyi ye shes dang stobs dang mi 'jigs</text></item>
<item><p>97b6</p><section>sna tshogs</section><text>pa la rab tu mi gnas/ thogs pa med pa'i ye shes la rab tu mi gnas/ 'das pa dang ma 'ongs pa dang da ltar byung ba'i ye shes mthong ba la rab tu mi gnas/ sangs rgyas kyi zhing phun sum tshogs pa la</text></item>
<item><p>97b7</p><section>sna tshogs</section><text>rab tu mi gnas/ nyan thos bkod pa phun sum tshogs pa la rab tu mi gnas/ byang chub sems dpa' bkod pa phun sum tshogs pa la rab tu mi gnas so/ /de ci'i phyir zhe na/ rab kyi rtsal gyis rnam par</text></item>
<item><p>97b8</p><section>sna tshogs</section><text>gnon pa chos thams cad mi gnas pa'i phyir ro/ /rab kyi rtsal gyis rnam par gnon pa chos thams cad ni gnas med pa'o/ /de ci'i phyir zhe na/ rab kyi rtsal gyis rnam par gnon pa chos thams cad ni</text></item>
<item><p>98a1</p><section>sna tshogs</section><text>gzhi med pa ste gzhi med pa'i phyir mi gnas so/ /rab kyi rtsal gyis rnam par gnon pa gal te chos thams cad la gnas yod par gyur na ni chos rnams kyi gzhi yod pa 'am/ ther zug tu gnas par 'gyur te/</text></item>
<item><p>98a2</p><section>sna tshogs</section><text>de bzhin gshegs pas kyang 'di ni chos rnams kyi rten/ 'di ni chos rnams kyi gzhi 'di ni chos rnams kyi bsags pa zhes chos thams cad kyi gnas ston par 'gyur ba zhig na/ rab kyi rtsal gyis rnam par gnon pa</text></item>
<item><p>98a3</p><section>sna tshogs</section><text>gang gi phyir chos thams cad mi gnas shing gzhi med pa dang / sogs pa med pa de'i phyir chos gang yang ther zug tu gnas pa med de de bas na de bzhin gshegs pas chos rnams kyi gnas dang gzhi dang sogs pa ma</text></item>
<item><p>98a4</p><section>sna tshogs</section><text>bstan to/ /rab kyi rtsal gyis rnam par gnon pa chos thams cad ni yongs su ma grub pa ste/ rang bzhin med pa'o/ /chos gang yang med cing yongs su ma grub pas chos rnams ni gang du yang mi gnas te/ de'i phyir</text></item>
<item><p>98a5</p><section>sna tshogs</section><text>chos thams cad ni mi gnas pa zhes bya'o/ /rab kyi rtsal gyis rnam par gnon pa gnas med pa'i tshul dang / rten med pa'i tshul gyis chos thams cad mi gnas pa ste/ rab kyi rtsal gyis rnam par gnon pa chos</text></item>
<item><p>98a6</p><section>sna tshogs</section><text>thams cad ni gnas pa med do/ /rab kyi rtsal gyis rnam par gnon pa 'di lta ste/ dper na chu bo chen po bzhi ni mtsho ma dros pa las 'bab ste/ mtsho chen po la ma thug bar rgyun mi 'chad do/ /rab kyi rtsal</text></item>
<item><p>98a7</p><section>sna tshogs</section><text>gyis rnam par gnon pa de bzhin du chos thams cad kyang mngon par 'du byed pa zad par ma gyur gyi bar du gnas pa med do/ /rab kyi rtsal gyis rnam par gnon pa mngon par 'du mi byed ces bya ba de la gnas kyang</text></item>
<item><p>98a8</p><section>sna tshogs</section><text>med gnas ma yin pa yang med / rgyun mi 'chad pa yang med de/ bgrang ba de thams cad de la med do/ /rab kyi rtsal gyis rnam par gnon pa gnas shes bya ba 'am/ rgyun chad ces bya ba 'am/ gnas med ces bya</text></item>
<item><p>98b1</p><section>sna tshogs</section><text>ba 'am/ mngon par 'du byed pa zhes bya ba de dag ni bgrang bar bstan pa'o/ /rab kyi rtsal gyis rnam par gnon pa gnas sam/ rten tam gzhi zhes bya ba de ni sems can rnams kyi ji ltar 'jug pa bstan pa byas pa'o/ /mngon par</text></item>
<item><p>98b2</p><section>sna tshogs</section><text>'du byed pa med pa la ni bgrang ba 'di gang yang med de/ de'i phyir chos thams cad mi gnas pa zhes bya'o/ /rab kyi rtsal gyis rnam par gnon pa 'di ni shes rab kyi pha rol du phyin pa la spyod pa'i byang chub sems dpa'i chos</text></item>
<item><p>98b3</p><section>sna tshogs</section><text>thams cad la mi gnas par sbyor ba'o/ /rab kyi rtsal gyis rnam par gnon pa de ltar spyod pa'i byang chub sems dpa' ni myur du thams cad mkhyen pa nyid kyi chos rnams yongs su rdzogs par 'gyur/ bla na med pa yang</text></item>
<item><p>98b4</p><section>sna tshogs</section><text>dag par rdzogs pa'i byang chub la nye bar 'gyur/ myur du byang chub kyi snying por 'gro bar 'gyur/ myur du thams cad mkhyen pa'i me shes thob par 'gyur/ myur du 'das pa dang ma 'ongs pa dang da ltar byung ba'i ye shes yongs su</text></item>
<item><p>98b5</p><section>sna tshogs</section><text>rdzogs par 'gyur/ myur du sems can thams cad kyi sems bskyed pa dang / g.yos pa'i pha rol du 'gro bar 'gyur ro/ /rab kyi rtsal gyis rnam par gnon pa de bas na byang chub sems dpa' sems dpa' chen po sems</text></item>
<item><p>98b6</p><section>sna tshogs</section><text>can thams cad kyi don byed par 'dod pa dang / sems can thams cad la sbyin pa sbyin par 'dod pa dang / sems can thams cad la chos kyi sbyin pas tshim par byed par 'dod pa dang / sems can thams cad kyi ma</text></item>
<item><p>98b7</p><section>sna tshogs</section><text>rig pa'i sgo nga'i sbubs gcog par 'dod pa dang / sems can thams cad la ye shes chen po sangs rgyas kyi ye shes sgrub par 'dod pa dang / sems can thams cad la snying brtse bar 'dod pa dang / sems can thams</text></item>
<item><p>98b8</p><section>sna tshogs</section><text>cad la phan pa tshol bar 'dod pa dang / sems can thams cad la chos kyi lo legs par byed par 'dod pa dang / sems can thams cad la longs spyod kyi lo legs par byed par 'dod pa dang / sems can thams cad la</text></item>
<item><p>99a1</p><section>sna tshogs</section><text>tshul khrims kyi lo legs par byed par 'dod pa dang / sems can thams cad la bzod pa dang des pa'i lo legs par byed par 'dod pa dang / sems can thams cad la brtson 'grus kyi lo legs par byed par 'dod pa dang /</text></item>
<item><p>99a2</p><section>sna tshogs</section><text>sems can thams cad la bsam gtan gyi lo legs par byed par 'dod pa dang / sems can thams cad la shes rab kyi lo legs par byed par 'dod pa dang / sems can thams cad la rnam par grol ba'i lo legs par byed par 'dod pa dang /</text></item>
<item><p>99a3</p><section>sna tshogs</section><text>sems can thams cad la mtho ris su skye ba'i lo legs par byed par 'dod pa dang / sems can thams cad la rig pa dang rnam par grol ba'i lo legs par byed par 'dod pa dang / sems can thams cad la rig pa dang rnam par grol</text></item>
<item><p>99a4</p><section>sna tshogs</section><text>ba'i ye shes mthong ba'i lo legs par byed par 'dod pa dang / sems can thams cad la mya ngan las 'das pa'i lo legs par byed par 'dod pa dang / sems can thams cad la sangs rgyas kyi chos kyi lo legs par byed par 'dod pa</text></item>
<item><p>99a5</p><section>sna tshogs</section><text>dang / sems can thams cad la yon tan phun sum tshogs pa thams cad kyi lo legs par byed par 'dod pa dang / dge sbyong dang bram ze dang lha dang bdud dang gzhan sus kyang chos dang 'thun par sngon ma bskor ba'i chos kyi 'khor</text></item>
<item><p>99a6</p><section>sna tshogs</section><text>lo bskor bar 'dod pa dang / chos kyi gtam byed par 'dod pa dang / sangs rgyas kyi sar lung bstan par 'dod pa dang / nyan thos kyi sa la lung bstan par 'dod pa dang / rang sangs rgyas kyi sa la lung bstan par 'dod pa dang / sems can</text></item>
<item><p>99a7</p><section>sna tshogs</section><text>rnams kyi sngon gyi smon lam dang / dge ba'i rtsa ba bskul bar 'dod pas shes rab kyi pha rol du phyin pa 'di la bslab par bya/ brtson par bya 'bad par bya'o/ /shes rab kyi pha rol du phyin pa la bsgom par sbyor ba la brtson par bya'o/ /rab kyi rtsal gyis</text></item>
<item><p>99a8</p><section>sna tshogs</section><text>rnam par gnon pa ji ltar shes rab kyi pha rol du phyin pa bstan pa 'di la brtson pa dang / nan tan byed pa dang 'di lta ste/ shes rab kyi pha rol du phyin pa la gnas pa de mi 'dor ba las sangs rgyas kyi chos thams cad myur du yongs su rdzogs</text></item>
<item><p>99b1</p><section>sna tshogs</section><text>par byed pa de lta bu'i byang chub sems dpa' chos gzhan gang yang ngas ma mthong ngo / /rab kyi rtsal gyis rnam par gnon pa byang chub sems dpa' gang la la shes rab kyi pha rol du phyin pa 'di la spyod na/ byang chub sems dpa' de bla na med pa yang dag par</text></item>
<item><p>99b2</p><section>sna tshogs</section><text>rdzogs pa'i byang chub dang nye zhing der thug par rig par bya'o/ /rab kyi rtsal gyis rnam par gnon pa shes rab kyi pha rol du phyin pa 'di gang la la'i rna lam du thos pa dang / thos nas kyang mos pa dang mngon par dga' ba dang yang dag par 'du shes bskyed pa de dag</text></item>
<item><p>99b3</p><section>sna tshogs</section><text>kyang dge ba'i rtsa ba des bla na med pa yang dag par rdzogs pa'i byang chub 'grub par 'gyur ro zhes ngas bshad de der thug par yang rig par bya'o/ /rigs kyi bu 'am rigs kyi bu mo de dag ni tshogs chen po bsags pas dge ba'i rtsa ba gzhan yang yongs su</text></item>
<item><p>99b4</p><section>sna tshogs</section><text>bsdud par 'gyur ro/ /rab kyi rtsal gyis rnam par gnon pa shes rab kyi pha rol du phyin pa'i thabs la mkhas pa bstan pa'i le'u 'di byang chub sems dpa' gang dag gi lag tu song bar gyur pa de dag kha cig sangs rgyas bcom ldan 'das rnams kyis</text></item>
<item><p>99b5</p><section>sna tshogs</section><text>mngon sum du lung ma bstan kyang de dag ni lung bstan pa dang nye ste/ de dag ni ring po mi thogs par mngon sum du lung bstan pa thob par 'gyur bar rig par bya'o/ /rab kyi rtsal gyis rnam par gnon pa 'di lta ste/ dper na sems can gang dag dge ba</text></item>
<item><p>99b6</p><section>sna tshogs</section><text>bcu'i las kyi lam yang dag par bzung ste/ 'dug pa'i sems can de dag byang gi sgra mi snyan du skye ba dang nye ba ste/ der thug par rig par bya'o/ /rab kyi rtsal gyis rnam par gnon pa de bzhin du shes rab kyi pha rol du phyin pa 'di byang chub sems dpa'</text></item>
<item><p>99b7</p><section>sna tshogs</section><text>gang gi lag tu 'gro bar 'gyur ba de yang bla na med pa yang dag par rdzogs pa'i byang chub dang nye bar rig par bya'o/ /rab kyi rtsal gyis rnam par gnon pa 'di lta ste/ dper na sems can gang dag sbyin pa sbyin zhing / lhug par gtong bar gyur la sems</text></item>
<item><p>99b8</p><section>sna tshogs</section><text>can rnams kyang sbyin pa dang / snyan par smra ba dang / don spyod pa dang / don 'thun pas kun du sdud cing tshul khrims kyang srung la nga rgyal bcom pa'i sems can de dag myur du rigs mthon po dang longs spyod chen por 'gyur te/ der thug par rig par bya'o/ /</text></item>
<item><p>100a1</p><section>sna tshogs</section><text>rab kyi rtsal gyis rnam par gnon pa 'di lta ste/ dper na sems can gang dag sbyin pa'i ngang tshul can du gyur pa/ tshul khrims phun sum tshogs par gyur pa/ bzod pa phun sum tshogs par gyur pa/ sems can la byams pa skyed pa/</text></item>
<item><p>100a2</p><section>sna tshogs</section><text>sems can rnams kyang tshul khrims 'dzin du 'jug cing dbang por 'gyur ba'i las bsags pa de dag ni myur du 'khor los sgyur ba'i rgyal po byed par 'gyur bar rig par bya'o/ /rab kyi rtsal gyis rnam par gnon pa de bzhin du shes rab kyi pha</text></item>
<item><p>100a3</p><section>sna tshogs</section><text>rol du phyin pa 'di byang chub sems dpa' gang gi lag tu 'gro bar 'gyur ba de yang myur du byang chub kyi snying por 'gro bar rig par bya'o/ /rab kyi rtsal gyis rnam par gnon pa 'di lta ste/ dper na rgyal po rgyal rigs gang zla ba nya tshes bcwa lnga la don</text></item>
<item><p>100a4</p><section>sna tshogs</section><text>byed cing 'dug pa'i mdun du 'khor lo rin po che byung bar gyur na/ de nyid 'khor los sgyur bar 'gyur zhing / myur du de'i rin po che sna bdun thams cad kyang 'byung bar 'gyur bar rig par bya'o/ /rab kyi rtsal gyis rnam par gnon pa de bzhin du</text></item>
<item><p>100a5</p><section>sna tshogs</section><text>shes rab kyi pha rol du phyin pa'i le'u 'di byang chub sems dpa' gang gi lag tu 'gro bar 'gyur ba de myur du thams cad mkhyen pa'i dmigs pa dang ldan par 'gyur bar rig par bya'o/ /rab kyi rtsal gyis rnam par gnon pa 'di lta</text></item>
<item><p>100a6</p><section>sna tshogs</section><text>ste/ dper na sems can gang dag dge ba'i rtsa ba mchog dang ldan par gyur cing spyod pa yang bzang rgya chen po la yang mos par gyur la/ de dag mi'i lus la mi mthun par 'du shes 'jog cing / tshul khrims phun sum tshogs</text></item>
<item><p>100a7</p><section>sna tshogs</section><text>par gyur pa/ skye bo mang po'i bya ba byed par gyur pa lhar skye bar 'dod na/ de dag ni myur du rgyal chen bzhi'i ris kyi lha rnams dang skal pa mnyam par skye zhing de na yang dbang po byed par 'gyur bar rig par bya'o/ /rab kyi rtsal gyis</text></item>
<item><p>100a8</p><section>sna tshogs</section><text>rnam par gnon pa gang su dag dge ba'i rtsa ba yongs su dag pa dang / dge ba'i rtsa ba mchog dang ldan la/ sngar sbyin pa sbyin zhing phyis bdag spyod pa dang / sngar sems can gzhan dag gi bya ba byed de/ phyis bdag gi byed pa dang / chos ma</text></item>
<item><p>100b1</p><section>sna tshogs</section><text>yin pa la 'dod cing / chags pa med pa dang / mi bzad pa'i 'dod pa dang / chags pa med pa dang / lha'i dbang po dang / bdag por 'dod pa de dag ni ring po mi thogs par mi g.yo mi bskyod par sum bcu rtsa gsum pa'i lha rnams kyi dbang</text></item>
<item><p>100b2</p><section>sna tshogs</section><text>po dang bdag po byed par 'gyur te/ lha'i dbang po brgya byin du yang 'gyur bar rig par bya'o/ /rab kyi rtsal gyis rnam par gnon pa de bzhin du shes rab kyi pha rol du phyin pa 'di byang chub sems dpa' gang la nye bar gyur pa de myur du chos thams</text></item>
<item><p>100b3</p><section>sna tshogs</section><text>cad la dbang byed pa'i dbang po rjes su thob par 'gyur zhing der thug par rig par bya'o/ /rab kyi rtsal gyis rnam par gnon pa 'di lta ste/ dper na sems can gang dag tshangs pa'i gnas pa bzhi rnyed par 'gyur ba de dag ni myur du tshangs pa'i</text></item>
<item><p>100b4</p><section>sna tshogs</section><text>'jig rten du skye bar 'gyur bar rig par bya'o/ /rab kyi rtsal gyis rnam par gnon pa de bzhin du shes rab kyi pha rol du phyin pa 'di byang chub sems dpa' gang la nye bar gyur pa de myur du chos kyi 'khor lo bskor bar rig par bya'o/ /</text></item>
<item><p>100b5</p><section>sna tshogs</section><text>rab kyi rtsal gyis rnam par gnon pa 'di lta ste dper na dbyar gyi zla ba nye bar gnas pa nas chen po 'di sprin la brten nas snum par 'gyur zhing char mthar gyis bab pas bangs nas chu 'byung ste/ gang du chu mig mang po byung ba des sa chen</text></item>
<item><p>100b6</p><section>sna tshogs</section><text>po'i steng 'di tshim par byed de/ de bzhin du sa chen po'i khong yang bangs par 'gyur/ steng 'di chus yog nas gang ljongs dang / thang rnams tshim par byed de/ de ltar sa chen po 'di thang sprin gyis bangs par byas pas rtswa dang shing</text></item>
<item><p>100b7</p><section>sna tshogs</section><text>gel pa dang / sman dang nags tshal rnams kyang ngoms par 'gyur ro/ /de dag ngoms pas yal ga dang lo ma dang 'dab ma mang po skye bar 'gyur/ me tog dang 'bras bu mang po yang 'chags par 'gyur ro/ /de'i tshe sa chen</text></item>
<item><p>100b8</p><section>sna tshogs</section><text>po 'dis yid du 'ong ba'i dri 'byin te/ de'i tshe sa chen po 'di me tog dang 'bras bu dang chu mig dang 'tshe'u dang lteng ka dag gis mdzes par byas par 'gyur/ de na mi dang mi ma yin pa rnams me tog dang 'bras bu de rnams la za zhing</text></item>
<item><p>101a1</p><section>sna tshogs</section><text>dri de dag la yang snom pas dga' bar 'gyur ro/ /rab kyi rtsal gyis rnam par gnon pa de bzhin du nam byang chub sems dpa' la shes rab kyi pha rol du phyin pa 'di mngon du gyur cing / shes rab kyi pha rol du phyin pa</text></item>
<item><p>101a2</p><section>sna tshogs</section><text>'di la sbyor bar byed na/ rab kyi rtsal gyis rnam par gnon pa byang chub sems dpa' 'di ring po mi thogs par thams cad mkhyen pa'i ye shes kyis rlan par byas nas thams cad mkhyen pa'i ye shes rnam par 'byed par 'gyur/ thams</text></item>
<item><p>101a3</p><section>sna tshogs</section><text>cad mkhyen pa'i ye shes rab tu ston par 'gyur te/ des bla na med pa'i chos rin po che rab tu bstan pa'i phyir sems can rnams rlan par byed par rig par bya'o/ /rab kyi rtsal gyis rnam par gnon pa 'di lta ste/ dper na gang dag klu'i rgyal</text></item>
<item><p>101a4</p><section>sna tshogs</section><text>po ma dros pa'i gnas su skyes pa'i sems can de dag kyang klung chen po bzhi 'bebs shing rgya mtsho chen po 'gengs par 'gyur ro/ /rab kyi rtsal gyis rnam par gnon pa de bzhin du shes rab kyi pha rol du phyin pa 'di byang chub sems</text></item>
<item><p>101a5</p><section>sna tshogs</section><text>dpa' gang dag gi lag tu song zhing 'di la slob pa de dag thams cad kyang chos chen po'i rgyun rab tu 'bebs shing chos kyi sbyin pa des sems can thams cad la tshim par byed par 'gyur ro/ /rab kyi rtsal gyis rnam par gnon</text></item>
<item><p>101a6</p><section>sna tshogs</section><text>pa 'di lta ste/ dper na sems can gang dag ri'i rgyal po ri rab kyi drung du phyin pa de dag thams cad ni 'di lta ste/ gser gyi kha dog tu kha dog gcig par 'gyur ro/ /rab kyi rtsal gyis rnam par gnon pa de bzhin du shes rab</text></item>
<item><p>101a7</p><section>sna tshogs</section><text>kyi pha rol du phyin pa bstan pa 'di byang chub sems dpa' gang gi lag tu song ba de dag thams cad kyang 'di lta ste/ de bzhin gshegs pa'i 'gro ba 'am/ thams cad mkhyen pa'i 'gro bar 'gro ba gcig tu 'gyur ro/ /</text></item>
<item><p>101a8</p><section>sna tshogs</section><text>rab kyi rtsal gyis rnam par gnon pa 'di lta ste/ dper na mtsho chen po rgya mtsho ni chu thams cad kun du 'dzin te der rtag tu chu thams cad 'bab bo/ /rab kyi rtsal gyis rnam par gnon pa de bzhin du shes rab kyi pha rol du phyin pa</text></item>
<item><p>101b1</p><section>sna tshogs</section><text>bstan pa 'di byang chub sems dpa' gang gi lag tu 'gro ba de myur du chos thams cad kyi rgya mtsho dang / chos thams cad kyi snod dang / chos thams cad yang dag par 'du bar 'gyur te/ myur du chos kyi brdas mi 'khrugs par 'gyur zhing der</text></item>
<item><p>101b2</p><section>sna tshogs</section><text>thug par rig par bya'o/ /rab kyi rtsal gyis rnam par gnon pa 'di lta ste/ dper na nyi ma'i dkyil 'khor shar na 'od thams cad mog mog por byed do/ /rab kyi rtsal gyis rnam par gnon pa de bzhin du shes rab kyi pha rol</text></item>
<item><p>101b3</p><section>sna tshogs</section><text>du phyin pa 'di la shar ba'i byang chub sems dpa' yang sems can thams cad la chos kyis snang bar byed par nye bar gnas par 'gyur te/ rab kyi rtsal gyis rnam par gnon pa byang chub sems dpa' la 'di shar bas sems</text></item>
<item><p>101b4</p><section>sna tshogs</section><text>can thams cad kyi dge ba'i rtsa ba snang bar byed par nye bar gnas par 'gyur/ sems can thams cad kyi sbyin gnas su 'gyur/ sems can thams cad kyi bsod nams kyi zhing rnam par dag par 'gyur/ sems can</text></item>
<item><p>101b5</p><section>sna tshogs</section><text>thams cad kyi 'gro bar bya bar 'gyur/ sems can thams cad kyis mchod par 'gyur/ rab tu ston par 'gyur ro rab kyi rtsal gyis rnam par gnon pa shes rab kyi pha rol du phyin pa 'di la slob pa'i byang chub sems dpa' ni</text></item>
<item><p>101b6</p><section>sna tshogs</section><text>byang chub sems dpa' mchog la slob pa'o/ /sems can thams cad kyi mya ngan las 'das pa'i lam rnam par sbyang ba'i phyir slob pa'o/ /de ci'i phyir zhe na/ rab kyi rtsal gyis rnam par gnon pa shes rab kyi pha</text></item>
<item><p>101b7</p><section>sna tshogs</section><text>rol du phyin pa'i bslab pa de ni mchog dam pa/ rab phul du byung ba bla na med pa'i bslab pa'o/ /rab kyi rtsal gyis rnam par gnon pa 'di la slob pa'i byang chub sems dpa' ni bslab pa thams cad kyi dam pa'i mchog</text></item>
<item><p>101b8</p><section>sna tshogs</section><text>rnyed par 'gyur ro/ /bslab pa thams cad bzung bas 'byung bar 'gyur/ bslab pa thams cad kyang ston par 'gyur/ bslab pa thams cad kyang thob par byed par 'gyur ro/ /rab kyi rtsal gyis rnam par gnon pa 'das pa dang /</text></item>
<item><p>102a1</p><section>sna tshogs</section><text>ma 'ongs pa dang da ltar byung ba'i sangs rgyas bcom ldan 'das byang chub sems dpa'i spyad pa spyod pa ni bslab pa 'di la bslabs so/ /slob bo slob par 'gyur ro/ /sangs rgyas bcom ldan 'das rnams bslab pa 'di la shin du</text></item>
<item><p>102a2</p><section>sna tshogs</section><text>gnas nas sems can thams cad la bla na med pa'i bslab pa yongs su dag pa rab tu bstan/ yang dag par rab tu ston/ yang dag par rab tu ston par 'gyur ro/ /de ci'i phyir zhe na/ rab kyi rtsal gyis rnam par gnon pa 'di lta ste/ shes rab kyi</text></item>
<item><p>102a3</p><section>sna tshogs</section><text>pha rol du phyin pa'i bslab pa 'di ni 'jig rten thams cad las mngon par 'phags pa'i bslab pa yin pa'i phyir ro/ /'di lta ste/ shes rab kyi pha rol du phyin pa'i bslab pa ni 'jig rten thams cad kyi mchog /'jig rten thams cad na rang byung gi</text></item>
<item><p>102a4</p><section>sna tshogs</section><text>bslab pa'o/ /rab kyi rtsal gyis rnam par gnon pa shes rab kyi pha rol du phyin pa la slob pa'i byang chub sems dpa' ni 'jig rten pa dang 'jig rten las 'das pa dang 'dus byas dang 'dus ma byas dang / zag pa dang bcas pa dang zag pa med pa dang /</text></item>
<item><p>102a5</p><section>sna tshogs</section><text>kha na ma tho ba dang bcas pa dang / kha na ma tho ba med pa dang / chos gang la yang slob par mi 'gyur/ gang du yang chags pa mi bskyed de/ chos thams cad la mi chags par gnas par 'gyur ro/ /de ci'i phyir zhe na/ rab kyi rtsal gyis rnam par</text></item>
<item><p>102a6</p><section>sna tshogs</section><text>gnon pa chos thams cad chags pa med bcings pa med grol ba med de/ chos gang yang 'du bar ram/ bcings pa nye bar gnas pa ma yin pa'i phyir ro/ /rab kyi rtsal gyis rnam par gnon pa gzugs ni ma chags/ ma bcings ma grol</text></item>
<item><p>102a7</p><section>sna tshogs</section><text>ba'o/ /tshor ba dang 'du shes dang 'du byed rnams dang / rnam par shes pa yang ma chags/ ma bcings ma grol ba'o/ /ming dang gzugs kyang ma chags ma bcings ma grol ba'o/ /phyin ci log dang sgrib pa dang lta bar gyur pa yang ma chags</text></item>
<item><p>102a8</p><section>sna tshogs</section><text>ma bcings ma grol ba'o/ /'dod chags dang zhe sdang dang gti mug kyang ma chags ma bcings ma grol ba'o/ /nang gi skye mched drug kyang ma chags ma bcings ma grol ba'o/ /phyi'i skye mched drug kyang ma chags ma bcings ma grol ba'o/ /'dod pa dang</text></item>
<item><p>102b1</p><section>sna tshogs</section><text>gzugs dang gzugs med pa'i khams kyang ma chags/ ma bcings ma grol ba'o/ /bdag gi khams dang sems can gyi khams kyang ma chags ma bcings ma grol ba'o/ /rten cing 'brel par 'byung ba yang ma chags ma bcings ma grol</text></item>
<item><p>102b2</p><section>sna tshogs</section><text>ba'o/ /kun nas nyon mongs pa dang rnam par byang ba yang ma chags ma bcings ma grol ba'o/ /de bzhin du gtong ba dang ser sna dang tshul khrims dang 'chal pa'i tshul khrims dang bzod pa dang gnod sems dang brtson 'grus dang le lo dang /</text></item>
<item><p>102b3</p><section>sna tshogs</section><text>bsam gtan dang rnam par g.yeng ba dang / shes rab dang 'chal pa'i shes rab kyang ma chags ma bcings ma grol ba'o/ /sdug bsngal dang kun 'byung ba dang / 'gog pa dang / lam yang ma chags ma bcings ma grol ba'o/ /dran pa nye bar gzhag pa dang /</text></item>
<item><p>102b4</p><section>sna tshogs</section><text>yang dag par spong ba dang / rdzu 'phrul gyi rkang pa dang / tshad med pa dang phyin ci ma log pa yang ma chags ma bcings ma grol ba'o/ /dbang po dang stobs dang / byang chub kyi yan lag dang / ting nge 'dzin dang / snyoms par 'jug pa yang ma chags</text></item>
<item><p>102b5</p><section>sna tshogs</section><text>ma bcings ma grol ba'o/ /sa dang chu dang me dang rlung dang / nam mkha' dang / rnam par shes pa'i khams kyang ma chags/ ma bcings ma grol ba'o/ /mi skye ba dang / zad pa dang / mngon par 'du mi byed pa shes pa yang ma chags</text></item>
<item><p>102b6</p><section>sna tshogs</section><text>ma bcings ma grol ba'o/ /rig pa dang rnam par grol ba yang ma chags/ ma bcings ma grol ba'o/ /mngon par shes pa yang ma chags/ ma bcings ma grol ba'o/ /rnam par grol ba'i ye shes mthong ba yang ma chags ma bcings</text></item>
<item><p>102b7</p><section>sna tshogs</section><text>ma grol ba'o/ /so so'i skye bo dang / nyan thos dang rang sangs rgyas kyi chos kyang ma chags ma bcings ma grol ba'o/ /mya ngan las 'das pa yang ma chags ma bcings ma grol ba'o/ /sangs rgyas kyi ye shes dang stobs dang mi</text></item>
<item><p>102b8</p><section>sna tshogs</section><text>'jigs pa yang ma chags ma bcings ma grol ba'o/ /'das pa dang ma 'ongs pa dang da ltar byung ba la thogs pa med pa'i ye shes mthong ba yang ma chags ma bcings ma grol ba'o/ /de ci'i phyir zhe na/ rab kyi rtsal gyis rnam</text></item>
<item><p>103a1</p><section>sna tshogs</section><text>par gnon pa chos thams cad la bcing ba mi dmigs pas chos thams cad ni chags pa med bcings pa med do/ /de'i phyir de dag gi grol ba mi dmigs so/ /rab kyi rtsal gyis rnam par gnon pa chags pa med ces</text></item>
<item><p>103a2</p><section>sna tshogs</section><text>bya ba ni de dag la dgrol ba gang yang med mod kyi 'on kyang gang de ltar chos rnams mthong ba de ni chags pa med pa'i ye shes mthong ba zhes bya'o/ /rab kyi rtsal gyis rnam par gnon pa mi chags shes bya ba ni chags pa mi</text></item>
<item><p>103a3</p><section>sna tshogs</section><text>dmigs shing chags pa med pa la chags pa yang dag pa'i ma yin pa'i phyir chags pa med pa zhes bya ste/ de la ni gang chags par 'gyur ba 'am/ 'ching bar 'gyur ba ci yang mi dmigs so/ /gang gi phyir gang chags par 'gyur</text></item>
<item><p>103a4</p><section>sna tshogs</section><text>ba dang 'ching bar 'gyur ba mi dmigs pa de'i phyir mi chags pa zhes bya'o/ /rab kyi rtsal gyis rnam par gnon pa rtogs pa med ces bya ba ni rtogs pa mi da migs shing rtogs pa yod pa ma yin pa'i phyir rtogs pa med pa zhes bya ste/</text></item>
<item><p>103a5</p><section>sna tshogs</section><text>de la ni rtogs par 'gyur ba ci yang med do/ /de la gang rtogs pa ci yang mi dmigs te/ gang gi phyir gang rtogs pa mi dmigs pa de'i phyir rtogs pa med pa zhes bya'o/ /gang chags pa med cing rtogs pa med pa de la rnam</text></item>
<item><p>103a6</p><section>sna tshogs</section><text>par grol ba ga la yod/ gang chags par mi 'gyur 'ching bar mi 'gyur ba ni grol ba bral ba/ bsil bar gyur pa rab tu rnam par grol ba ste/ de la ni phyir yang rtogs par bya ba gang yang med pas de'i phyir grol ba zhes</text></item>
<item><p>103a7</p><section>sna tshogs</section><text>bya ste/ de la thar pa yang med do/ /rab kyi rtsal gyis rnam par gnon pa 'di ni shes rab kyi pha rol du phyin pa la spyod pa'i byang chub sems dpa' chos thams cad ma chags ma bcings ma grol ba'i ye shes</text></item>
<item><p>103a8</p><section>sna tshogs</section><text>mthong ba la 'jug pa'o/ /rab kyi rtsal gyis rnam par gnon pa de ltar spyod pa'i byang chub sems dpa' ni bla na med pa yang dag par rdzogs pa'i byang chub la nye bar 'gyur/ myur du thams cad mkhyen pa'i ye shes</text></item>
<item><p>103b1</p><section>sna tshogs</section><text>thob par 'gyur ro/ /rab kyi rtsal gyis rnam par gnon pa shes rab kyi pha rol du phyin pa la brtson pa shes rab kyi pha rol du phyin pa la spyod pa'i byang chub sems dpa' thams cad kyi the tshom gcod pa'i phyir ngas</text></item>
<item><p>103b2</p><section>sna tshogs</section><text>phyag rgya 'di bzhag go/ /rab kyi rtsal gyis rnam par gnon pa phyi ma'i tshe phyi ma'i dus lnga brgya pa tha ma la nga'i nyan thos rnams shes rab kyi pha rol du phyin pa 'di 'dzin mi nus pa'i phyir ngas phyag rgya 'di bstan cing byin</text></item>
<item><p>103b3</p><section>sna tshogs</section><text>gyis brlabs so/ /de nas bcom ldan 'das kyis bzang skyong dang / ded dpon bzang po la sogs pa byang chub sems dpa' lnga brgya dang / byang chub sems dpa' sems dpa' chen po rab kyi rtsal gyis rnam par gnon pa la</text></item>
<item><p>103b4</p><section>sna tshogs</section><text>bka' stsal pa/ rigs kyi bu dag khyed kyis de bzhin gshegs pa yongs su mya ngan las 'das nas phyi ma'i tshe phyi ma'i dus dam pa'i chos nub cing rab tu rnam par 'jig ste/ zad par 'gyur ba'i dus na de bzhin gshegs</text></item>
<item><p>103b5</p><section>sna tshogs</section><text>pas bskal pa bye ba khrag khrig 'bum phrag mang por yang dag par bsgrubs pa'i chos rin po che'i mdzod/ shes rab kyi pha rol du phyin pa sngon du 'gro ba shes rab kyi pha rol du phyin pa 'byung ba shes rab kyi pha rol du phyin pa'i gnas</text></item>
<item><p>103b6</p><section>sna tshogs</section><text>'di gzung ba dang gzhan la yang rgya cher yang dag par ston nus sam/ de skad ces bka' stsal pa dang / bcom ldan 'das la byang chub sems dpa' de dag gis 'di skad ces gsol to/ /bcom ldan 'das bdag cag gis de bzhin</text></item>
<item><p>103b7</p><section>sna tshogs</section><text>gshegs pas bskal pa bye ba khrag khrig 'bum phrag mang por yang dag par bsgrubs pa bla na med pa'i chos rin po che'i mdzod shes rab kyi pha rol du phyin pa'i sngon du 'gro ba shes rab kyi pha rol du phyin pa 'byung ba shes rab</text></item>
<item><p>103b8</p><section>sna tshogs</section><text>kyi pha rol du phyin pa'i gnas 'di gzung ba dang / gzhan dag la yang rgya cher yang dag par rab tu ston pa'i rngo thogs lags so/ /bcom ldan 'das dus de ni 'jigs pa chen po mya ngan chen po ma rungs pa chen por 'gyur</text></item>
<item><p>104a1</p><section>sna tshogs</section><text>te/ sems can chos kyis phongs par 'gyur ba'i las dang ldan pa phal cher 'byung / log par chags/ shing brkam pa/ log pa'i 'dod chags kyis chags pa/ chos ma lags pa la 'dod chags kyis chags pa/</text></item>
<item><p>104a2</p><section>sna tshogs</section><text>phrag dog dang 'dod pas yongs su zin pa'i sems dang ldan pa/ khro ba gtum pa/ brlang ba bka' blo mi bde ba/ g.yon can mi srun pa sgyu can/ chos ma lags pa spyod pa dang / 'thab pa dang / rtsod pa dang mtshang 'dru ba dang / 'dreg pa mang ba/</text></item>
<item><p>104a3</p><section>sna tshogs</section><text>sdom pa la mi gnas pa/ 'dod pa dang / brkam pa'i zil gyis gnon pa/ le lo can/ brtson 'grus chung ba/ dran pa nyams pa/ shes bzhin can ma lags pa/ gcam bu mu cor smra ba/ kha bar can/ sdig pa'i las khong na sbed cing /</text></item>
<item><p>104a4</p><section>sna tshogs</section><text>'chab pa/ 'dod chags dang / zhe sdang dang gti mug che ba/ ma rig pa'i sgo nga'i sbubs dang / gti mug gi mun nag gi zil gyis gnon pa/ bdud kyi phyogs dang 'thun par spyod pa/ chos 'dul ba zab mo chos rin po che'i mdzod 'di</text></item>
<item><p>104a5</p><section>sna tshogs</section><text>la phyir rgol ba 'byung / mi stsu ba'i ngang tshul can 'byung lags mod kyi/ bcom ldan 'das bdag cag rnams de bzhin gshegs pas bskal pa bye ba khrag khrig 'bum phrag mang por dge ba'i rtsa ba bsgrubs pa bla na med pa'i chos</text></item>
<item><p>104a6</p><section>sna tshogs</section><text>rin po che'i mdzod 'di 'dzin cing klog par spro lags so/ /gang dag tha ma'i dus de na chos 'di tshol ba chos 'di la slob 'tshal ba/ g.yo ma mchis pa drang ba/ sgyu ma mchis pa gang srog gi phyir yang mi gtong ba/ chos 'di lta bu la mi</text></item>
<item><p>104a7</p><section>sna tshogs</section><text>rgol ba chos kyi rnam grangs 'di spong bar mi 'gyur ba/ chos kyi rnam grangs 'di la rgyab kyis phyogs par mi 'gyur ba ni rab tu nyung bar 'gyur te/ de dag gi don bgyi zhing spro ba bsal nas/ chos 'di lta bu la yang dag par gzeng stod par</text></item>
<item><p>104a8</p><section>sna tshogs</section><text>bgyi/ yang dag par rab tu dga' bar bgyi lags so/ /de nas bcom ldan 'das de'i dus na chos kyi gnas shes rab kyi pha rol du phyin pa bstan pa 'di byin gyis brlabs te chos kyi rnam grangs 'di la bdud sdig can rnams kyi zhags pa</text></item>
<item><p>104b1</p><section>sna tshogs</section><text>gcad pa'i phyir byin gyis brlab pa mdzad do/ /de nas bcom ldan 'das 'dzum pa mdzad pa dang / stong gsum gyi stong chen po'i 'jig rten gyi khams 'di snang ba chen pos khyab par gyur to/ /lha rnams kyis kyang mi mthong / mi rnams</text></item>
<item><p>104b2</p><section>sna tshogs</section><text>kyis kyang lha mthong ngo / /gang der 'dus pa'i lha dang / klu dang gnod sbyin dang dri za dang lha ma yin dang / nam mkha' lding dang mi 'am ci dang / lto 'phye chen po de dag thams cad kyis lha'i me tog bcom ldan 'das la gtor/ lha'i gos</text></item>
<item><p>104b3</p><section>sna tshogs</section><text>kyang phul nas sgra skad chen po phyung ste/ a la la de bzhin gshegs pas bdud sdig can rnams kyi spyod yul ma lags pa byin gyis brlabs pa 'di ni byin gyis rlabs chen po lags te/ chos kyi byin gyi rlabs 'dis bdud kyi</text></item>
<item><p>104b4</p><section>sna tshogs</section><text>zhags pa thams cad bkum mo/ /rigs kyi bu 'am rigs kyi bu mo de dag bdud sdig can gyis 'jigs so snyam du dogs par mi bgyi'o/ /gang chos kyi rnam grangs 'di 'dzin pa dang klog pa dang gzhan dag la yang rgya</text></item>
<item><p>104b5</p><section>sna tshogs</section><text>cher yang dag par rab tu ston pa'i byang chub sems dpa' de dag ni bdud sde dang bcas pa las rgal bar 'gyur lags so/ /gang chos kyi rnam grangs 'di 'dzin pa dang / klog pa dang gzhan la yang rgya cher yang dag par ston pa</text></item>
<item><p>104b6</p><section>sna tshogs</section><text>de dag ni bdud sdig can sde dang bcas pa las rgyal bar 'gyur ro/ /de nas bcom ldan 'das kyis byang chub sems dpa' rab kyi rtsal gyis rnam par gnon pa la 'di skad ces bka' stsal to/ /de de bzhin no/ /rab kyi</text></item>
<item><p>104b7</p><section>sna tshogs</section><text>rtsal gyis rnam par gnon pa de de bzhin te/ lha'i bu de dag gis tshig ji skad smras pa bzhin te/ rab kyi rtsal gyis rnam par gnon pa de bzhin gshegs pas chos kyi rnam grangs 'di la bdud sdig can rnams kyi mtshams</text></item>
<item><p>104b8</p><section>sna tshogs</section><text>bcad do/ /rab kyi rtsal gyis rnam par gnon pa rigs kyi bu 'am rigs kyi bu mo gang chos kyi rnam grangs 'di 'dzin pa dang 'chang ba dang klog pa dang gzhan la yang rgya cher yang dag par rab tu ston pa de dag ni bdud sdig can</text></item>
<item><p>105a1</p><section>sna tshogs</section><text>rnams kyi spyod yul du mi 'gyur te/ rigs kyi bu dang rigs kyi bu mo de dag ni bdud sdig can rnams kyis mi tshugs par 'gyur ro/ /gang dag chos kyi rnam grangs 'di 'dzin pa dang 'chang ba dang klog pa dang gzhan dag la</text></item>
<item><p>105a2</p><section>sna tshogs</section><text>yang rgya cher yang dag par rab tu ston pa de dag ni bdud dang phyir rgol ba choms par 'gyur/ g.yul las rgyal bar 'gyur ro/ /rab kyi rtsal gyis rnam par gnon pa chos kyi rnam grangs 'di ni kun nas nyon mongs pa can dang bdud</text></item>
<item><p>105a3</p><section>sna tshogs</section><text>kyi zhags pas bcings pa'i sems can rnams kyi lag tu 'gro bar mi 'gyur te/ rab kyi rtsal gyis rnam par gnon pa 'di ni cang shes pa rnams kyis yin gyi cang shes pa ma yin pa rnams kyis ma yin no/ /rab kyi rtsal gyis rnam</text></item>
<item><p>105a4</p><section>sna tshogs</section><text>par gnon pa 'di lta ste dper na glang po che cang shes dang rta cang shes gang yin pa de dag ni khams kyi rgyal po rnams kyis yongs su spyod pa mi byed do/ /de dag ni skye bo gtum po rnams kyis mthong bar yang mi 'gro'o/ /rab kyi rtsal gyis</text></item>
<item><p>105a5</p><section>sna tshogs</section><text>rnam par gnon pa glang po che cang shes dang rta cang shes de lta bu ni 'khor los sgyur ba'i rgyal pos mthong ba nye bar 'gro ste/ de dag gi longs spyod dang bsnyen bkur bya ba dang yongs su spyad pa'i phyir yang mngon par byung bas de dag ni 'khor</text></item>
<item><p>105a6</p><section>sna tshogs</section><text>los sgyur ba'i rgyal po rnams kyi yongs su spyod par 'gyur ro/ /rab kyi rtsal gyis rnam par gnon pa de bzhin du 'di lta bu'i chos kyi rnam grangs 'di ni mi cang shes kyi sems can rnams kyi longs spyod kyi phyir lag tu 'gro bar 'gyur ro/ /</text></item>
<item><p>105a7</p><section>sna tshogs</section><text>rab kyi rtsal gyis rnam par gnon pa 'di lta ste dper na klu'i rgyal po nyer rtsi dang klu'i rgyal po rab gnas dang klu'i rgyal po sa srung gi bu dang / de dag ni mi rnams kyi longs spyod kyi phyir nye bar mi 'gro/ mi rnams kyis mthong bar nye bar</text></item>
<item><p>105a8</p><section>sna tshogs</section><text>mi 'gro/ de dag ni gzhan gyi nye bar spyod pa dang longs spyod kyi phyir yang nye bar mi 'gro yi klu'i rgyal po da dag ni lha cang shes rnams kyi longs spyod kyi phyir nye bar 'gro'o/ /ji lta ji lta bur lha'i dbang po brgya byin bkod pa byas nas 'gro ba na/</text></item>
<item><p>105b1</p><section>sna tshogs</section><text>klu'i rgyal po de dag kyang de lta de lta bur de 'dra ba'i bkod pa byas nas longs spyod kyi phyir nye bar 'gro'o/ /rab kyi rtsal gyis rnam par gnon pa de bzhin du chos kyi rnam grangs 'di ni 'di lta ste/ mi'i dbang po mi cang shes rnams kyis klog pa dang bshad pa dang rab tu</text></item>
<item><p>105b2</p><section>sna tshogs</section><text>bstan pa'i nye bar spyod pa dang longs spyod du 'gyur te/ chos kyi rnam grangs 'di ni de dag gi bkod pa chen po dang rgyas pa chen po dang chos kyi snang ba byed par 'gyur/ de dag chos kyi rnam grangs 'di la chos kyi dga' ba bdun po myong bar 'gyur ro/ /gang chos kyi rnam</text></item>
<item><p>105b3</p><section>sna tshogs</section><text>grangs 'di las tshul gcig tsam 'dzin pa de dag kyang mchog tu dga' ba dang ldan par 'gyur na gang thams cad rdzogs par bris pa dang 'dzin pa dang 'chang ba dang mchod pa dang rgyas par byed pa lta ci smos/ chos kyi rnam grangs 'dis mi'i dbang po dang mi cang shes</text></item>
<item><p>105b4</p><section>sna tshogs</section><text>de dag bzung bar 'gyur ro/ /'di ni cang shes ma yin pa rnams kyi spyod yul ma yin no/ /rab kyi rtsal gyis rnam par gnon pa 'di ni the tshom thams cad gcod pa'i phyir ngas de dag smras so/ /chos kyi rnam grangs 'di bshad pa na/ byang chub sems dpa'</text></item>
<item><p>105b5</p><section>sna tshogs</section><text>du ma dpag tu med pa dag gis mi skye ba'i chos la bzod pa thob par gyur to/ /sems can grangs med dpag tu med pa dag gis bla na med pa yang dag par rdzogs pa'i byang chub tu sems bskyed de/ de dag byang chub tu nges par 'gyur ba de bzhin</text></item>
<item><p>105b6</p><section>sna tshogs</section><text>gshegs pas bstan to/ /bcom ldan 'das kyis de skad ces bka' stsal nas/ byang chub sems dpa' sems dpa' chen po rab kyi rtsal gyis rnam par gnon pa dang / 'khor bzhi dang / lha dang mi dang lha ma yin dang klu dang gnod sbyin dang</text></item>
<item><p>105b7</p><section>sna tshogs</section><text>dri za dang / nam mkha' lding dang / mi 'am ci dang / lto 'phye chen po dang bcas pa'i 'jig rten yid rangs te/ bcom ldan 'das kyis gsungs pa la mngon par bstod do/ /phan yon gyi le'u zhes bgyi ste bdun pa'o// //'phags pa rab kyi rtsal gyis</text></item>
<item><p>105b8</p><section>sna tshogs</section><text>rnam par gnon pas zhus pa/ shes rab kyi pha rol du phyin pa rdzogs so// //rgya gar gyi mkhan po shI len dra bo d+hi dang / dzi na mi tra dang / zhu chen gyi lo ts+tsha ba ban de ye shes sdes bsgyur cing zhus te/ skad gsar chad kyis kyang bcos nas gtan la phab pa// //</text></item>
<item><p>106a1</p><section>sna tshogs</section><text>@#/ /rgya gar skad du/ Ar+ya sab ta sha ti kA nA ma pra dz+nyA pA ra mi tA ma hA yA na sU tra/ bod skad du/ 'phags pa shes rab kyi pha rol du phyin pa bdun brgya pa zhes bya ba theg pa chen po'i mdo/ bam po dang po/ sangs rgyas dang byang chub</text></item>
<item><p>106a2</p><section>sna tshogs</section><text>sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na dge slong stong thams pa'i dge slong gi dge 'dun chen</text></item>
<item><p>106a3</p><section>sna tshogs</section><text>po dang thabs gcig tu bzhugs so/ /byang chub sems dpa' sems dpa' chen po go cha chen po bgos pa sa ya thams cad kyang bla na med pa yang dag par rdzogs pa'i byang chub las phyir mi ldog pa sha stag la 'di lta ste/ 'jam dpal</text></item>
<item><p>106a4</p><section>sna tshogs</section><text>gzhon nur gyur pa dang / byams pa dang / spobs pa thogs med dang / brtson pa mi 'dor dang / de dag la sogs pa byang chub sems dpa' sa ya dang yang thabs gcig go/ /de nas 'jam dpal gzhon nur gyur pa</text></item>
<item><p>106a5</p><section>sna tshogs</section><text>de bzhin gshegs pa la blta ba dang / phyag bya ba dang / bsnyen bkur bya ba'i phyir skya reng shar ba'i dus kyi tshe rang gi gnas nas byung ste/ de bzhin gshegs pa'i pho brang ga la ba der song nas phyin pa dang pho brang gi sgo'i phyi rol na</text></item>
<item><p>106a6</p><section>sna tshogs</section><text>'dug go/ /de nas tshe dang ldan pa shA ra dwa ti'i bu yang bcom ldan 'das la blta ba dang phyag bya ba dang / bsnyen bkur bya ba'i phyir rang gi gnas nas byung ste/ de bzhin gshegs pa'i pho brang ga la ba der song ngo / /de nas tshe dang</text></item>
<item><p>106a7</p><section>sna tshogs</section><text>ldan pa byams ma'i bu gang po dang / tshe dang ldan pa maud gal gyi bu chen po dang / tshe dang ldan pa 'od srung chen po dang / tshe dang ldan pa kA t+yA'i bu chen po dang / tshe dang ldan pa gsus po che dang / de dag thams cad dang gzhan yang</text></item>
<item><p>106a8</p><section>sna tshogs</section><text>nyan thos chen po rnams rang rang gi gnas nas byung ste/ bcom ldan 'das kyi pho brang ga la ba der dong nas phyin pa dang phyogs gcig tu 'khod do/ /de nas bcom ldan 'das kyis nyan thos chen po rnams 'ongs shing</text></item>
<item><p>106b1</p><section>sna tshogs</section><text>lhags te 'dus par mkhyen nas bdag gi pho brang nas byung ste pho brang gi phyi rol phyogs gcig tu gdan bting ba la bzhugs so/ /bzhugs nas kyang bcom ldan 'das kyis mkhyen bzhin du tshe dang ldan pa sha ra dwa ti'i bu la bka' stsal</text></item>
<item><p>106b2</p><section>sna tshogs</section><text>pa/ shA ra dwa ti'i bu khyod ci'i phyir zhogs pas 'ongs te de bzhin gshegs pa'i pho brang gi sgo na 'dug /de skad ces bka' stsal pa dang / bcom ldan 'das la tshe dang ldan pa shA ra dwa ti'i bus 'di skad ces gsol to/ /bcom ldan</text></item>
<item><p>106b3</p><section>sna tshogs</section><text>'das thams cad kyi thog ma nyid du 'jam dpal gzhon nur gyur pa de bzhin gshegs pa'i pho brang gi chab sgor mchis so/ /bdag ni bcom ldan 'das la blta bar 'tshal ba'i slad du slad kyis mchis so/ /de nas bcom ldan</text></item>
<item><p>106b4</p><section>sna tshogs</section><text>'das kyis mkhyen bzhin du 'jam dpal gzhon nur gyur pa la bka' stsal pa/ 'jam dpal khyod de bzhin gshegs pa la blta ba dang phyag bya ba dang bsnyen bkur bya ba'i phyir thams cad kyi thog ma nyid du de bzhin</text></item>
<item><p>106b5</p><section>sna tshogs</section><text>gshegs pa'i pho brang gi sgor 'dug pa bden nam/ de skad ces bka' stsal pa dang / bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das de de lta lags/ bde bar gshegs</text></item>
<item><p>106b6</p><section>sna tshogs</section><text>pa de de lta lags te/ bdag de bzhin gshegs pa la blta ba dang phyag bgyi ba dang / bsnyen bkur bgyi ba'i slad du thams cad kyi thog ma nyid rang gi gnas nas byung ste/ de bzhin gshegs pa'i pho brang ga la ba der mchis nas</text></item>
<item><p>106b7</p><section>sna tshogs</section><text>phyogs gcig tu mchis so/ /de ci'i slad du zhe na/ bcom ldan 'das 'di ltar bdag ni de bzhin gshegs pa la blta ba dang / phyag bgyi ba dang bsnyen bkur bgyi bas ma ngoms pa'i slad du'o/ /bcom ldan 'das 'di ltar bdag de bzhin gshegs pa la</text></item>
<item><p>106b8</p><section>sna tshogs</section><text>blta ba dang phyag bgyi ba dang bsnyen bkur bgyi ba'i slad du mchis pa de yang sems can thams cad kyi don gyi slad du ste/ bcom ldan 'das gal te de bzhin gshegs pa la blta ba dang phyag bgyi ba dang bsnyen bkur bgyi ba ji ltar bdag gis</text></item>
<item><p>107a1</p><section>sna tshogs</section><text>mthong ba dang ji ltar bdag phyag bgyid pa dang ji ltar bdag bsnyen bkur bgyid pa de ltar blta bar bgyi'o/ /de ltar phyag bgyi'o/ /de ltar bsnyen bkur bgyi'o/ /de lta na de bzhin gshegs pa mthong ba nas bsnyen</text></item>
<item><p>107a2</p><section>sna tshogs</section><text>bkur bgyis pa'i bar du 'gyur ro/ /bcom ldan 'das bdag ni sems can thams cad kyi slad du de bzhin gshegs pa la blta ba lags so/ /bcom ldan 'das kyis bka' stsal pa/ 'jam dpal de bzhin gshegs pa la ji ltar</text></item>
<item><p>107a3</p><section>sna tshogs</section><text>blta/ 'jam dpal gyis gsol pa/ mi dmigs pa'i tshul gyis de bzhin nyid kyi rnam pa dang rnam par mi rtog pa'i rnam par de bzhin gshegs pa la blta bar bgyi'o/ /de bzhin du de bzhin gshegs pa la mi skye ba'i rnam par blta ba</text></item>
<item><p>107a4</p><section>sna tshogs</section><text>nas dngos po ma mchis pa'i bar du de bzhin gshegs pa la blta bar bgyi'o/ /de bzhin nyid la kun nas 'byung ba ma mchis te/ de ltar de bzhin gshegs pa la blta bar bgyi'o/ /de bzhin nyid ni 'byung ba yang ma lags 'jig pa</text></item>
<item><p>107a5</p><section>sna tshogs</section><text>yang ma lags te/ de ltar de bzhin gshegs pa la blta bar bgyi'o/ /de bzhin nyid ni yul na mi gnas phyogs na mi gnas te de ltar de bzhin gshegs pa la blta bar bgyi'o/ /de bzhin nyid ni 'das pa la ma lags/ ma 'ongs</text></item>
<item><p>107a6</p><section>sna tshogs</section><text>pa la ma lags/ da ltar byung ba la ma lags te/ de ltar de bzhin gshegs pa la blta bar bgyi'o/ /de bzhin nyid ni gnyis kyis rab tu phye ba ma lags/ gnyis su ma mchis pas rab tu phye ba yang ma lags te/ de ltar de bzhin</text></item>
<item><p>107a7</p><section>sna tshogs</section><text>gshegs pa la blta bar bgyi'o/ /de bzhin nyid ni kun nas nyon mongs par 'gyur ba ma lags/ rnam par byang bar 'gyur ba ma lags te/ de ltar de bzhin gshegs pa la blta bar bgyi'o/ /de bzhin nyid ni mi skye mi 'gag pa ste/</text></item>
<item><p>107a8</p><section>sna tshogs</section><text>de ltar de bzhin gshegs pa la blta bar bgyi'o/ /de lta na de bzhin gshegs pa mthong ba dang phyag bgyis pa dang / bsnyen bkur bgyis par 'gyur ro/ /de skad ces gsol pa dang / bcom ldan 'das kyis 'jam dpal gzhon nur</text></item>
<item><p>107b1</p><section>sna tshogs</section><text>gyur pa la 'di skad ces bka' stsal to/ /'jam dpal khyod kyis de ltar bltas na ci zhig mthong / 'jam dpal gyis gsol pa/ bcom ldan 'das bdag gis de ltar bltas na/ ci yang mthong ba ma mchis so/ /bcom</text></item>
<item><p>107b2</p><section>sna tshogs</section><text>ldan 'das de bzhin du bdag gis chos gang la yang skye ba yang ma mthong / 'gog pa yang ma mthong ngo / /de nas tshe dang ldan pa shA ra dwa ti'i bus 'jam dpal gzhon nur gyur pa la 'di skad ces smras so/ /'jam dpal khyod kyis</text></item>
<item><p>107b3</p><section>sna tshogs</section><text>de bzhin gshegs pa la de ltar mthong ba dang / de ltar bsnyen bkur byas pa gang yin pa dang / khyod kyi byams pa chen po sems can thams cad la nye bar gnas kyang khyod la sems can du dmigs pa dang / sems can du mngon par</text></item>
<item><p>107b4</p><section>sna tshogs</section><text>zhen pa ci yang med cing sems can thams cad yongs su mya ngan las 'da' ba'i phyir zhugs kyang khyod la sems can du mngon par zhen pa gang yang mi 'byung ba dang / khyod mi dmigs pa'i tshul dang dngos po med pa'i tshul dang sgyid lug</text></item>
<item><p>107b5</p><section>sna tshogs</section><text>pa med pa'i tshul gyis sems can thams cad kyi ched du go cha bgos pa de ni khyod dka' ba byed pa'o/ /de skad ces smras pa dang / 'jam dpal gzhon nur gyur pas/ tshe dang ldan pa shA ra dwa ti'i bu la 'di skad ces smras so/ /btsun pa shA</text></item>
<item><p>107b6</p><section>sna tshogs</section><text>ra dwa ti'i bu ji skad smras pa de de bzhin te/ sems can thams cad yongs su mya ngan las 'da' ba'i phyir go cha 'di yang bgos te/ bdag la sems can du dmigs pa 'am/ sems can la mngon par zhen pa gang yang med do/ /btsun pa shA</text></item>
<item><p>107b7</p><section>sna tshogs</section><text>ra dwa ti'i bu go cha de ni 'di ltar bdag gis sems can gyi khams bri ba 'am gang bar bya zhes de ltar ma bgos so/ /btsun pa shA ra dwa ti'i bu yongs su brtag pa nye bar bzung ste/ gal te sangs rgyas kyi zhing re re na gang gA'i klung gi</text></item>
<item><p>107b8</p><section>sna tshogs</section><text>bye ma snyed kyi sangs rgyas bcom ldan 'das rnams bzhugs shing de bzhin gshegs pa de dag so so nas nyin mtshan du chos ston te/ gang gA'i klung gi bye ma snyed kyi bskal par bzhugs par gyur la/ gang gA'i klung gi bye ma snyed kyi sangs</text></item>
<item><p>108a1</p><section>sna tshogs</section><text>rgyas bcom ldan 'das rnams kyi chos bstan pa re res sems can ji snyed btul ba de snyed kyi sems can de bzhin gshegs pa re res chos bstan pa re res btul bar gyur du zin kyang sems can gyi khams la bri ba 'am gang bar mngon pa med do de ci'i</text></item>
<item><p>108a2</p><section>sna tshogs</section><text>phyir zhe na/ sems can dben pa dang / sems can sems can ma yin pa'i phyir te/ btsun pa shA ra dwa ti'i bu sems can gyi khams ni bri ba 'am gang bar mi mngon no/ /de skad ces smras pa dang / tshe dang ldan pa shA ra dwa ti'i bus 'jam dpal gzhon</text></item>
<item><p>108a3</p><section>sna tshogs</section><text>nur gyur pa la 'di skad ces smras so/ /'jam dpal gal te sems can dben pa dang / sems can sems can ma yin pa'i phyir sems can gyi khams bri ba dang gang bar mi mngon na/ 'o na byang chub mngon par rdzogs par sangs rgyas nas su la chos</text></item>
<item><p>108a4</p><section>sna tshogs</section><text>ston/ de skad ces smras pa dang / 'jam dpal gzhon nur gyur pas tshe dang ldan pa shA ra dwa ti'i bu la 'di skad ces smras so/ /btsun pa shA ra dwa ti'i bu gang gi tshe sems can shin du mi dmigs pa de'i tshe su zhig mngon par rdzogs par 'tshang rgya/</text></item>
<item><p>108a5</p><section>sna tshogs</section><text>su la chos bstan par bya/ de ci'i phyir zhe na/ btsun pa shA ra dwa ti'i bu 'di ltar chos thams cad shin du mi dmigs pa'i phyir ro/ /de nas bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal</text></item>
<item><p>108a6</p><section>sna tshogs</section><text>gang gi tshe chos thams cad shin du mi dmigs pa de'i tshe ci sems can du yang 'dogs sam/ yang gal te 'jam dpal khyod la 'ga' zhig sems can ji snyed yod ces de skad 'dri na/ de la khyod kyis ji skad bya/ 'jam dpal gyis gsol</text></item>
<item><p>108a7</p><section>sna tshogs</section><text>pa/ bcom ldan 'das de skad 'dri ba de la bdag gis 'di skad du sangs rgyas kyi chos ji snyed pa de snyed do zhes bgyi'o/ /bcom ldan 'das gal te yang sems can gyi khams kyi tshad ji tsam zhes 'dri na/ de skad 'dri ba de la bdag gis 'di</text></item>
<item><p>108a8</p><section>sna tshogs</section><text>skad du sangs rgyas kyi yul gyi tshad ji tsam mo zhes bgyi'o/ /bcom ldan 'das kyis bka' stsal pa/ 'jam dpal khyod gal te yang la la zhig 'di skad du sems can gyi khams gang du gtogs shes 'dri na de la khyod kyis</text></item>
<item><p>108b1</p><section>sna tshogs</section><text>ji skad bya/ 'jam dpal gyis gsol pa/ bcom ldan 'das de skad 'dri ba de la bdag gis 'di skad du skye ba med pa bsam gyis mi khyab pa gang du gtogs par gtogs so zhes bgyi'o/ /bcom ldan 'das kyis bka' stsal pa/ 'jam</text></item>
<item><p>108b2</p><section>sna tshogs</section><text>dpal gal te yang la la zhig khyod la 'di skad du/ sems can gyi khams ci la gnas zhes 'dri na/ de la khyod kyis ji skad bya/ 'jam dpal gyis gsol pa/ bcom ldan 'das de skad 'dri ba de la bdag gis 'di skad du/ skye ba med</text></item>
<item><p>108b3</p><section>sna tshogs</section><text>pa'i khams ci la gnas pa de la sems can gyi khams kyang gnas so zhes bgyi'o/ /bcom ldan 'das kyis bka' stsal pa/ 'jam dpal khyod gang gi tshe shes rab kyi pha rol du phyin pa sgom pa de'i tshe/ ci la gnas te shes rab</text></item>
<item><p>108b4</p><section>sna tshogs</section><text>kyi pha rol du phyin pa sgom/ 'jam dpal gyis gsol pa/ bcom ldan 'das gang gi tshe bdag shes rab kyi pha rol du phyin pa sgom pa de'i tshe mi gnas par shes rab kyi pha rol du phyin pa sgom pa lags so/ /bcom ldan 'das kyis</text></item>
<item><p>108b5</p><section>sna tshogs</section><text>bka' stsal pa/ 'jam dpal mi gnas pa la shes rab kyi pha rol du phyin pa la bsgom du yang ci yod/ 'jam dpal gyis gsol pa/ bcom ldan 'das gang ci la yang mi gnas pa de nyid shes rab kyi pha rol du phyin pa sgom pa</text></item>
<item><p>108b6</p><section>sna tshogs</section><text>lags so/ /bcom ldan 'das kyis bka' stsal pa/ 'jam dpal khyod gang gi tshe/ shes rab kyi pha rol du phyin pa la sgom pa de'i tshe khyod kyis dge ba'i rtsa ba 'phel ba 'am 'bri bar 'gyur/ 'jam dpal gyis gsol pa/</text></item>
<item><p>108b7</p><section>sna tshogs</section><text>bcom ldan 'das de'i tshe bdag gi dge ba'i rtsa ba 'phel ba 'am/ 'bri bar 'gyur ba ci yang ma mchis so/ /bcom ldan 'das gang las chos 'ga' zhig 'phel ba 'am 'bri ba mchis na/ de ni shes rab kyi pha rol du</text></item>
<item><p>108b8</p><section>sna tshogs</section><text>phyin pa sgom pa ma lags te/ bcom ldan 'das gang yang chos 'ga' zhig 'phel ba'i slad du 'am/ 'bri ba'i slad du nye bar gnas pa de ni shes rab kyi pha rol du phyin pa sgom pa ma lags par rig par bgyi'o/ /bcom</text></item>
<item><p>109a1</p><section>sna tshogs</section><text>ldan 'das gang so so'i skye bo'i chos rnams kyang mi spong la sangs rgyas kyi chos rnams kyang mi len pa de ni shes rab kyi pha rol du phyin pa sgom pa lags so/ /de ci'i slad du zhe na/ bcom ldan 'das 'di ltar shes</text></item>
<item><p>109a2</p><section>sna tshogs</section><text>rab kyi pha rol du phyin pa sgom pa ni chos gang spong ba 'am blang bar dmigs pas chos gang la yang mi gnas pa'i slad du'o/ /bcom ldan 'das gang 'khor ba'i skyon du yang mi mchi la/ mya ngan las 'das pa'i yon tan du</text></item>
<item><p>109a3</p><section>sna tshogs</section><text>yang mi mchi ba de shes rab kyi pha rol du phyin pa sgom pa lags so/ /de ci'i slad du zhe na/ bcom ldan 'das 'di ltar 'khor ba nyid kyang mi mthong na 'khor ba'i skyon lta smos kyang ci 'tshal/ mya ngan las 'das pa nyid mi</text></item>
<item><p>109a4</p><section>sna tshogs</section><text>dmigs na mya ngan las 'das pa'i yon tan lta smos kyang ci 'tshal te/ bcom ldan 'das gang chos gang la yang blang ba 'am gzung ba 'am dor ba ma mchis pa de shes rab kyi pha rol du phyin pa sgom pa lags so/ /</text></item>
<item><p>109a5</p><section>sna tshogs</section><text>bcom ldan 'das gang chos gang la yang 'grib pa dang 'phel ba mi dmigs pa de shes rab kyi pha rol du phyin pa sgom pa lags so/ /de ci'i slad du zhe na/ bcom ldan 'das skye ba ma mchis pa la 'grib pa dang 'phel ba ma</text></item>
<item><p>109a6</p><section>sna tshogs</section><text>mchis pa'i slad du'o/ /bcom ldan 'das gang de ltar sgom pa de shes rab kyi pha rol du phyin pa sgom pa lags so/ /bcom ldan 'das gang chos gang yang skye ba 'am 'gag par mi bgyid pa de shes rab kyi</text></item>
<item><p>109a7</p><section>sna tshogs</section><text>pha rol du phyin pa sgom pa lags so/ /bcom ldan 'das gang chos gang la yang 'grib pa 'am rgyas par mi bgyid pa de shes rab kyi pha rol du phyin pa sgom pa lags te/ bcom ldan 'das gang de ltar sgom pa de shes rab kyi pha</text></item>
<item><p>109a8</p><section>sna tshogs</section><text>rol du phyin pa sgom pa lags so/ /bcom ldan 'das gzhan yang bsam gyis mi khyab pa'i chos la yang mi smon cing nyi tshe ba la yang mi smon gyi/ bcom ldan 'das gang la smon pa dang / gang gis smon pa de nyid kyang ma mchis</text></item>
<item><p>109b1</p><section>sna tshogs</section><text>pa de shes rab kyi pha rol du phyin pa sgom pa lags te/ bcom ldan 'das de ltar sgom na shes rab kyi pha rol du phyin pa sgom pa lags so/ /bcom ldan 'das shes rab kyi pha rol du phyin pa sgom pa ni 'di ltar chos 'di dag ni mchog</text></item>
<item><p>109b2</p><section>sna tshogs</section><text>go/ /chos 'di dag ni tha ma'o zhes bgyi bar nye bar mi gnas shing chos gang dag mchog dang tha mar 'gyur ba'i chos de dag kyang mi dmigs te/ de ltar shes rab kyi pha rol du phyin pa sgom pa'i rnal 'byor la brtson pa'i rigs kyi bu ni</text></item>
<item><p>109b3</p><section>sna tshogs</section><text>chos thams cad mi dmigs so/ /bcom ldan 'das shes rab kyi pha rol du phyin pa sgom pa ni chos gang yang mchog ce 'am tha ma zhes mi rtog go/ /de ci'i slad du zhe na/ bcom ldan 'das skye ba ma mchis pa la mchog gam tha ma</text></item>
<item><p>109b4</p><section>sna tshogs</section><text>zhes bgyi ba gang yang ma mchis pa'i slad du'o/ /de bzhin nyid dang / yang dag pa'i mtha' dang / chos thams cad kyi bar la yang mchog gam tha ma ma mchis te/ bcom ldan 'das de ltar sgom na shes rab kyi pha rol du phyin pa sgom</text></item>
<item><p>109b5</p><section>sna tshogs</section><text>pa lags so/ /de skad ces gsol pa dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal sangs rgyas kyi chos rnams mchog ma yin nam/ 'jam dpal gyis gsol pa/</text></item>
<item><p>109b6</p><section>sna tshogs</section><text>bcom ldan 'das gzung du ma mchis pa'i slad du sangs rgyas kyi chos rnams ni mchog lags so/ /bcom ldan 'das chos thams cad stong par de bzhin gshegs pas mngon par rdzogs par sangs rgyas lags sam/ bcom</text></item>
<item><p>109b7</p><section>sna tshogs</section><text>ldan 'das kyis bka' stsal pa/ 'jam dpal de de bzhin te/ de bzhin gshegs pas chos thams cad stong par mngon par rdzogs par sangs rgyas so/ /'jam dpal gyis gsol pa/ bcom ldan 'das stong pa nyid la mchog</text></item>
<item><p>109b8</p><section>sna tshogs</section><text>gam tha ma zhes bgyi ba mchis sam/ bcom ldan 'das kyis bka' stsal pa/ 'jam dpal legs so legs so/ /'jam dpal de de bzhin te/ ji skad smras pa bzhin no/ /'jam dpal sangs rgyas kyi chos rnams bla na med pa</text></item>
<item><p>110a1</p><section>sna tshogs</section><text>ma yin nam/ 'jam dpal gyis gsol pa/ de de lta lags te/ sangs rgyas kyi chos rnams ni bla na ma mchis pa lags so/ /de ci'i slad du zhe na/ bcom ldan 'das 'di ltar de dag la chos cung zad tsam yang ma mchis shing mi</text></item>
<item><p>110a2</p><section>sna tshogs</section><text>dmigs te/ de bas na sangs rgyas kyi chos de dag ni bla na ma mchis pa'o/ /bcom ldan 'das gzhan yang gang sangs rgyas kyi chos rnams sgrub par yang mi bgyid la/ so so'i skye bo'i chos rnams spong bar yang mi bgyid cing sangs</text></item>
<item><p>110a3</p><section>sna tshogs</section><text>rgyas kyi chos rnams 'dul ba yang ma lags la 'dzin pa yang ma lags pa de shes rab kyi pha rol du phyin pa sgom pa lags so/ /bcom ldan 'das gzhan yang gang chos gang la yang mi sems la rnam par mi rig pa de shes rab kyi pha</text></item>
<item><p>110a4</p><section>sna tshogs</section><text>rol du phyin pa la sgom pa lags so/ /bcom ldan 'das kyis bka' stsal pa/ 'jam dpal khyod sangs rgyas kyi chos rnams la mi sems sam/ 'jam dpal gyis gsol pa/ bcom ldan 'das gal te bdag gis sangs</text></item>
<item><p>110a5</p><section>sna tshogs</section><text>rgyas kyi chos rnams yongs su grub par mthong na ni bdag sangs rgyas kyi chos rnams la sems pa lags so/ /bcom ldan 'das shes rab kyi pha rol du phyin pa sgom pa ni 'di dag ni so so'i skye bo'i chos so/ /'di dag ni nyan thos</text></item>
<item><p>110a6</p><section>sna tshogs</section><text>kyi chos so/ /'di dag ni rang sangs rgyas kyi chos so/ /'di dag ni yang dag par rdzogs pa'i sangs rgyas kyi chos so zhes chos gang la yang rnam par rtog pas nye bar gnas pa lags so/ /de ci'i slad du zhe na/ bcom ldan 'das</text></item>
<item><p>110a7</p><section>sna tshogs</section><text>shes rab kyi pha rol du phyin pa sgom pa'i rnal 'byor la brtson pa'i rigs kyi bus chos de nyid kyang mi dmigs te/ gang la chos de dag so so'i skye bo'i chos shes brjod pa 'am/ slob pa'i chos shes brjod pa 'am/ mi slob pa'i</text></item>
<item><p>110a8</p><section>sna tshogs</section><text>chos shes brjod pa 'am/ rang sangs rgyas kyi chos shes brjod pa 'am/ yang dag par rdzogs pa'i sangs rgyas kyi chos shes brjod pa yang mtha' las 'das pa'i chos nyid lags pas chos de mi dmigs shing yang dag par</text></item>
<item><p>110b1</p><section>sna tshogs</section><text>rjes su mi mthong ba'i slad du'o/ /bcom ldan 'das de ltar sgom na/ shes rab kyi pha rol du phyin pa sgom pa lags so/ /bcom ldan 'das shes rab kyi pha rol du phyin pa bsgom pa'i rnal 'byor la brtson pa'i rigs kyi bu</text></item>
<item><p>110b2</p><section>sna tshogs</section><text>ni 'di ltar 'di ni 'dod pa'i khams so/ /'di ni gzugs kyi khams so/ /'di ni gzugs med pa'i khams so zhes bgyi ba nas 'di ni 'gog pa'i dbyings so zhes bgyi ba'i bar du yang mi sems so/ /de ci'i slad du zhe na/</text></item>
<item><p>110b3</p><section>sna tshogs</section><text>bcom ldan 'das 'di ltar des 'gog pa'i chos gang lags pa'i chos de gang yang mi mthong ste/ bcom ldan 'das de ltar sgom pa ni shes rab kyi pha rol du phyin pa sgom par rig par bgyi'o/ /bcom ldan 'das gzhan yang</text></item>
<item><p>110b4</p><section>sna tshogs</section><text>gang chos gang la yang phan pa 'am gnod par yang mi bgyid pa de shes rab kyi pha rol du phyin pa sgom pa lags so/ /bcom ldan 'das shes rab kyi pha rol du phyin pa sgom pa ni sangs rgyas kyi chos rnams sbyin par bgyid pa 'ang</text></item>
<item><p>110b5</p><section>sna tshogs</section><text>ma lags/ so so'i skye bo'i chos rnams gcod par bgyid pa'ang ma lags so/ /bcom ldan 'das gang so so'i skye bo'i chos rnams kyang mi 'gog la sangs rgyas kyi chos rnams kyang mi 'thob pa de shes rab kyi pha rol du</text></item>
<item><p>110b6</p><section>sna tshogs</section><text>phyin pa sgom pa lags so/ /de skad ces gsol pa dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal khyod kyis chos zab mo 'di lta bu 'di bstan pa legs</text></item>
<item><p>110b7</p><section>sna tshogs</section><text>so legs so/ /'jam dpal khyod kyis byang chub sems dpa' sems dpa' chen po rnams dang / nyan thos kyi theg pa ba mngon pa'i nga rgyal can rnams dang / byang chub sems dpa'i theg pa pa dmigs pa can rnams yang</text></item>
<item><p>110b8</p><section>sna tshogs</section><text>dag pa ji lta ba bzhin du rtogs par bya ba'i phyir rgya 'di bzhag go/ /'jam dpal rigs kyi bu 'am rigs kyi bu mo gang dag shes rab kyi pha rol du phyin pa zab mo bstan pa 'di thos nas mi skrag mi dngang dngang bar mi</text></item>
<item><p>111a1</p><section>sna tshogs</section><text>'gyur ba de dag ni sangs rgyas gcig la bsnyen bkur byas pa ma yin/ sangs rgyas gcig la dge ba'i rtsa ba bskyed pa ma yin no/ /de skad ces bka' stsal pa dang / bcom ldan 'das la 'jam dpal gzhon nur</text></item>
<item><p>111a2</p><section>sna tshogs</section><text>gyur pas 'di skad ces gsol to/ /bcom ldan 'das bdag ni shes rab kyi pha rol du phyin pa rgya cher ston par spobs lags so/ /bcom ldan 'das kyis bka' stsal pa/ 'jam dpal spobs par gyis shig /'jam</text></item>
<item><p>111a3</p><section>sna tshogs</section><text>dpal gyis gsol pa/ bcom ldan 'das gang chos gang gis gnas pa mi dmigs pa dang / mi gnas pa yang mi dmigs pa de shes rab kyi pha rol du phyin pa sgom pa lags so/ /de ci'i slad du zhe na/ chos thams</text></item>
<item><p>111a4</p><section>sna tshogs</section><text>cad ni mi gnas pa'i slad du mi dmigs pa ste/ bcom ldan 'das gang chos gang la yang lhag par dmigs pa'i slad du nye bar mi gnas pa de shes rab kyi pha rol du phyin pa sgom par rig par bya'o/ /de ci'i slad du zhe na/</text></item>
<item><p>111a5</p><section>sna tshogs</section><text>bcom ldan 'das 'di ltar chos thams cad ni dmigs pa ma mchis pa'i slad du ste/ bcom ldan 'das de ltar sgom pa ni shes rab kyi pha rol du phyin pa sgom pa lags so/ /bcom ldan 'das gzhan yang gang la sangs rgyas</text></item>
<item><p>111a6</p><section>sna tshogs</section><text>kyi chos rnams kyang mngon du mi 'gyur na/ rang sangs rgyas kyi chos rnams lta smos kyang ci 'tshal/ nyan thos kyi chos rnams kyang mngon du mi 'gyur na/ so so'i skye bo'i chos rnams lta smos kyang ci 'tshal ba de shes rab kyi pha</text></item>
<item><p>111a7</p><section>sna tshogs</section><text>rol du phyin pa sgom par blta bar bgyi'o bcom ldan 'das gzhan yang sgom pa gang la brten nas sangs rgyas kyi chos rnams bsam gyis mi khyab pa la yang sangs rgyas kyi chos rnams bsam gyis mi khyab pa'o/ /zhes rnam par mi rtog</text></item>
<item><p>111a8</p><section>sna tshogs</section><text>pa de shes rab kyi pha rol du phyin pa sgom pa lags so/ /bcom ldan 'das shes rab kyi pha rol du phyin pa sgom pa 'di ni byang chub sems dpa' sems dpa' chen po rnams kyi chos thams cad la rnam par mi rtog par blta bar bgyi'o/ /</text></item>
<item><p>111b1</p><section>sna tshogs</section><text>bcom ldan 'das gzhan yang sgom pa gang la brten nas mthong ba ma mchis par chos thams cad sangs rgyas kyi chos su mthong ba dang / chos thams cad bsam gyis mi khyab pa'i chos su mthong ba de shes rab kyi pha</text></item>
<item><p>111b2</p><section>sna tshogs</section><text>rol du phyin pa sgom pa lags so/ /rigs kyi bu 'am rigs kyi bu mo gang dag shes rab kyi pha rol du phyin pa 'di bstan pa 'di thos nas mi skrag mi dngang dngang bar mi 'gyur ba de dag sangs rgyas brgya stong mang po la bsnyen bkur</text></item>
<item><p>111b3</p><section>sna tshogs</section><text>bgyis par 'gyur ro/ /bcom ldan 'das gzhan yang gang kun nas nyon mongs pa 'am rnam par byang ba'i chos gang yang dag par rjes su mi mthong ba de shes rab kyi pha rol du phyin pa sgom pa lags te bcom ldan 'das de ltar sgom na</text></item>
<item><p>111b4</p><section>sna tshogs</section><text>shes rab kyi pha rol du phyin pa sgom pa lags so/ /bcom ldan 'das shes rab kyi pha rol du phyin pa sgom pa de ni so so'i skye bo dang nyan thos dang rang sangs rgyas dang yang dag par rdzogs pa'i sangs rgyas kyi bar du yang tha dad du mi bgyid</text></item>
<item><p>111b5</p><section>sna tshogs</section><text>pa ste/ bcom ldan 'das de ni shes rab kyi pha rol du phyin pa sgom pa lags so/ /de nas bcom ldan 'das kyis 'jam dpal gzhon nur gyur pa la bka' stsal pa/ 'jam dpal khyod kyis de bzhin gshegs pa ji snyed cig la bsnyen bkur byas/ 'jam</text></item>
<item><p>111b6</p><section>sna tshogs</section><text>dpal gyis gsol pa/ bcom ldan 'das sgyu ma'i skye bu'i sems dang sems las byung ba ji snyed 'gags pa de snyed la ste/ bcom ldan 'das bdag gis de bzhin gshegs pa de snyed la bsnyen bkur bgyis so/ /bcom ldan 'das kyis bka' stsal pa/ 'jam</text></item>
<item><p>111b7</p><section>sna tshogs</section><text>dpal khyod sangs rgyas kyi chos la yang dag par ma zhugs sam/ 'jam dpal gyis gsol pa/ bcom ldan 'das gang sangs rgyas kyi chos la yang dag par zhugs pa'i chos de gang yang dmigs su mchis sam/ bcom ldan 'das kyis bka' stsal</text></item>
<item><p>111b8</p><section>sna tshogs</section><text>pa/ 'jam dpal 'o na sangs rgyas kyi chos de dag su la yod/ 'jam dpal gyis gsol pa/ bcom ldan 'das nyid la yang sangs rgyas kyi chos shes bgyi ba de dag gi ming yang ma mchis te/ mi dmigs na gzhan rnams la mchis par 'gyur</text></item>
<item><p>112a1</p><section>sna tshogs</section><text>ba lta ci smos/ bcom ldan 'das kyis bka' stsal pa/ 'jam dpal khyod kyis chags pa med pa nyid rnyed dam/ 'jam dpal gyis gsol pa/ bcom ldan 'das bdag nyid chags pa ma mchis pa nyid lags na bdag gis kyang</text></item>
<item><p>112a2</p><section>sna tshogs</section><text>chags pa ma mchis pa nyid 'thob par 'gyur ram/ bcom ldan 'das kyis bka' stsal pa/ 'jam dpal khyod ci byang chub kyi snying po la 'dug gam/ 'jam dpal gyis gsol pa/ yang dag pa'i mtha' brtsan par bgyis na bcom</text></item>
<item><p>112a3</p><section>sna tshogs</section><text>ldan 'das nyid kyang byang chub kyi snying po la ma zhugs na bdag lta mchis par ji ltar 'gyur/ bcom ldan 'das kyis bka' stsal pa/ 'jam dpal yang dag pa'i mtha' zhes bya ba de gang gi tshig bla dgas/ 'jam dpal gyis gsol pa/</text></item>
<item><p>112a4</p><section>sna tshogs</section><text>bcom ldan 'das yang dag pa'i mtha' zhes bgyi ba de ni 'jig tshogs kyi tshig bla dgas lags so/ /bcom ldan 'das kyis bka' stsal pa/ 'jam dpal ci las bsams te de skad smra/ 'jam dpal gyis gsol pa/ bcom ldan</text></item>
<item><p>112a5</p><section>sna tshogs</section><text>'das tshogs de ni ma mchis pa ste/ 'jig tshogs ma lags pas de ni mi 'pho la 'pho ba dang bral ba yang ma lags te de'i slad du tshogs 'di ni 'jig tshogs ma lags so/ /de nas bcom ldan 'das la tshe dang ldan pa shA ra dwa ti'i bus 'di</text></item>
<item><p>112a6</p><section>sna tshogs</section><text>skad ces gsol to/ /bcom ldan 'das byang chub sems dpa' sems dpa' chen po gang dag shes rab kyi pha rol du phyin pa bstan pa 'di thos nas mos te mi skrag mi dngang dngang bar mi 'gyur ba de dag ni byang chub tu nges par 'gyur</text></item>
<item><p>112a7</p><section>sna tshogs</section><text>ba lags so/ /de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das byang chub sems dpa' sems dpa' chen po gang dag shes rab kyi pha rol du phyin pa</text></item>
<item><p>112a8</p><section>sna tshogs</section><text>bstan pa 'di thos nas mos te mi skrag mi dngang dngang bar mi 'gyur ba de dag ni byang chub la nye bar gyur pa lags so/ /de ci'i slad du zhe na/ bcom ldan 'das gang chos de dag rjes su mi rtog pa de nyid byang chub mchog lags pa'i slad du'o/ /</text></item>
<item><p>112b1</p><section>sna tshogs</section><text>de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das byang chub sems dpa' sems dpa' chen po gang dag shes rab kyi pha rol du phyin pa bstan pa 'di thos nas mos te mi skrag mi dngang</text></item>
<item><p>112b2</p><section>sna tshogs</section><text>dngang bar mi 'gyur ba de dag ni sangs rgyas nyid du blta bar bgyi'o/ /de ci'i slad du zhe na/ bcom ldan 'das sangs rgyas shes bgyi ba de ni don dam par na skye ba ma mchis pa'i tshig bla dgas lags pa'i slad du'o/ /de nas bcom ldan 'das</text></item>
<item><p>112b3</p><section>sna tshogs</section><text>la sring mo dmigs pa med pas 'di skad ces gsol to/ /bcom ldan 'das byang chub sems dpa' sems dpa' chen po gang dag shes rab kyi pha rol du phyin pa 'di thos nas mos te/ mi skrag mi dngang dngang bar mi 'gyur ba de dag ni so so'i</text></item>
<item><p>112b4</p><section>sna tshogs</section><text>skye bo'i chos rnams dang nyan thos kyi chos rnams dang rang sangs rgyas kyi chos rnams dang yang dag par rdzogs pa'i sangs rgyas kyi chos rnams la lhag par dmigs par mi 'gyur ba lags so/ /de ci'i slad du zhe na/ bcom ldan 'das</text></item>
<item><p>112b5</p><section>sna tshogs</section><text>'di ltar chos thams cad ni ma mchis pa'i slad du mi dmigs pa ste/ de'i slad du de dag la dmigs pa ma mchis so/ /de nas bcom ldan 'das kyis tshe dang ldan pa shA ra dwa ti'i bu la bka' stsal pa/ de de bzhin no/ /shA ra dwa ti'i bu de de</text></item>
<item><p>112b6</p><section>sna tshogs</section><text>bzhin te/ rigs kyi bu 'am rigs kyi bu mo gang dag shes rab kyi pha rol du phyin pa zab mo bstan pa 'di thos nas mos te mi skrag mi dngang dngang bar mi 'gyur ba de dag ni byang chub tu nges par 'gyur ro/ /shA ra dwa ti'i bu rigs kyi</text></item>
<item><p>112b7</p><section>sna tshogs</section><text>bu 'am rigs kyi bu mo gang dag shes rab kyi pha rol du phyin pa bstan pa 'di thos nas mos te mi skrag mi dngang dngang bar mi 'gyur zhing spyi bos len pa de dag ni phyir mi ldog pa'i sa la gnas pa yin par khyod kyis shes par gyis</text></item>
<item><p>112b8</p><section>sna tshogs</section><text>shig /shA ra dwa ti'i bu gang dag shes rab kyi pha rol du phyin pa bstan pa 'di thos nas mos te mi skrag mi dngang dngang bar mi 'gyur ba de dang de dag ni sbyin bdag dam par 'gyur/ sbyin bdag chen por 'gyur/ sbyin bdag khyad par du</text></item>
<item><p>113a1</p><section>sna tshogs</section><text>'phags par 'gyur ro/ /shA ra dwa ti'i bu de dang de dag ni tshul khrims phun sum tshogs par 'gyur ro/ /tshul khrims dang ldan pa'i mchog tu 'gyur/ tshul khrims dang ldan pa khyad par du 'phags par 'gyur/ tshul khrims</text></item>
<item><p>113a2</p><section>sna tshogs</section><text>kyi yon tan gyi lam rnyed par 'gyur ro/ /shA ra dwa ti'i bu gang dag shes rab kyi pha rol du phyin pa bstan pa 'di thos nas mos te mi skrag mi dngang dngang bar mi 'gyur ba de dang de dag ni bzod pa'i mchog dang / brtson 'grus kyi mchog dang /</text></item>
<item><p>113a3</p><section>sna tshogs</section><text>bsam gtan gyi mchog dang / mtshungs pa med pa'i shes rab kyi mchog dang ldan par 'gyur ro/ /shA ra dwa ti'i bu byang chub sems dpa' sems dpa' chen po gang dag shes rab kyi pha rol du phyin pa bstan pa 'di thos nas</text></item>
<item><p>113a4</p><section>sna tshogs</section><text>mos te/ mi skrag mi dngang dngang bar mi 'gyur ba de dang de dag ni rnam pa thams cad kyi mchog dang ldan pa'i thams cad mkhyen pa'i ye shes dang ldan pa'i bar du 'gyur ro/ /bcom ldan 'das kyis 'jam dpal gzhon nur gyur pa la gzhan</text></item>
<item><p>113a5</p><section>sna tshogs</section><text>yang 'di skad ces bka' stsal to/ /'jam dpal khyod kyis don gyi dbang ci zhig mthong na bla na med pa yang dag par rdzogs pa'i byang chub mngon par rdzogs par 'tshang rgya bar 'dod/ 'jam dpal gyis gsol pa/ bcom</text></item>
<item><p>113a6</p><section>sna tshogs</section><text>ldan 'das gal te bdag byang chub tu zhugs na ni de lta na bdag mngon par rdzogs par 'tshang rgya bar yang 'tshal na bcom ldan 'das bdag ni byang chub tu smon pa ma lags so/ /de ci'i slad du zhe na/ 'jam dpal gzhon nur gyur</text></item>
<item><p>113a7</p><section>sna tshogs</section><text>pa gang lags pa de byang chub nyid do/ /de skad ces gsol pa dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal khyod zab mo zab pa'i gnas 'di lta bu 'di ston pa legs so/</text></item>
<item><p>113a8</p><section>sna tshogs</section><text>legs so/ /'di ltar khyod ni sngon gyi rgyal ba la bya ba byas pa ste/ mi dmigs par tshangs par spyod pa yun ring du spyad pa'o/ /'jam dpal gyis gsol pa/ bcom ldan 'das gal te bdag mi dmigs par spyod pa lags na ni chos thob</text></item>
<item><p>113b1</p><section>sna tshogs</section><text>pa nyid du 'gyur ba lags so/ /de skad ces gsol pa dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal khyod kyis nga'i nyan thos phun sum tshogs pa 'di dag mthong ngam/ 'jam</text></item>
<item><p>113b2</p><section>sna tshogs</section><text>dpal gyis gsol pa/ bcom ldan 'das mthong lags so/ /bcom ldan 'das kyis bka' stsal pa/ ji ltar ci 'dra bar mthong / 'jam dpal gyis gsol pa/ bcom ldan 'das ji ltar so so'i skye bor mi mthong ba dang slob par mi mthong ba</text></item>
<item><p>113b3</p><section>sna tshogs</section><text>dang mi slob par mi mthong ba dang mthong ba yang ma mchis pa dang / ma mthong ba yang ma mchis pa de ltar mthong ngo / /'di ltar mang du'ang mi mthong ba dang / nyung ngu'ang mi mthong ba dang / dul bar yang mi mthong ba dang / ma dul bar yang mi</text></item>
<item><p>113b4</p><section>sna tshogs</section><text>mthong ba de ltar mthong ngo / /de nas tshe dang ldan pa shA ra dwa ti'i bus 'jam dpal gzhon nur gyur pa la 'di skad ces smras so/ /'jam dpal khyod kyis nyan thos kyi theg pa pa rnams de ltar mthong na yang dag par rdzogs pa'i sangs rgyas</text></item>
<item><p>113b5</p><section>sna tshogs</section><text>kyi theg pa pa rnams khyod kyis ji ltar mthong 'jam dpal gyis smras pa/ btsun pa shA ra dwa ti'i bu byang chub sems dpa' zhes bya ba'i chos kyang rjes su mi mthong / byang chub tu zhugs pa zhes bya ba'i chos kyang rjes su mi mthong byang</text></item>
<item><p>113b6</p><section>sna tshogs</section><text>chub kyi phyir spyod do zhes bya ba'i chos kyang rjes su mi mthong / mngon par rdzogs par sangs rgyas zhes bya ba'i chos kyang rjes su mi mthong ste/ btsun pa shA ra dwa ti'i bu yang dag par rdzogs pa'i sangs rgyas kyi theg pa pa dag de ltar mthong</text></item>
<item><p>113b7</p><section>sna tshogs</section><text>ngo / /shA ra dwa ti'i bus smras pa/ 'jam dpal khyod kyis de bzhin gshegs pa ji ltar mthong / 'jam dpal gyis smras pa/ btsun pa shA ra dwa ti'i bu glang po chen po zhog shig /glang po chen po ma bskyod cig /de skad ces smras pa dang /</text></item>
<item><p>113b8</p><section>sna tshogs</section><text>tshe dang ldan pa shA ra dwa ti'i bus 'jam dpal gzhon nur gyur pa la 'di skad ces smras so/ /'jam dpal sangs rgyas shes bya ba de gang gi tshig bla dgas/ 'jam dpal gyis smras pa/ btsun pa shA ra dwa ti'i bu bdag ces bya ba de gang gi</text></item>
<item><p>114a1</p><section>sna tshogs</section><text>tshig bla dgas/ shA ra dwa ti'i bus smras pa/ 'jam dpal 'di lta ste/ bdag ces bya ba de ni skye ba med pa'i tshig bla dgas so/ /'jam dpal gyis smras pa/ btsun pa shA ra dwa ti'i bu de de bzhin te bdag ces bya ba de gang gi tshig bla</text></item>
<item><p>114a2</p><section>sna tshogs</section><text>dgas yin pa sangs rgyas shes bya ba de yang de'i tshig bla dgas so/ /btsun pa shA ra dwa ti'i bu yang 'di lta ste/ sangs rgyas shes bya ba de ni gzhi med pa'i tshig bla dgas so/ /btsun pa shA ra dwa ti'i bu sangs rgyas shes bya ba de ni tshig</text></item>
<item><p>114a3</p><section>sna tshogs</section><text>gis shes par bya dka' ba'o/ /btsun pa shA ra dwa ti'i bu tshig kyang 'di ni tshig go zhes brtag par dka' na sangs rgyas shes bya ba lta ci smos/ btsun pa shA ra dwa ti'i bu sangs rgyas shes bya ba de gang gi tshig bla dgas shes de skad smra</text></item>
<item><p>114a4</p><section>sna tshogs</section><text>ba ni gang yang dag par ma grub pa dang ma skyes pa dang mi 'gag pa ste/ gang chos gang dang yang mi ldan pa de la gzhi ci yang med cing gzhi dbyer med la gzhi med pa ste/ btsun pa shA ra dwa ti'i bu 'di lta ste/ sangs rgyas shes bya</text></item>
<item><p>114a5</p><section>sna tshogs</section><text>ba de ni de'i tshig bla dgas so/ /btsun pa shA ra dwa ti'i bu de bzhin gshegs pa tshol bar 'dod pas ni bdag btsal bar bya'o/ /btsun pa shA ra dwa ti'i bu bdag ces bya ba de ni sangs rgyas kyi tshig bla dgas te/ ji ltar bdag ces bya ba shin du med cing</text></item>
<item><p>114a6</p><section>sna tshogs</section><text>mi dmigs pa de bzhin du sangs rgyas kyang shin du med cing mi dmigs so/ /ji ltar bdag ces bya ba chos gang gis kyang tshig tu brjod pa ma yin pa de bzhin du sangs rgyas kyang chos gang gis kyang tshig tu brjod pa ma yin no/ /gang la grangs su bya ba</text></item>
<item><p>114a7</p><section>sna tshogs</section><text>med pa de ni sangs rgyas shes bya ste/ btsun pa shA ra dwa ti'i bu bdag ces bya ba'i gzhi'i tshig bla dgas de ni shes par sla ba ma yin no/ /btsun pa shA ra dwa ti'i bu de bzhin du sangs rgyas shes bya ba'i gzhi'i tshigs bla dgas 'di yang shes par sla ba ma yin no/ /</text></item>
<item><p>114a8</p><section>sna tshogs</section><text>de nas bcom ldan 'das la tshe dang ldan pa shA ra dwa ti'i bus 'di skad ces gsol to/ /bcom ldan 'das 'jam dpal gzhon nur gyur pa 'di ni ji ltar las dang po pas 'tshal bar 'gyur ba de lta bu mi ston to/ /de skad ces gsol pa dang / 'jam</text></item>
<item><p>114b1</p><section>sna tshogs</section><text>dpal gzhon nur gyur pas tshe dang ldan pa shA ra dwa ti'i bu la 'di skad ces smras so/ /btsun pa shA ra dwa ti'i bu kho bo ni ji ltar dgra bcom pa byas pa rtogs pa can gyis kyang shes par 'gyur ba de lta bu'i chos mi ston to/ /kho bo ni ji ltar sus kyang shes</text></item>
<item><p>114b2</p><section>sna tshogs</section><text>par 'gyur ba de lta bur yang mi ston to/ /de ci'i phyir zhe na/ byang chub ni sus kyang ma shes/ sus kyang rnam par ma shes/ sus kyang mngon par rdzogs par ma rtogs/ ma mthong ma thos ma dran ma bskyed ma bkag ma smras ma bstan pa'i phyir ro/ /</text></item>
<item><p>114b3</p><section>sna tshogs</section><text>btsun pa shA ra dwa ti'i bu byang chub ni de lta bu ste/ byang chub de yang dngos po ma yin no/ /de ci'i phyir zhe na/ byang chub kyis mngon par rdzogs par 'tshang rgya bar bya ba ci yang med cing byang chub kyang byang chub kyis mngon par rdzogs par 'tshang rgya ba ma</text></item>
<item><p>114b4</p><section>sna tshogs</section><text>yin pa'i phyir ro/ /shA ra dwa ti'i bus smras pa/ 'jam dpal bcom ldan 'das kyis chos kyi dbyings mngon par rdzogs par sangs ma rgyas sam/ 'jam dpal gyis smras pa/ btsun pa shA ra dwa ti'i bu de ni ma yin no/ /de ci'i phyir zhe na/</text></item>
<item><p>114b5</p><section>sna tshogs</section><text>btsun pa shA ra dwa ti'i bu 'di ltar chos kyi dbyings nyid bcom ldan 'das yin pa'i phyir ro/ /btsun pa shA ra dwa ti'i bu gal te bcom ldan 'das kyis chos kyi dbyings mngon par rdzogs par sangs rgyas par gyur na/ 'o na ni gang skye ba med pa'i</text></item>
<item><p>114b6</p><section>sna tshogs</section><text>dbyings de dang yang 'gal bar 'gyur ro/ /btsun pa shA ra dwa ti'i bu chos kyi dbyings de nyid byang chub bo/ /de ci'i phyir zhe na/ chos kyi dbyings ni sems can med pa'i phyir ro/ /chos thams cad ngo bo nyid med pa'o zhes bya ba de ni byang chub kyi</text></item>
<item><p>114b7</p><section>sna tshogs</section><text>tshig bla dgas te/ de ni chos kyi dbyings kyi grangs su 'gro'o/ /de ci'i phyir zhe na/ chos thams cad ni sangs rgyas kyi yul du tha dad pa med pa'i phyir ro/ /btsun pa shA ra dwa ti'i bu tha dad pa med ces bya ba de ni rnam par rig pa med pa'o/ /btsun</text></item>
<item><p>114b8</p><section>sna tshogs</section><text>pa shA ra dwa ti'i bu rnam par rig pa med pa zhes bya ba de ni rnam par shes par mi nus pa ste/ 'dus byas su rnam par rig par mi nus pa nas 'dus ma byas kyi bar du yang rnam par rig par mi nus pa ste/ de la rnam par rig pa gang yang</text></item>
<item><p>115a1</p><section>sna tshogs</section><text>med pas des na de rnam par rig pa med pa'o/ /btsun pa shA ra dwa ti'i bu chos thams cad ni rnam par rig pa med pa ste/ de ci'i phyir zhe na/ 'di ltar chos thams cad ni gang la gnas te rnam par rig par 'gyur ba'i skye ba</text></item>
<item><p>115a2</p><section>sna tshogs</section><text>med pa'i phyir ro/ /gang dag mtshams med pa la zhugs pa de dag ni bsams gyis mi khyab pa la zhugs pa'o/ /gang dag bsam gyis mi khyab pa la zhugs pa de dag ni yang dag par zhugs pa'o/ /de ci'i phyir zhe na/ btsun pa shA ra dwa ti'i bu</text></item>
<item><p>115a3</p><section>sna tshogs</section><text>yang dag pa zhes bya ba de ni gzhi dbyer med pa'i phyir ro/ /gang dag bsam gyis mi khyab pa dang ldan pa de dag ni mtho ris su 'gro ba ma yin/ ngan song du 'gro ba ma yin/ mya ngan las 'das par 'gro ba ma yin no/ /de ci'i phyir zhe na/</text></item>
<item><p>115a4</p><section>sna tshogs</section><text>bsam gyis mi khyab pa ni 'gro ba dang mi 'gro bar nye bar gnas pa ma yin pa nas mya ngan las 'das pa'i bar du 'gro ba dang / mi 'gro bar nye bar gnas pa ma yin pa'i phyir ro/ /btsun pa shA ra dwa ti'i bu gang dag ltung ba'i rtsa ba bzhi la</text></item>
<item><p>115a5</p><section>sna tshogs</section><text>gnas pa de dag kyang rtsa ba med pa la gnas pa'o/ /de ci'i phyir zhe na/ btsun pa shA ra dwa ti'i bu skye ba med pa la rtsa ba 'am rtse mo zhes bya ba med pa'i phyir ro/ /rtsa ba med pa'i dge slong zhes bya ba de ni mi gnas pa'i dge slong gi tshig</text></item>
<item><p>115a6</p><section>sna tshogs</section><text>bla dgas so/ /rtsod pa byung ba zhes bya ba de ni lhag par sgro 'dogs pa zhes bya ba'i tshig bla dgas so/ /btsun pa shA ra dwa ti'i bu lhag par sgro 'dogs pa la spyod pa ni 'jig rten na sbyin gnas su 'gyur ro/ /de ci'i phyir zhe na/</text></item>
<item><p>115a7</p><section>sna tshogs</section><text>'di ltar mnyam pa la lhag par sgro 'dogs pa'i phyir ro/ /btsun pa shA ra dwa ti'i bu dge slong dad pa ni dad pas byin pa spyad pa'i 'os ma yin no/ /btsun pa shA ra dwa ti'i bu dge slong ma dad pa ni dad pas byin pa spyad pa'i 'os so/ /btsun</text></item>
<item><p>115a8</p><section>sna tshogs</section><text>pa shA ra dwa ti'i bu rung ba can gyi dge slong ni dad pas byin pa spyad pa'i 'os ma yin no/ /btsun pa shA ra dwa ti'i bu rung ba can ma yin pa'i dge slong ni dad pas byin pa spyad pa'i 'os so/ /tshul yang dag par ma bcom pa'i dge slong de</text></item>
<item><p>115b1</p><section>sna tshogs</section><text>ni dgra bcom pa zag pa zad pa zhes bya'o/ /shA ra dwa ti'i bus smras pa/ 'jam dpal ci las bsams te de skad smra/ 'jam dpal gyis smras pa/ mnyam pa nyid gang mnyam pa nyid yang dag par 'jom par mi byed pa de nyid tshul yin te/</text></item>
<item><p>115b2</p><section>sna tshogs</section><text>btsun pa shA ra dwa ti'i bu de la bsams nas tshul yang dag par ma bcom pa'i dge slong ni dgra bcom pa zag pa zad pa zhes bya'o zhes de skad smras so/ /btsun pa shA ra dwa ti'i bu 'jigs pa las ma rgal ba zhes bya ba de ni dgra bcom</text></item>
<item><p>115b3</p><section>sna tshogs</section><text>pa zag pa zad pa zhes bya ba'i tshig bla dgas so/ /shA ra dwa ti'i bus smras pa/ 'jam dpal ci las bsams te de skad smra/ 'jam dpal gyis smras pa/ de 'jigs pa cung zad tsam yang med na ci zhig las rgal bar 'gyur/</text></item>
<item><p>115b4</p><section>sna tshogs</section><text>shA ra dwa ti'i bus smras pa/ 'jam dpal ma skyes pa'i bzod pa can zhes bya ba de gang gi tshig bla dgas lags/ 'jam dpal gyis smras pa/ btsun pa shA ra dwa ti'i bu gang gis chos cung zad tsam yang ma bskyed pa de ma skyes</text></item>
<item><p>115b5</p><section>sna tshogs</section><text>pa'i bzod pa can zhes bya'o/ /shA ra dwa ti'i bus smras pa/ 'jam dpal dge slong ma dul ba zhes bya ba de gang gi tshig bla dgas/ 'jam dpal gyis smras pa/ btsun pa shA ra dwa ti'i bu dge slong ma dul ba zhes bya ba de ni dgra</text></item>
<item><p>115b6</p><section>sna tshogs</section><text>bcom pa zag pa zad pa'i tshig bla dgas so/ /de ci'i phyir zhe na/ ma dul ba ni dul la dul ba ni ma dul bas btsun pa shA ra dwa ti'i bu 'di las bsams te dge slong ma dul ba zhes bya ba de ni dgra bcom pa zag pa zad pa'i tshig</text></item>
<item><p>115b7</p><section>sna tshogs</section><text>bla dgas so/ /zhes de skad smras so/ /btsun pa shA ra dwa ti'i bu lhag pa'i sems la spyod do zhes bya ba de ni so so skye bo'i tshig bla dgas so/ /shA ra dwa ti'i bus smras pa/ 'jam dpal ci las bsams te de skad smra/</text></item>
<item><p>115b8</p><section>sna tshogs</section><text>'jam dpal gyis smras pa/ btsun pa shA ra dwa ti'i bu 'di ltar de la lhag par byed pa'i phyir ro/ /de skad ces smras pa dang / tshe dang ldan pa shA ra dwa ti'i bus 'jam dpal gzhon nur gyur pa la 'di skad ces smras so/ /'jam</text></item>
<item><p>116a1</p><section>sna tshogs</section><text>dpal khyod kyis dgra bcom pa zag pa zad pa ji lta ba de bzhin du smras pa legs so legs so/ /'jam dpal gyis smras pa/ btsun pa shA ra dwa ti'i bu de de bzhin te ji skad smras pa bzhin no/ /kho bo ni zag pa zad mod</text></item>
<item><p>116a2</p><section>sna tshogs</section><text>kyi dgra bcom pa ni ma yin no/ /de ci'i phyir zhe na/ btsun pa shA ra dwa ti'i bu 'di ltar nyan thos kyi sa dang / rang sangs rgyas kyi sar kho bo'i bsam pa zad pa'i phyir te/ btsun pa shA ra dwa ti'i bu rnam grangs 'dis na kho bo zag pa zad</text></item>
<item><p>116a3</p><section>sna tshogs</section><text>mod kyi dgra bcom pa ni ma yin no/ /de nas bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal byang chub sems dpa' sems dpa' chen po byang chub kyi snying por 'dug la/</text></item>
<item><p>116a4</p><section>sna tshogs</section><text>bla na med pa yang dag par rdzogs pa'i byang chub mngon par rdzogs par 'tshang rgya ba'i skal ba med par 'gyur ba'i rnam grangs yod dam/ 'jam dpal gyis gsol pa/ bcom ldan 'das byang chub sems dpa' sems dpa'</text></item>
<item><p>116a5</p><section>sna tshogs</section><text>chen po byang chub kyi snying por mchis la/ bla na med pa yang dag par rdzogs pa'i byang chub mngon par rdzogs par 'tshang rgya ba'i skal ba ma mchis par 'gyur ba'i rnam grangs mchis so/ /de ci'i slad du zhe na/ 'di ltar byang chub la</text></item>
<item><p>116a6</p><section>sna tshogs</section><text>cung zad tsam gyis chos kyang ma mchis shing mi dmigs pas de'i slad du bla na med pa yang dag par rdzogs pa'i byang chub ces bgyi'o/ /byang chub de yang ma skyes pa ste/ de la gang byang chub kyi snying po la mchis pa 'am/ su byang</text></item>
<item><p>116a7</p><section>sna tshogs</section><text>chub mngon par rdzogs par 'tshang rgya ba 'am/ gang gis byang chub mngon par rdzogs par 'tshang rgya ba 'am/ byang chub gang mngon par rdzogs par 'tshang rgya ba 'am/ byang chub kyi snying po las ldang ba gang yang ma mchis</text></item>
<item><p>116a8</p><section>sna tshogs</section><text>shing mi dmigs te/ bcom ldan 'das rnam grangs 'dis na byang chub sems dpa' sems dpa' chen po byang chub kyi snying por mchis la/ bla na med pa yang dag par rdzogs pa'i byang chub mngon par rdzogs par 'tshang rgya</text></item>
<item><p>116b1</p><section>sna tshogs</section><text>ba'i skal ba ma mchis so/ /de skad ces gsol pa dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal byang chub ces bya ba de gang gi tshig bla dgas/ 'jam dpal</text></item>
<item><p>116b2</p><section>sna tshogs</section><text>gyis gsol pa/ bcom ldan 'das byang chub ces bgyi ba de ni mtshams ma mchis pa lnga po dag gi tshig bla dgas so/ /de ci'i slad du zhe na/ bcom ldan 'das 'di ltar dngos po ma mchis pas mtshams ma mchis pa lnga po</text></item>
<item><p>116b3</p><section>sna tshogs</section><text>de dag nyid byang chub kyi rang bzhin te/ /de ci'i slad du zhe na/ byang chub de ni mtshams ma mchis pa lnga'i rang bzhin can lags so/ /mtshams ma mchis pa rnams mngon par rdzogs par rtogs pa byang chub ma lags/ chos thams</text></item>
<item><p>116b4</p><section>sna tshogs</section><text>cad mngon sum du gyur pa yang byang chub ma lags so/ /de ci'i slad du zhe na/ chos thams cad ni shin du mngon sum ma lags te/ de dag gang gis kyang mngon par rdzogs par ma rtogs/ ma mthong ma thos ma 'tshal ba nas ma rtogs</text></item>
<item><p>116b5</p><section>sna tshogs</section><text>pa'i bar gyi slad du ste/ de lta bu de ni byang chub bo/ /de lta lags kyis kyang bcom ldan 'das mngon pa'i nga rgyal can dag gis ni mngon par rdzogs par sangs rgyas pa nas mngon sum du bgyis pa'i bar du de dag gzhag go/ /de skad ces</text></item>
<item><p>116b6</p><section>sna tshogs</section><text>gsol pa dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal ci khyod nga la 'di snyam du de bzhin gshegs pa ni bdag gi de bzhin gshegs pa'o snyam sems sam/ 'jam</text></item>
<item><p>116b7</p><section>sna tshogs</section><text>dpal gyis gsol pa/ bcom ldan 'das de ni ma lags so/ /de ci'i slad du zhe na/ bcom ldan 'das 'di ltar de bzhin gshegs pa ni bdag gi de bzhin gshegs pa'o/ /snyam du mi sems pa'i slad du'o/ /de ci'i slad du zhe na/ bcom</text></item>
<item><p>116b8</p><section>sna tshogs</section><text>ldan 'das 'di ltar de bzhin nyid ni de bzhin gshegs pa nyid de/ de bzhin nyid kyis de bzhin gshegs pa rnam par rig par mi bgyid cing de bzhin gshegs pas kyang de bzhin nyid rnam par rig par mi bgyid pa'i slad du'o/ /de ci'i</text></item>
<item><p>117a1</p><section>sna tshogs</section><text>phyir zhe na/ bcom ldan 'das 'di ltar don dam par na de bzhin nyid dngos po ma mchis shing de bzhin gshegs pa 'ang dngos po ma mchis pa'i slad du'o/ /bcom ldan 'das de bas na bdag ni 'di snyam du de bzhin gshegs pa</text></item>
<item><p>117a2</p><section>sna tshogs</section><text>bdag gi de bzhin gshegs pa'o snyam du mi sems so/ /bcom ldan 'das de bzhin gshegs pa zhes bgyi ba de ni ming tsam du bas na gang la bdag 'di snyam du de bzhin gshegs pa ni bdag gi de bzhin gshegs pa'o snyam du sems par 'gyur</text></item>
<item><p>117a3</p><section>sna tshogs</section><text>ba'i de bzhin gshegs pa de gang lags/ bcom ldan 'das kyis bka' stsal pa/ 'jam dpal khyod de bzhin gshegs pa la the tshom za 'am/ 'jam dpal gyis gsol pa/ bcom ldan 'das de ni ma lags so/ /bcom ldan 'das</text></item>
<item><p>117a4</p><section>sna tshogs</section><text>gal te de bzhin gshegs pa byung ba 'am/ de bzhin gshegs pa yongs su mya ngan las 'das pa 'ang rung ste/ de bzhin gshegs par yongs su grub pa 'ga' zhig mchis na ni de la bdag the tshom 'tshal lo/ /de skad ces gsol pa</text></item>
<item><p>117a5</p><section>sna tshogs</section><text>dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal khyod de bzhin gshegs pa byung ngo snyam du mi sems sam/ 'jam dpal gyis gsol pa/ bcom ldan 'das</text></item>
<item><p>117a6</p><section>sna tshogs</section><text>gal te chos kyi dbyings la 'byung ba mchis na ni bdag de bzhin gshegs pa byung ngo snyam du sems par 'gyur ro/ /bcom ldan 'das kyis bka' stsal pa/ 'jam dpal khyod sangs rgyas bcom ldan 'das gang gA'i klung gi</text></item>
<item><p>117a7</p><section>sna tshogs</section><text>bye ma snyed yongs su mya ngan las 'das par mi mos sam/ 'jam dpal gyis gsol pa/ bcom ldan 'das sangs rgyas bcom ldan 'das rnams ni 'di ltar bsam gyis mi khyab pa'i yul du yul gcig pa ma lags sam/</text></item>
<item><p>117a8</p><section>sna tshogs</section><text>bcom ldan 'das kyis bka' stsal pa/ 'jam dpal de de bzhin te/ sangs rgyas bcom ldan 'das rnams ni 'di ltar bsam gyis mi khyab pa'i yul du yul gcig go/ /'jam dpal gyis gsol pa/ bcom ldan 'das da</text></item>
<item><p>117b1</p><section>sna tshogs</section><text>ltar bzhugs sam/ bcom ldan 'das kyis bka' stsal pa/ 'jam dpal de de bzhin no/ /'jam dpal gyis gsol pa/ bcom ldan 'das de'i slad du gang gA'i klung gi bye ma snyed kyi sangs rgyas bcom ldan 'das de dag yongs</text></item>
<item><p>117b2</p><section>sna tshogs</section><text>su mya ngan las ma 'das so/ /de ci'i slad du zhe na/ bcom ldan 'das sangs rgyas bcom ldan 'das rnams ni 'di ltar bsam gyis mi khyab pa'i yul du yul gcig pa'i slad du ste/ bsam gyis mi khyab pa nyid ni skye ba ma lags</text></item>
<item><p>117b3</p><section>sna tshogs</section><text>'gag pa ma lags so/ /bcom ldan 'das de bas na bcom ldan 'das nyid kyis mngon par rdzogs par sangs rgyas na gang dag ma mchis pa'i dus na de bzhin gshegs pa dgra bcom pa yang dag par rdzogs pa'i sangs rgyas su</text></item>
<item><p>117b4</p><section>sna tshogs</section><text>'gyur ba de dag kyang de bzhin du mngon par rdzogs par sangs rgyas pa nyid do/ /de ci'i slad du zhe na/ bsam gyis mi khyab pa la 'das pa 'am/ ma 'ongs pa 'am/ da ltar zhes bgyi ba ma mchis pa'i slad du'o/ /bcom ldan 'das</text></item>
<item><p>117b5</p><section>sna tshogs</section><text>de bas na su dag 'di snyam du de bzhin gshegs pa skyes so zhes bgyi ba nas yongs su mya ngan las 'da' ba'i bar du sems pa de dag gi 'jig rten gnas pa ni 'khrul pa ste/ bcom ldan 'das de dag ni 'jig rten gnas pa</text></item>
<item><p>117b6</p><section>sna tshogs</section><text>'phros par bgyid pa lags so/ /de skad ces gsol pa dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal de'i phyir khyod kyis de bzhin gshegs pa'i bsam</text></item>
<item><p>117b7</p><section>sna tshogs</section><text>gyis mi khyab pa/ bsam du med pa/ bsam gyis mi lang ba/ bsam pa las 'das pa 'di de bzhin gshegs pa 'am/ phyir mi ldog pa'i byang chub sems dpa' sems dpa' chen po 'am/ dgra bcom pa zag pa zad</text></item>
<item><p>117b8</p><section>sna tshogs</section><text>pa'i mdun du brjod na rjod cig /de ci'i phyir zhe na/ 'di ltar de dag ni thos nas bsngags par yang mi 'gyur spong bar yang mi 'gyur ba'i phyir ro/ /de ci'i phyir zhe na/ 'di ltar 'di bsam gyis mi khyab pa/ bsam du med</text></item>
<item><p>118a1</p><section>sna tshogs</section><text>pa bsam gyis mi lang ba'i phyir ro/ /'jam dpal gyis gsol pa/ bcom ldan 'das chos thams cad bsam gyis mi khyab cing bsam du ma mchis pa 'di la su zhig bsngags pa 'am/ spong bar 'gyur/</text></item>
<item><p>118a2</p><section>sna tshogs</section><text>bcom ldan 'das kyis bka' stsal pa/ 'jam dpal ji ltar de bzhin gshegs pa bsam gyis mi lang ba de ltar so so'i skye bo rnams kyang bsam gyis mi lang ba yin nam/ 'jam dpal gyis gsol pa/ bcom ldan 'das</text></item>
<item><p>118a3</p><section>sna tshogs</section><text>so so'i skye bo rnams kyang de bzhin du bsam gyis mi lang ba lags so/ /bcom ldan 'das kyis bka' stsal pa/ 'jam dpal de de bzhin no/ /de ci'i phyir zhe na/ 'di ltar bsam pa thams cad ni bsam gyis mi lang ba'i</text></item>
<item><p>118a4</p><section>sna tshogs</section><text>phyir ro/ /'jam dpal gyis gsol pa/ bcom ldan 'das 'o na ji ltar de bzhin gshegs pa bsam gyis mi lang ba de bzhin du so so'i skye bo rnams kyang bsam gyis mi lang ba'o zhes bcom ldan 'das kyis ci'i slad du de</text></item>
<item><p>118a5</p><section>sna tshogs</section><text>skad bka' stsal/ bcom ldan 'das so so'i skye bo nyid kyang bsam gyis mi lang ba ma lags sam/ de ci'i slad du zhe na/ bcom ldan 'das chos thams cad bsam gyis mi lang ba'i slad du'o/ /bcom ldan 'das</text></item>
<item><p>118a6</p><section>sna tshogs</section><text>gang la la dag mya ngan las 'das pa'i slad du zhugs na bcom ldan 'das de dag ni nyam thag par 'gyur ro/ /de ci'i slad du zhe na/ gang bsam gyis mi lang ba de nyid mya ngan las 'das pa lags pa'i slad du ste/ bcom ldan</text></item>
<item><p>118a7</p><section>sna tshogs</section><text>'das de'i slad du bsam gyis mi lang ba la tha dad pa ma mchis so/ /bcom ldan 'das gang dag 'di skad du 'di dag ni so so'i skye bo'i chos rnams so/ /'di ni 'phags pa'i chos rnams so zhes mchi ba de dag la re shig dge ba'i</text></item>
<item><p>118a8</p><section>sna tshogs</section><text>bshes gnyen rnams la bsnyen bkur gyis shig dang de nas gzod 'di dag ni so so'i skye bo'i chos rnams so/ /'di ni 'phags pa'i chos rnams so zhes bya bar shes par 'gyur ro zhes de dag la 'di skad brjod par bgyi'o/ /</text></item>
<item><p>118b1</p><section>sna tshogs</section><text>de skad ces gsol pa dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal khyod de bzhin gshegs pa sems can thams cad kyi mchog tu 'dod dam/ 'jam</text></item>
<item><p>118b2</p><section>sna tshogs</section><text>dpal gyis gsol pa/ bcom ldan 'das gal te 'di la sems can du yongs su grub pa 'ga' zhig mchis na ni bdag de bzhin gshegs pa sems can thams cad kyi mchog tu 'tshal lo/ /bcom ldan 'das kyis bka' stsal pa/ 'jam dpal</text></item>
<item><p>118b3</p><section>sna tshogs</section><text>khyod de bzhin gshegs pa bsam gyis mi khyab pa'i chos dang ldan par 'dod dam/ 'jam dpal gyis gsol pa/ bcom ldan 'das gal te bsam pa'i chos dang ldan pa 'ga' zhig mchis na ni bdag de bzhin gshegs pa bsam gyis mi khyab pa'i</text></item>
<item><p>118b4</p><section>sna tshogs</section><text>chos dang ldan par 'tshal lo/ /bcom ldan 'das kyis bka' stsal pa/ 'jam dpal khyod 'di ltar nyan thos 'di dag ni de bzhin gshegs pas btul lo zhes bya bar 'dod dam/ 'jam dpal gyis gsol pa/ bcom ldan 'das gal te la la zhig bsam</text></item>
<item><p>118b5</p><section>sna tshogs</section><text>gyis mi khyab pa'i dbyings 'dul bar 'gyur na ni bdag nyan thos 'di dag de bzhin gshegs pas btul lo zhes bgyi bar de ltar 'tshal lo/ /bcom ldan 'das sangs rgyas 'byung ba ni gang la phan pa 'am/ gnod par yang nye bar gnas pa ma lags so/ /</text></item>
<item><p>118b6</p><section>sna tshogs</section><text>de ci'i slad du zhe na/ 'di ltar dbyings 'di ni gnas pa nyid dang / dbyings 'di ni ma 'dres pa nyid de/ 'di lta ste bsam gyis mi khyab pa'i dbyings lags pa'i slad du'o/ /dbyings de la ni nyan thos tha dad pa nas so so'i skye bo tha dad pa'i bar du mi</text></item>
<item><p>118b7</p><section>sna tshogs</section><text>dmigs so/ /bcom ldan 'das kyis bka' stsal pa/ 'jam dpal khyod 'di ltar de bzhin gshegs pa bsod nams kyi zhing bla na med pa yin par mi 'dod dam/ 'jam dpal gyis gsol pa/ bcom ldan 'das dngos po ma mchis</text></item>
<item><p>118b8</p><section>sna tshogs</section><text>pa'i slad du de bzhin gshegs pa bsod nams kyi zhing ste/ de'i slad du de ni bsod nams kyi zhing bla na ma mchis pa'o/ /de ni zhing gang ba ma lags/ zhing ma gang ba yang ma lags shing zhing ma lags pa yang ma lags te/</text></item>
<item><p>119a1</p><section>sna tshogs</section><text>de'i slad du de ni bsod nams kyi zhing bla na ma mchis pa'o/ /bcom ldan 'das yang de la chos gang yang yang dag par 'grub par mi 'gyur/ bas par mi 'gyur te/ de ltar na de bsod nams kyi zhing lags so/ /de la sa bon</text></item>
<item><p>119a2</p><section>sna tshogs</section><text>btab pa ni rnam par mi 'phel zhing yongs su mi 'grib bo/ /bcom ldan 'das kyis bka' stsal pa/ 'jam dpal khyod kyis ci las bsams te/ zhing de las sa bon btab pa rnam par mi 'phel zhing yongs su mi 'grib bo zhes de skad</text></item>
<item><p>119a3</p><section>sna tshogs</section><text>smra/ 'jam dpal gyis gsol pa/ bcom ldan 'das 'di ltar zhing de ni bsam gyis mi khyab pa ste/ de ltar na de bsod nams kyi zhing lags so/ /de nas de'i tshe sangs rgyas kyi mthus sa chen po rnam pa drug tu g.yos par gyur to/ /</text></item>
<item><p>119a4</p><section>sna tshogs</section><text>dge slong khri drug stong ni len pa med par zag pa rnams las sems rnam par grol lo/ /dge slong ma bdun brgya dang dge bsnyen sum brgya dang / dge bsnyen ma bzhi khri dang / 'dod pa na spyod pa'i lha bye ba khrag khrig drug bcu ni chos rnams</text></item>
<item><p>119a5</p><section>sna tshogs</section><text>la chos kyi mig rdul dang bral zhing dri ma med pa skyes so/ /de nas tshe dang ldan pa kun dga' bo stan las langs te chos gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal</text></item>
<item><p>119a6</p><section>sna tshogs</section><text>mo sbyar ba btud nas bcom ldan 'das la 'di skad ces gsol to/ /bcom ldan 'das 'jig rten du dog sa cher g.yos pa byung ba 'di'i rgyu gang lags rkyen gang lags/ de skad ces gsol pa dang / bcom ldan 'das kyis tshe dang ldan</text></item>
<item><p>119a7</p><section>sna tshogs</section><text>pa kun dga' bo la 'di skad ces bka' stsal to/ /kun dga' bo bsod nams kyi zhing bstan pa zhes bya ba'i chos kyi rnam grangs 'di sngon gyi sangs rgyas bcom ldan 'das rnams kyis kyang phyogs 'di nyid du gsungs te/ kun</text></item>
<item><p>119a8</p><section>sna tshogs</section><text>dga' bo 'jig rten du sa g.yos pa byung ba 'di'i rgyu ni de yin no/ /rkyen ni de yin no/ /de nas bcom ldan 'das la tshe dang ldan pa shA ra dwa ti'i bus 'di skad ces gsol to/ /bcom ldan 'das 'jam dpal 'di ni bsam gyis mi</text></item>
<item><p>119b1</p><section>sna tshogs</section><text>khyab pa'i dpal lo/ /de ci'i slad du zhe na/ 'di ltar 'di'i spobs pa gang dang gang lags pa'i spobs pa de dang de nyid bsam gyis mi khyab pa nyid lags so/ /de nas bcom ldan 'das kyis 'jam dpal gzhon nur gyur pa la</text></item>
<item><p>119b2</p><section>sna tshogs</section><text>bka' stsal pa/ 'jam dpal dge slong shA ra dwa ti'i bus tshig ji skad smras pa de de bzhin te/ 'jam dpal gzhon nur gyur pa'i spobs pa gang dang gang yin pa'i spobs pa de dag thams cad ni bsam gyis mi khyab pa nyid do/ /de skad ces</text></item>
<item><p>119b3</p><section>sna tshogs</section><text>bka' stsal pa dang / bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das bsam gyis mi khyab na spobs par mi 'gyur ro/ /gal te bsam gyis mi khyab pa spobs par 'gyur na ni</text></item>
<item><p>119b4</p><section>sna tshogs</section><text>bsam du ma mchis pa nyid du mi 'gyur ro/ /yang gang bsam gyis mi khyab pa ma lags pa'i bsam gyis mi khyab pa ni ci yang ma mchis so/ /bcom ldan 'das sgra thams cad ni bsam gyis mi khyab pa ste/ bsam gyis mi</text></item>
<item><p>119b5</p><section>sna tshogs</section><text>khyab pa nyid ni sgra ma lags so/ /sgra ma lags pa dang / sgra ma lags pa yang ma lags pa ni bstan par mi nus so/ /bcom ldan 'das kyis bka' stsal pa/ 'jam dpal khyod bsam gyis mi khyab pa'i ting nge 'dzin la snyoms par 'jug</text></item>
<item><p>119b6</p><section>sna tshogs</section><text>gam/ 'jam dpal gyis gsol pa/ bcom ldan 'das de ni ma lags te/ bsam gyis mi khyab pa'i ting nge 'dzin la snyoms par mi 'jug go/ /de ci'i slad du zhe na/ bcom ldan 'das 'di ltar bdag nyid bsam gyis mi</text></item>
<item><p>119b7</p><section>sna tshogs</section><text>khyab pa'i ting nge 'dzin lags pa'i slad du'o/ /bcom ldan 'das gal te bdag bsam du rung ba lags na ni bdag bsam gyis mi khyab pa'i ting nge 'dzin la snyoms par 'jug go/ /bcom ldan 'das ting nge 'dzin ces bgyi ba de ni bsam</text></item>
<item><p>119b8</p><section>sna tshogs</section><text>du ma mchis pa/ bsam gyis mi khyab pa/ bsam gyis mi lang ba lags na ji ltar bsam gyis mi khyab pa'i ting nge 'dzin la snyoms par 'jug par bgyi de lta lags kyis kyang bcom ldan 'das bdag sngon las dang po pa'i tshe na/</text></item>
<item><p>120a1</p><section>sna tshogs</section><text>bsam gyis mi khyab pa'i ting nge 'dzin la snyoms par 'jug go/ /snyam du de snyam bsams par gyur to/ /bcom ldan 'das de ltar na bdag bsam gyis mi khyab pa'i ting nge 'dzin la snyoms par 'jug go snyam du yang de la sems pa</text></item>
<item><p>120a2</p><section>sna tshogs</section><text>kun du 'byung ba ma mchis so/ /bcom ldan 'das 'di lta ste dper na 'phong gi slob dpon ni sngon las dang po'i sa na slob pa'i tshe 'di snyam du ba lang gi phur pa dag la phog par bya'o snyam du sems so/ /de gang gi tshe skra la phog pa grub par</text></item>
<item><p>120a3</p><section>sna tshogs</section><text>gyur pa de'i tshe 'di ltar skra la phog pa legs par lobs pa'i slad du de yang 'di snyam du bdag gis ba lang gi phur pa dag la phog par bya'o snyam du sems pa mi 'byung ngo / /ci ste gang gi tshe skra la phog par 'tshal ba de'i tshe bsgrim mi</text></item>
<item><p>120a4</p><section>sna tshogs</section><text>'tshal bar phog par 'gyur ro/ /bcom ldan 'das de bzhin du bdag sngon ni bsam gyis mi khyab pa'i ting nge 'dzin la snyoms par 'jug go snyam du de snyam bsams par gyur to/ /gang gi tshe bdag gis ting nge 'dzin de la snyoms par</text></item>
<item><p>120a5</p><section>sna tshogs</section><text>zhugs nas ting nge 'dzin 'dis gnas pa de'i tshe bdag slar yang ting nge 'dzin 'dis gnas par bgyi'o snyam du mi sems so/ /de ci'i slad du zhe na/ gang dang gang gi tshe ting nge 'dzin 'dis gnas pa de dang de'i tshe ting nge 'dzin 'di gdags su ma mchis</text></item>
<item><p>120a6</p><section>sna tshogs</section><text>pa'i slad du'o/ /de nas bcom ldan 'das la tshe dang ldan pa shA ra dwa ti'i bus 'di skad ces gsol to/ /bcom ldan 'das 'jam dpal gzhon nur gyur pa ni bsam gyis mi khyab pa'i ting nge 'dzin 'dis gnas pa de'i tshe 'di la</text></item>
<item><p>120a7</p><section>sna tshogs</section><text>yid mi rton na/ bcom ldan 'das bsam gyis mi khyab pa'i ting nge 'dzin 'di bas ches zhi ba'i ting nge 'dzin gzhan lta mchis sam de nas 'jam dpal gzhon nur gyur pas tshe dang ldan pa shA ra dwa ti'i bu la 'di skad ces smras so/ /</text></item>
<item><p>120a8</p><section>sna tshogs</section><text>btsun pa shA ra dwa ti'i bu 'di skad du bsam gyis mi khyab pa'i ting nge 'dzin 'di bas ches zhi ba'i ting nge 'dzin gzhan lta mchis sam zhes 'dri na btsun pa shA ra dwa ti'i bu khyod kyis bsam gyis mi khyab pa'i ting nge 'dzin 'di zhi ba yin par</text></item>
<item><p>120b1</p><section>sna tshogs</section><text>ji ltar shes/ btsun pa shA ra dwa ti'i bu gal te bsam gyis mi khyab pa'i ting nge 'dzin 'di yod cing dmigs na ni bsam gyis mi khyab pa'i ting nge 'dzin 'di bas ches zhi ba'i ting nge 'dzin gzhan yod par 'gyur ro/ /shA ra dwa ti'i bus</text></item>
<item><p>120b2</p><section>sna tshogs</section><text>smras pa/ 'jam dpal bsam gyis mi khyab pa'i ting nge 'dzin 'di med cing mi dmigs pa yin nam/ 'jam dpal gyis smras pa/ btsun pa shA ra dwa ti'i bu 'di ltar de ni bsam gyis mi khyab pa'i ting nge 'dzin te/ de bas na</text></item>
<item><p>120b3</p><section>sna tshogs</section><text>bsam gyis mi khyab pa'i ting nge 'dzin 'di med de mi dmigs pa'o/ /de lta mod kyis btsun pa shA ra dwa ti'i bu bsam gyis mi khyab pa'i ting nge 'dzin ma thob pa ni su yang med do/ /btsun pa shA ra dwa ti'i bu sems can thams cad kyang</text></item>
<item><p>120b4</p><section>sna tshogs</section><text>bsam gyis mi khyab pa'i ting nge 'dzin thob pa'o/ /de ci'i phyir zhe na/ bsam pa thams cad ni bsam gyis mi khyab pa yin la/ gang bsam gyis mi khyab pa de ni bsam gyis mi khyab pa'i ting nge 'dzin te/ de bas na</text></item>
<item><p>120b5</p><section>sna tshogs</section><text>sems can thams cad bsam gyis mi khyab pa'i ting nge 'dzin 'di thob po/ / bam po gnyis pa ste tha ma'o/ /de nas bcom ldan 'das kyis 'jam dpal gzhon nur gyur pa la 'di skad ces</text></item>
<item><p>120b6</p><section>sna tshogs</section><text>bka' stsal to/ /'jam dpal khyod kyis zab mo zab pa'i gnas 'di lta bu 'di thams cad bstan pa legs so legs so/ /'di ltar 'jam dpal khyod ni sngon gyi rgyal ba la bya ba byas pa ste/ mi</text></item>
<item><p>120b7</p><section>sna tshogs</section><text>dmigs par tshangs par spyod pa yun ring du spyad pa'o/ /ci 'jam dpal khyod shes rab kyi pha rol du phyin pa la gnas te/ de skad smra'o snyam du sems sam/ 'jam dpal</text></item>
<item><p>120b8</p><section>sna tshogs</section><text>gyis gsol pa/ bcom ldan 'das gal te bdag 'di ltar shes rab kyi pha rol du phyin pa la gnas nas 'di skad mchi na ni 'o na dmigs pa la gnas te/ de skad mchi bar 'gyur/ bdag tu</text></item>
<item><p>121a1</p><section>sna tshogs</section><text>'du shes pa la gnas pa nas dngos po'i 'du shes kyi bar la gnas te de skad mchi bar 'gyur ro/ /de bas na shes rab kyi pha rol du phyin pa la gnas te de skad mi mchi'o/ /de ci'i slad du zhe na/</text></item>
<item><p>121a2</p><section>sna tshogs</section><text>bcom ldan 'das gal te shes rab kyi pha rol du phyin pa gnas su gyur tam/ ji ste gnas ma lags pa zhig tu gyur na shes rab kyi pha rol du phyin pa ma lags par 'gyur ro/ /bcom ldan 'das bdag gi gnas ni shes</text></item>
<item><p>121a3</p><section>sna tshogs</section><text>rab kyi pha rol du phyin pa'i gnas te/ gnas ma mchis pa/ kun nas 'byung ba ma mchis pa/ go skabs ma mchis pa/ 'byung ba ma mchis pa lags so/ /de ltar na gnas de ni chos gang gi gnas kyang ma lags</text></item>
<item><p>121a4</p><section>sna tshogs</section><text>so/ /de'i slad du gnas de ni bsam gyis mi khyab pa'i gnas te/ shes rab kyi pha rol du phyin pa'i gnas lags so/ /bcom ldan 'das shes rab kyi pha rol du phyin pa zhes bgyi ba ni chos thams cad kyi skye ba ma mchis</text></item>
<item><p>121a5</p><section>sna tshogs</section><text>pa gang lags pa de shes rab kyi pha rol du phyin pa lags so/ /shes rab kyi pha rol du phyin pa zhes bgyi ba de ni 'di lta ste bsam gyis mi khyab pa'i dbyings kyi tshig bla dgas so/ /bsam gyis mi khyab pa'i dbyings gang</text></item>
<item><p>121a6</p><section>sna tshogs</section><text>lags pa de skye ba ma mchis pa'i dbyings so/ /skye ba ma mchis pa'i dbyings gang lags pa de chos kyi dbyings so/ /chos kyi dbyings gang lags pa de kun du 'byung ba ma mchis pa'i dbyings so/ /kun du 'byung ba ma</text></item>
<item><p>121a7</p><section>sna tshogs</section><text>mchis pa'i dbyings gang lags pa de bsam gyis mi khyab pa'i dbyings so/ /bsam gyis mi khyab pa'i dbyings gang lags pa de bdag gi dbyings so/ /bdag gi dbyings gang lags pa de shes rab kyi pha rol du phyin</text></item>
<item><p>121a8</p><section>sna tshogs</section><text>pa'i dbyings te/ de ltar na shes rab kyi pha rol du phyin pa'i dbyings dang / bdag gi dbyings 'di ni gnyis su ma mchis te/ gnyis su dbyer ma mchis so/ /gang gi slad du 'di gnyis su ma mchis te gnyis su dbyer</text></item>
<item><p>121b1</p><section>sna tshogs</section><text>ma mchis pa de'i slad du 'di ni bsam gyis mi khyab pa'i dbyings so/ /gang gi slad du 'di bsam gyis mi khyab pa'i dbyings lags pa de'i slad du 'di ni skye ba ma mchis pa'i dbyings so/ /gang gi slad du 'di skye ba ma mchis pa'i dbyings</text></item>
<item><p>121b2</p><section>sna tshogs</section><text>lags pa de'i slad du 'di ni chos kyi dbyings so/ /gang gi slad du 'di chos kyi dbyings lags pa de'i slad du 'di ni kun du 'byung ba ma mchis pa'i dbyings so/ /gang gi slad du 'di kun du 'byung ba ma mchis pa'i dbyings lags</text></item>
<item><p>121b3</p><section>sna tshogs</section><text>pa de'i slad du 'di ni bsam gyis mi khyab pa'i dbyings so/ /gang gi slad du 'di bsam gyis mi khyab pa'i dbyings lags pa'i slad du 'di ni bdag gi dbyings so/ /gang gi slad du 'di bdag gi dbyings lags pa de'i slad du</text></item>
<item><p>121b4</p><section>sna tshogs</section><text>'di ni shes rab kyi pha rol du phyin pa'i dbyings so/ /gang gi slad du 'di shes rab kyi pha rol du phyin pa'i dbyings lags pa de'i slad du 'di ni bsam gyis mi khyab pa'i dbyings so/ /gang gi slad du 'di bsam gyis mi khyab</text></item>
<item><p>121b5</p><section>sna tshogs</section><text>pa'i dbyings lags pa de'i slad du 'di ni yang dag par 'grub pa ma mchis pa'i dbyings so/ /yang dag par 'grub pa ma mchis pa gang lags pa de mchis pa ma lags so/ /gang mchis pa ma lags pa de ni 'jig par</text></item>
<item><p>121b6</p><section>sna tshogs</section><text>mi 'gyur ro/ /gang 'jig par mi 'gyur ba de ni bsam gyis mi khyab pa ste/ de ltar na de bzhin gshegs pa'i dbyings dang / bdag gi dbyings 'di ni gnyis su ma mchis te/ gnyis su dbyer ma mchis so/ /bcom ldan 'das</text></item>
<item><p>121b7</p><section>sna tshogs</section><text>kyis gang bdag sgom pa ni shes rab kyi pha rol du phyin pa sgom pa'o zhes bka' stsal pa de yang ci'i slad du zhe na/ bcom ldan 'das shes rab kyi pha rol du phyin pa zhes bgyi ba 'di ni bdag gi dbyings kyi tshig bla dgas lags</text></item>
<item><p>121b8</p><section>sna tshogs</section><text>pa'i slad du'o/ /de ci'i slad du zhe na/ bcom ldan 'das gang gis bdag gi dbyings 'tshal ba des chags pa ma mchis pa'i dbyings 'tshal to/ /gang gis chags pa ma mchis pa nyid 'tshal ba des chos gang yang 'tshal ba ma</text></item>
<item><p>122a1</p><section>sna tshogs</section><text>mchis te/ de ci'i slad du zhe na/ 'di ltar bsam gyis mi khyab pa'i ye shes ni sangs rgyas kyi ye shes lags te chos gang la yang shes pa ma mchis pa ni sangs rgyas kyi ye shes lags pa'i slad du'o/ /de ci'i slad du</text></item>
<item><p>122a2</p><section>sna tshogs</section><text>zhe na/ ye shes de ni don dam par na mchis pa ma lags te/ gang don dam par ma mchis pa de chos kyi 'khor lo skor bar yang ji ltar 'gyur/ gang gi tshe ye shes de don dam par ma mchis pa de'i tshe ye shes de ni chags pa ma mchis</text></item>
<item><p>122a3</p><section>sna tshogs</section><text>pa'o/ /gang gi tshe ye shes de chags pa ma mchis pa de'i tshe ye shes de ni dngos po ma mchis pa'o/ /gang gi tshe ye shes de dngos po ma mchis pa de'i tshe ye shes de ni yul ma mchis pa'o/ /gang gi tshe ye shes de</text></item>
<item><p>122a4</p><section>sna tshogs</section><text>yul ma mchis pa de'i tshe ye shes de ni mi gnas pa'o/ /gang gi tshe ye shes de mi gnas pa de'i tshe ye shes de ni rten ma mchis pa'o/ /gang gi tshe ye shes de rten ma mchis pa de'i tshe ye shes de ni ma bskyed pa'o/ /ma thob pa'o/ /</text></item>
<item><p>122a5</p><section>sna tshogs</section><text>skye bar mi 'gyur ba'o/ /de ci'i slad du zhe na/ ye shes de ni yon tan gyis 'dus bgyis pa 'am yon tan ma lags pas 'dus bgyis pa ma lags pa'i slad du'o/ /de ci'i slad du zhe na/ 'di ltar ye shes de ni bsam gyis mi</text></item>
<item><p>122a6</p><section>sna tshogs</section><text>khyab pa ste/ de'i slad du yon tan nam/ yon tan ma lags par yang ji skad du bstan par bgyi/ gang gi slad du ye shes de bsam gyis mi khyab pa de'i slad du ye shes de bsam du ma mchis pa ste/ gang de ltar shes pa de ni mi</text></item>
<item><p>122a7</p><section>sna tshogs</section><text>dmigs pa'i tshul du sangs rgyas kyi ye shes lags so/ /ye shes des ni chos gang yang mngon par rdzogs par sangs rgyas pa 'am mkhyen pa ma mchis so/ /ye shes de ni sngon gyi mtha' 'am phyi ma'i mtha' nas</text></item>
<item><p>122a8</p><section>sna tshogs</section><text>mchis pa ma lags so/ /ye shes de ni sngon skyes pa yang ma lags ye shes de ni sngon ma skyes pa yang ma lags te/ sngon ma skyes pa'i slad du gang ma skyes pa de ni nub par yang mi 'gyur/ chad par yang mi 'gyur ro/ /</text></item>
<item><p>122b1</p><section>sna tshogs</section><text>ye shes de dang 'dra ba'i ye shes gang yang ma mchis te/ de'i slad du ye shes de ni bsam gyis mi khyab cing 'dra ba ma mchis pa'o/ /ye shes de ni thog ma dang dbus dang tha ma mi dmigs pa ste/ de'i slad du ye shes de ni nam mkha' dang</text></item>
<item><p>122b2</p><section>sna tshogs</section><text>'dra ba'o/ /ye shes de la mnyam pa 'am/ mi mnyam pa mi dmigs te/ de'i slad du ye shes de ni mi mnyam pa dang mnyam pa'o/ /ye shes de la ni de dang 'dra ba'i ye shes gzhan mi dmigs te/ de'i slad du ye shes de ni mtshungs pa ma mchis pa'o/ /</text></item>
<item><p>122b3</p><section>sna tshogs</section><text>de nas bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal ye shes 'di mi bsgyur ba ma yin nam/ 'jam dpal gyis gsol pa/ bcom ldan 'das ye shes 'di ni ma bgyis pa ste/ de'i slad du</text></item>
<item><p>122b4</p><section>sna tshogs</section><text>'di mi bsgyur ba lags so/ /bcom ldan 'das 'di lta ste dper na kar sha pa Na rtags ma btab pa ni bsgyur ba yang ma lags mi bsgyur ba yang ma lags pa'i grangs su mchi'o/ /bcom ldan 'das de bzhin du ye shes 'di yang ma bgyis pa</text></item>
<item><p>122b5</p><section>sna tshogs</section><text>ma bsgrubs pa/ ma bskyed pa/ ma phyung ba/ ma 'gags pa ste/ de'i slad du mi bsgyur ba lags so/ /de nas bcom ldan 'das kyis 'jam dpal gzhon nur gyur pa la bka' stsal pa/ 'jam dpal de bzhin gshegs pa'i ye shes bstan</text></item>
<item><p>122b6</p><section>sna tshogs</section><text>pa 'di la 'di ltar bstan par su dag mos/ 'jam dpal gyis gsol pa/ bcom ldan 'das gang dag 'khor ba'i chos can yang ma lags la/ yongs su mya ngan las 'das pa'i chos can yang ma lags pa dang / gang dag 'jig tshogs</text></item>
<item><p>122b7</p><section>sna tshogs</section><text>la yang ma bskyod pa dang / gang dag 'dod chags dang / zhe sdang dang / gti mug kyang ma bas pa de dag mos so/ /de ci'i slad du zhe na/ mi bas pa ni bas par mi 'gyur te/ yongs su bas par yang mi mchi'o/ /gang dag 'khor ba las kyang</text></item>
<item><p>122b8</p><section>sna tshogs</section><text>ma 'das la 'khor ba'i grangs su yang mi mchi ba dang / gang dag lam dang bral ba yang ma lags shing lam gyi 'du shes kyang mi skyed pa de dag gis bstan pa 'di'i don 'tshal bar 'gyur ro/ /de skad ces gsol pa dang / bcom ldan 'das kyis</text></item>
<item><p>123a1</p><section>sna tshogs</section><text>'jam dpal gzhon nur gyur pa la 'di skad ces bka' stsal to/ /'jam dpal legs so legs so/ /khyod kyi tshig 'di legs par smras pa'o/ /de nas de'i tshe bcom ldan 'das la tshe dang ldan pa 'od srung chen pos 'di skad</text></item>
<item><p>123a2</p><section>sna tshogs</section><text>ces gsol to/ /bcom ldan 'das ma mchis pa'i dus na gang la la chos 'dul ba zab mo 'di dang / shes rab kyi pha rol du phyin pa zab mo 'di la nyan pa dang / mos pa dang / kun 'tshal ba dang / rab tu 'dzin par 'gyur ba 'byung ba mchis sam/</text></item>
<item><p>123a3</p><section>sna tshogs</section><text>de skad ces gsol pa dang / bcom ldan 'das kyis tshe dang ldan pa 'od srung chen po la 'di skad ces bka' stsal to/ /'od srung 'khor 'di nyid na yang gang dag ma 'ongs pa'i dus na chos 'dul ba zab mo 'di dang / shes rab kyi pha rol du phyin pa zab</text></item>
<item><p>123a4</p><section>sna tshogs</section><text>mo 'di la nyan pa dang / mos pa dang / kun shes pa dang / rab tu 'dzin par 'gyur ba'i dge slong dang / dge slong ma dang / dge bsnyen dang / dge bsnyen ma de dag yod do/ /'od srung 'di lta ste dper na khyim bdag gam/ khyim bdag gi bu zhig gi nor bu</text></item>
<item><p>123a5</p><section>sna tshogs</section><text>rin po che brgya stong ri ba stor na sdug bsngal ba dang / yid mi bde bar 'gyur ro/ /de nyid rnyed na bde ba dang / yid bde ba skye zhing kun nas dkris pa'i yid la byed pa med par 'gyur ro/ /'od srung de bzhin du dge slong dang / dge slong ma dang / dge</text></item>
<item><p>123a6</p><section>sna tshogs</section><text>bsnyen dang / dge bsnyen ma de dag kyang shes rab kyi pha rol du phyin pa zab mo 'di ma skyes pa dang / ma byung ba dang / rang bzhin gyis yongs su mya ngan las 'das pa nas dngos po med pa'i bar du ma thos pa na 'di snyam du bdag cag gis shes rab kyi pha rol</text></item>
<item><p>123a7</p><section>sna tshogs</section><text>du phyin pa zab mo ma skyes pa dang / ma byung ba dang / rang bzhin gyis yongs su mya ngan las 'das pa nas dngos po med pa'i bar 'di lta bu 'di ma thos so snyam du sems so/ /de dag gis dus gzhan na thos par gyur pa na dga' ba dang / bde ba dang /</text></item>
<item><p>123a8</p><section>sna tshogs</section><text>yid dga' bar 'gyur zhing kun nas dkris pa'i yid la byed pa med par 'gyur te/ tshig 'di skad du 'di ltar bdag cag gis shes rab kyi pha rol du phyin pa zab mo ma skyes pa dang / dngos po med pa dang / ma byung ba 'di thos pas deng bdag cag gis</text></item>
<item><p>123b1</p><section>sna tshogs</section><text>sangs rgyas mthong zhing de bzhin gshegs pa la bsnyen bkur yang byas so zhes smra bar 'gyur ro/ /'od srung 'di lta ste dper na sum bcu rtsa gsum pa'i lha rnams ni shing yongs 'du sa brtol kha 'bus pa mthong nas kye ma yongs 'du sa brtol</text></item>
<item><p>123b2</p><section>sna tshogs</section><text>'di ring po mi thogs par me tog thams cad rgyas par 'gyur ro snyam ste/ yid dga' ba dang / rab tu dga' bar 'gyur ro/ /'od srung de bzhin du dge slong dang / dge slong ma dang / dge bsnyen dang / dge bsnyen ma de dag kyang shes rab kyi pha rol</text></item>
<item><p>123b3</p><section>sna tshogs</section><text>du phyin pa zab mo ma skyes ma byung ba nas dngos po med pa'i bar 'di thos na/ yid dga' ba dang / rab tu dga' bar 'gyur ro/ /gang dag ma 'ongs pa'i dus na shes rab kyi pha rol du phyin pa zab mo ma skyes pa dang / ma byung ba nas dngos</text></item>
<item><p>123b4</p><section>sna tshogs</section><text>po med pa'i bar 'di thos na yid dga' ba dang / rab tu dga' bar 'gyur ba de dag kyang nga'i 'khor 'di nyid na gnas par 'od srung khyod kyis shes par gyis shig /gang dag ma 'ongs pa'i dus na yid dga' ba dang / rab tu dga' bar 'gyur ba</text></item>
<item><p>123b5</p><section>sna tshogs</section><text>de dag yid dga' ba de dang rab tu dga' ba des ring po mi thogs par sangs rgyas kyi chos thams cad kyi me tog rgyas par 'gyur bas me tog thams cad rgyas pa 'gyur bar shes par gyis shig /'od srung 'di ltar shes rab kyi pha rol du</text></item>
<item><p>123b6</p><section>sna tshogs</section><text>phyin pa zab mo ma skyes pa dang / ma byung ba nas dngos po med pa'i bar 'di ma 'ongs pa'i dus na de bzhin gshegs pa 'das pa'i phyi na gnas par 'gyur ba dang / spyod par 'gyur ba gang yin pa de yang 'od srung sangs rgyas kyi byin gyis brlabs</text></item>
<item><p>123b7</p><section>sna tshogs</section><text>dang / sangs rgyas kyi mthu yin par shes par bya'o/ /'od srung de bas na gang dag shes rab kyi pha rol du phyin pa zab mo ma skyes pa dang / ma byung ba nas dngos po med pa'i bar 'di thos nas dga' na/ 'od srung de ni de dag gi thos pa'i</text></item>
<item><p>123b8</p><section>sna tshogs</section><text>dang po ma yin no/ /'od srung 'di lta ste dper na nor bu mkhan zhig gis nor bu rin po che mthong nas gang gi tshe dga' bar gyur pa de na nor bu mkhan des nor bu rin po che de gdod mthong ba ma yin gyi de ni sngon nas rgyun du nor bu rin po che</text></item>
<item><p>124a1</p><section>sna tshogs</section><text>mthong ba'o zhes shes par bya'o/ /'od srung de bzhin du gang dag shes rab kyi pha rol du phyin pa zab mo ma skyes pa dang / ma byung ba nas dngos po med pa'i bar 'di thos nas yid dga' ba dang / rab tu dga' bar gyur cing mgu ba</text></item>
<item><p>124a2</p><section>sna tshogs</section><text>dang / rangs pa dang / yid bde ba skyes na 'od srung 'di ni de dag gi thos pa'i dang po ma yin no/ /'od srung de dag ni 'di skad du smra bar gyur te/ gang 'di 'jam dpal gzhon nur gyur pas ma skyes pa nas dngos po med pa dang / ma byung ba'i bar du</text></item>
<item><p>124a3</p><section>sna tshogs</section><text>bstan pa 'di nyid smros shig ces zer bar 'gyur te/ de dag ni sngon rgyun du 'jam dpal gzhon nur gyur pa la bsnyen bkur byas par gyur pa'o/ /'od srung 'di lta ste dper na/ mi la la zhig grong ngam grong khyer ram/ grong rdal lam/ grong gang</text></item>
<item><p>124a4</p><section>sna tshogs</section><text>yang rung ba zhig du dgos pa la la'i phyir son par gyur la/ yang dus gzhan zhig na de'i drung du mi la la zhig song ste/ grong khyer de'i bsngags pa brjod cing kun dga'i ra ba nyams dga' ba dang / yul nyams dga' ba dang / rdzing bu nyams dga'</text></item>
<item><p>124a5</p><section>sna tshogs</section><text>ba dang / bskyed mos tshal nyams dga' ba dang / chu mig dang / mtshe'u dang / mtsho bran nyams dga' ba dang / me tog dang / 'bras bu nyams dga' ba de dag gi bsngags pa brjod nas des de thos pa dang / dga' bar tshor te yid</text></item>
<item><p>124a6</p><section>sna tshogs</section><text>bde ba skyes nas yang dang yang du 'di skad du kye skyes bu de nyid zlos te brjod cig ces 'tshol na mi des ni sngon yang grong khyer de dang / kun dga' ra ba nyams dga' ba dang / yul nyams dga' ba dang / rdzing bu nyams dga' ba dang / bskyed mos tshal</text></item>
<item><p>124a7</p><section>sna tshogs</section><text>nyams dga' ba dang / chu mig dang / mtshe'u dang / mtsho bran nyams dga' ba dang / me tog dang / 'bras bu nyams dga' ba dag kyang myong ba yin par mi des de ltar rtogs par 'gyur ro/ /de ci'i phyir zhe na/ 'di ltar des thos nas yid cher</text></item>
<item><p>124a8</p><section>sna tshogs</section><text>dga' ba dang / /rab tu dga' ba dang / rab tu dga' bar gyur te/ mgu ba dang / rangs pa dang / yid bde ba skyes pa'i phyir ro/ /'od srung de bzhin du gang dag gis 'jam dpal gzhon nur gyur pa la bsnyen bkur byas par gyur pa dang / yang dang yang</text></item>
<item><p>124b1</p><section>sna tshogs</section><text>drung du 'gro zhing 'dri ba byas par gyur pa de dag shes rab kyi pha rol du phyin pa zab mo ma skyes pa dang / ma byung ba nas dngos po med pa'i bar 'di thos na rab tu dga' zhing mgu bar gyur te/ dga' ba dang mgu ba cher bskyed cing tshig 'di skad du ma</text></item>
<item><p>124b2</p><section>sna tshogs</section><text>la 'di lta ste/ ma skyes pa dang / ma byung ba nas dngos po med pa'i bar du bstan pa'i shes rab kyi pha rol du phyin pa 'di lta bu 'di nyid ji mnyan to zhes smra bar 'gyur ro/ /de skad ces bka' stsal pa dang / bcom ldan 'das la tshe dang ldan pa 'od srung</text></item>
<item><p>124b3</p><section>sna tshogs</section><text>chen pos 'di skad ces gsol to/ /bcom ldan 'das ma mchis pa'i dus na dad pa'i rigs kyi bu 'am/ rigs kyi bu mo 'byung ba de dag gi rnam pa dang / rtags dang / mtshan ma bcom ldan 'das kyis gang dag bka' stsal pa de dag nyid lags</text></item>
<item><p>124b4</p><section>sna tshogs</section><text>sam/ bcom ldan 'das kyis bka' stsal pa/ 'od srung ji skad smras pa de de bzhin te ma 'ongs pa'i dus na dad pa'i rigs kyi bu 'am/ rigs kyi bu mo 'byung ba de dag gi rnam pa dang / rtags dang / mtshan ma 'di gang dag ngas da ltar</text></item>
<item><p>124b5</p><section>sna tshogs</section><text>bstan pa 'di dag nyid yin no/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das chos ni rnam pa ma mchis shing rtags ma mchis pa dang / bcom ldan 'das shes rab</text></item>
<item><p>124b6</p><section>sna tshogs</section><text>kyi pha rol du phyin pa yang rnam pa ma mchis pa nas mtshan ma ma mchis pa'i bar du lags na rnam pa 'am/ rtags sam/ mtshan ma ji lta bu zhig mchis par 'gyur/ bcom ldan 'das kyis chos bstan pa gang lags pa de yang</text></item>
<item><p>124b7</p><section>sna tshogs</section><text>rnam pa ma mchis/ rtags ma mchis/ mtshan ma ma mchis pa'i bar du lags na bcom ldan 'das rnam pa ma mchis pa dang / rtags ma mchis pa dang / mtshan ma ma mchis pa ji ltar bstan par 'gyur/ de skad ces gsol pa</text></item>
<item><p>124b8</p><section>sna tshogs</section><text>dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal shes rab kyi pha rol du phyin pa zab mo shin du ma skyes pa dang / dngos po med pa'i bar 'di bstan na gang dag mos pa nas</text></item>
<item><p>125a1</p><section>sna tshogs</section><text>kun chub par byed pa'i bar du byed pa de dag nyid rigs kyi bu dang / rigs kyi bu mo de dag gi rnam pa dang / rtags dang / mtshan ma yin no/ /'jam dpal gang du shes rab kyi pha rol du phyin pa bstan pa der/ sangs rgyas kyi</text></item>
<item><p>125a2</p><section>sna tshogs</section><text>chos thams cad blta bar bya'o/ /der bsam gyis mi khyab pa bstan par blta'o/ /'jam dpal ngas sngon byang chub sems dpa'i spyad pa spyod pa na/ dge ba'i rtsa ba gang dag yang dag par bsgrubs te/ dge ba'i rtsa ba gang dag gis bla na med pa</text></item>
<item><p>125a3</p><section>sna tshogs</section><text>yang dag par rdzogs pa'i byang chub 'di mngon par rdzogs par sangs rgyas pa'i dge ba'i rtsa ba de dag yang dag par bsgrub par 'dod pa'i rigs kyi bu 'am/ rigs kyi bu mos shes rab kyi pha rol du phyin pa 'di nyid mnyan par bya/ mos par</text></item>
<item><p>125a4</p><section>sna tshogs</section><text>bya/ yi ger bri bar bya/ gzung bar bya/ bklag par bya/ lung nod par bya/ kha ton du bya/ tshig tu gdon par bya/ kun chub par bya/ tshul bzhin du yid la bya/ bsgom par bya ba nas/ me tog dang / bdug pa dang / spos dang /</text></item>
<item><p>125a5</p><section>sna tshogs</section><text>phreng ba dang / byug pa dang / phye ma dang / gos dang / gdugs dang / rgyal mtshan dang / ba dan dang / rnam par rgyal ba'i ba dan dang / mar me la sogs pa ci nus ci phod du mchod pa'i bar du bya'o/ /rim gror bya'o/ /nyan thos dang / sangs</text></item>
<item><p>125a6</p><section>sna tshogs</section><text>rgyas thams cad kyi sa las 'da' bar 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid mnyan par bya ba nas rim gror bya ba'i bar du bya'o/ /'jam dpal ji ltar phyir mi ldog pa'i sa la 'jug</text></item>
<item><p>125a7</p><section>sna tshogs</section><text>par 'gyur ba de lta bu nyan par 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid mnyan par bya ba nas rim gro'i bar du bya'o/ /'jam dpal chos gang yang rung ste/ de dag thams cad ma skyes par</text></item>
<item><p>125a8</p><section>sna tshogs</section><text>mnyam pa nyid du mos par 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid mnyan par bya ba nas rim gro'i bar du bya'o/ /'jam dpal sangs rgyas kyi chos thams cad mngon par rdzogs par</text></item>
<item><p>125b1</p><section>sna tshogs</section><text>byang chub par 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid mnyan par bya ba nas rim gro'i bar du bya'o/ /'jam dpal chos thams cad de bzhin gshegs pas mngon par rdzogs par</text></item>
<item><p>125b2</p><section>sna tshogs</section><text>sangs rgyas so zhes shin du bstan pa 'di la mos par 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid mnyan par bya ba nas rim gro'i bar du bya'o/ /de ci'i phyir zhe na/ gang mngon</text></item>
<item><p>125b3</p><section>sna tshogs</section><text>par rdzogs par 'tshang rgya bar byed pa 'am/ gang gis mngon par rdzogs par 'tshang rgya bar byed pa 'am/ gang mngon par rdzogs par 'tshang rgya bar bya ba'i chos de gang yang med de mi dmigs pa'i phyir ro/ /de ltar don 'di</text></item>
<item><p>125b4</p><section>sna tshogs</section><text>rtogs shing mos par 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid mnyan par bya ba nas rim gro'i bar du bya'o/ /gang byang chub ma yin pa'i chos de gang yang med do zhes de ltar mos</text></item>
<item><p>125b5</p><section>sna tshogs</section><text>par 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid mnyan par bya ba nas rim gro'i bar du bya'o/ /chos thams cad la rnam par mi rtog par 'dod pa'i rigs kyi bu 'am/ rigs kyi bu</text></item>
<item><p>125b6</p><section>sna tshogs</section><text>mos kyang shes rab kyi pha rol du phyin pa 'di nyid mnyan par bya ba nas rim gro'i bar du bya'o/ /de ci'i phyir zhe na/ shes rab kyi pha rol du phyin pa ni chos gang gi yongs su grub pa rnam par gzhog pa 'am/ skyed pa 'am/ ston pa ma</text></item>
<item><p>125b7</p><section>sna tshogs</section><text>yin pa'i phyir ro/ /chos thams cad kun nas nyon mongs pa ma yin/ rnam par byang ba ma yin zhes bya bar 'jug par 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid mnyan par bya ba nas rim</text></item>
<item><p>125b8</p><section>sna tshogs</section><text>gro'i bar du bya'o/ /chos thams cad 'das pa ma yin/ ma 'ongs pa ma yin/ da ltar byung ba ma yin zhes bya bar mos par bya bar 'dod cing 'jug par 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa</text></item>
<item><p>126a1</p><section>sna tshogs</section><text>'di nyid mnyan par bya ba nas rim gro'i bar du bya'o/ /de ci'i phyir zhe na/ 'jam dpal skye ba med pa ni 'das pa ma yin/ ma 'ongs pa ma yin/ da ltar byung ba ma yin pa'i phyir ro/ /de ci'i phyir zhe na/ 'jam dpal chos thams</text></item>
<item><p>126a2</p><section>sna tshogs</section><text>cad ni skye ba med pa la rton pa'i phyir ro/ /de lta bu'i chos thams cad the tshom med par rtogs par 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid mnyan par bya ba nas rim gro'i bar du bya'o/ /'jam</text></item>
<item><p>126a3</p><section>sna tshogs</section><text>dpal lan gsum du bzlas te rnam pa bcu gnyis su bskor ba'i chos kyi 'khor lor ji ltar 'gyur ba de nyan par 'dod pa dang / de rtogs par 'dod pa dang / de la mos par 'dod pa dang / de la 'jug par 'dod pa'i rigs kyi bu 'am/ rigs kyi</text></item>
<item><p>126a4</p><section>sna tshogs</section><text>bu mos kyang shes rab kyi pha rol du phyin pa 'di nyid mnyan par bya ba nas rim gro'i bar du bya'o/ /sems can thams cad la byams pas khyab par bya bar yang 'dod la sems can du 'du shes pa la yang mi gnas par 'dod pa dang /</text></item>
<item><p>126a5</p><section>sna tshogs</section><text>'jig rten thams cad dang / rtsod par yang 'dod cing 'jig rten thams cad mi dmigs par rtogs par yang 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid mnyan par bya ba nas rim gro'i bar</text></item>
<item><p>126a6</p><section>sna tshogs</section><text>du bya'o/ /chos thams cad skye ba med pa'i bar du rtogs par 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid la mi dmigs pa'i tshul gyis bslab par bya'o/ /de nas bcom ldan 'das</text></item>
<item><p>126a7</p><section>sna tshogs</section><text>la 'jam dpal gzhon nur gyur pas 'di skad ces gsol to/ /bcom ldan 'das shes rab pha rol du phyin pa yon tan ma mchis pa'i yon tan gang lags/ phan yon gang lags/ bcom ldan 'das shes rab kyi pha rol du</text></item>
<item><p>126a8</p><section>sna tshogs</section><text>phyin pa ni nus pa ci yang ma mchis pa/ kun nas spong bar mi bgyid pa/ rnam par 'jig par mi bgyid pa/ chos gang yang mi len pa/ mi 'dor ba g.yo ba ma mchis pa/ byed pa ma mchis pa lags/ shes rab kyi pha rol du phyin</text></item>
<item><p>126b1</p><section>sna tshogs</section><text>pa ni ngo bo nyid shes pa ma lags/ ngo bo nyid mthong ba ma lags pa/ chos gang yang sbyin par mi bgyid pa chos thams cad dang mi 'gal ba/ chos thams cad tha dad par mi bgyid pa lags na/ bcom ldan 'das shes rab kyi pha</text></item>
<item><p>126b2</p><section>sna tshogs</section><text>rol du phyin pa'i yon tan gang lags/ phan yon gang lags bcom ldan 'das shes rab kyi pha rol du phyin pa chos thams cad gcig du bgyid pa ma lags pa/ chos thams cad tha dad par bgyid pa ma lags pa/ ma bgyis</text></item>
<item><p>126b3</p><section>sna tshogs</section><text>pa bgyi ba ma mchis pa/ mi bas pa rnam par 'jig par mi bgyid pa/ so so'i skye bo'i chos rnams dang / dgra bcom pa'i chos rnams dang / byang chub sems dpa'i chos rnams dang / sangs rgyas kyi chos rnams kyang sbyin par</text></item>
<item><p>126b4</p><section>sna tshogs</section><text>bgyid pa ma lags pa/ 'grib par bgyid pa ma lags pa/ 'khor ba len par mi bgyid pa mya ngan las 'das pa 'dor bar mi bgyid pa/ sangs rgyas kyi chos rnams sbyin par bgyid pa ma lags pa/ rnam par 'jig par</text></item>
<item><p>126b5</p><section>sna tshogs</section><text>bgyid pa ma lags pa/ bsam par bgyid pa ma lags pa/ bsam du ma mchis pa ma lags pa/ bgyid pa ma lags pa/ 'jig par bgyid pa ma lags pa/ chos thams cad skyed pa ma lags pa/ 'gog pa ma lags</text></item>
<item><p>126b6</p><section>sna tshogs</section><text>pa/ chad par bgyid pa ma lags pa/ rtag par bgyid pa ma lags pa/ 'ong bar bgyid pa ma lags pa/ 'gro bar bgyid pa ma lags pa/ dben par bgyid pa ma lags pa/ mi dben par bgyid pa ma lags pa/ gnyis</text></item>
<item><p>126b7</p><section>sna tshogs</section><text>su bgyid pa ma lags pa/ mi gnyis par bgyid pa ma lags pa'i yon tan gang lags/ phan yon gang lags/ de skad ces gsol pa dang / bcom ldan 'das kyis 'jam dpal gzhon nur gyur pa la 'di skad ces bka'</text></item>
<item><p>126b8</p><section>sna tshogs</section><text>stsal to/ /'jam dpal dngos po med pa nas byed pa med pa'i bar 'di nyid shes rab kyi pha rol du phyin pa 'di'i yon tan du rig par bya'o/ /'jam dpal yang byang chub sems dpa' sems dpa' chen po byang chub sems</text></item>
<item><p>127a1</p><section>sna tshogs</section><text>dpa'i ting nge 'dzin la slob par 'dod pa dang / byang chub sems dpa'i ting nge 'dzin bsgrub par 'dod pa dang / ting nge 'dzin gang la gnas nas sangs rgyas bcom ldan 'das thams cad snang ba dang / de dag gi sangs rgyas kyi zhing</text></item>
<item><p>127a2</p><section>sna tshogs</section><text>rnams kyang mthong bar 'dod pa dang / de dag gi ming yang shes par 'dod pa dang / de dag la mchod pa bla na med pa yang byed par 'dod pa dang / de dag gi chos bstan pa la 'jug par 'dod pa dang / mos par 'dod pas mi bslab pa'i tshul du</text></item>
<item><p>127a3</p><section>sna tshogs</section><text>shes rab kyi pha rol du phyin pa 'di nyid la bslab par bya'o/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das ci'i slad du 'di la shes rab kyi pha rol du phyin pa zhes bgyi/</text></item>
<item><p>127a4</p><section>sna tshogs</section><text>bcom ldan 'das kyis bka' stsal pa/ 'jam dpal ma skyes ma 'gags pa'i phyir shes rab kyi pha rol du phyin pa zhes bya'o/ /'di ltar yang gzod ma nas zhi ba dang / 'byung ba med pa dang / bya ba med pa nas dngos po med pa'i bar</text></item>
<item><p>127a5</p><section>sna tshogs</section><text>gyi phyir te/ gang dngos po med pa de shes rab kyi pha rol du phyin pa yin no/ /'jam dpal de'i phyir byang chub sems dpa' sems dpa' chen po rnams shes rab kyi pha rol du phyin pa bsgom par shes par bya'o/ /gang chos</text></item>
<item><p>127a6</p><section>sna tshogs</section><text>thams cad spyod yul ma yin pa de ni byang chub sems dpa' sems dpa' chen po rnams kyi spyod yul te/ 'di la spyod pa na byang chub sems dpa' sems dpa' chen po spyod yul la zhugs pa zhes bya'o/ /'di lta ste spyod</text></item>
<item><p>127a7</p><section>sna tshogs</section><text>yul ma yin pa theg pa thams cad pa 'di nyid spyod yul yin no/ /de ci'i phyir zhe na/ spyod yul 'di ni ma byas pa ste/ de'i phyir spyod yul ma yin pa zhes bya'o/ /de nas bcom ldan 'das 'jam dpal gzhon nur gyur</text></item>
<item><p>127a8</p><section>sna tshogs</section><text>pas 'di skad ces gsol to/ /bcom ldan 'das gang la spyad na byang chub sems dpa' sems dpa' chen po myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur/ de skad ces</text></item>
<item><p>127b1</p><section>sna tshogs</section><text>gsol pa dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal shes rab kyi pha rol du phyin pa la spyod na byang chub sems dpa' sems dpa' chen po myur du bla na med pa yang dag par rdzogs</text></item>
<item><p>127b2</p><section>sna tshogs</section><text>pa'i byang chub mngon par rdzogs par 'tshang rgya bar 'gyur ro/ /'jam dpal bkod pa gcig pa zhes bya ba'i ting nge 'dzin yod de ting nge 'dzin de la spyad na byang chub sems dpa' sems dpa' chen po myur du bla na med pa yang dag par rdzogs pa'i</text></item>
<item><p>127b3</p><section>sna tshogs</section><text>byang chub mngon par rdzogs par 'tshang rgya bar 'gyur ro/ /de skad ces bka' stsal pa dang / bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das bkod pa gcig pa'i ting nge 'dzin</text></item>
<item><p>127b4</p><section>sna tshogs</section><text>la byang chub sems dpa' sems dpa' chen pos ji ltar 'jug par bgyi/ ci'i slad du bkod pa gcig pa'i ting nge 'dzin ces bgyi/ bcom ldan 'das kyis bka' stsal pa/ 'jam dpal bkod pa gcig pa zhes bya ba 'di ni skye ba</text></item>
<item><p>127b5</p><section>sna tshogs</section><text>med pa'i tshig bla dgas so/ /bkod pa gcig pa'i ting nge 'dzin la 'jug par 'dod pa'i rigs kyi bu 'am/ rigs kyi bu mos thog ma nyid du shes rab kyi pha rol du phyin pa yongs su dri ba bya dgos te/ de'i 'og tu bkod pa</text></item>
<item><p>127b6</p><section>sna tshogs</section><text>gcig pa'i ting nge 'dzin la 'jug par 'gyur ro/ /de ci'i phyir zhe na/ 'jam dpal skye ba med pa ni mi 'khrugs pa ste/ dkrug tu mi rung ba dkrug par bya ba ma yin pa/ bsam gyis mi khyab pa/ bsam par mi bya ba/ bsam</text></item>
<item><p>127b7</p><section>sna tshogs</section><text>gyis mi lang ba'o/ /'jam dpal bkod pa gcig pa'i ting nge 'dzin la 'jug par 'dod pa'i rigs kyi bu 'am/ rigs kyi bu mos dben pa'i lam bstan pa rnams bsten par bya/ 'du 'dzi med pa la dga' bar byas la/</text></item>
<item><p>127b8</p><section>sna tshogs</section><text>mtshan ma thams cad yid la mi bya bar dkyil mo dkrung bcas te 'dug nas der mi dmigs pa'i tshul gyis de bzhin gshegs pa gcig yid la bya'o/ /chos thams cad kyang yid la bya'o/ /de bzhin gshegs pa gang yid la byed</text></item>
<item><p>128a1</p><section>sna tshogs</section><text>pa de'i ming yang gzung bar bya'o/ /ming de yang thos te dmigs nas de bzhin gshegs pa phyogs ga la bzhugs pa'i phyogs der mngon du bltas te 'dug par bya'o/ /yid la bya'o/ /de bzhin gshegs pa de nyid yid la byas</text></item>
<item><p>128a2</p><section>sna tshogs</section><text>na de yid la byas pas 'das pa dang ma 'ongs pa dang da ltar byung ba'i sangs rgyas bcom ldan 'das rnams yid la byas par 'gyur ro/ /de ci'i phyir zhe na/ de bzhin gshegs pa nyid gcig pa'i phyir ro/ /'jam dpal ji ltar de bzhin gshegs</text></item>
<item><p>128a3</p><section>sna tshogs</section><text>pa gcig gi sangs rgyas kyi yon tan tshad med pa dang / spobs pa tshad med pa de bzhin du 'jam dpal bkod pa gcig pa'i ting nge 'dzin thob nas skye ba med pa gcig gi chos kyi rnam grangs kyi bye brag tshad med par shes par bya'o/ /</text></item>
<item><p>128a4</p><section>sna tshogs</section><text>'dir gang dag chud par 'gyur ba dang / de bzhin gshegs pa dgra bcom pa yang dag par rdzogs pa'i sangs rgyas rnams kyis gang dag gsungs pa dang / kun dga' bos ji snyed yongs su bzung ba de snyed kyi chos kyi rnam grangs</text></item>
<item><p>128a5</p><section>sna tshogs</section><text>'dir snang bar 'gyur ro/ /bkod pa gcig pa'i ting nge 'dzin 'di bsgrubs pas de'i tshe'i tshad ji tsam pa de tsam du gnas shing gleng gzhi dang bcas pa'i chos ston par 'gyur ro/ /'jam dpal de la byang chub sems dpa'i theg</text></item>
<item><p>128a6</p><section>sna tshogs</section><text>pa pa kha cig 'di snyam du bkod pa gcig pa'i ting nge 'dzin 'di gang yin snyam du sems na/ de dag la 'di skad ces yon tan bsam gyis mi khyab pa yongs su bsgrubs pa 'di yang dag par zung la 'dug shig dang / ji lta ji ltar</text></item>
<item><p>128a7</p><section>sna tshogs</section><text>yang dag par blangs te gnas pa de lta de ltar ting nge 'dzin 'di'i yon tan mthong bar 'gyur gyis ji skad bstan pa'i tshul gyis zhum pa med par gyis shig ces brjod par bya'o/ /ting nge 'dzin 'di ni dmigs pa'i lta ba can dag dang /</text></item>
<item><p>128a8</p><section>sna tshogs</section><text>dngos por lta ba can dag nas yod par lta ba can dag gi bar gyis bsgrub par mi nus so/ /'jam dpal 'di lta ste dper na mi zhig la rin thang med pa'i nor bu rin po che byi dor ma byas pa zhig bdog la mi gzhan zhig gis der mi de la</text></item>
<item><p>128b1</p><section>sna tshogs</section><text>'di skad du kye skyes bu nor bu rin po che 'di'i rin thang ji tsam/ nor bu rin po che 'di la yon tan ci zhig yod ces zer la/ mi des kyang de la 'di skad du kye skyes bu rin po che 'di'i yon tan tshad med kyis/ tshad med pa nyid du shes</text></item>
<item><p>128b2</p><section>sna tshogs</section><text>par gyis shig ces smras te/ de nas mi des nor bu rin po che de byi dor bya ba'i phyir mi de la bzhag nas kye skyes bu nor bu rin po che 'di re shig byi dor gyis shig dang / de nas shes par 'gyur ro zhes byas la de nas mi des nor bu rin po che de mi</text></item>
<item><p>128b3</p><section>sna tshogs</section><text>de las blangs te/ byi dor bya ba'i yo byad rnams kyis byi dor byas pa dang / de ltar byi dor byas pas nor bu rin po che de rin thang med de des ji lta ji ltar nor bu rin po che de'i byi dor byas pa de lta de ltar nor bu rin po che de'i yon tan mthong bar</text></item>
<item><p>128b4</p><section>sna tshogs</section><text>'gyur ba de bzhin du 'jam dpal gang gi tshe rigs kyi bu 'am/ rigs kyi bu mo de ting nge 'dzin 'di la mnyam par 'jog pa dang / 'jug pa de dang de'i tshe ting nge 'dzin 'di'i yon tan mthong bar 'gyur ro/ /'jam dpal 'di lta ste</text></item>
<item><p>128b5</p><section>sna tshogs</section><text>dper na nyi ma'i dkyil 'khor gyi 'od zer dag gis dkyil 'khor gyi mtha' gang yang ma khyab pa med do/ /'jam dpal de bzhin du bkod pa gcig pa'i ting nge 'dzin 'di thob cing zhugs nas rnyed pa de shes rab kyi pha rol du phyin pa ston pa</text></item>
<item><p>128b6</p><section>sna tshogs</section><text>ma yin pa'i chos gang yang mi ston to/ /gang la las 'di bzhin du shes na des skye ba med pa dang / 'gal ba'i chos gang yang mi mthong ngo / /'jam dpal 'di lta ste dper na rgya mtsho chen po'i phyogs bzhi nas skyes bu bzhi chu 'chu</text></item>
<item><p>128b7</p><section>sna tshogs</section><text>na de thams cad 'di lta ste lan tshwa'i ror ro gcig pa nyid 'chu 'ding len to/ /'jam dpal de bzhin du chos gang ci bstan pa de dag thams cad ni 'di lta ste skye ba med pa'i ro dang / dngos po med pa'i ro dang / 'dod chags dang bral</text></item>
<item><p>128b8</p><section>sna tshogs</section><text>ba'i ro dang / rnam par grol ba'i ro dang / 'gog pa'i ror ro gcig pa'o/ /'jam dpal de lta bas na rigs kyi bu 'am/ rigs kyi bu mo ting nge 'dzin 'di dang ldan pa de chos gang dang gang ston kyang de dag thams cad 'di lta ste/ skye</text></item>
<item><p>129a1</p><section>sna tshogs</section><text>ba med pa'i ro dang / dngos po med pa'i ro dang / 'dod chags dang bral ba'i ro dang / rnam par grol ba'i ro dang / 'gog pa'i ror ro gcig par ston par 'gyur ro/ /ting nge 'dzin 'di thob nas rigs kyi bu 'am/ rigs kyi bu mo de 'dod na ngas</text></item>
<item><p>129a2</p><section>sna tshogs</section><text>chos gang ci bstan pa de 'chad pa dang / rnam par ston pa dang / nye bar ston par 'gyur ro/ /'jam dpal de ltar na rigs kyi bu 'am/ rigs kyi bu mo de ting nge 'dzin 'di thob nas gang ci ston kyang de dag thams cad mi dmigs pa'i tshul du ma</text></item>
<item><p>129a3</p><section>sna tshogs</section><text>skyes pa dang / ma byung ba dang / dngos po med par ston par 'gyur ro/ /'jam dpal gzhan yang ting nge 'dzin 'di thob pa'i byang chub sems dpa' sems dpa' chen po myur du byang chub kyi phyogs kyi chos rnams yongs su rdzogs nas myur ba nyid</text></item>
<item><p>129a4</p><section>sna tshogs</section><text>du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /'jam dpal gzhan yang byang chub sems dpa' sems dpa' chen pos gang gi tshe bdag gi dbyings nas chos kyi dbyings kyi bar du skye</text></item>
<item><p>129a5</p><section>sna tshogs</section><text>ba dang / 'gag pa dang / gcig kho na dang / tha dad pa kho nar yang mi mthong na 'jam dpal de lta bu'i bzod pa can gyi byang chub sems dpa' sems dpa' chen po myur du bla na med pa yang dag par rdzogs pa'i byang chub mngon par rdzogs</text></item>
<item><p>129a6</p><section>sna tshogs</section><text>par 'tshang rgya'o/ /rigs kyi bu gang bla na med pa yang dag par rdzogs pa'i byang chub la mi sems pa dang / rnam par mi rtog pa de'i bzod pa 'di yang byang chub sems dpa'i chos rnams dang / sangs rgyas kyi chos rnams thob par 'gyur ba'o/ /gang</text></item>
<item><p>129a7</p><section>sna tshogs</section><text>yang sangs rgyas nyid kyi phyir byang chub tu mi smon pa de lta bu'i bzod pa 'di yang rigs kyi bu de bla na med pa yang dag par rdzogs pa'i byang chub tu myur bar 'gyur bar ngas bshad do/ /chos thams cad ni sangs rgyas kyi chos so zhes su de ltar mos</text></item>
<item><p>129a8</p><section>sna tshogs</section><text>shing zhum par mi 'gyur ba/ de bla na med pa yang dag par rdzogs pa'i byang chub las phyir mi ldog par ngas bshad de/ de ni sangs rgyas kyi chos thams cad dang ma bral bar brjod par bya'o/ /rigs kyi bu 'am rigs kyi bu mo gang gis bstan pa 'di</text></item>
<item><p>129b1</p><section>sna tshogs</section><text>thos nas rmongs par mi 'gyur ba dang / som nyi za bar mi 'gyur ba de yang sangs rgyas kyi chos thams cad dang mi 'bral bar brjod par bya'o/ /de skad ces bka' stsal pa dang / bcom ldan 'das la 'jam dpal gzhon nur gyur pas 'di skad</text></item>
<item><p>129b2</p><section>sna tshogs</section><text>ces gsol to/ /bcom ldan 'das bla na med pa yang dag par rdzogs pa'i byang chub rgyu las nges par byung ba lags sam/ bcom ldan 'das kyis bka' stsal pa/ 'jam dpal de ni ma yin te/ bla na med pa yang dag par rdzogs pa'i byang</text></item>
<item><p>129b3</p><section>sna tshogs</section><text>chub ni rgyu ma yin zhing rgyu las nges par byung ba yang ma yin no/ /de ci'i phyir zhe na/ skye ba med pa dang / dngos po med pa ni rgyu yang ma yin la/ rgyu las nges par byung ba yang ma yin pa'i phyir ro/ /de ci'i phyir zhe na/ chos thams cad ma skyes pa'i</text></item>
<item><p>129b4</p><section>sna tshogs</section><text>phyir ro/ /'jam dpal de lta bas na rigs kyi bu 'am rigs kyi bu mo gang gis bstan pa 'di thos nas nur bar mi 'gyur ba de yang bla na med pa yang dag par rdzogs pa'i byang chub las phyir mi ldog par ngas bshad do/ /'jam dpal de lta bas na dge</text></item>
<item><p>129b5</p><section>sna tshogs</section><text>slong ngam/ dge slong ma 'am/ dge bsnyen nam/ dge bsnyen ma gang dag shes rab kyi pha rol du phyin pa zab mo 'di la zhum par mi 'gyur ba nas nur ba'i bar du mi 'gyur ba de dag ni nga la skyabs su dong ba'o/ /de dag nga'i rjes su rab tu byung ba'o/ /</text></item>
<item><p>129b6</p><section>sna tshogs</section><text>de dag gi ston pa ni nga yin no/ /'jam dpal rigs kyi bu 'am/ rigs kyi bu mo gang shes rab kyi pha rol du phyin pa zab mo 'di la mi slob pa de byang chub sems dpa'i bslab pa la mi slob pa'o/ /'jam dpal 'di lta ste dper na 'byung</text></item>
<item><p>129b7</p><section>sna tshogs</section><text>ba'i tshogs dang / sa bon gyi tshogs dang / rtswa dang / shing gel pa dang / sman dang / nags tshal gang ci yod pa de dag thams cad ni sa chen po la brten nas skye'o/ /'jam dpal de bzhin du byang chub sems dpa' sems dpa' chen po</text></item>
<item><p>129b8</p><section>sna tshogs</section><text>rnams kyi dge ba'i chos gang ci yang rung ba de dag thams cad shes rab kyi pha rol du phyin pas yongs su zin na 'phel zhing rgyas pa dang yangs par 'gyur te/ bla na med pa yang dag par rdzogs pa'i byang chub tu slu bar mi byed do/ /</text></item>
<item><p>130a1</p><section>sna tshogs</section><text>de skad ces bka' stsal pa dang / bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das bcom ldan 'das kyi shes rab kyi pha rol du phyin pa bstan pa bshad pa gang lags pa'i shes</text></item>
<item><p>130a2</p><section>sna tshogs</section><text>rab kyi pha rol du phyin pa bstan pa 'di 'dzam bu'i gling 'dir grong ngam/ grong khyer ram/ yul lam/ ljongs dag tu gang la la dag 'dzin par 'gyur ba nas ston pa'i bar du 'gyur ba mchis sam de skad ces gsol pa dang / bcom ldan</text></item>
<item><p>130a3</p><section>sna tshogs</section><text>'das kyis 'jam dpal gzhon nur gyur pa la 'di skad ces bka' stsal to/ /'jam dpal gang dag gis shes rab kyi pha rol du phyin pa bstan pa 'di da ltar gyi tshe la thos nas/ bdag tshe 'di rjes nas kyang shes rab kyi pha rol du phyin</text></item>
<item><p>130a4</p><section>sna tshogs</section><text>pa bstan pa 'di mnyan to zhes smon lam btab pa de dag ni mnyan pa nas rgya cher mi bsgom pa'i tshul gyis sgom par byed pa'i bar du 'gyur ro/ /'jam dpal gang dag shes rab kyi pha rol du phyin pa zab mo 'di thos te thos nas</text></item>
<item><p>130a5</p><section>sna tshogs</section><text>kyang dga' ba dang / mgu ba yangs pa 'thob pa de dag ni dge ba'i rtsa ba chung bar nga mi 'chad do/ /'jam dpal gang zhig shes rab kyi pha rol du phyin pa bstan pa 'di la nyan 'dod par gyur na de la 'di skad ces rigs kyi bu</text></item>
<item><p>130a6</p><section>sna tshogs</section><text>khyod de mnyan pas ci zhig bya/ thos nas ma dad cing phyir nur ta re/ de ci'i phyir zhe na/ 'di la chos gang yang yongs su 'grub par ma bstan te/ so so'i skye bo'i chos rnams skye ba 'am/ 'jig par yang ma bstan/ slob</text></item>
<item><p>130a7</p><section>sna tshogs</section><text>pa'i chos rnams dang / mi slob pa'i chos rnams dang / rang sangs rgyas kyi chos rnams dang / sangs rgyas kyi chos rnams kyang skye ba 'am/ 'jig pa 'am/ 'thob par ma bstan pa'i phyir ro zhes brjod par bya'o/ /de skad ces bka' stsal</text></item>
<item><p>130a8</p><section>sna tshogs</section><text>pa dang / bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das dge slong ngam/ dge slong ma 'am/ dge bsnyen nam/ dge bsnyen ma gang la la bdag la 'di skad du deng de bzhin</text></item>
<item><p>130b1</p><section>sna tshogs</section><text>gshegs pa'i chos kyi gtam mdzad pa de gang yin zhes mchi na/ bcom ldan 'das de skad 'dri ba de la bdag gis 'di skad du thams cad dang mi 'gal ba'i gtam mo zhes brjod par bgyi'o/ /de ci'i slad du zhe na/ bcom ldan 'das</text></item>
<item><p>130b2</p><section>sna tshogs</section><text>gang skye ba ma mchis pa dang / 'gag pa ma mchis pa'i chos de gang yang ma mchis te/ bka' mchid de ni sems can gang gis kyang 'tshal bar sla ba ma lags so/ /de ci'i slad du zhe na/ 'di ltar sems can gang yang dmigs</text></item>
<item><p>130b3</p><section>sna tshogs</section><text>su ma mchis pa'i slad du'o/ /bcom ldan 'das gzhan yang bdag gis de la 'di skad du mi skye ba zhes bya ba'i chos de bstan par gyur to zhes brjod par bgyi'o/ /de ci'i slad du zhe na/ bcom ldan 'das 'di ltar chos thams</text></item>
<item><p>130b4</p><section>sna tshogs</section><text>cad ni skye ba ma mchis par mnyam pa'i slad du'o/ /bka' 'ching der ni ji ltar dgra bcom pa'i chos rnams kyis so so'i skye bo'i chos de dag rnam par bshig pa ma lags pa/ dgra bcom pa rnams kyi gong ma rtogs pa ma bstan to/ /</text></item>
<item><p>130b5</p><section>sna tshogs</section><text>bcom ldan 'das gzhan yang de la bdag gis 'di skad du chos bstan pa 'di la sems can gang yang mya ngan las 'das pa dang / mya ngan las 'da' ba dang / mya ngan las 'da' bar 'gyur ba med do zhes brjod par bgyi'o/ /</text></item>
<item><p>130b6</p><section>sna tshogs</section><text>de ci'i slad du zhe na/ bcom ldan 'das 'di ltar sems can shin du mi dmigs pa'i slad du ste/ bcom ldan 'das de skad 'dri na bdag gis de skad ces bgyi'o/ /bcom ldan 'das gzhan yang bdag las shes rab kyi pha</text></item>
<item><p>130b7</p><section>sna tshogs</section><text>rol du phyin pa zab mo 'di nyan par 'tshal te/ deng khyod bcom ldan 'das dang gtam ci zhig byas shes 'dri na/ de la bdag gis 'di skad du/ gal te khyed nyan par 'dod na de mnyan to snyam du yid ma gtod cig /mnyan to</text></item>
<item><p>130b8</p><section>sna tshogs</section><text>snyam du sems ma bskyed cig /kye skyes bu sgyu ma'i skyes bu'i shes rab ci 'dra ba de lta bu'i shes rab bskyed cig dang / de lta bus chos bstan pa 'di shes par nus so/ /kye skyes bu gal te khyod kyis chos bstan pa 'di</text></item>
<item><p>131a1</p><section>sna tshogs</section><text>mnyan par 'dod na/ de'i phyir 'di ltar 'di lta ste dper na nam mkha' la bya'i rjes lta bur gnas par gyis shig dang / de lta bus chos bstan pa 'di mnyan par nus so/ /kye skyes bu gal te khyod kyis chos bstan pa</text></item>
<item><p>131a2</p><section>sna tshogs</section><text>'di mnyan par 'dod na de'i phyir gnyis la ma dmigs shig /mi gnyis pa la yang ma dmigs shig /de ci'i phyir zhe na/ 'di la gnyis su brjod par bya ba yongs su brjod pa 'am/ mi gnyis par brjod par bya ba gang yang med pa'i</text></item>
<item><p>131a3</p><section>sna tshogs</section><text>phyir ro/ /gal te chos bstan pa 'di mnyan par 'dod na bdag tu 'du shes rnams kyang ma gzhig shig /lta bar gyur pa rnams las kyang ma 'da' shig /sangs rgyas kyi chos rnams la yang lhag par ma dmigs shig /so so'i skye bo'i</text></item>
<item><p>131a4</p><section>sna tshogs</section><text>chos rnams las kyang ma bskyod cig ces brjod par bgyi'o/ /bcom ldan 'das gang zhig bdag las nyan par 'tshal te 'dri na de la bdag gis de skad brjod par bya'o/ /de skad rjes su bstan par bgyi'o/ /de ltar 'di la gzhag par</text></item>
<item><p>131a5</p><section>sna tshogs</section><text>bgyi'o/ /gal te 'dri ba'i rigs kyi bu'am/ rigs kyi bu mo de ltar gnas shing de ltar bzhugs na spobs pa'i phyag rgya 'di la gnas pa de la slad kyis shes rab kyi pha rol du phyin pa ma skyes pa dang / dngos po ma mchis pa dang /</text></item>
<item><p>131a6</p><section>sna tshogs</section><text>ma byung ba'i bar 'di bstan par bgyi'o/ /de skad ces gsol pa dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal legs so legs so/ /'jam dpal khyod kyis</text></item>
<item><p>131a7</p><section>sna tshogs</section><text>tshig 'di legs par smras pa legs so/ /rigs gyi bu'am/ rigs kyi bu mo de la yang phyis 'di skad gyis shig /de bzhin gshegs pa la blta bar 'dod na shes rab kyi pha rol du phyin pa 'di nyid la mi bsgom pa'i tshul gyis bsgom</text></item>
<item><p>131a8</p><section>sna tshogs</section><text>par bya'o/ /de bzhin gshegs pa la bsnyen bkur bya bar 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid la mi dmigs pa'i tshul gyis bslab par bya'o/ /de bzhin gshegs pa ni bdag</text></item>
<item><p>131b1</p><section>sna tshogs</section><text>gi ston pa'o zhes smra bar 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid la mi dmigs pa'i tshul gyis bslab par bya'o/ /bla na med pa yang dag par rdzogs pa'i byang chub mngon par rdzogs par 'tshang rgya</text></item>
<item><p>131b2</p><section>sna tshogs</section><text>bar 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid la mngon par 'du bya ba med pa'i tshul gyis bslab par bya'o/ /ting nge 'dzin thams cad la mkhas par bsgrub par 'dod pa'i rigs kyi bu 'am/</text></item>
<item><p>131b3</p><section>sna tshogs</section><text>rigs kyi bu mos kyang shes rab kyi pha rol du phyin pa 'di nyid la mi dmigs pa'i tshul gyis bslab par bya'o/ /ting nge 'dzin thams cad la snyoms par 'jug par 'dod pa'i rigs kyi bu 'am/ rigs kyi bu mos kyang shes rab kyi pha rol du</text></item>
<item><p>131b4</p><section>sna tshogs</section><text>phyin pa 'di nyid la mi dmigs pa'i tshul gyis bslab par bya'o/ /de ci'i phyir zhe na/ ting nge 'dzin de dag byas pa ma yin pa'i phyir ro/ /rnam pa thams cad kyi mchog dang ldan pa'i thams cad mkhyen pa'i ye shes kyi bar du bsgrub</text></item>
<item><p>131b5</p><section>sna tshogs</section><text>par 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid la dngos po med pa'i tshul gyis bslab par bya'o/ /de ci'i phyir zhe na/ 'di ltar rnam pa thams cad kyi mchog dang ldan pa'i</text></item>
<item><p>131b6</p><section>sna tshogs</section><text>thams cad mkhyen pa'i ye shes kyi bar du byas pa ma yin pa dang / ma skyes pa dang / dngos po med pa'i phyir ro/ /chos thams cad ni nges par 'byung ba dang bcas pa ste/ gang nges par mi 'byung ba'i chos de gang yang med do zhes de ltar</text></item>
<item><p>131b7</p><section>sna tshogs</section><text>shes par 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid la dngos po med pa'i bar gyi tshul gyis bslab par bya'o/ /chos thams cad ni nges par mi 'byung ba ste/ gang nges par</text></item>
<item><p>131b8</p><section>sna tshogs</section><text>'byung ba dang bcas pa'i chos de gang yang med do/ /de ci'i phyir zhe na/ chos thams cad ma skyes pa'i phyir ro/ /chos de dag ni ji ltar brjod pa de ltar yod pa ma yin te/ brjod du med pa ni yod pa ma yin zhing dmigs su med</text></item>
<item><p>132a1</p><section>sna tshogs</section><text>do zhes de ltar shes par 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid la dngos po med pa'i bar gyi tshul gyis bslab par bya'o/ /sems can thams cad ni byang chub kyi phyir</text></item>
<item><p>132a2</p><section>sna tshogs</section><text>spyod pa ste/ gang byang chub kyi phyir mi spyod pa'i sems can de gang yang med do zhe na/ yang de la zhum pa med par 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid la dngos po med pa'i bar gyi tshul</text></item>
<item><p>132a3</p><section>sna tshogs</section><text>gyis bslab par bya'o/ /de ci'i phyir zhe na/ 'di ltar chos thams cad ni byang chub dang mnyam pa'o/ /ji ltar chos thams cad byang chub dang mnyam pa dang / byang chub ji lta bar sems can thams cad kyang de bzhin no/ /sems can thams</text></item>
<item><p>132a4</p><section>sna tshogs</section><text>cad ci 'dra bar med pa de yang de bzhin no/ /med pa'i phyir spyod pa thams cad ni spyod pa med pa'o/ /de yang byang chub ste byang chub gang yin pa skye ba med pa'ang de yin/ 'byung ba med pa yang de yin te/ de lta bu'i chos 'di la zhum pa</text></item>
<item><p>132a5</p><section>sna tshogs</section><text>med par 'dod pa'i rigs kyi bu 'am/ rigs kyi bu mos kyang shes rab kyi pha rol du phyin pa 'di nyid la dngos po med pa dang / skye ba med pa'i bar gyi tshul gyis bslab par bya'o zhes gyis shig /'jam dpal gang de bzhin gshegs</text></item>
<item><p>132a6</p><section>sna tshogs</section><text>pa'i rnam par 'phrul pa nas de bzhin gshegs pa'i rnam par rol pa'i bar de dag kyang shes rab kyi pha rol du phyin pa 'di nyid las bstan to/ /de ci'i phyir zhe na/ de ni bstan du med pa ste/ shes rab kyi pha rol du phyin pa ni mi ston pa'i phyir</text></item>
<item><p>132a7</p><section>sna tshogs</section><text>ro/ /'jam dpal dge slong ngam/ dge slong ma'am/ dge bsnyen nam/ dge bsnyen ma gang dag shes rab kyi pha rol du phyin pa 'di las tshig bzhi pa'i tshigs su bcad pa tsam yang 'dzin pa dang / kun chub par byed pa dang / 'chang</text></item>
<item><p>132a8</p><section>sna tshogs</section><text>ba dang / klog pa nas yang dag par ston pa'i bar du byed pa de dag kyang phyir mi ldog par nga 'chad na/ gang dag de bzhin nyid du sgrub pa lta ci smos te/ rigs kyi bu'am/ rigs kyi bu mo de dag ni byang chub tu nges par rig par bya'o/ /gang</text></item>
<item><p>132b1</p><section>sna tshogs</section><text>dag shes rab kyi pha rol du phyin pa zab mo ma skyes pa dang / dngos po med pa dang / 'byung ba med pa'i bar 'di thos nas/ mi skrag mi dngang dngang bar mi 'gyur ba dag ni sangs rgyas kyi yul la gnas pa'o/ /gong du yang mos par byed na/ de</text></item>
<item><p>132b2</p><section>sna tshogs</section><text>dag ni sangs rgyas kyi chos thams cad la nges par 'gyur ro/ /'jam dpal ngas sangs rgyas kyi gnang ba de bzhin gshegs pas rnam par mkhyen pa/ dgra bcom pa thams cad kyis yang dag par mnos pa'i rgya 'di gzhag par bya</text></item>
<item><p>132b3</p><section>sna tshogs</section><text>ste/ rgya 'di ni mnyam pa nyid du rtogs pa rnams la gzhag go/ /'di ni sangs rgyas kyi chos thams cad kyi bar du yang chags pa med pa yongs su ston pa'o/ /'jam dpal byang chub sems dpa'i theg pa pa'i rigs kyi bu 'am/</text></item>
<item><p>132b4</p><section>sna tshogs</section><text>rigs kyi bu mo rgya 'dis btab pa ni ngan song du 'gro ba'i skal ba can ma yin no/ /nyan thos dang / rang sangs rgyas kyi sar 'gro ba dang / 'jug pa'i skal ba can ma yin no/ /de nas de'i tshe lha'i dbang po brgya byin dang / sum bcu rtsa gsum</text></item>
<item><p>132b5</p><section>sna tshogs</section><text>pa'i lha'i bu rnams kyis lha'i tsan dan gyi phye ma dang / lha'i gser gyi phye ma dang / lha'i me tog man dA ra ba dang / man dAr ba chen po dang / lha'i spos dang / lha'i uta pa la dang / ku mu da dang / pad ma dkar po dang / lha'i</text></item>
<item><p>132b6</p><section>sna tshogs</section><text>rol mo'i sgra dag gis shes rab kyi pha rol du phyin pa 'di la yang mchod cing bcom ldan 'das dang 'jam dpal gzhon nur gyur pa la yang gtor/ mngon par gtor nas 'di skad ces dge ba'i rtsa ba 'dis gang dag phyag rgya 'dis</text></item>
<item><p>132b7</p><section>sna tshogs</section><text>btab pa de dag gis bla na med pa'i chos rin po che 'di mchod pa dang / phyi phyir zhing thos par gyur cig ces smras so/ /lha'i dbang po brgya byin gyis kyang tshig 'di skad ces smras so/ /bcom ldan 'das bdag gis kyang ma</text></item>
<item><p>132b8</p><section>sna tshogs</section><text>byung ba dang / ma skyes pa'i bar gyi shes rab kyi pha rol du phyin pa zab mo 'di 'dzam bu'i gling 'dir spyod par 'gyur ba dang / rigs kyi bu 'am/ rigs kyi bu mo de 'dra ba de dag gi rna lam du grag par 'gyur ba nas de dag nyid sangs</text></item>
<item><p>133a1</p><section>sna tshogs</section><text>rgyas kyi chos thams cad yongs su bsgrub par 'gyur bar bgyi ba'i bar gyi slad du brtson par bgyi'o/ /bcom ldan 'das shes rab kyi pha rol du phyin pa bstan pa 'di rigs kyi bu 'am/ rigs kyi bu mo dag gi rna lam</text></item>
<item><p>133a2</p><section>sna tshogs</section><text>du tshegs chung ngus grag la/ thos nas kyang mos pa dang / mos nas kyang 'dzin pa dang / kun chub par bgyid pa dang / 'chang ba'i bar du bgyid pa'i rigs kyi bu 'am/ rigs kyi bu mo de dag gis bdag cag gi 'di ni lhas</text></item>
<item><p>133a3</p><section>sna tshogs</section><text>bsgrubs pa'o zhes the tshom ma mchis par 'tshal bar bgyi'o/ /de skad ces gsol pa dang / bcom ldan 'das kyis lha'i dbang po brgya byin la 'di skad ces bka' stsal to/ /ko'u shi ka de de bzhin no/ /rigs kyi bu 'am</text></item>
<item><p>133a4</p><section>sna tshogs</section><text>rigs kyi bu mo de dag la sangs rgyas kyi chos thams cad 'grub par blta'o/ /de dag bla na med pa yang dag par rdzogs pa'i byang chub tu yang nges par shes par bya'o/ /de nas bcom ldan 'das la/ 'jam dpal gzhon</text></item>
<item><p>133a5</p><section>sna tshogs</section><text>nur gyur pas 'di skad ces gsol to/ /bcom ldan 'das rigs kyi bu'am/ rigs kyi bu mo de dag gi don du shes rab kyi pha rol du phyin pa bstan pa 'di byin gyis brlab tu gsol/ bde bar gshegs pa byin gyis</text></item>
<item><p>133a6</p><section>sna tshogs</section><text>brlab tu gsol/ tshig 'di smras ma thag tu de'i tshe skad cig de nyid la sangs rgyas kyi mthus sa chen po rnam pa drug tu g.yos par gyur to/ /sa chen po g.yos ma thag tu de nas de'i tshe bcom ldan 'das kyis 'dzum pa</text></item>
<item><p>133a7</p><section>sna tshogs</section><text>mdzad do/ /bcom ldan 'das kyis 'dzum pa mdzad ma thag tu de nas de'i tshe shes rab kyi pha rol du phyin pa bstan pa 'di la de bzhin gshegs pas byin gyis rlob pa na stong gsum gyi stong chen po'i 'jig rten gyi</text></item>
<item><p>133a8</p><section>sna tshogs</section><text>khams 'di snang ba chen pos khyab par gyur to/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das 'di ni de bzhin gshegs pas shes rab kyi pha rol du phyin pa bstan pa</text></item>
<item><p>133b1</p><section>sna tshogs</section><text>'di byin gyis brlabs pa'i snga ltas lags so/ /bcom ldan 'das kyis bka' stsal pa/ 'jam dpal de de bzhin no/ /'jam dpal 'di dag ni shes rab kyi pha rol du phyin pa bstan pa 'di byin gyis brlabs pa'i</text></item>
<item><p>133b2</p><section>sna tshogs</section><text>snga ltas rnams te/ ltas 'di dag gis shes rab kyi pha rol du phyin pa bstan pa 'di byin gyis brlabs par shes par bya'o/ /'jam dpal gang dag chos gang yang mi spyod zhing mi zlog la bsngags par yang mi</text></item>
<item><p>133b3</p><section>sna tshogs</section><text>byed pa de dang de dag ni phyag rgya 'dis btab par shes par bya'o/ /de ci'i phyir zhe na/ 'jam dpal dmigs pa yod na spong bar byed pa dang / bsngags par byed par 'gyur ba'i phyir ro/ /'jam dpal de lta bas na gang</text></item>
<item><p>133b4</p><section>sna tshogs</section><text>dag rgya 'dis btab pa de dag gi ched du ngas rgya 'di bzhag ste/ 'di ltar de dag gis thos nas kyang chos gang la yang ston pa 'am rnam par rtogs pa med do/ /de ci'i phyir zhe na/ 'jam dpal chos thams cad don dam par ma skyes</text></item>
<item><p>133b5</p><section>sna tshogs</section><text>pa'i phyir ro/ /bcom ldan 'das kyis de skad ces bka' stsal nas/ 'jam dpal gzhon nur gyur pa dang / byang chub sems dpa' sems dpa' chen po de dag dang / nyan thos chen po de dag dang / lha dang / mi dang / lha</text></item>
<item><p>133b6</p><section>sna tshogs</section><text>ma yin dang / dri zar bcas pa'i 'jig rten yid rangs te/ bcom ldan 'das kyis gsungs pa la mngon par bstod do/ /'phags pa shes rab kyi pha rol du phyin pa bdun brgya pa rdzogs s+ho// //</text></item>
<item><p>133b7</p><section>sna tshogs</section><text>skad gsar chad kyis kyang bcos nas gtan la phab pa// // rgya gar skad du/ Ar+ya pany+tsa sha tI ka pradz+nyA pA ra mi tA/ bod skad du/ 'phags pa shes rab kyi pha rol tu phyin pa lnga brgya pa/ sangs rgyas dang byang</text></item>
<item><p>133b8</p><section>sna tshogs</section><text>chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na/ bya rgod kyi phung po'i ri la dge slong gi dge 'dun chen po dang / byang chub sems</text></item>
<item><p>134a1</p><section>sna tshogs</section><text>dpa'i tshogs chen po dang thabs gcig tu bzhugs te/ de nas bcom ldan 'das kyis tshe dang ldan pa rab 'byor la bka' stsal pa/ rab 'byor gzugs ni dngos po med pa/ dngos po ngan pa/ dngos po</text></item>
<item><p>134a2</p><section>sna tshogs</section><text>yod pa'o/ /rab 'byor tshor ba dang / 'du shes dang / 'du byed rnams dang / rnam par shes pa ni dngos po med pa/ dngos po ngan pa/ dngos po yod pa'o/ /rab 'byor mig dang / gzugs rnams dang / mig</text></item>
<item><p>134a3</p><section>sna tshogs</section><text>gi rnam par shes pa dang / rna ba dang / sgra rnams dang / rna ba'i rnam par shes pa dang / sna dang / dri rnams dang / sna'i rnam par shes pa dang / lce dang / ro rnams dang / lce'i rnam par shes pa dang / lus dang / reg bya rnams</text></item>
<item><p>134a4</p><section>sna tshogs</section><text>dang / lus kyi rnam par shes pa dang / yid dang / chos rnams dang / yid kyi rnam par shes pa ni dngos po med pa/ dngos po ngan pa/ dngos po yod pa'o/ /de ltar gzugs de le'u gsum du byis pa so</text></item>
<item><p>134a5</p><section>sna tshogs</section><text>so'i skye bo rnams kyis yang dag pa ji lta ba bzhin du rab tu mi shes pas gzugs de la mngon par zhen to/ /mngon par sgrub bo/ /sgrib par byed do/ /de dag gzugs de la mngon par zhen cing mngon par sgrub</text></item>
<item><p>134a6</p><section>sna tshogs</section><text>ste/ sgrib par byed pas nyan thos kyi theg pa 'am/ rang sangs rgyas kyi theg pas kyang nges par 'byung bar mi 'gyur na/ theg pa chen pos lta smos kyang ci dgos/ de ltar mngon par zhen cing mngon par sgrub ste/ sgrib par</text></item>
<item><p>134a7</p><section>sna tshogs</section><text>byed pas 'di lta ste/ sems can dmyal ba rnams dang / dud 'gro dang / yi dags rnams dang lha rnams dang / mi rnams dang / mi rnams kyi nang du yun ring por rga shi myong ngo / /rab 'byor de bzhin du tshor ba dang / 'du shes dang / 'du</text></item>
<item><p>134a8</p><section>sna tshogs</section><text>byed rnams dang / rnam par shes pa dngos po med pa dang / dngos po ngan pa dang / dngos po yod pa dang / rab 'byor mig dang / gzugs rnams dang / mig gi rnam par shes pa dang / rna ba dang / sgra rnams dang / rna ba'i rnam</text></item>
<item><p>134b1</p><section>sna tshogs</section><text>par shes pa dang / sna dang / dri rnams dang / sna'i rnam par shes pa dang / lce dang / ro rnams dang / lce'i rnam par shes pa dang / lus dang / reg bya rnams dang / lus kyi rnam par shes pa dang / yid dang / chos rnams</text></item>
<item><p>134b2</p><section>sna tshogs</section><text>dang / yid kyi rnam par shes pa dngos po med pa dang / dngos po ngan pa dang / dngos po yod pa de ltar yid kyi rnam par shes pa de le'u gsum du byis pa so so'i skye bo rnams kyis yang dag pa ji lta ba bzhin du rab tu mi shes</text></item>
<item><p>134b3</p><section>sna tshogs</section><text>pas rnam par shes pa de la mngon par zhen to/ /mngon par sgrub bo/ /sgrib par byed do/ /de dag rnam par shes pa de la mngon par zhen cing mngon par sgrub ste/ sgrib par byed pas nyan thos kyi theg pa 'am/ rang sangs rgyas kyi theg pas kyang</text></item>
<item><p>134b4</p><section>sna tshogs</section><text>nges par 'byung bar mi 'gyur na theg pa chen pos lta smos kyang ci dgos/ de ltar mngon par zhen cing mngon par sgrub ste/ sgrib par byed pas 'di lta ste sems can dmyal ba rnams dang / dud 'gro dang / yi dags rnams dang</text></item>
<item><p>134b5</p><section>sna tshogs</section><text>lha dang mi rnams kyi nang du yun ring por rga shi myong ngo / /mkhas pa rnams kyis ni gzugs de de ltar le'u gsum du yang dag par ji lta ba bzhin du rab tu shes pas mngon par zhen par mi byed cing mngon par sgrub par mi</text></item>
<item><p>134b6</p><section>sna tshogs</section><text>byed kyi gsal bar byed do/ /mngon par zhen par mi byed cing mngon par sgrub par mi byed kyi gsal bar byed pas theg pa chen pos kyang nges par 'byung bar 'gyur na nyan thos kyi theg pa 'am/ rang sangs rgyas kyi theg</text></item>
<item><p>134b7</p><section>sna tshogs</section><text>pas lta smos kyang ci dgos/ de ltar mngon par zhen par mi byed cing mngon par sgrub par mi byed kyi gsal bar byed pas 'di lta ste/ sems can dmyal ba rnams dang / dud 'gro dang / yi dags rnams dang / lha</text></item>
<item><p>134b8</p><section>sna tshogs</section><text>dang mi rnams kyi nang du rga shi myong ba ma yin no/ /rab 'byor de bzhin du tshor ba dang / 'du shes dang / 'du byed rnams dang / rnam par shes pa dang / mig dang / gzugs rnams dang / mig gi rnam par shes pa dang / rna ba</text></item>
<item><p>135a1</p><section>sna tshogs</section><text>dang sgra rnams dang / rna ba'i rnam par shes pa dang / sna dang / dri rnams dang / sna'i rnam par shes pa dang / lce dang / ro rnams dang / lce'i rnam par shes pa dang / lus dang / reg bya rnams dang / lus kyi rnam</text></item>
<item><p>135a2</p><section>sna tshogs</section><text>par shes pa rnams dang / yid dang / chos rnams dang / yid kyi rnam par shes pa le'u gsum du mkhas pa rnams kyis yang dag pa ji lta ba bzhin du rab tu shes pas mngon par zhen par mi byed cing mngon par sgrub</text></item>
<item><p>135a3</p><section>sna tshogs</section><text>par mi byed kyi gsal bar byed do/ /mngon par zhen par mi byed cing mngon par sgrub par mi byed kyi gsal bar byed pas theg pa chen pos kyang nges par 'byung bar 'gyur na nyan thos kyi theg pa 'am/ rang sangs rgyas kyi</text></item>
<item><p>135a4</p><section>sna tshogs</section><text>theg pas lta smos kyang ci dgos/ de ltar mngon par zhen par mi byed cing mngon par sgrub par mi byed kyi gsal bar byed pas 'di lta ste/ sems can dmyal ba rnams dang / dud 'gro dang / yi dags rnams dang /</text></item>
<item><p>135a5</p><section>sna tshogs</section><text>lha dang mi rnams kyi nang du rga shi myong ba ma yin no/ /rab 'byor gzugs ni skye ba'o/ /'jig pa'o/ /gzugs kyi skye ba gang yin pa de ni gzugs kyi skye ba med pa'o/ /gzugs kyi skye ba med pa gang yin pa de ni</text></item>
<item><p>135a6</p><section>sna tshogs</section><text>gzugs kyi skye ba med pa'i rang bzhin te/ byang chub sems dpa' sems dpa' chen po gzugs kyi skye ba med pa'i rang bzhin de yang dag pa ji lta ba bzhin du rab tu shes pas gzugs kyi skye ba med pa gang yin pa de yang</text></item>
<item><p>135a7</p><section>sna tshogs</section><text>dag par sgrub bo/ /rab 'byor de bzhin du tshor ba dang / 'du shes dang / 'du byed rnams dang / rnam par shes pa ni skye ba'o/ /'chi ba'o/ /rnam par shes pa'i skye ba gang yin pa de ni rnam par shes pa skye ba med pa'o/ /</text></item>
<item><p>135a8</p><section>sna tshogs</section><text>rnam par shes pa'i skye ba med pa gang yin pa de ni rnam par shes pa'i skye ba med pa'i rang bzhin te/ byang chub sems dpa' rnam par shes pa'i skye ba med pa'i rang bzhin te/ yang dag pa ji lta ba bzhin te/ yang dag pa ji lta ba bzhin</text></item>
<item><p>135b1</p><section>sna tshogs</section><text>du rab tu shes pas rnam par shes pa'i skye ba med pa gang yin pa de yang dag par sgrub bo/ /rab 'byor gang la la zhig gzugs ni bdag gam bdag gi'o zhes de skad smra na de ni phyi rol byis pa so so'i skye bo'i phyogs la gnas pa</text></item>
<item><p>135b2</p><section>sna tshogs</section><text>ste/ log par lta ba'o zhes nga smra'o/ /rab 'byor gang la la zhig tshor ba dang / 'du shes dang / 'du byed rnams dang / rnam par shes pa bdag gam bdag gi'o zhes de skad smra na/ de ni phyi rol byis pa so so'i skye bo'i</text></item>
<item><p>135b3</p><section>sna tshogs</section><text>phyogs la gnas pa ste/ log par lta ba'o zhes nga smra'o/ /rab 'byor gang la la zhig gzugs ni sngon byas pa'i rgyu las byung ba'o zhe 'am/ dbang phyug gis sprul pa'i rgyu las byung ba'o zhe 'am/ rgyu med rkyen med</text></item>
<item><p>135b4</p><section>sna tshogs</section><text>pa'o zhes de skad smra na de ni phyi rol byis pa so so'i skye bo'i phyogs la gnas pa ste/ log par lta ba'o zhes nga smra'o/ /rab 'byor gang la la zhig tshor ba dang / 'du shes dang / 'du byed rnams dang / rnam par shes</text></item>
<item><p>135b5</p><section>sna tshogs</section><text>pa ni sngon byas pa'i rgyu las byung ba'o zhe 'am/ dbang phyug gis sprul pa'i rgyu las byung ba'o zhe 'am/ rgyu med rkyen med pa'o zhes de skad smra na de ni phyi rol byis pa so so'i skye bo'i phyogs la gnas pa ste/ log par lta ba'o/ /</text></item>
<item><p>135b6</p><section>sna tshogs</section><text>zhes nga smra'o/ /rab 'byor gang yang gzugs ni gzugs su yod pa'i mtshan nyid do/ /tshor ba ni myong ba'i mtshan nyid do/ /'du shes ni kun du shes pa'i mtshan nyid do/ /'du byed rnams ni mngon par 'du byed pa'i</text></item>
<item><p>135b7</p><section>sna tshogs</section><text>mtshan nyid do/ /rnam par shes pa ni rnam par shes pa'i mtshan nyid do zhes de skad smra na de ni phyi rol pas kyang phyi rol so so'i skye bo'i phyogs la gnas pa ste/ log par lta ba'o zhes nga smra'o/ /rab 'byor de gang yang gzugs</text></item>
<item><p>135b8</p><section>sna tshogs</section><text>ni sdug bsngal ba ste/ rab tu ma zhi ba'o/ /gzugs 'gog pa ni bde ba dang zhi ba'o zhes de skad smra na de ni phyi rol pas kyang phyi rol zhes bya ba nas log par lta ba'i bar du'o zhes nga smra'o/ /rab 'byor gang yang tshor ba dang /</text></item>
<item><p>136a1</p><section>sna tshogs</section><text>'du shes dang / 'du byed rnams dang / rnam par shes pa ni sdug bsngal ba ste rab tu ma zhi ba'o/ /rnam par shes pa 'gog pa ni bde ba dang / zhi ba'o zhes de skad smra na de ni phyi rol pas kyang phyi rol zhes bya ba nas log</text></item>
<item><p>136a2</p><section>sna tshogs</section><text>par lta ba'i bar du'o zhes nga smra'o/ /rab 'byor gang yang gzugs ni med pa nyid do zhes de skad smra na de ni phyi rol pas kyang phyi rol so so'i skye bo'i phyogs la gnas pa ste/ log par lta ba'o zhes nga smra'o/ /rab 'byor gang yang tshor ba dang / 'du</text></item>
<item><p>136a3</p><section>sna tshogs</section><text>shes dang / 'du byed rnams dang / rnam par shes pa ni med pa nyid do zhes de skad smra na de ni phyi rol pas kyang phyi rol so so'i skye bo'i phyogs la gnas pa ste/ log par lta ba'o zhes nga smra'o/ /rab 'byor gang yang bcom ldan 'das kyis</text></item>
<item><p>136a4</p><section>sna tshogs</section><text>gzugs rang bzhin med pa dang / skye ba med pa dang / 'gag pa med pa dang / gdod ma nas zhi ba dang / rang bzhin gyis yongs su mya ngan las 'das par bstan pa gang yin pa'i bstan pa de thams cad ni ldem por dgongs pa ma yin pa</text></item>
<item><p>136a5</p><section>sna tshogs</section><text>dgongs pa ma yin pa ste/ sgra ji bzhin pa nyid du shes par bya'o zhes de skad smra na de ni phyi rol pas kyang phyi rol so so'i skye bo'i phyogs la gnas pa ste/ log par lta ba'o zhes nga smra'o/ /rab 'byor gang yang bcom ldan 'das kyis tshor ba dang /</text></item>
<item><p>136a6</p><section>sna tshogs</section><text>'du shes dang / 'du byed rnams dang / rnam par shes pa rang bzhin med pa dang / skye ba med pa dang / 'gag pa med pa dang / gdod ma nas zhi ba dang / rang bzhin gyis yongs su mya ngan las 'das par bstan pa gang yin pa'i bstan pa de</text></item>
<item><p>136a7</p><section>sna tshogs</section><text>thams cad ni ldem por dgongs pa ma yin pa/ dgongs pa ma yin pa ste/ sgra ji bzhin pa nyid du shes par bya'o zhes de skad smra na de ni phyi rol pas kyang phyi rol so so'i skye bo'i phyogs la gnas pa ste/ log par lta ba'o zhes nga smra'o/ /</text></item>
<item><p>136a8</p><section>sna tshogs</section><text>rab 'byor gzugs ni yod de gang gzugs la mngon par zhen pa dang / skye ba dang / bstan par 'gyur ba'o/ /gzugs ni yod de gang gzugs la kun nas nyon mongs pa dang / gnas pa dang / 'jug par 'gyur ba'o/ /gzugs</text></item>
<item><p>136b1</p><section>sna tshogs</section><text>ni yod de/ gang gzugs la rnam par byang ba dang / 'byor pa dang dbang du 'gyur ba'o/ /rab 'byor tshor ba dang / 'du shes dang / 'du byed rnams dang / rnam par shes pa ni yod de/ gang rnam par shes pa la mngon par zhen</text></item>
<item><p>136b2</p><section>sna tshogs</section><text>pa dang / skye ba dang / bstan par 'gyur ba'o/ /rab 'byor tshor ba dang / 'du shes dang / 'du byed rnams dang / rnam par shes pa ni yod de/ gang rnam par shes pa la kun nas nyon mongs pa dang / gnas pa dang / 'jug</text></item>
<item><p>136b3</p><section>sna tshogs</section><text>par 'gyur ba'o/ /tshor ba dang / 'du shes dang / 'du byed rnams dang / rnam par shes pa ni yod de/ gang rnam par shes pa la rnam par byang ba dang / 'byor pa dang / dbang du 'gyur ba'o/ /rab 'byor gzugs ni yod de/ gang</text></item>
<item><p>136b4</p><section>sna tshogs</section><text>byang chub sems dpa' rnams kyis spangs shing yongs su shes te bstan na dbang du 'gyur ba'o/ /rab 'byor gzugs ni yod de/ gang spangs shing yongs su shes te yang dag par bstan na dbang du 'gyur ba'o/ /rab 'byor</text></item>
<item><p>136b5</p><section>sna tshogs</section><text>gzugs ni yod de/ gang spangs shing yongs su shes na chos dkar po dang ldan pa dang / chos thams cad la dbang bsgyur ba dang bde ba chen po la gnas par 'gyur ba'o/ /rab 'byor tshor ba dang / 'du shes dang / 'du byed</text></item>
<item><p>136b6</p><section>sna tshogs</section><text>rnams dang / rnam par shes pa ni yod de/ gang byang chub sems dpa' rnams kyis spangs shing yongs su shes te bstan na dbang du 'gyur ba'o/ /rab 'byor tshor ba dang / 'du shes dang / 'du byed rnams dang / rnam par shes pa ni yod de/ gang spangs</text></item>
<item><p>136b7</p><section>sna tshogs</section><text>shing yongs su shes te yang dag par bstan na dbang du 'gyur ba'o/ /rab 'byor tshor ba dang / 'du shes dang / 'du byed rnams dang / rnam par shes pa ni yod de/ gang spangs shing yongs su shes te yang dag par bstan na dbang</text></item>
<item><p>136b8</p><section>sna tshogs</section><text>du 'gyur ba'o/ /rab 'byor tshor ba dang / 'du shes dang / 'du byed rnams dang / rnam par shes pa ni yod de/ gang spangs shing yongs su shes te chos dkar po dang ldan pa dang / chos thams cad la dbang sgyur ba dang / bde ba</text></item>
<item><p>137a1</p><section>sna tshogs</section><text>chen po la gnas par 'gyur ro/ /rab 'byor byang chub sems dpa' gang la la zhig gzugs la gzugs tsam dang / sdug bsngal tsam du yang dag par rjes su mi mthong ba de gzugs la bdag tu dmigs so/ /</text></item>
<item><p>137a2</p><section>sna tshogs</section><text>gang gzugs la bdag tu dmigs pa de gzugs la bdag tu lta bar dmigs so/ /gang gzugs la bdag tu lta bar dmigs pa de gzugs la thams cad dmigs so/ /gang gzugs la thams cad dmigs pa de/ gzugs</text></item>
<item><p>137a3</p><section>sna tshogs</section><text>la thams cad mi dmigs so/ /gzugs la thams cad dmigs pa na thams cad mi dmigs pa de'i dmigs pa de yongs su grub pa yin no/ /de dmigs pa de la gnas na nyan thos kyi theg pa dang / rang sangs rgyas kyi theg pas</text></item>
<item><p>137a4</p><section>sna tshogs</section><text>kyang nges par 'byung bar mi 'gyur na theg pa chen pos lta smos kyang ci dgos/ rab 'byor byang chub sems dpa' gang la la zhig tshor ba dang / 'du shes dang / 'du byed rnams dang / rnam par shes pa la rnam par shes pa tsam dang</text></item>
<item><p>137a5</p><section>sna tshogs</section><text>sdug bsngal tsam du yang dag par rjes su mi mthong ba de rnam par shes pa la bdag tu dmigs so/ /gang rnam par shes pa la bdag tu dmigs pa de rnam par shes pa la bdag tu lta bar dmigs so/ /gang rnam par</text></item>
<item><p>137a6</p><section>sna tshogs</section><text>shes pa la bdag tu lta bar dmigs pa de rnam par shes pa la thams cad dmigs so/ /gang rnam par shes pa la thams cad dmigs pa de rnam par shes pa la thams cad mi dmigs so/ /gang rnam par shes pa la thams cad</text></item>
<item><p>137a7</p><section>sna tshogs</section><text>dmigs pa na thams cad mi dmigs pa de'i dmigs pa de yongs su grub pa yin no/ /de dmigs pa de la gnas na nyan thos kyi theg pa dang / rang sangs rgyas kyi theg pas kyang nges par 'byung bar mi 'gyur na theg pa chen</text></item>
<item><p>137a8</p><section>sna tshogs</section><text>pos lta smos kyang ci dgos/ rab 'byor gang yang gzugs la gzugs tsam dang / sdug bsngal tsam du yang dag par rjes su mthong ba de gzugs la bdag tu mi dmigs so/ /gang gzugs la bdag tu mi dmigs pa de</text></item>
<item><p>137b1</p><section>sna tshogs</section><text>gzugs la bdag tu lta bar mi dmigs so/ /gang gzugs la bdag tu lta bar mi dmigs pa de gzugs la thams cad mi dmigs so/ /gang gzugs la thams cad mi dmigs pa de gzugs la thams cad dmigs</text></item>
<item><p>137b2</p><section>sna tshogs</section><text>so/ /gang gzugs la thams cad mi dmigs pa na thams cad dmigs pa de'i dmigs pa de yongs su grub pa yin no/ /de dmigs pa de la gnas na nyan thos dang / rang sangs rgyas kyi theg pas nges par 'byung bar 'gyur gyi</text></item>
<item><p>137b3</p><section>sna tshogs</section><text>theg pa chen pos ni ma yin no/ /rab 'byor gang yang tshor ba dang / 'du shes dang / 'du byed rnams dang / rnam par shes pa la rnam par shes pa tsam dang / sdug bsngal tsam du yang dag par rjes su mthong ba de rnam par</text></item>
<item><p>137b4</p><section>sna tshogs</section><text>shes pa la bdag tu mi dmigs so/ /gang rnam par shes pa la bdag tu mi dmigs pa de rnam par shes pa la bdag tu lta bar mi dmigs so/ /gang rnam par shes pa la bdag tu lta bar mi dmigs pa de rnam par</text></item>
<item><p>137b5</p><section>sna tshogs</section><text>shes pa la thams cad mi dmigs so/ /gang rnam par shes pa la thams cad mi dmigs pa de rnam par shes pa la thams cad dmigs so/ /gang rnam par shes pa la thams cad mi dmigs pa na thams cad dmigs pa de'i</text></item>
<item><p>137b6</p><section>sna tshogs</section><text>dmigs pa de yongs su grub pa yin no/ /de mi dmigs pa de la gnas na/ nyan thos kyi theg pa dang / rang sangs rgyas kyi theg pas nges par 'byung bar 'gyur gyi theg pa chen pos ni ma yin no/ /rab 'byor gang la la</text></item>
<item><p>137b7</p><section>sna tshogs</section><text>zhig gzugs la yang dag pa ma yin pa kun brtags pa tsam dang / 'khrul pa tsam du yang dag par rjes su mi mthong ba de gzugs la gzugs su dmigs so/ /gang gzugs la gzugs su dmigs pa de gzugs</text></item>
<item><p>137b8</p><section>sna tshogs</section><text>la gzugs su lta bar dmigs so/ /gang gzugs la gzugs su lta bar dmigs pa de gzugs la thams cad dmigs so/ /gang gzugs la thams cad dmigs pa de gzugs la thams cad mi dmigs so/ /</text></item>
<item><p>138a1</p><section>sna tshogs</section><text>gang gzugs la thams cad dmigs pa na thams cad mi dmigs pa de'i dmigs pa de yongs su grub pa yin no/ /de dmigs pa de la gnas na nyan thos kyi theg pa dang / rang sangs rgyas kyi theg pas kyang nges par</text></item>
<item><p>138a2</p><section>sna tshogs</section><text>'byung bar mi 'gyur na theg pa chen pos lta smos kyang ci dgos rab 'byor gang yang tshor ba dang / 'du shes dang / 'du byed rnams dang / rnam par shes pa la yang dag pa ma yin pa kun brtags pa tsam dang / 'khrul pa tsam du yang dag par</text></item>
<item><p>138a3</p><section>sna tshogs</section><text>rjes su mi mthong ba de rnam par shes pa la rnam par shes par dmigs so/ /gang rnam par shes pa la rnam par shes par dmigs pa de rnam par shes pa la rnam par shes par lta bar dmigs so/ /gang rnam par shes pa la rnam par</text></item>
<item><p>138a4</p><section>sna tshogs</section><text>shes par lta bar dmigs pa de rnam par shes pa la thams cad dmigs so/ /gang rnam par shes pa la thams cad dmigs pa de rnam par shes pa la thams cad mi dmigs so/ /gang rnam par shes pa la thams cad dmigs pa na</text></item>
<item><p>138a5</p><section>sna tshogs</section><text>thams cad mi dmigs pa de'i dmigs pa de yongs su grub pa yin no/ /de dmigs pa de la gnas na nyan thos kyi theg pa 'am/ rang sangs rgyas kyi theg pas kyang nges par 'byung bar mi 'gyur na/ theg pa chen pos lta smos kyang</text></item>
<item><p>138a6</p><section>sna tshogs</section><text>ci dgos/ rab 'byor gang gzugs la yang dag pa ma yin pa kun brtags pa tsam dang / 'khrul pa tsam du yang dag par rjes su mthong ba de gzugs la gzugs su mi dmigs so/ /gang gzugs la gzugs su mi dmigs</text></item>
<item><p>138a7</p><section>sna tshogs</section><text>pa de gzugs la gzugs su lta bar mi dmigs so/ /gang gzugs la gzugs su lta bar mi dmigs pa de gzugs la thams cad mi dmigs so/ /gang gzugs la thams cad mi dmigs pa de gzugs la</text></item>
<item><p>138a8</p><section>sna tshogs</section><text>thams cad mi dmigs so/ /gang gzugs la thams cad mi dmigs pa na thams cad dmigs pa de'i dmigs pa de yongs su grub pa yin no/ /de mi dmigs pa de la gnas na theg pa chen pos kyang nges par 'byung bar</text></item>
<item><p>138b1</p><section>sna tshogs</section><text>'gyur na nyan thos kyi theg pa 'am/ rang sangs rgyas kyi theg pas lta smos kyang ci dgos/ rab 'byor gang tshor ba dang / 'du shes dang / 'du byed rnams dang / rnam par shes pa la yang dag pa ma yin pa kun brtags pa tsam dang /</text></item>
<item><p>138b2</p><section>sna tshogs</section><text>'khrul pa tsam du yang dag par rjes su mthong ba de rnam par shes pa la rnam par shes par mi dmigs so/ /gang rnam par shes pa la rnam par shes par mi dmigs pa de rnam par shes pa la rnam par shes par lta bar mi dmigs</text></item>
<item><p>138b3</p><section>sna tshogs</section><text>so/ /gang rnam par shes pa la rnam par shes par lta bar mi dmigs pa de rnam par shes pa la thams cad mi dmigs so/ /gang rnam par shes pa la thams cad mi dmigs pa de rnam par shes pa la thams cad dmigs so/ /</text></item>
<item><p>138b4</p><section>sna tshogs</section><text>gang rnam par shes pa la thams cad mi dmigs na thams cad dmigs pa de'i mi dmigs pa de yongs su grub pa yin no/ /de dmigs pa de la theg pa chen pos kyang nges par 'byung bar 'gyur na nyan thos kyi theg pa 'am/ rang sangs</text></item>
<item><p>138b5</p><section>sna tshogs</section><text>rgyas kyi theg pas lta smos kyang ci dgos/ rab 'byor byang chub sems dpa' gzugs la sgra ji bzhin du mngon par zhen te/ tha snyad du kun du spyod na 'jig tshogs la lta bar kun du spyod pa yin/ yang 'byung ba'i sred pa la</text></item>
<item><p>138b6</p><section>sna tshogs</section><text>kun du spyod pa yin/ 'jig pa yongs su tshol bar kun du spyod pa yin te/ gzugs yongs su mi shes pa'i rtags yin no/ /de bzhin du byang chub sems dpa' tshor ba dang / 'du shes dang / 'du byed rnams dang / rnam par shes</text></item>
<item><p>138b7</p><section>sna tshogs</section><text>pa sgra ji bzhin du mngon par zhen te/ tha snyad du kun du spyod na 'jig tshogs la lta bar kun du spyod pa yin / yang 'byung ba'i sred pa la kun du spyod pa yin/ 'jig pa yongs su tshol bar kun du spyod pa yin te/ rnam par shes pa</text></item>
<item><p>138b8</p><section>sna tshogs</section><text>yongs su mi shes pa'i rtags yin no/ /rab 'byor byang chub sems dpa' gzugs la sgra ji bzhin du mngon par zhen te/ tha snyad du kun du mi spyod na 'jig tshogs la lta bar kun du spyod pa ma yin / yang 'byung ba'i sred pa la kun du spyod</text></item>
<item><p>139a1</p><section>sna tshogs</section><text>pa ma yin/ 'jig pa yongs su tshol bar kun du spyod pa ma yin te/ gzugs yongs su shes pa'i rtags yin no/ /rab 'byor byang chub sems dpa' tshor ba dang / 'du shes dang / 'du byed rnams dang / rnam par shes</text></item>
<item><p>139a2</p><section>sna tshogs</section><text>pa la sgra ji bzhin du mngon par zhen te/ tha snyad du kun du mi spyod na 'jig tshogs la lta bar kun du spyod pa ma yin/ yang 'byung ba'i sred pa la kun du spyod pa ma yin/ 'jig pa yongs su tshol bar kun du spyod pa ma yin te/ rnam par</text></item>
<item><p>139a3</p><section>sna tshogs</section><text>shes pa yongs su shes pa'i rtags yin no/ /rab 'byor byang chub sems dpa' gzugs la rkyen gang dag yongs su bzung na rnam par byang bar 'gyur ba'i sems kyi sa bon ni gsum po 'di dag ste/ mos pa sems kyi sa</text></item>
<item><p>139a4</p><section>sna tshogs</section><text>bon dang / yid 'byung ba sems kyi sa bon dang / chud mi gson pa sems kyi sa bon no/ /rab 'byor byang chub sems dpas gzugs la mngon par zhen pa med pa'i sems dang / 'bral ba'i sems dang / yongs su</text></item>
<item><p>139a5</p><section>sna tshogs</section><text>sbyong ba'i sems dang / sems gsum po 'di dag bskyed par bya'o/ /rab 'byor byang chub sems dpas gzugs la sems skye ba dang / mi skye ba dang / cher skye ba dang / mnyam du skye ba de yang dag par rjes su mthong ste/ de</text></item>
<item><p>139a6</p><section>sna tshogs</section><text>ltar yang dag par rjes su mthong na myur du bla na med pa'i byang chub mngon par rdzogs pa'i byang chub mngon par rdzogs par 'tshang rgya'o/ /rab 'byor byang chub sems dpas tshor ba dang / 'du shes dang / 'du byed rnams</text></item>
<item><p>139a7</p><section>sna tshogs</section><text>dang / rnam par shes pa la rkyen gang dag yongs su bzung na rnam par byang bar 'gyur ba'i sems kyi sa bon ni gsum po 'di dag ste/ mos pa sems kyi sa bon dang / yid 'byung ba sems kyi sa bon dang / chud mi gson</text></item>
<item><p>139a8</p><section>sna tshogs</section><text>pa sems kyi sa bon no/ /rab 'byor byang chub sems dpas tshor ba dang / 'du shes dang / 'du byed rnams dang / rnam par shes pa la mngon par zhen pa'i sems dang bral ba'i sems dang / yongs su sbyong ba'i sems dang /</text></item>
<item><p>139b1</p><section>sna tshogs</section><text>sems gsum po 'di dag bskyed par bya'o/ /rab 'byor gal te byang chub sems dpas tshor ba dang / 'du shes dang / 'du byed rnams dang / rnam par shes pa la sems skye ba dang / mi skye ba dang / cher skye ba dang / mnyam du skye ba dang /</text></item>
<item><p>139b2</p><section>sna tshogs</section><text>de ltar yang dag par rjes su mthong ste/ de de ltar yang dag par rjes su mthong na myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /rab 'byor gal te byang chub sems dpas gzugs la</text></item>
<item><p>139b3</p><section>sna tshogs</section><text>yod pa nyid dang / de bzhin du yod pa nyid dam med pa nyid du yang dag par rjes su mthong na de kho na mi shes pa'i byang chub sems dpar rig par bya'o/ /rab 'byor gal te byang chub sems dpas tshor ba dang / 'du shes dang / 'du byed</text></item>
<item><p>139b4</p><section>sna tshogs</section><text>rnams dang / rnam par shes pa la yod pa nyid dang de bzhin du yod pa nyid dam med pa nyid du yang dag par rjes su mthong na de kho na mi shes pa'i byang chub sems dpar rig par bya'o/ /rab 'byor gal te byang chub sems dpas</text></item>
<item><p>139b5</p><section>sna tshogs</section><text>gzugs la yod pa ma yin pa dang de bzhin du yod pa ma yin pa dang / yod pa yang ma yin/ med pa yang ma yin par yang dag par rjes su mthong na de kho na shes pa'i byang chub sems dpa' zhes bya'o/ /rab 'byor gal te</text></item>
<item><p>139b6</p><section>sna tshogs</section><text>byang chub sems dpa' tshor ba dang / 'du shes dang / 'du byed rnams dang / rnam par shes pa la yod pa ma yin pa dang / de bzhin du yod pa ma yin pa dang / yod pa yang ma yin/ med pa yang ma yin par yang dag par rjes</text></item>
<item><p>139b7</p><section>sna tshogs</section><text>su mthong na de kho na shes pa'i byang chub sems dpa' zhes bya'o/ /rab 'byor byang chub sems dpa' gzugs la sems mnyam par gzhag par 'dod cing gzugs la mos la/ gzugs la sems de skyod kun du skyod rnam</text></item>
<item><p>139b8</p><section>sna tshogs</section><text>par skyod/ mos pa ngan pa'i byang chub sems dpar rig par bya'o/ /rab 'byor byang chub sems dpa' tshor ba dang / 'du shes dang / 'du byed rnams dang / rnam par shes pa la sems mnyam par gzhag par 'dod cing</text></item>
<item><p>140a1</p><section>sna tshogs</section><text>rnam par shes pa la mos la rnam par shes pa la sems de bskyod/ kun du bskyod/ rnam par bskyod na mos pa ngan pa'i byang chub sems dpar rig par bya'o/ /rab 'byor byang chub sems dpa' gzugs la sems</text></item>
<item><p>140a2</p><section>sna tshogs</section><text>mnyam par 'dod cing / sems de gzugs la mos pa na/ gzugs la sems mi 'dogs/ kun du mi 'dogs/ rnam par mi 'dogs na mos pa bzang po'i byang chub sems dpar rig par bya'o/ /rab 'byor byang chub sems</text></item>
<item><p>140a3</p><section>sna tshogs</section><text>dpa' tshor ba dang / 'du shes dang / 'du byed rnams dang / rnam par shes pa la sems mnyam par gzhag par 'dod cing sems de rnam par shes pa la mos pa na rnam par shes pa la sems mi 'dogs/ kun du mi 'dogs/ rnam</text></item>
<item><p>140a4</p><section>sna tshogs</section><text>par mi 'dogs na mos pa bzang po'i byang chub sems dpar rig par bya'o/ /rab 'byor byang chub sems dpa' gzugs la mtshan nyid med pa'i chos yongs su shes par bya ba dang / sdug bsngal rab tu zhi bar bya ba dang / mya ngan</text></item>
<item><p>140a5</p><section>sna tshogs</section><text>las 'das pa la gcig tu nges par bya ba'i phyir zhugs na/ yang dag par zhugs par rig par bya'o/ /byang chub sems dpa' de ltar yang dag par zhugs pa ni myur du bla na med pa yang dag par rdzogs pa'i byang chub mngon par</text></item>
<item><p>140a6</p><section>sna tshogs</section><text>rdzogs par 'tshang rgya'o/ /rab 'byor byang chub sems dpa' tshor ba dang / 'du shes dang / 'du byed rnams dang / rnam par shes pa la mtshan nyid med pa'i chos yongs su shes par bya ba dang / sdug bsngal rab tu zhi</text></item>
<item><p>140a7</p><section>sna tshogs</section><text>bar bya ba dang / mya ngan las 'das pa la gcig tu nges par bya ba'i phyir zhugs na/ yang dag par zhugs par rig par bya'o/ /byang chub sems dpa' de ltar yang dag par zhugs pa ni myur du bla na med pa yang dag par</text></item>
<item><p>140a8</p><section>sna tshogs</section><text>rdzogs pa'i byang chub mngon par rdzogs par 'tshang rgya'o/ /mtshan nyid med par shes bya dang / /sdug bsngal zhi bar bya ba dang / zhi ba gcig tu nges byar bar/ byang chub sems dpa' sgrub par byed/ rab 'byor byang chub sems</text></item>
<item><p>140b1</p><section>sna tshogs</section><text>dpa' gzugs la snang ba med pa dang / kun du snang ba dang / de la gnas pa dang / de la 'jug pa'i chos yang dag pa ji lta ba bzhin du shes na/ myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /rab 'byor</text></item>
<item><p>140b2</p><section>sna tshogs</section><text>byang chub sems dpa' tshor ba dang / 'du shes dang / 'du byed rnams dang / rnam par shes pa la snang ba med pa dang / kun du snang ba dang / de la gnas pa dang / de 'jug pa'i chos yang dag pa ji lta ba bzhin du rab tu shes pa na/ myur du bla</text></item>
<item><p>140b3</p><section>sna tshogs</section><text>na med pa yang dag par rdzogs pa'i byang chub mngon par rdzogs par 'tshang rgya'o/ /chos gang snang ba med pa dang / /kun du snang ba nyid dang ni/ /de la gnas dang rab 'jug pa/ /de shes nas ni byang chub 'thob/ /rab 'byor byang chub</text></item>
<item><p>140b4</p><section>sna tshogs</section><text>sems dpa' gzugs la gzugs yongs su tshol ba na de mi dmigs te/ gzugs mi snang bar byas shing gzugs kyi chos nyid kyang rab tu rtogs par byas na/ myur du bla na med pa yang dag par rdzogs pa'i byang chub mngon par</text></item>
<item><p>140b5</p><section>sna tshogs</section><text>rdzogs par 'tshang rgya'o/ /rab 'byor byang chub sems dpa' tshor ba dang / 'du shes dang / 'du byed rnams dang / rnam par shes pa la rnam par shes pa yongs su tshol ba na de mi dmigs te/ rnam par shes pa mi snang bar byas</text></item>
<item><p>140b6</p><section>sna tshogs</section><text>shing rnam par shes pa'i chos nyid kyang rab tu rtogs par byas nas myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /rab tu btsal na mi dmigs chos/ /sems la dngos por mi snang</text></item>
<item><p>140b7</p><section>sna tshogs</section><text>ba/ /chos nyid legs par shes pa yi/ /blo ldan byang chub 'thob par 'gyur/ rab 'byor byang chub sems dpa' gzugs la dngos po med par mkhas pa ni gzugs 'jig pa dang ldan zhing gzugs kyi chos kyi dbyings las mi</text></item>
<item><p>140b8</p><section>sna tshogs</section><text>g.yo bar myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /rab 'byor byang chub sems dpa' tshor ba dang / 'du shes dang / 'du byed rnams dang / rnam par shes pa la dngos po med</text></item>
<item><p>141a1</p><section>sna tshogs</section><text>par mkhas pa ni rnam par shes pa 'jig pa dang ldan zhing rnam par shes pa'i chos kyi dbyings las mi g.yo bar myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /blo ldan dngos</text></item>
<item><p>141a2</p><section>sna tshogs</section><text>po med mkhas pa/ /rnam par 'jig dang ldan gyur cing / /chos kyi dbyings las mi g.yo bar/ /thams cad mkhyen pa nyid 'thob 'gyur/ /rab 'byor byang chub sems dpas gzugs la don dang bral ba dang / don med pa dang / don chen</text></item>
<item><p>141a3</p><section>sna tshogs</section><text>por yang dag pa ji lta ba bzhin du rab tu shes na myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /rab 'byor byang chub sems dpas tshor ba dang / 'du shes dang / 'du byed rnams dang / rnam</text></item>
<item><p>141a4</p><section>sna tshogs</section><text>par shes pa la don dang bral ba dang don med pa dang / don chen por yang dag pa ji lta ba bzhin du shes na myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /don bral ba dang don med dang / /don che</text></item>
<item><p>141a5</p><section>sna tshogs</section><text>ba yi don du ni/ /shes nas byang chub sems dpa' rnams/ /byang chub chen po 'thob par 'gyur/ /rab 'byor byang chub sems dpa' sems dpa' chen pos gzugs la rnam par rtog pa'i 'dod chags dang / rab tu rtog pa'i 'dod</text></item>
<item><p>141a6</p><section>sna tshogs</section><text>chags dang / rnam par rtog pa'i 'dod chags dang / 'dod chags dang / 'dod chags chen po dang / 'dod chags lnga yongs su shes par byas te/ yongs su spang bar bya'o/ /rab 'byor byang chub sems dpa' sems dpa' chen pos</text></item>
<item><p>141a7</p><section>sna tshogs</section><text>tshor ba dang / 'du shes dang / 'du byed rnams dang / rnam par shes pa la rnam par rtog pa'i 'dod chags dang / rab tu rtog pa'i 'dod chags dang / rnam par rtog pa'i 'dod chags dang / 'dod chags dang 'dod chags chen po dang 'dod chags</text></item>
<item><p>141a8</p><section>sna tshogs</section><text>lnga yongs su shes par byas te yongs su spang bar bya'o/ /rab 'byor byang chub sems dpas gzugs la 'dod chags lnga po 'di dag yongs su spangs nas gzugs kyi rang bzhin mi dmigs so/ /gzugs kyi rang bzhin mi dmigs</text></item>
<item><p>141b1</p><section>sna tshogs</section><text>pas gzugs la gzugs su mi dmigs so/ /gzugs la gzugs su mi dmigs pas gzugs la gzugs dmigs te/ gang gzugs la gzugs dmigs pa de nyid gzugs la gzugs mi dmigs pa'o/ /de gzugs mi</text></item>
<item><p>141b2</p><section>sna tshogs</section><text>dmigs pa des gzugs rnam pa thams cad du zil gyis mnan nas 'di lta ste/ bla na med pa yang dag par rdzogs pa'i byang chub tu nges par 'byung ngo / /rab 'byor byang chub sems dpas tshor ba dang / 'du shes dang / 'du byed rnams dang / rnam par shes</text></item>
<item><p>141b3</p><section>sna tshogs</section><text>pa la 'dod chags lnga po 'di dag yongs su spangs nas rnam par shes pa'i rang bzhin mi dmigs so/ /rnam par shes pa'i rang bzhin mi dmigs pas rnam par shes par mi dmigs so/ /rnam par shes pa la rnam par shes par mi dmigs pas</text></item>
<item><p>141b4</p><section>sna tshogs</section><text>rnam par shes pa la rnam par shes par mi dmigs te/ gang rnam par shes pa la rnam par shes pa dmigs pa de nyid rnam par shes pa la rnam par shes pa mi dmigs pa'o/ /de nas rnam par shes pa dmigs pa mi dmigs pa des rnam par shes pa rnam pa thams</text></item>
<item><p>141b5</p><section>sna tshogs</section><text>cad du zil gyis mnan nas 'di lta ste/ bla na med pa yang dag par rdzogs pa'i byang chub tu nges par 'byung ngo / /rab 'byor byang chub sems dpa' gzugs la rnam par rtog pa dang / rnam par dpyod pa'i zhe sdang dang / rab tu rtog pa dang / rnam par dpyod</text></item>
<item><p>141b6</p><section>sna tshogs</section><text>pa'i zhe sdang dang / rnam par rtog pa dang / rnam par dpyod pa'i zhe sdang dang / zhe sdang dang / zhe sdang chen po dang / zhe sdang lnga yongs su shes par byas te yongs su spang bar bya'o/ /rab 'byor byang chub sems dpas tshor ba dang / 'du shes dang /</text></item>
<item><p>141b7</p><section>sna tshogs</section><text>'du byed rnams dang / rnam par shes pa la rnam par rtog pa dang / rnam par dpyod pa'i zhe sdang dang / rab tu rtog pa dang / rnam par dpyod pa'i zhe sdang dang / rnam par rtog pa dang / rnam par dpyod pa'i zhe sdang dang / zhe sdang dang / zhe sdang</text></item>
<item><p>141b8</p><section>sna tshogs</section><text>chen po dang / zhe sdang lnga yongs su shes par byas te yongs su spang bar bya'o/ /rab 'byor byang chub sems dpas gzugs la zhe sdang lnga po 'di dag yongs su spangs nas gzugs kyi rang bzhin mi dmigs so/ /gzugs kyi rang bzhin</text></item>
<item><p>142a1</p><section>sna tshogs</section><text>mi dmigs pas gzugs la gzugs su mi dmigs so/ /gzugs la gzugs su mi dmigs pas gzugs la gzugs dmigs te/ gang gzugs la gzugs dmigs pa de nyid gzugs la gzugs</text></item>
<item><p>142a2</p><section>sna tshogs</section><text>mi dmigs pa'o/ /de gzugs dmigs pa mi dmigs pa des gzugs rnam pa thams cad du zil gyis mnan nas 'di lta ste/ bla na med pa yang dag par rdzogs pa'i byang chub tu nges par 'byung ngo / /rab 'byor byang chub sems</text></item>
<item><p>142a3</p><section>sna tshogs</section><text>dpas tshor ba dang / 'du shes dang / 'du byed rnams dang / rnam par shes pa la zhe sdang lnga po 'di dag yongs su spangs nas rnam par shes pa'i rang bzhin mi dmigs so/ /rnam par shes pa'i rang bzhin mi dmigs pas rnam par shes</text></item>
<item><p>142a4</p><section>sna tshogs</section><text>pa la rnam par shes par mi dmigs so/ /rnam par shes pa la rnam par shes pa mi dmigs pas rnam par shes pa la rnam par shes pa dmigs te/ gang rnam par shes pa la rnam par shes pa dmigs pa de nyid rnam par shes pa</text></item>
<item><p>142a5</p><section>sna tshogs</section><text>la rnam par shes pa mi dmigs pa'o/ /de rnam par shes pa dmigs pa mi dmigs pa des rnam par shes pa rnam pa thams cad du zil gyis mnan nas 'di lta ste/ bla na med pa yang dag par rdzogs pa'i byang chub tu nges par 'byung</text></item>
<item><p>142a6</p><section>sna tshogs</section><text>ngo / /rab 'byor byang chub sems dpa' gzugs la 'khrul pa'i gti mug dang / 'khrul pa'i rgyu'i gti mug dang / mi 'khrul pa'i rgyu'i gti mug dang / gti mug dang / gti mug chen po dang / gti mug lnga yongs</text></item>
<item><p>142a7</p><section>sna tshogs</section><text>su shes par byas te yongs su spang bar bya'o/ /rab 'byor byang chub sems dpas tshor ba dang / 'du shes dang / 'du byed rnams dang / rnam par shes pa la 'khrul pa'i gti mug dang / 'khrul pa'i rgyu'i gti mug dang /</text></item>
<item><p>142a8</p><section>sna tshogs</section><text>mi 'khrul pa'i rgyu'i gti mug dang / gti mug dang / gti mug chen po dang / gti mug lnga yongs su shes par byas te yongs su spang bar bya'o/ /rab 'byor byang chub sems dpas gzugs la gti mug lnga po</text></item>
<item><p>142b1</p><section>sna tshogs</section><text>'di dag yongs su spangs nas gzugs kyi rang bzhin mi dmigs so/ /gzugs kyi rang bzhin mi dmigs pas gzugs la gzugs su mi dmigs so/ /gzugs la gzugs su mi dmigs pas gzugs la</text></item>
<item><p>142b2</p><section>sna tshogs</section><text>gzugs dmigs te/ gang gzugs la gzugs dmigs pa de nyid gzugs la gzugs mi dmigs pa'o/ /de gzugs dmigs pa mi dmigs pa des gzugs rnam pa thams cad du zil gyis mnan nas 'di lta ste/</text></item>
<item><p>142b3</p><section>sna tshogs</section><text>bla na med pa yang dag par rdzogs pa'i byang chub tu nges par 'byung ngo / /rab 'byor byang chub sems dpas tshor ba dang / 'du shes dang / 'du byed rnams dang / rnam par shes pa la gti mug lnga po 'di dag yongs su</text></item>
<item><p>142b4</p><section>sna tshogs</section><text>spangs nas rnam par shes pa'i rang bzhin mi dmigs so/ /rnam par shes pa'i rang bzhin mi dmigs pas rnam par shes pa rnam par shes par mi dmigs so/ /rnam par shes pa la rnam par shes par mi dmigs pas rnam par</text></item>
<item><p>142b5</p><section>sna tshogs</section><text>shes pa la rnam par shes pa dmigs te/ gang rnam par shes pa la rnam par shes pa dmigs pa de nyid rnam par shes pa la rnam par shes pa mi dmigs pa'o/ /de rnam par shes pa dmigs pa mi dmigs pa des</text></item>
<item><p>142b6</p><section>sna tshogs</section><text>rnam par shes pa rnam pa thams cad du zil gyis mnan nas 'di lta ste/ bla na med pa yang dag par rdzogs pa'i byang chub tu nges par 'byung ngo / /rab 'byor byang chub sems dpas gzugs la mang du thos pa'i nga rgyal dang /</text></item>
<item><p>142b7</p><section>sna tshogs</section><text>mngon par mtho ba'i nga rgyal dang / mngon pa'i nga rgyal dang / nga rgyal dang / nga rgyal chen po dang / nga rgyal lnga yongs su shes par byas te yongs su spang bar bya'o/ /rab 'byor byang chub sems dpas tshor ba dang / 'du shes dang / 'du byed</text></item>
<item><p>142b8</p><section>sna tshogs</section><text>rnams dang / rnam par shes pa la mang du thos pa'i nga rgyal dang / mngon par mtho ba'i nga rgyal dang / mngon pa'i nga'i nga rgyal dang / nga rgyal dang / nga rgyal chen po dang / nga rgyal lnga yongs su shes par byas te yongs su spang bar bya'o/ /</text></item>
<item><p>143a1</p><section>sna tshogs</section><text>rab 'byor byang chub sems dpas gzugs la nga rgyal lnga po 'di dag yongs su spangs nas gzugs kyi rang bzhin mi dmigs so/ /gzugs kyi rang bzhin mi dmigs pas gzugs la gzugs su mi dmigs so/ /</text></item>
<item><p>143a2</p><section>sna tshogs</section><text>gzugs la gzugs su mi dmigs pas gzugs la gzugs dmigs te/ gang gzugs la gzugs dmigs pa de nyid gzugs la gzugs mi dmigs pa'o/ /de gzugs dmigs pa mi dmigs pa des gzugs rnam</text></item>
<item><p>143a3</p><section>sna tshogs</section><text>pa thams cad du zil gyis mnan nas 'di lta ste/ bla na med pa yang dag par rdzogs pa'i byang chub tu nges par 'byung ngo / /rab 'byor byang chub sems dpas tshor ba dang / 'du shes dang / 'du byed rnams dang / rnam par shes pa la nga</text></item>
<item><p>143a4</p><section>sna tshogs</section><text>rgyal lnga po 'di dag yongs su spangs nas rnam par shes pa'i rang bzhin mi dmigs so/ /rnam par shes pa'i rang bzhin mi dmigs pas rnam par shes pa la rnam par shes par mi dmigs so/ /rnam par shes pa la rnam par</text></item>
<item><p>143a5</p><section>sna tshogs</section><text>shes par mi dmigs pas rnam par shes pa la rnam par shes pa dmigs te/ gang rnam par shes pa la rnam par shes pa dmigs pa de nyid rnam par shes pa la rnam par shes pa mi dmigs pa'o/ /de rnam par shes pa dmigs pa</text></item>
<item><p>143a6</p><section>sna tshogs</section><text>mi dmigs pa des rnam par shes pa rnam pa thams cad du zil gyis mnan nas 'di lta ste/ bla na med pa yang dag par rdzogs pa'i byang chub tu nges par 'byung ngo / /rab 'byor byang chub sems dpas gzugs la rang bzhin la phyin ci</text></item>
<item><p>143a7</p><section>sna tshogs</section><text>log gi lta ba dang / yod do snyam pa'i lta ba dang / skur ba 'debs pa'i lta ba dang / lta ba dang / lta ba chen po dang / lta ba lnga yongs su shes par byas te yongs su spang bar bya'o/ /rab 'byor byang chub sems dpas tshor ba dang /</text></item>
<item><p>143a8</p><section>sna tshogs</section><text>'du shes dang / 'du byed rnams dang / rnam par shes pa la rang bzhin la phyin ci log pa'i lta ba dang / yod do snyam pa'i lta ba dang / skur pa 'debs pa'i lta ba dang / lta ba dang lta ba chen po dang / lta ba lnga yongs su shes par byas te yongs</text></item>
<item><p>143b1</p><section>sna tshogs</section><text>su spang bar bya'o/ /rab 'byor byang chub sems dpas gzugs la lta ba lnga po 'di dag yongs su spangs nas gzugs kyi rang bzhin mi dmigs so/ /gzugs kyi rang bzhin mi dmigs pas gzugs la gzugs su mi dmigs so/ /</text></item>
<item><p>143b2</p><section>sna tshogs</section><text>gzugs la gzugs su mi dmigs pas gzugs la gzugs dmigs te gang gzugs la gzugs dmigs pa de nyid gzugs la gzugs mi dmigs pa'o/ /de gzugs dmigs pa mi dmigs pa des gzugs rnam pa thams cad du</text></item>
<item><p>143b3</p><section>sna tshogs</section><text>zil gyis mnan nas 'di lta ste/ bla na med pa yang dag par rdzogs pa'i byang chub tu nges par 'byung ngo / /rab 'byor byang chub sems dpas tshor ba dang / 'du shes dang / 'du byed rnams dang / rnam par shes pa la lta ba lnga po 'di dag yongs su</text></item>
<item><p>143b4</p><section>sna tshogs</section><text>spangs nas rnam par shes pa'i rang bzhin mi dmigs so/ /rnam par shes pa'i rang bzhin mi dmigs pas rnam par shes pa la rnam par shes par mi dmigs so/ /rnam par shes pa la rnam par shes par mi dmigs pas</text></item>
<item><p>143b5</p><section>sna tshogs</section><text>rnam par shes pa la rnam par shes pa dmigs te/ gang rnam par shes pa la rnam par shes par dmigs pa de nyid rnam par shes pa la rnam par shes pa mi dmigs pa'o/ /de rnam par shes pa dmigs pa mi dmigs pa des</text></item>
<item><p>143b6</p><section>sna tshogs</section><text>rnam par shes pa rnam pa thams cad du zil gyis mnan nas 'di lta ste/ bla na med pa yang dag par rdzogs pa'i byang chub tu nges par 'byung ngo / /rab 'byor byang chub sems dpas gzugs dang chos la yid gnyis za ba dang /</text></item>
<item><p>143b7</p><section>sna tshogs</section><text>'gro ba dang sdug bsngal la yid gnyis za ba dang mya ngan las 'das pa dang sangs rgyas dang byang chub sems dpa' la yid gnyis za ba dang / yid gnyis za ba dang / yid gnyis za ba chen po dang / yid gnyis za ba lnga yongs su shes</text></item>
<item><p>143b8</p><section>sna tshogs</section><text>par byas te/ yongs su spang bar bya'o/ /rab 'byor byang chub sems dpas tshor ba dang / 'du shes dang / 'du byed rnams dang / rnam par shes pa la chos la yid gnyis za ba dang / 'gro ba dang / sdug bsngal la yid gnyis za ba</text></item>
<item><p>144a1</p><section>sna tshogs</section><text>dang mya ngan las 'das pa dang sangs rgyas dang byang chub sems dpa' la yid gnyis za ba dang yid gnyis za ba dang yid gnyis za ba chen po dang / yid gnyis za ba lnga yongs su shes par byas te yongs</text></item>
<item><p>144a2</p><section>sna tshogs</section><text>su spang bar bya'o/ /rab 'byor byang chub sems dpas gzugs la yid gnyis za ba 'di dag yongs su spangs nas gzugs kyi rang bzhin mi dmigs so/ /gzugs kyi rang bzhin mi dmigs pas gzugs la gzugs su mi</text></item>
<item><p>144a3</p><section>sna tshogs</section><text>dmigs so/ /gzugs la gzugs su mi dmigs pas gzugs la gzugs su dmigs te/ gang gzugs la gzugs dmigs pa de nyid gzugs la gzugs mi da migs pa'o/ /de gzugs dmigs pa mi dmigs pa des gzugs</text></item>
<item><p>144a4</p><section>sna tshogs</section><text>rnam pa thams cad du zil gyis mnan nas 'di lta ste/ bla na med pa yang dag par rdzogs pa'i byang chub tu nges par 'byung ngo / /rab 'byor byang chub sems dpas tshor ba dang / 'du shes dang / 'du byed rnams dang / rnam par shes pa la yid</text></item>
<item><p>144a5</p><section>sna tshogs</section><text>gnyis za ba lnga po 'di dag yongs su spangs nas rnam par shes pa'i rang bzhin mi dmigs so/ /rnam par shes pa'i rang bzhin mi dmigs pas rnam par shes pa la rnam par shes par mi dmigs so/ /rnam par shes pa la rnam par shes par</text></item>
<item><p>144a6</p><section>sna tshogs</section><text>mi dmigs pas rnam par shes pa la rnam par shes pa dmigs te/ gang rnam par shes pa la rnam par shes pa dmigs pa de nyid rnam par shes pa la rnam par shes pa mi dmigs pa'o/ /de rnam par shes pa dmigs pa mi dmigs pa des rnam</text></item>
<item><p>144a7</p><section>sna tshogs</section><text>par shes pa rnam pa thams cad du zil gyis mnan nas 'di lta ste/ bla na med pa yang dag par rdzogs pa'i byang chub tu nges par 'byung ngo / /rab 'byor byang chub sems dpa' gzugs yongs su tshol zhing gzugs kyi chos ston la gzugs</text></item>
<item><p>144a8</p><section>sna tshogs</section><text>la lus dang ngag dang / yid kyi las yongs su sbyong zhing gzugs de ji ltar brjod pa dang / ji ltar bstan pa dang / ji ltar bsnyad pa bzhin du yongs su tshol zhing chos ston te/ de la lus dang / ngag dang / yid kyi las yongs su sbyong ba</text></item>
<item><p>144b1</p><section>sna tshogs</section><text>gzugs la nyes pa yongs su tshol ba'i byang chub sems dpar rig par bya'o/ /gzugs la dam pa'i chos ma yin pa'i gtam can gyi byang chub sems dpar rig par bya'o/ /gzugs la lus dang / ngag dang / yid kyi las yongs su ma</text></item>
<item><p>144b2</p><section>sna tshogs</section><text>dag pa'i byang chub sems dpar rig par bya'o/ /rab 'byor byang chub sems dpa' gzugs yongs su tshol zhing gzugs kyi chos ston la gzugs la lus dang / ngag dang / yid kyi las yongs su sbyong zhing gzugs de la ji ltar brjod</text></item>
<item><p>144b3</p><section>sna tshogs</section><text>pa bzhin du ma yin/ ji ltar bstan pa bzhin du ma yin/ ji ltar bsnyad pa bzhin du ma yin par yongs su tshol zhing chos ston te/ de la lus dang / ngag dang / yid kyi las yongs su sbyong na gzugs la legs par tshol ba'i byang chub sems</text></item>
<item><p>144b4</p><section>sna tshogs</section><text>dpa' ste/ yang dag pa'i ngag gi las kyi gtam can gyi byang chub sems dpar rig par bya'o/ /gzugs de la lus dang / ngag dang / yid kyi las yongs su dag pa'i byang chub sems dpar rig par bya'o/ /rab 'byor byang chub sems dpa' tshor ba dang / 'du shes</text></item>
<item><p>144b5</p><section>sna tshogs</section><text>dang / 'du byed rnams dang / rnam par shes pa yongs su tshol zhing rnam par shes pa'i chos ston la/ rnam par shes pa la lus dang / ngag dang / yid kyi las yongs su sbyong zhing rnam par shes pa de ji ltar brjod pa dang / ji ltar bstan pa dang / ji ltar</text></item>
<item><p>144b6</p><section>sna tshogs</section><text>bsnyad pa bzhin du yongs su tshol zhing chos ston te/ de la lus dang / ngag dang / yid kyi las yongs su sbyong na/ rnam par shes pa la nyes par yongs su tshol ba'i byang chub sems dpar rig par bya'o/ /rnam par shes pa la dam</text></item>
<item><p>144b7</p><section>sna tshogs</section><text>pa'i chos ma yin pa'i gtam can gyi byang chub sems dpar rig par bya'o/ /rnam par shes pa la lus dang / ngag dang / yid kyi las yongs su ma dag pa'i byang chub sems dpar rig par bya'o/ /rab 'byor byang chub sems dpa'</text></item>
<item><p>144b8</p><section>sna tshogs</section><text>rnam par shes pa yongs su tshol zhing rnam par shes pa'i chos ston la/ rnam par shes pa la lus dang ngag dang yid kyi las yongs su sbyong zhing rnam par shes pa de la ji ltar brjod pa bzhin du ma yin/ ji ltar bstan pa bzhin du ma yin/ ji ltar bsnyad pa</text></item>
<item><p>145a1</p><section>sna tshogs</section><text>bzhin du ma yin par yongs su tshol zhing chos ston te/ de la lus dang ngag dang / yid kyi las yongs su sbyong na rnam par shes pa la legs par tshol ba'i byang chub sems dpa' ste/ yang dag pa'i ngag</text></item>
<item><p>145a2</p><section>sna tshogs</section><text>gi las kyi gtam can gyi byang chub sems dpar rig par bya'o/ /rnam par shes pa de la lus dang ngag dang / yid kyi las yongs su dag pa'i byang chub sems dpar rig par bya'o/ /rab 'byor byang chub sems</text></item>
<item><p>145a3</p><section>sna tshogs</section><text>dpa' gzugs la sems mnyam par gzhag par 'dod cing gzugs de la nang du mos na/ gzugs la mos par bya ba'i gzugs dang / mos pa'i gzugs gnyis dmigs par 'gyur ro/ /de la byang chub sems dpa' mos pa'i gzugs</text></item>
<item><p>145a4</p><section>sna tshogs</section><text>la mos par bya ba ji lta ba bzhin du ston tam/ mos par bya ba la mos pa ji lta ba bzhin du ston na gzugs la yang dag pa ma yin par ston pa'i byang chub sems dpar rig par bya'o/ /de ci'i phyir zhe na/ rab 'byor mos par bya ba'i gzugs</text></item>
<item><p>145a5</p><section>sna tshogs</section><text>las mos pa'i gzugs kyi mtshan nyid gud na med do/ /rab 'byor gal te mos par bya ba'i gzugs las mos pa'i gzugs kyi mtshan nyid gud na yod na ni mos par bya ba la sems can mos pa tha dad pa rnams dang / mtshungs</text></item>
<item><p>145a6</p><section>sna tshogs</section><text>par lta ba tha dad par dmigs par 'gyur zhing rmi lam la sogs pa la dmigs pa med pa'i mos pas dmigs par yang mi 'gyur la/ byis pa so so'i skye bo rnams kyang gzugs la de kho na mthong bar 'gyur zhing rnam par mi</text></item>
<item><p>145a7</p><section>sna tshogs</section><text>rtog pa'i mos pa grub pa/ rigs pa la yang mos par bya ba'i gzugs rjes su 'jug par mi 'gyur ba zhig na/ rab 'byor 'di ltar mos par bya ba la sems can mos pa tha dad pa rnams dang / mtshungs par lta ba tha dad par ma</text></item>
<item><p>145a8</p><section>sna tshogs</section><text>gyur cing rmi lam la sogs pa la yang dmigs pa med pa'i mos pa dmigs la/ byis pa so so'i skye bo rnams kyang gzugs la de kho na mthong bar ma gyur te/ rnam par mi rtog pa'i mos pa grub pa/ rigs pa la yang mos par bya ba'i gzugs</text></item>
<item><p>145b1</p><section>sna tshogs</section><text>rjes su 'jug ste/ de'i phyir byang chub sems dpas mos pa'i gzugs las mos par bya ba'i gzugs kyi mtshan nyid gud na med par blta bar bya'o/ /gzhan du na mos par bya ba'i gzugs de ji lta ba bzhin du mtshan ma dang bcas pa'i</text></item>
<item><p>145b2</p><section>sna tshogs</section><text>lta ba'i mos pa'i gzugs kyang yang dag par byung ba ni ma gtogs so/ /de bas na don gzhan snang ngo / /de ltar mthong ba'i byang chub sems dpas mos par bya ba'i gzugs kyi 'du shes rnam par 'jig ste/ de 'di snyam du sems</text></item>
<item><p>145b3</p><section>sna tshogs</section><text>so/ /mos par bya ba'i gzugs yod na mos pa'i gzugs rigs par 'gyur gyi/ med na ni ma yin par rig nas gzugs la 'khrul pa'i sems dmigs te/ mos pa'i gzugs kyi 'du shes kyang rnam par 'jig go/ /de gzugs</text></item>
<item><p>145b4</p><section>sna tshogs</section><text>gnyis kyi 'du shes rnam par bshig cing gzugs kyi 'du shes thams cad gshig nas gzugs thams cad mi dmigs so/ /gzugs thams cad mi dmigs pas gzugs bas gzugs la 'khrul par dmigs so/ /</text></item>
<item><p>145b5</p><section>sna tshogs</section><text>gzugs la 'khrul par dmigs pas gzugs la 'khrul pa'i rgyu dmigs so/ /gzugs la 'khrul pa'i rgyu dmigs pas gzugs la 'khrul pa med pa'i chos yang dag par sgrub bo/ /gzugs la 'khrul pa med pa'i</text></item>
<item><p>145b6</p><section>sna tshogs</section><text>chos yang dag par sgrub pas gzugs la 'khrul pa med pa'i rgyu dmigs so/ /gzugs la 'khrul pa med pa'i rgyu dmigs pas gzugs la 'khrul pa med pa'i chos yang dag par sgrub bo/ /gzugs la 'khrul pa med pa'i chos</text></item>
<item><p>145b7</p><section>sna tshogs</section><text>yang dag par sgrub pas gzugs la 'khrul pa med pa'i rgyu 'thun pa'i chos yang dag par sgrub ste/ des gzugs la 'khrul pa dang / 'khrul pa med pa'i chos snga nas yang dag par bsgrubs pa yin no/ /de gzugs la 'khrul pa med pa'i</text></item>
<item><p>145b8</p><section>sna tshogs</section><text>chos dang 'khrul pa med pa'i rgyu 'thun pa'i chos la rten nas sangs rgyas kyi chos thams cad sgom mo/ /sems can rnams kyang yongs su smin par byed do/ /sangs rgyas kyi zhing yang yongs su sbyong ngo / /myur du bla na med pa yang dag par rdzogs</text></item>
<item><p>146a1</p><section>sna tshogs</section><text>pa'i byang chub kyang mngon par rdzogs par 'tshang rgya'o/ /byang chub sems dpa' gzugs la de ltar ston na yang dag par ston pa yin no/ /rab 'byor byang chub sems dpa' tshor ba dang / 'du shes dang / 'du byed rnams dang / rnam par shes</text></item>
<item><p>146a2</p><section>sna tshogs</section><text>pa la sems mnyam par gzhag par 'dod cing rnam par shes pa de la nang du mos na rnam par shes pa la mos par bya ba'i gzugs dang / mos pa'i gzugs gnyis dmigs par 'gyur ro/ /de la byang chub sems dpa' mos pa'i rnam par</text></item>
<item><p>146a3</p><section>sna tshogs</section><text>shes pa la mos pa la mos par bya ba ji lta ba bzhin du ston tam/ mos par bya ba la mos pa ji lta ba bzhin du ston na rnam par shes pa la yang dag pa ma yin par ston pa'i byang chub sems dpar rig par bya'o/ /de ci'i phyir zhe na/ rab 'byor mos par bya</text></item>
<item><p>146a4</p><section>sna tshogs</section><text>ba'i rnam par shes pa las mos pa'i rnam par shes pa'i mtshan nyid gud na med do/ /rab 'byor gal te mos par bya ba'i rnam par shes pa las mos pa'i rnam par shes pa'i mtshan nyid gud na yod na ni mos par bya ba la sems can mos pa tha dad pa rnams</text></item>
<item><p>146a5</p><section>sna tshogs</section><text>dang / mtshungs par lta ba tha dad par dmigs par 'gyur zhing / rmi lam la sogs pa la dmigs pa med pa'i mos pa dmigs par yang mi 'gyur la/ byis pa so so'i skye bo rnams kyang rnam par shes pa la de kho na mthong bar yang 'gyur zhing /</text></item>
<item><p>146a6</p><section>sna tshogs</section><text>rnam par mi rtog pa'i mos pa grub par rigs pa la yang mos par bya ba'i rnam par shes pa rjes su 'jug par mi 'gyur ba zhig na/ rab 'byor 'di ltar mos par bya ba la sems can mos pa tha dad pa rnams dang / mtshungs par lta ba tha dad par</text></item>
<item><p>146a7</p><section>sna tshogs</section><text>ma gyur cing / rmi lam la sogs pa la yang dmigs pa med pa'i mos pa de dmigs la/ byis pa so so'i skye bo rnams kyang rnam par shes pa la de kho na mthong bar ma gyur te/ rnam par mi rtog pa'i mos pa grub pa/ rig pa la</text></item>
<item><p>146a8</p><section>sna tshogs</section><text>yang mos par bya ba'i rnam par shes pa rjes su 'jug ste/ de'i phyir byang chub sems dpas mos pa'i rnam par shes pa las mos par bya ba'i rnam par shes pa'i mtshan nyid gud na med par blta bar bya'o/ /gzhan du na</text></item>
<item><p>146b1</p><section>sna tshogs</section><text>mos par bya ba'i rnam par shes pa de ji lta ba bzhin du mtshan ma dang bcas pa'i lta ba'i mos pa'i rnam par shes pa yang yang dag par byung ba ni ma gtogs so/ /de bas na don gzhan snang ngo / /de ltar mthong ba'i byang chub sems dpa' mos</text></item>
<item><p>146b2</p><section>sna tshogs</section><text>par bya ba'i rnam par shes pa'i 'du shes rnam par 'jig ste/ de 'di snyam du sems so/ /mos par bya ba'i rnam par shes pa yod na mos pa'i rnam par shes pa yang rigs par 'gyur gyi/ med na ni ma yin par rig nas mos pa'i rnam</text></item>
<item><p>146b3</p><section>sna tshogs</section><text>par shes pa la mos pa'i rnam par shes pa'i 'du shes kyang rnam par 'jig go/ /de rnam par shes pa gnyis kyi 'du shes rnam par bshig nas rnam par shes pa thams cad mi dmigs so/ /rnam par shes pa thams cad mi dmigs pas</text></item>
<item><p>146b4</p><section>sna tshogs</section><text>rnam par shes pa la 'khrul par dmigs so/ /rnam par shes pa la 'khrul par dmigs pas rnam par shes pa la 'khrul pa'i rgyu dmigs so/ /rnam par shes pa la 'khrul pa'i rgyu dmigs pas rnam par shes pa la 'khrul pa med pa'i</text></item>
<item><p>146b5</p><section>sna tshogs</section><text>chos yang dag par sgrub bo/ /rnam par shes pa la 'khrul pa med pa'i chos yang dag par sgrub pas rnam par shes pa la 'khrul pa med pa'i rgyu 'thun pa'i chos yang dag par sgrub ste/ des rnam par shes pa la 'khrul pa dang / 'khrul pa</text></item>
<item><p>146b6</p><section>sna tshogs</section><text>med pa'i chos snga nas yang dag par bsgrubs pa yin no/ /de rnam par shes pa la 'khrul pa med pa'i chos dang / 'khrul pa med pa'i rgyu 'thun pa'i chos la brten nas sangs rgyas kyi chos thams cad sgom mo/ /sems can rnams kyang</text></item>
<item><p>146b7</p><section>sna tshogs</section><text>yongs su smin par byed do/ /sangs rgyas kyi zhing yang yongs su sbyong ngo / /myur du bla na med pa yang dag par rdzogs pa'i byang chub kyang mngon par rdzogs par 'tshang rgya'o/ /byang chub sems dpa' rnam par shes pa la de ltar ston na</text></item>
<item><p>146b8</p><section>sna tshogs</section><text>yang dag par ston par rig par bya'o/ /rab 'byor byang chub sems dpas gzugs la dam pa'i chos nye bar bsgrub pa'i byams pa dang / 'jig rten pa'i bde ba nye bar bsgrub pa'i byams pa dang / 'jig rten las 'das</text></item>
<item><p>147a1</p><section>sna tshogs</section><text>pa'i bde ba nye bar bsgrub pa'i byams pa dang / byams pa dang / byams pa chen po dang / byams pa rnam pa lnga bsgom par bya'o/ /rab 'byor byang chub sems dpas tshor ba dang 'du shes dang / 'du byed rnams dang /</text></item>
<item><p>147a2</p><section>sna tshogs</section><text>rnam par shes pa la dam pa'i chos nye bar bsgrub pa'i byams pa dang / 'jig rten pa'i bde ba nye bar bsgrub pa'i byams pa dang / 'jig rten las 'das pa'i bde ba nye bar bsgrub pa'i byams pa dang / byams pa dang / byams pa chen</text></item>
<item><p>147a3</p><section>sna tshogs</section><text>po dang / byams pa rnam pa lnga bsgom par bya'o/ /rab 'byor byang chub sems dpas gzugs la mi sdud pa'i snying rje dang / 'du ba'i snying rje dang / 'bral ba'i snying rje dang / snying rje dang / snying rje chen po dang / snying rje rnam pa</text></item>
<item><p>147a4</p><section>sna tshogs</section><text>lnga bsgom par bya'o/ /rab 'byor byang chub sems dpas tshor ba dang / 'du shes dang / 'du byed rnams dang / rnam par shes pa la mi sdud pa'i snying rje dang / 'du ba'i snying rje dang / 'bral ba'i snying rje dang / snying rje dang / snying rje chen po dang /</text></item>
<item><p>147a5</p><section>sna tshogs</section><text>snying rje rnam pa lnga bsgom par bya'o/ /rab 'byor byang chub sems dpas gzugs la dam pa'i chos la dad pas brlan pa dang / phan 'dogs pa dang / rjes su yi rang ba'i dga' ba dang / 'jig rten pa'i bde bas brlan pa dang /</text></item>
<item><p>147a6</p><section>sna tshogs</section><text>phan 'dogs pa dang / rjes su yi rang ba'i dga' ba dang / 'jig rten las 'das pa'i bde bas brlan pa dang / phan 'dogs pa dang / rjes su yi rang ba'i dga' ba dang / dga' ba dang / dga' ba chen po dang / dga' ba rnam pa lnga bsgom</text></item>
<item><p>147a7</p><section>sna tshogs</section><text>par bya'o/ /rab 'byor byang chub sems dpas tshor ba dang / 'du shes dang / 'du byed rnams dang / rnam par shes pa la dam pa'i chos la dad pas brlan pa dang / phan 'dogs pa dang / rjes su yi rang ba'i dga' ba dang / 'jig rten</text></item>
<item><p>147a8</p><section>sna tshogs</section><text>pa'i bde bas brlan pa dang / phan 'dogs pa dang / rjes su yi rang ba'i dga' ba dang / 'jig rten las 'das pa'i bde bas brlan pa dang / phan 'dogs pa dang / rjes su yi rang ba'i dga' ba dang / dga' ba dang / dga' ba chen po dang / dga' ba rnam pa lnga</text></item>
<item><p>147b1</p><section>sna tshogs</section><text>bsgom par bya'o/ /rab 'byor byang chub sems dpas gzugs la lta ba ngan pa dang / kun nas nyon mongs pa med pa/ brtul ba'i btang snyoms dang / nyes pa thams cad yongs su spang ba dang / kun nas nyon mongs pa brtul ba'i btang snyoms dang /</text></item>
<item><p>147b2</p><section>sna tshogs</section><text>yon tan thams cad yongs su bsdu ba dang / kun nas nyon mongs pa med pa'i brtul ba'i btang snyoms dang / btang snyoms dang / btang snyoms chen po dang / btang snyoms rnam pa lnga bsgom par bya'o/ /rab 'byor byang chub sems dpas tshor ba dang / 'du</text></item>
<item><p>147b3</p><section>sna tshogs</section><text>shes dang / 'du byed rnams dang / rnam par shes pa la lta ba ngan pa dang / kun nas nyon mongs pa med pa brtul ba'i btang snyoms dang / nyes pa thams cad yongs su spang ba dang / kun nas nyon mongs pa med pa brtul ba'i btang snyoms dang / yon tan</text></item>
<item><p>147b4</p><section>sna tshogs</section><text>thams cad yongs su bsdu ba dang / kun nas nyon mongs pa med pa btul ba'i btang snyoms dang / btang snyoms dang / btang snyoms chen po dang / btang snyoms lnga bsgom par bya'o/ /rab 'byor byang chub sems dpa' sbyin pa'i pha rol du phyin pa la brtson pas</text></item>
<item><p>147b5</p><section>sna tshogs</section><text>gzugs la dam bcas pa'i sbyin pa dang / zang zing dang mi 'jigs pa bsgrub pa'i sbyin pa dang / chos bsgrub pa'i sbyin pa dang / sbyin pa dang / sbyin pa chen po dang / sbyin pa rnam pa lnga bsgom par bya'o/ /rab 'byor byang chub sems dpa' sbyin pa'i</text></item>
<item><p>147b6</p><section>sna tshogs</section><text>pha rol du phyin pa la brtson pas tshor ba dang / 'du shes dang / 'du byed rnams dang / rnam par shes pa la dam bcas pa'i sbyin pa dang / zang zing dang / mi 'jigs pa bsgrub pa'i sbyin pa dang / chos bsgrub pa'i sbyin pa dang / sbyin pa dang /</text></item>
<item><p>147b7</p><section>sna tshogs</section><text>sbyin pa chen po dang / sbyin pa rnam pa lnga bsgom par bya'o/ /rab 'byor byang chub sems dpa' tshul khrims kyi pha rol du phyin pa la brtson pas gzugs la yang dag par blangs pa dang brda can gyi sdom pa'i tshul khrims dang / bsam gtan gyi sdom</text></item>
<item><p>147b8</p><section>sna tshogs</section><text>pa'i tshul khrims dang / zag pa med pa'i sdom pa'i tshul khrims dang / tshul khrims dang / tshul khrims chen po dang / tshul khrims rnam pa lnga bsgom par bya'o/ /rab 'byor byang chub sems dpa' tshul khrims kyi pha rol du phyin pa la brtson pas tshor ba dang /</text></item>
<item><p>148a1</p><section>sna tshogs</section><text>'du shes dang / 'du byed rnams dang / rnam par shes pa la yang dag par blangs pa dang brda can gyi sdom pa'i tshul khrims dang / bsam gtan gyi sdom pa'i tshul khrims dang / zag pa med pa'i sdom pa'i tshul khrims dang / tshul khrims</text></item>
<item><p>148a2</p><section>sna tshogs</section><text>dang / tshul khrims chen po dang / tshul khrims rnam pa lnga bsgom par bya'o/ /rab 'byor byang chub sems dpa' bzod pa'i pha rol du phyin pa la brtson pas gzugs la sems can gnod pa byed pa la ji mi snyam pa'i bzod pa dang / sdug bsngal</text></item>
<item><p>148a3</p><section>sna tshogs</section><text>dang du len pa'i bzod pa dang / chos la nges par sems pa'i bzod pa dang / bzod pa dang / bzod pa chen po dang / bzod pa rnam pa lnga bsgom par bya'o/ /rab 'byor byang chub sems dpa' bzod pa'i pha rol du phyin pa la brtson pas tshor ba dang /</text></item>
<item><p>148a4</p><section>sna tshogs</section><text>'du shes dang / 'du byed rnams dang / rnam par shes pa la sems can gnod pa byed pa la ji mi snyam pa'i bzod pa dang / sdug bsngal dang du len pa'i bzod pa dang / chos la nges par sems pa'i bzod pa dang / bzod pa dang / bzod pa</text></item>
<item><p>148a5</p><section>sna tshogs</section><text>chen po dang / bzod pa rnam pa lnga bsgom par bya'o/ /rab 'byor byang chub sems dpa' brtson 'grus kyi pha rol du phyin pa la brtson pas gzugs la lung nod pa dang / kha ton bya ba sems pa'i brtson 'grus dang / nyes pa thams cad yongs</text></item>
<item><p>148a6</p><section>sna tshogs</section><text>su spang ba'i brtson 'grus dang / yon tan thams cad yongs su bsdu ba'i brtson 'grus dang / brtson 'grus dang / brtson 'grus chen po dang / brtson 'grus rnam pa lnga bsgom par bya'o/ /rab 'byor byang chub sems dpa' brtson</text></item>
<item><p>148a7</p><section>sna tshogs</section><text>'grus kyi pha rol du phyin pa la brtson pas tshor ba dang / 'du shes dang / 'du byed rnams dang / rnam par shes pa la lung nod pa dang / kha ton bya ba sems pa'i brtson 'grus dang / nyes pa thams cad yongs su spang ba'i brtson 'grus dang /</text></item>
<item><p>148a8</p><section>sna tshogs</section><text>yon tan thams cad yongs su bsdu ba'i brtson 'grus dang / brtson 'grus dang / brtson 'grus chen po dang / brtson 'grus rnam pa lnga bsgom par bya'o/ /rab 'byor byang chub sems dpa' bsam gtan gyi pha rol du phyin pa la brtson pas gzugs</text></item>
<item><p>148b1</p><section>sna tshogs</section><text>la tshig 'bru la ltos pa'i dge ba'i bsam gtan dang / tshig 'bru la mi ltos pa'i dge ba gdod ma nas dag pa'i 'jig rten pa'i bsam gtan dang / 'jig rten las 'das pa'i bsam gtan dang / bsam gtan dang / bsam gtan chen po dang / bsam gtan</text></item>
<item><p>148b2</p><section>sna tshogs</section><text>rnam pa lnga bsgom par bya'o/ /rab 'byor byang chub sems dpa' bsam gtan gyi pha rol du phyin pa la brtson pas tshor ba dang / 'du shes dang / 'du byed rnams dang / rnam par shes pa la tshig 'bru la ltos pa'i dge ba'i bsam gtan dang / tshig 'bru la mi ltos pa'i dge ba gdod</text></item>
<item><p>148b3</p><section>sna tshogs</section><text>ma nas dag pa'i 'jig rten pa'i bsam gtan dang / 'jig rten las 'das pa'i bsam gtan dang / bsam gtan dang / bsam gtan chen po dang / bsam gtan rnam pa lnga bsgom par bya'o/ /rab 'byor byang chub sems dpa' shes rab kyi pha rol du phyin pa la brtson</text></item>
<item><p>148b4</p><section>sna tshogs</section><text>pas gzugs la tshig 'bru la ltos pa'i bsam gtan la brten pa'i shes rab dang / tshig 'bru la mi ltos pa'i dge ba gdod ma nas dag pa'i 'jig rten pa'i bsam gtan la brten pa'i shes rab dang / 'jig rten las 'das pa'i bsam gtan la brten pa'i shes rab</text></item>
<item><p>148b5</p><section>sna tshogs</section><text>dang / shes rab dang / shes rab chen po dang / shes rab rnam pa lnga bsgom par bya'o/ /rab 'byor byang chub sems dpa' shes rab kyi pha rol du phyin pa la brtson pas tshor ba dang / 'du shes dang / 'du byed rnams dang / rnam par shes pa la tshig 'bru la ltos pa'i</text></item>
<item><p>148b6</p><section>sna tshogs</section><text>dge ba'i bsam gtan la brten pa'i shes rab dang / tshig 'bru la mi ltos pa'i dge ba gdod ma nas dag pa'i 'jig rten pa'i bsam gtan la brten pa'i shes rab dang / 'jig rten las 'das pa'i bsam gtan la brten pa'i shes rab dang / shes rab</text></item>
<item><p>148b7</p><section>sna tshogs</section><text>dang / shes rab chen po dang / shes rab rnam pa lnga bsgom par bya'o/ /rab 'byor byang chub sems dpa' dge ba'i bshes gnyen la bsten pa dang ldan pas mnyan pas bsten pa dang / bsnyen bkur bya ba dang / yongs su spyad pa dang / bslab pa'i</text></item>
<item><p>148b8</p><section>sna tshogs</section><text>cho ga dang 'thun pas bsten pa dang / nan tan gyis mgu bar bya bas bsten pa dang / bsten pa dang / bsten pa chen po dang / dge ba'i bshes gnyen la bsten pa rnam pa lngas gzugs la dge ba'i bshes gnyen la bsten par bya'o/ /</text></item>
<item><p>149a1</p><section>sna tshogs</section><text>rab 'byor byang chub sems dpa' dge ba'i bshes gnyen la bsten pa dang ldan pas mnyan pas bsten pa dang / bsnyen bkur bya ba dang / yongs su spyad pa dang / bslab pa'i cho ga bzhin du bsten pa dang / nan tan gyis mgu bar bya</text></item>
<item><p>149a2</p><section>sna tshogs</section><text>bas bsten pa dang / bsten pa dang / bsten pa chen po dang / dge ba'i bshes gnyen la bsten pa rnam pa lngas tshor ba dang / 'du shes dang / 'du byed rnams dang / rnam par shes pa la dge ba'i bshes gnyen la bsten par bya'o/ /de ltar</text></item>
<item><p>149a3</p><section>sna tshogs</section><text>dge ba'i bshes gnyen la bsten pa'i byang chub sems dpa' ni rnam par thar pa'i thabs kyang yongs su 'dzin cing bsod nams mang po yang rab tu bskyed de myur du bla na med pa yang dag par rdzogs pa'i byang chub tu yang nges par 'byung ngo / /rab 'byor byang chub</text></item>
<item><p>149a4</p><section>sna tshogs</section><text>sems dpa' de bzhin gshegs pa la mchod pa la brtson pas bstod pa sna tshogs nye bar bsgrub pa'i mchod pa dang / 'thob pa dang / bkur sti nye bar bsgrub pa'i mchod pa dang / nan tan gyis mnyes par bya ba'i mchod pa dang / mchod pa dang / mchod</text></item>
<item><p>149a5</p><section>sna tshogs</section><text>pa chen po dang / mchod pa rnam pa lngas gzugs la de bzhin gshegs pa la mchod par bya'o/ /rab 'byor byang chub sems dpa' de bzhin gshegs pa la mchod pa la brtson pas bstod pa sna tshogs nye bar bsgrub pa'i mchod pa dang / 'thob</text></item>
<item><p>149a6</p><section>sna tshogs</section><text>pa dang / bkur sti nye bar bsgrub pa'i mchod pa dang / nan tan gyis mnyes par bya ba'i mchod pa dang / mchod pa dang / mchod pa chen po dang / mchod pa rnam pa lngas tshor ba dang / 'du shes dang / 'du byed rnams dang / rnam par</text></item>
<item><p>149a7</p><section>sna tshogs</section><text>shes pa la de bzhin gshegs pa la mchod par bya'o/ /de ltar de bzhin gshegs pa la mchod pa la brtson pa'i byang chub sems dpa' la phyogs bcu'i 'jig rten gyi khams mtha' yas pa'i sangs rgyas bcom ldan 'das rnams kyis</text></item>
<item><p>149a8</p><section>sna tshogs</section><text>bsngags pa brjod pa mdzad do/ /lha dang / mi dang / lha ma yin du bcas pa'i 'jig rten las kyang 'thob pa dang / bkur sti rnyed do/ /sems can tshad med pa yang yongs su smin par byed do/ /sangs rgyas kyi zhing yang yongs su dag par</text></item>
<item><p>149b1</p><section>sna tshogs</section><text>byed de myur du bla na med pa yang dag par rdzogs pa'i byang chub kyang mngon par rdzogs par 'tshang rgya'o/ /rab 'byor byang chub sems dpa' sbyin pa'i pha rol du phyin pa dang ldan pa gzugs la mtshan ma dang bcas pa'i sbyin pa sgom na myur du sbyin</text></item>
<item><p>149b2</p><section>sna tshogs</section><text>pa'i pha rol du phyin pa yongs su rdzogs par mi byed do/ /mtshan ma med pa'i sbyin pa sgom na ni myur du sbyin pa'i pha rol du phyin pa yongs su rdzogs par byed do/ /rab 'byor byang chub sems dpa' gzugs la mtshan ma dang bcas pa 'am/</text></item>
<item><p>149b3</p><section>sna tshogs</section><text>mtshan ma med pa'i sbyin pa ji ltar sgom zhe na/ rab 'byor gal te byang chub sems dpa' gzugs la sbyin pa la mos na/ mos par bya ba'i sbyin pa 'am/ mos pa'i sbyin pa dmigs te/ byang chub sems dpa' gzugs la mtshan</text></item>
<item><p>149b4</p><section>sna tshogs</section><text>ma dang bcas pa'i sbyin pa bsgom par bya'o/ /rab 'byor gal te byang chub sems dpa' gzugs la sbyin pa la mos na 'di lta ste/ gzugs ngo bo nyid kyis dmigs su med pa dang / de ltar dngos po dmigs su med pa dang / rang</text></item>
<item><p>149b5</p><section>sna tshogs</section><text>bzhin gyis dmigs su med pas mos par bya ba'i sbyin pa mi dmigs shing mos pa'i sbyin pa mi dmigs te/ byang chub sems dpa' gzugs la mtshan ma med pa'i sbyin pa bsgom par rig par bya'o/ /rab 'byor byang chub sems dpa' sbyin</text></item>
<item><p>149b6</p><section>sna tshogs</section><text>pa'i pha rol du phyin pa la brtson pas tshor ba dang / 'du shes dang / 'du byed rnams dang / rnam par shes pa la mtshan ma dang bcas pa'i sbyin pa sgom na myur du sbyin pa'i pha rol du phyin pa yongs su rdzogs par mi byed do/ /mtshan ma med pa'i sbyin pa sgom na ni</text></item>
<item><p>149b7</p><section>sna tshogs</section><text>myur du sbyin pa'i pha rol du phyin pa yongs su rdzogs par byed do/ /rab 'byor byang chub sems dpa' rnam par shes pa la mtshan ma dang bcas pa 'am/ mtshan ma med pa'i sbyin pa ji ltar sgom zhe na/ rab 'byor gal te byang chub sems dpa'</text></item>
<item><p>149b8</p><section>sna tshogs</section><text>rnam par shes pa la sbyin pa la mos na mos par bya ba'i sbyin pa 'am mos pa'i sbyin pa dmigs te/ byang chub sems dpa' rnam par shes pa la mtshan ma dang bcas pa'i sbyin pa bsgom par rig par bya'o/ /rab 'byor gal te byang chub</text></item>
<item><p>150a1</p><section>sna tshogs</section><text>sems dpa' rnam par shes pa la sbyin pa la mos na/ 'di lta ste/ rnam par shes pa ngo bo nyid kyis dmigs su med pa dang / de ltar dngos po dmigs su med pa dang / rang bzhin gyis dmigs su med pas mos par bya</text></item>
<item><p>150a2</p><section>sna tshogs</section><text>ba'i sbyin pa mi dmigs shing mos pa'i sbyin pa mi dmigs te/ byang chub sems dpa' rnam par shes pa la mtshan ma med pa'i sbyin pa bsgom par rig par bya'o/ /tshul khrims dang / bzod pa dang / brtson 'grus dang / bsam</text></item>
<item><p>150a3</p><section>sna tshogs</section><text>gtan dang / shes rab la yang de bzhin sbyar bar bya'o/ /rab 'byor byang chub sems dpas gzugs la stong pa nyid kyi ting nge 'dzin yongs su shes par bya'o/ /rab 'byor gzugs la stong pa nyid kyi ting nge 'dzin gang zhe na/ rab 'byor gang</text></item>
<item><p>150a4</p><section>sna tshogs</section><text>gzugs la dngos po med pa stong pa nyid dang / de ltar dngos po stong pa nyid dang / rang bzhin stong pa nyid la dmigs nas sems rtse gcig tu byed pa 'di ni stong pa nyid kyi ting nge 'dzin te/ byang chub sems dpas de ltar gzugs la stong pa nyid kyi</text></item>
<item><p>150a5</p><section>sna tshogs</section><text>ting nge 'dzin yongs su shes par bya'o/ /rab 'byor byang chub sems dpas tshor ba dang / 'du shes dang / 'du byed rnams dang / rnam par shes pa la stong pa nyid kyi ting nge 'dzin yongs su shes par bya'o/ /rab 'byor rnam par shes pa la stong pa nyid kyi</text></item>
<item><p>150a6</p><section>sna tshogs</section><text>ting nge 'dzin gang zhe na/ rab 'byor gang rnam par shes pa la dngos po med pa stong pa nyid dang / de ltar dngos po stong pa nyid dang / rang bzhin stong pa nyid la dmigs nas sems rtse gcig tu byed pa 'di ni stong pa nyid kyi ting nge 'dzin te/ rab 'byor byang chub</text></item>
<item><p>150a7</p><section>sna tshogs</section><text>sems dpas de ltar rnam par shes pa la stong pa nyid kyi ting nge 'dzin yongs su shes par bya'o/ /rab 'byor byang chub sems dpas gzugs la mtshan ma med pa'i ting nge 'dzin yongs su shes par bya'o/ /rab 'byor gzugs la</text></item>
<item><p>150a8</p><section>sna tshogs</section><text>mtshan ma med pa'i ting nge 'dzin gang zhe na/ rab 'byor gang byang chub sems dpas gzugs la gzugs dngos po med pa stong pa nyid dang / de ltar dngos po stong pa nyid dang / rang bzhin stong pa nyid du de ltar yid la byed cing gzugs la dngos</text></item>
<item><p>150b1</p><section>sna tshogs</section><text>po'i mtshan ma 'gags te dngos po med pa'i mtshan ma'i rjes su 'brang ba'i rnam par shes pa dang yang bral/ de ltar dngos po'i mtshan ma rjes su 'brang ba'i rnam par shes pa dang yang bral/ dngos po dang / dngos po med pa'i mtshan</text></item>
<item><p>150b2</p><section>sna tshogs</section><text>ma'i rjes su 'brang ba'i rnam par shes pa dang yang bral bar sems rtse gcig tu byed pa 'di ni rab 'byor gzugs la mtshan ma med pa'i ting nge 'dzin te/ byang chub sems dpas de ltar gzugs la mtshan ma med pa'i ting nge 'dzin</text></item>
<item><p>150b3</p><section>sna tshogs</section><text>yongs su shes par bya'o/ /rab 'byor byang chub sems dpas tshor ba dang / 'du shes dang / 'du byed rnams dang / rnam par shes pa la mtshan ma med pa'i ting nge 'dzin yongs su shes par bya'o/ /rab 'byor rnam par shes</text></item>
<item><p>150b4</p><section>sna tshogs</section><text>pa la mtshan ma med pa'i ting nge 'dzin gang zhe na/ rab 'byor gang byang chub sems dpas rnam par shes pa la rnam par shes pa dngos po med pa stong pa nyid dang / de ltar dngos po stong pa nyid dang / rang bzhin stong pa nyid du de ltar yid</text></item>
<item><p>150b5</p><section>sna tshogs</section><text>la byed cing rnam par shes pa la dngos po'i mtshan ma 'gags te/ dngos po med pa'i mtshan ma'i rjes su 'brang ba'i rnam par shes pa dang yang bral/ de ltar dngos po'i mtshan ma'i rjes su 'brang ba'i rnam par shes pa dang yang bral/ dngos</text></item>
<item><p>150b6</p><section>sna tshogs</section><text>po dang dngos po med pa'i mtshan ma'i rjes su 'brang ba'i rnam par shes pa dang yang bral bar sems rtse gcig tu byed pa 'di ni rab 'byor rnam par shes pa la mtshan ma med pa'i ting nge 'dzin te/ byang chub sems dpas de ltar rnam par shes</text></item>
<item><p>150b7</p><section>sna tshogs</section><text>pa la mtshan ma med pa'i ting nge 'dzin yongs su shes par bya'o/ /rab 'byor byang chub sems dpas gzugs la smon pa med pa'i ting nge 'dzin yongs su shes par bya'o/ /rab 'byor gzugs la smon pa med pa'i ting nge 'dzin gang</text></item>
<item><p>150b8</p><section>sna tshogs</section><text>zhe na/ gang gzugs la stong pa nyid dang / mtshan ma med pa'i ting nge 'dzin rnyed pas gzugs la dngos po med pa'i mtshan ma dang mi mthun pa'i dmigs pa dang / de ltar dngos po med pa'i mtshan ma dang mi mthun pa'i</text></item>
<item><p>151a1</p><section>sna tshogs</section><text>dmigs pa dang / dngos po dang / dngos po med pa'i mtshan ma dang mi mthun pa'i dmigs pa la sems rtse gcig tu byed pa 'di ni rab 'byor gzugs la smon pa med pa'i ting nge 'dzin te/ rab 'byor byang chub sems</text></item>
<item><p>151a2</p><section>sna tshogs</section><text>dpas de ltar gzugs la smon pa med pa'i ting nge 'dzin yongs su shes par bya'o/ /rab 'byor byang chub sems dpas tshor ba dang / 'du shes dang / 'du byed rnams dang / rnam par shes pa la smon pa med pa'i ting nge 'dzin yongs su shes par bya'o/ /</text></item>
<item><p>151a3</p><section>sna tshogs</section><text>rab 'byor rnam par shes pa la smon pa med pa'i ting nge 'dzin gang zhe na/ rab 'byor gang rnam par shes pa la stong pa nyid dang / mtshan ma med pa'i ting nge 'dzin rnyed pas rnam par shes pa la dngos po med pa'i mtshan ma dang mi mthun pa'i dmigs pa dang /</text></item>
<item><p>151a4</p><section>sna tshogs</section><text>de ltar dngos po'i mtshan ma dang / mi mthun pa'i dmigs pa dang / dngos po dang / dngos po med pa'i mtshan ma dang mi mthun pa'i dmigs pa la sems rtse gcig tu byed pa 'di ni rab 'byor rnam par shes pa la smon pa med pa'i ting nge 'dzin te/ rab</text></item>
<item><p>151a5</p><section>sna tshogs</section><text>'byor byang chub sems dpas de ltar rnam par shes pa la smon pa med pa'i ting nge 'dzin yongs su shes par bya'o/ /rab 'byor byang chub sems dpas gzugs la med pa'i don dang / rnam par 'jig pa'i don dang / dri ma dang bcas pa dang / dri ma</text></item>
<item><p>151a6</p><section>sna tshogs</section><text>med pa'i don dang / don gsum gyis mi rtag pa nyid yongs su shes par bya'o/ /rab 'byor byang chub sems dpas tshor ba dang / 'du shes dang / 'du byed rnams dang / rnam par shes pa la med pa'i don dang / rnam par 'jig pa'i</text></item>
<item><p>151a7</p><section>sna tshogs</section><text>don dang / dri ma dang bcas pa dang / dri ma med pa'i don dang / don gsum gyis mi rtag pa nyid yongs su shes par bya'o/ /rab 'byor byang chub sems dpas gzugs la mngon par zhen pa'i don dang / mtshan nyid rnam</text></item>
<item><p>151a8</p><section>sna tshogs</section><text>pa gsum gyi don dang / 'brel ba'i don dang / don gsum gyi sdug bsngal nyid yongs su shes par bya'o/ /rab 'byor byang chub sems dpas tshor ba dang / 'du shes dang / 'du byed rnams dang / rnam par shes</text></item>
<item><p>151b1</p><section>sna tshogs</section><text>pa la mngon par zhen pa'i don dang / mtshan nyid rnam pa gsum gyi don dang / 'brel pa'i don dang / don gsum gyis sdug bsngal yongs su shes par bya'o/ /rab 'byor byang chub sems dpas gzugs la dngos po med</text></item>
<item><p>151b2</p><section>sna tshogs</section><text>pa bdag med pa'i don dang / de ltar dngos po bdag med pa'i don dang / rang bzhin bdag med pa'i don dang / don gsum gyis bdag med pa nyid yongs su shes par bya'o/ /rab 'byor byang chub sems dpas tshor ba dang / 'du shes dang /</text></item>
<item><p>151b3</p><section>sna tshogs</section><text>'du byed rnams dang / rnam par shes pa la dngos po med pa bdag med pa'i don dang / de ltar dngos po bdag med pa'i don dang / rang bzhin bdag med pa'i don dang / don gsum gyis bdag med pa nyid yongs su shes par bya'o/ /rab 'byor</text></item>
<item><p>151b4</p><section>sna tshogs</section><text>byang chub sems dpas gzugs la gzugs dngos po med pa shin du zhi ba'i don dang / de ltar dngos po zhi ba'i don dang / rang bzhin gyis rnam par dag pa zhi ba'i don dang / don gsum gyis mya ngan las 'das pa zhi ba nyid yongs su</text></item>
<item><p>151b5</p><section>sna tshogs</section><text>shes par bya'o/ /rab 'byor byang chub sems dpas tshor ba dang / 'du shes dang / 'du byed rnams dang / rnam par shes pa la rnam par shes pa dngos po med pa shin du zhi ba'i don dang / de ltar dngos po zhi ba'i don dang / rang bzhin</text></item>
<item><p>151b6</p><section>sna tshogs</section><text>gyis rnam par dag pa zhi ba'i don dang / don gsum gyis mya ngan las 'das pa zhi ba nyid yongs su shes par bya'o/ /bcom ldan 'das kyis de skad ces bka' stsal nas/ gnas brtan rab 'byor dang / dge slong dang / dge slong</text></item>
<item><p>151b7</p><section>sna tshogs</section><text>ma dang / dge bsnyen dang / dge bsnyen ma de dag dang / lha dang mi de dag dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags</text></item>
<item><p>151b8</p><section>sna tshogs</section><text>pa shes rab kyi pha rol du phyin pa lnga brgya pa rdzogs s+ho// //skad gsar chad kyis kyang bcos nas gtan la phab pa// // rgya gar skad du/ Ar+ya badzra ts+tshe da ka nA</text></item>
<item><p>152a1</p><section>sna tshogs</section><text>ma pra dz+nyA pA ra mi tA ma hA yA na sU tra/ bod skad du/ 'phags pa shes rab kyi pha rol tu phyin pa rdo rje gcod pa zhes bya ba theg pa chen po'i mdo/ sangs rgyas dang / byang chub sems dpa' thams</text></item>
<item><p>152a2</p><section>sna tshogs</section><text>cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan du yod pa na rgyal bu rgyal byed kyi tshal mgon med zas sbyin gyi kun dga' ra ba na/ dge slong stong nyis brgya lnga bcu'i</text></item>
<item><p>152a3</p><section>sna tshogs</section><text>dge slong gi dge 'dun chen po dang / byang chub sems dpa' sems dpa' chen po rab tu mang po dang thabs cig tu bzhugs te/ de nas bcom ldan 'das snga dro'i dus kyi tshe sham thabs dang chos gos bgos te/ lhung bzed</text></item>
<item><p>152a4</p><section>sna tshogs</section><text>bsnams nas/ mnyan yod kyi grong khyer chen por bsod snyoms kyi phyir zhugs so/ /de nas bcom ldan 'das mnyan yod kyi grong khyer chen por bsod snyoms kyi phyir gshegs nas bsod snyoms kyi zhal zas mjug tu</text></item>
<item><p>152a5</p><section>sna tshogs</section><text>gsol te/ zhal zas kyi bya ba mdzad/ lhung bzed dang chos gos bzhag nas zhal bsil te gdan bshams pa la skyil mo dkrung bcas nas sku drang por bsrang ste/ dran pa mngon du bzhag nas bzhugs so/ /de nas dge slong mang</text></item>
<item><p>152a6</p><section>sna tshogs</section><text>po bcom ldan 'das ga la ba der dong ste lhags nas bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas phyogs gcig tu 'khod do/ /yang de'i tshe tshe dang ldan pa rab</text></item>
<item><p>152a7</p><section>sna tshogs</section><text>'byor 'khor de nyid na 'dus par gyur te 'dug go/ /de nas tshe dang ldan pa rab 'byor stan las langs te/ bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal</text></item>
<item><p>152a8</p><section>sna tshogs</section><text>mo sbyar ba btud de/ bcom ldan 'das la 'di skad ces gsol to/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis byang chub sems dpa' sems dpa' chen po rnams</text></item>
<item><p>152b1</p><section>sna tshogs</section><text>la phan gdags pa'i dam pa ji snyed pas phan gdags pa dang / de bzhin gshegs pa dgra bcom pa yang dag par rdzogs pa'i sangs rgyas kyis byang chub sems dpa' sems dpa' chen po rnams yongs su gtad pa'i</text></item>
<item><p>152b2</p><section>sna tshogs</section><text>dam pa ji snyed pas yongs su gtad pa ni bcom ldan 'das ngo mtshar te/ bde bar gshegs pa ngo mtshar to/ /bcom ldan 'das byang chub sems dpa'i theg pa la yang dag par zhugs pas ji ltar gnas par bgyi/</text></item>
<item><p>152b3</p><section>sna tshogs</section><text>ji ltar bsgrub par bgyi/ ji ltar sems rab tu gzung bar bgyi/ de skad ces gsol pa dang / bcom ldan 'das kyis tshe dang ldan pa rab 'byor la 'di bka' stsal to/ /rab 'byor legs so legs so/ /rab 'byor de de bzhin no/ /de de bzhin</text></item>
<item><p>152b4</p><section>sna tshogs</section><text>te/ de bzhin gshegs pas byang chub sems dpa' sems dpa' chen po rnams la phan gdags pa'i dam pas phan btags so/ /de bzhin gshegs pas byang chub sems dpa' sems dpa' chen po rnams yongs su gtad pa'i dam</text></item>
<item><p>152b5</p><section>sna tshogs</section><text>pas yongs su gtad do/ /rab 'byor de'i phyir nyon la legs par rab tu yid la zung shig dang / byang chub sems dpa'i theg pa la yang dag par zhugs pas ji ltar gnas par bya ba dang / ji ltar bsgrub par bya ba dang / ji ltar</text></item>
<item><p>152b6</p><section>sna tshogs</section><text>sems rab tu gzung bar bya ba ngas khyod la bshad do/ /bcom ldan 'das de de bzhin no zhes gsol nas tshe dang ldan pa rab 'byor bcom ldan 'das kyi ltar nyan pa dang / bcom ldan 'das kyis 'di skad ces bka' stsal to/ /rab 'byor</text></item>
<item><p>152b7</p><section>sna tshogs</section><text>'di la byang chub sems dpa'i theg pa la yang dag par zhugs pas 'di snyam du bdag gis ci tsam sems can du bsdu bar bsdus pa sgo nga las skyes pa 'am/ mngal nas skyes pa 'am/ drod gsher las skyes pa 'am/ brdzus te skyes</text></item>
<item><p>152b8</p><section>sna tshogs</section><text>pa 'am/ gzugs can nam/ gzugs med pa 'am/ 'du shes can nam/ 'du shes med pa 'am/ 'du shes med 'du shes med min nam/ sems can gyi khams ji tsam sems can du gdags pas btags pa de dag thams cad phung po'i lhag</text></item>
<item><p>153a1</p><section>sna tshogs</section><text>ma med pa'i mya ngan las 'das pa'i dbyings su yongs su mya ngan las 'da'o/ /de ltar sems can tshad med pa yongs su mya ngan las 'das kyang sems can gang yang yongs su mya ngan las 'das par gyur pa med do snyam du sems</text></item>
<item><p>153a2</p><section>sna tshogs</section><text>bskyed par bya'o/ /de ci'i phyir zhe na/ rab 'byor byang chub sems dpa' sems can du 'du shes 'jug na de byang chub sems dpa' zhes mi bya ba'i phyir ro/ /de ci'i phyir zhe na/ rab 'byor gang sems can du 'du shes 'jug gam/ srog tu 'du shes</text></item>
<item><p>153a3</p><section>sna tshogs</section><text>sam/ gang zag tu 'du shes 'jug na de byang chub sems dpa' zhes mi bya ba'i phyir te/ yang rab 'byor byang chub sems dpas dngos po la mi gnas par sbyin pa sbyin no/ /chos la yang mi gnas par sbyin pa sbyin no/ /gzugs la'ang mi gnas par sbyin pa</text></item>
<item><p>153a4</p><section>sna tshogs</section><text>sbyin no/ /sgra dang / dri dang / ro dang / reg bya dang / chos la yang mi gnas par sbyin pa sbyin no/ /rab 'byor ci nas mtshan mar 'du shes pa la'ang mi gnas pa de ltar byang chub sems dpas sbyin pa sbyin no/ /de ci'i phyir zhe na/ rab 'byor byang</text></item>
<item><p>153a5</p><section>sna tshogs</section><text>chub sems dpa' gang mi gnas par sbyin pa sbyin pa de'i bsod nams kyi phung po ni rab 'byor tshad gzung bar sla ba ma yin pa'i phyir ro/ /rab 'byor 'di ji snyam du sems/ shar phyogs kyi nam mkha' tshad gzung bar sla 'am/ rab 'byor gyis</text></item>
<item><p>153a6</p><section>sna tshogs</section><text>gsol pa/ bcom ldan 'das de ni ma lags so/ /bcom ldan 'das kyis bka' stsal pa/ de bzhin du lho dang / nub dang / byang dang / steng dang / 'og gi phyogs dang / phyogs mtshams dang / phyogs bcu'i nam mkha'</text></item>
<item><p>153a7</p><section>sna tshogs</section><text>tshad gzung bar sla 'am/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin du byang chub sems dpa' gang mi gnas par sbyin pa sbyin pa</text></item>
<item><p>153a8</p><section>sna tshogs</section><text>de'i bsod nams kyi phung po yang tshad gzung bar sla ba ma yin no/ /rab 'byor 'di ji snyam du sems/ mtshan phun sum tshogs pas de bzhin gshegs par blta 'am/ rab 'byor gyis gsol pa/ bcom ldan 'das de ni ma</text></item>
<item><p>153b1</p><section>sna tshogs</section><text>lags te/ mtshan phun sum tshogs pas de bzhin gshegs par mi lta'o/ /de ci'i slad du zhe na/ de bzhin gshegs pas mtshan phun sum tshogs par gang gsungs pa de nyid mtshan phun sum tshogs pa ma mchis pa'i slad</text></item>
<item><p>153b2</p><section>sna tshogs</section><text>du'o/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor ci tsam du mtshan phun sum tshogs pa de tsam du brdzun no/ /ci tsam du mtshan phun sum tshogs pa med pa de</text></item>
<item><p>153b3</p><section>sna tshogs</section><text>tsam du mi brdzun te/ de ltar de bzhin gshegs pa la mtshan dang / mtshan med par blta'o/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das ma 'ongs</text></item>
<item><p>153b4</p><section>sna tshogs</section><text>pa'i dus lnga brgya tha ma la dam pa'i chos rab du rnam par 'jig par 'gyur ba na sems can gang la la dag 'di lta bu'i mdo sde'i tshig bshad pa 'di la yang dag par 'du shes skyed par 'gyur ba lta mchis sam/ bcom ldan 'das kyis bka' stsal pa/</text></item>
<item><p>153b5</p><section>sna tshogs</section><text>rab 'byor khyod 'di skad du ma 'ongs pa'i dus lnga brgya tha ma la dam pa'i chos rab tu rnam par 'jig par 'gyur ba na sems can gang la la dag 'di lta bu'i mdo sde'i tshig bshad pa 'di la yang dag par 'du shes skyed par 'gyur ba mchis sam</text></item>
<item><p>153b6</p><section>sna tshogs</section><text>zhes ma zer cig /yang rab 'byor ma 'ongs pa'i dus lnga brgya tha ma la dam pa'i chos rab tu rnam par 'jig par 'gyur ba na byang chub sems dpa' sems dpa' chen po tshul khrims dang ldan pa/ yon tan dang ldan pa/ shes rab dang ldan pa</text></item>
<item><p>153b7</p><section>sna tshogs</section><text>dag 'byung ste/ rab 'byor byang chub sems dpa' sems dpa' chen po dag kyang sangs rgyas gcig la bsnyen bkur byas pa ma yin/ sangs rgyas gcig la dge ba'i rtsa ba bskyed pa ma yin gyi/ rab 'byor sangs rgyas brgya stong du ma la</text></item>
<item><p>153b8</p><section>sna tshogs</section><text>bsnyen bkur byas shing / sangs rgyas brgya stong du ma la dge ba'i rtsa ba dag bskyed pa'i byang chub sems dpa' sems dpa' chen po dag 'byung ngo / /gang dag 'di lta bu'i mdo sde'i tshig bshad pa 'di la sems dad pa gcig tsam rnyed par 'gyur ba</text></item>
<item><p>154a1</p><section>sna tshogs</section><text>de dag ni rab 'byor de bzhin gshegs pas mkhyen to/ /rab 'byor de dag ni de bzhin gshegs pas gzigs te/ rab 'byor sems can de dag thams cad ni bsod nams kyi phung po dpag tu med pa bskyed cing rab tu sdud par 'gyur/</text></item>
<item><p>154a2</p><section>sna tshogs</section><text>de ci'i phyir zhe na/ rab 'byor byang chub sems dpa' sems dpa' chen po de dag ni bdag tu 'du shes 'jug par mi 'gyur zhing sems can du 'du shes pa ma yin/ srog tu 'du shes pa ma yin/ gang zag tu 'ang 'du shes 'jug par mi 'gyur</text></item>
<item><p>154a3</p><section>sna tshogs</section><text>ba'i phyir ro/ /rab 'byor byang chub sems dpa' sems dpa' chen po de dag ni chos su 'du shes pa dang / chos med par yang 'du shes mi 'jug ste/ de dag ni 'du shes dang 'du shes med par yang 'jug par mi 'gyur ro/ /de ci'i phyir zhe na/</text></item>
<item><p>154a4</p><section>sna tshogs</section><text>rab 'byor gal te byang chub sems dpa' sems dpa' chen po de dag chos su 'du shes 'jug na de nyid de dag gi bdag tu 'dzin par 'gyur zhing / sems can du 'dzin pa dang / srog tu 'dzin pa dang / gang zag tu 'dzin par 'gyur</text></item>
<item><p>154a5</p><section>sna tshogs</section><text>ba'i phyir ro/ /gal te chos med par 'du shes 'jug na yang de nyid de dag gi bdag tu 'dzin par 'gyur zhing / sems can du 'dzin pa dang / srog tu 'dzin pa dang / gang zag tu 'dzin par 'gyur ba'i phyir ro/ /de ci'i phyir zhe na/ yang</text></item>
<item><p>154a6</p><section>sna tshogs</section><text>rab 'byor byang chub sems dpas chos kyang log par gzung bar mi bya ste/ chos ma yin pa yang mi gzung ba'i phyir ro/ /de bas na de la dgongs te de bzhin gshegs pas chos kyi rnam grangs gzings lta bur shes pa rnams kyis</text></item>
<item><p>154a7</p><section>sna tshogs</section><text>chos rnams kyang spang bar bya na chos ma yin pa rnams lta ci smos zhes gsungs so/ /gzhan yang bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di ji snyam du sems/ de bzhin</text></item>
<item><p>154a8</p><section>sna tshogs</section><text>gshegs pas gang bla na med pa yang dag par rdzogs pa'i byang chub mngon par rdzogs par sangs rgyas pa'i chos de gang yang yod dam/ de bzhin gshegs pas chos gang yang bstan tam/ de skad ces bka' stsal nas/ bcom ldan 'das la tshe</text></item>
<item><p>154b1</p><section>sna tshogs</section><text>dang ldan pa rab 'byor gyis 'di skad ces gsol to/ /bcom ldan 'das bcom ldan 'das kyis gsungs pa'i don bdag gis 'tshal ba ltar na/ de bzhin gshegs pas gang bla na med pa yang dag par rdzogs pa'i byang chub tu mngon par rdzogs</text></item>
<item><p>154b2</p><section>sna tshogs</section><text>par sangs rgyas pa'i chos de gang yang ma mchis so/ /de bzhin gshegs pas gang bstan pa'i chos de gang yang ma mchis so/ /de ci'i slad du zhe na/ de bzhin gshegs pas chos gang yang mngon par rdzogs par sangs rgyas pa'am bstan pa de gzung du ma mchis/</text></item>
<item><p>154b3</p><section>sna tshogs</section><text>brjod du ma mchis te/ de ni chos kyang ma lags/ chos ma mchis pa'ang ma lags pa'i slad du'o/ /de ci'i slad du zhe na/ 'phags pa'i gang zag rnams ni 'dus ma bgyis kyis rab tu phye ba'i slad du'o/ /bcom ldan 'das kyis bka' stsal pa/ rab 'byor 'di</text></item>
<item><p>154b4</p><section>sna tshogs</section><text>ji snyam du sems/ rigs kyi bu 'am/ rigs kyi bu mo gang la la zhig gis stong gsum gyi stong chen po'i 'jig rten gyi khams 'di rin po che sna bdun gyis rab tu gang bar byes te sbyin pa byin na/ rigs kyi bu 'am/ rigs kyi bu mo de bzhi de las</text></item>
<item><p>154b5</p><section>sna tshogs</section><text>bsod nams kyi phung po mang du bskyed dam/ rab 'byor gyis gsol pa/ bcom ldan 'das mang lags so/ /bde bar gshegs pa mang lags te/ rigs kyi bu 'am/ rigs kyi bu mo de gzhi de las bsod nams kyi phung po mang du bskyed do/ /de</text></item>
<item><p>154b6</p><section>sna tshogs</section><text>ci'i slad du zhe na/ bcom ldan 'das bsod nams kyi phung po de nyid phung po ma mchis pa'i slad du ste/ des na de bzhin gshegs pas bsod nams kyi phung po bsod nams kyi phung po zhes gsungs so/ /bcom ldan 'das kyis bka'</text></item>
<item><p>154b7</p><section>sna tshogs</section><text>stsal pa/ rab 'byor rigs kyi bu 'am/ rigs kyi bu mo gang gis stong gsum gyi stong chen po'i 'jig rten gyi khams 'di rin po che sna bdun gyis rab tu gang bar byas te sbyin pa byin pa byin pa bas/ gang gis chos kyi rnam grangs 'di las</text></item>
<item><p>154b8</p><section>sna tshogs</section><text>tha na tshig bzhi pa'i tshigs su bcad pa gcig tsam bzung nas gzhan dag la yang 'chad cing yang dag par rab tu ston na/ de gzhi de las bsod nams kyi phung po ches mang du grangs med dpag tu med pa bskyed do/ /de ci'i phyir zhe na/ rab 'byor</text></item>
<item><p>155a1</p><section>sna tshogs</section><text>de bzhin gshegs pa dgra bcom pa yang dag par rdzogs pa'i sangs rgyas kyi bla na med pa yang dag par rdzogs pa'i byang chub ni 'di las byung ste/ sangs rgyas bcom ldan 'das rnams kyang 'di las skyes pa'i phyir ro/ /de ci'i phyir</text></item>
<item><p>155a2</p><section>sna tshogs</section><text>zhe na/ rab 'byor sangs rgyas kyi chos rnams sangs rgyas kyi chos rnams shes bya ba ni sangs rgyas kyi chos de dag med par de bzhin gshegs pas gsungs pa'i phyir te/ des na sangs rgyas kyi chos rnams shes bya'o/ /rab 'byor 'di ji snyam</text></item>
<item><p>155a3</p><section>sna tshogs</section><text>du sems/ rgyun du zhugs pa 'di snyam du bdag gis rgyun du zhugs pa'i 'bras bu thob bo snyam du sems sam/ rab 'byor gyis gsol pa/ bcom ldan 'das de ni ma lags so/ /de ci'i slad du zhe na/ bcom ldan 'das de ci la'ang</text></item>
<item><p>155a4</p><section>sna tshogs</section><text>zhugs pa ma mchis pa'i slad du ste/ des na rgyun du zhugs pa zhes bya'o/ /gzugs la'ang ma zhugs/ sgra la ma lags/ dri la ma lags/ ro la ma lags/ reg bya la ma lags/ chos la'ang ma zhugs te/ des na rgyun du zhugs pa zhes bgyi'o/ /</text></item>
<item><p>155a5</p><section>sna tshogs</section><text>bcom ldan 'das gal te rgyun du zhugs pa de 'di snyam du bdag gis rgyun du zhugs pa'i 'bras bu thob bo snyam du sems par gyur na de nyid de'i bdag tu 'dzin par 'gyur ro/ /sems can du 'dzin pa dang / srog tu 'dzin pa dang / gang</text></item>
<item><p>155a6</p><section>sna tshogs</section><text>zag tu 'dzin par 'gyur ro/ /bcom ldan 'das kyis bka' stsal pa/ rab 'byor 'di ji snyam du sems/ lan gcig phyir 'ong ba 'di snyam du bdag gis lan gcig phyir 'ong ba'i 'bras bu thob bo snyam du sems sam/ rab</text></item>
<item><p>155a7</p><section>sna tshogs</section><text>'byor gyis gsol pa/ bcom ldan 'das de ni ma lags so/ /de ci'i slad du zhe na/ gang lan gcig phyir 'ong ba'i chos de gang yang ma mchis pa'i slad du ste/ des na lan gcig phyir 'ong ba zhes bgyi'o/ /bcom ldan 'das kyis bka' stsal pa/ rab 'byor</text></item>
<item><p>155a8</p><section>sna tshogs</section><text>de ji snyam du sems/ phyir mi 'ong ba 'di snyam du/ bdag gis phyir mi 'ong ba'i 'bras bu thob bo snyam du sems sam/ rab 'byor gyis gsol pa/ bcom ldan 'das de ni ma lags so/ /de ci'i slad du zhe na/ gang phyir mi 'ong ba nyid du zhugs pa'i chos de</text></item>
<item><p>155b1</p><section>sna tshogs</section><text>gang yang ma mchis pa'i slad du ste/ des na phyir mi 'ong ba zhes bgyi'o/ /bcom ldan 'das kyis bka' stsal pa/ rab 'byor 'di ji snyam du sems/ yang dgra bcom pa 'di snyam du bdag gis dgra bcom pa nyid thob bo snyam du sems sam/ rab</text></item>
<item><p>155b2</p><section>sna tshogs</section><text>'byor gyis gsol pa/ bcom ldan 'das de ni ma lags so/ /de ci'i slad du zhe na/ gang dgra bcom pa zhes bgyi ba'i chos de gang yang ma mchis pa'i slad du'o/ /bcom ldan 'das gal te dgra bcom pa 'di snyam du bdag gis dgra bcom</text></item>
<item><p>155b3</p><section>sna tshogs</section><text>pa nyid thob bo snyam du sems par gyur na de nyid de'i bdag tu 'dzin par 'gyur ro/ /sems can du 'dzin pa dang / srog tu 'dzin pa dang / gang zag tu 'dzin par 'gyur ro/ /bcom ldan 'das bdag ni de bzhin gshegs pa dgra bcom pa yang</text></item>
<item><p>155b4</p><section>sna tshogs</section><text>dag par rdzogs pa'i sangs rgyas kyis nyon mongs pa med par gnas pa rnams kyi mchog tu bstan te/ bcom ldan 'das bdag 'dod chags dang bral ba dgra bcom pa lags kyang / bcom ldan 'das bdag 'di snyam du bdag ni dgra</text></item>
<item><p>155b5</p><section>sna tshogs</section><text>bcom pa'o snyam du mi sems so/ /bcom ldan 'das gal te bdag ni 'di snyam du bdag gis dgra bcom pa nyid thob bo snyam du sems par gyur na/ de bzhin gshegs pas bdag la rigs kyi bu rab 'byor ni nyon mongs pa med</text></item>
<item><p>155b6</p><section>sna tshogs</section><text>par gnas pa rnams kyi mchog yin te/ ci la yang mi gnas pas na nyon mongs pa med par gnas pa nyon mongs pa med par gnas pa zhes lung mi ston to/ /bcom ldan 'das kyis bka' stsal pa/ rab 'byor 'di ji snyam du sems/</text></item>
<item><p>155b7</p><section>sna tshogs</section><text>de bzhin gshegs pas de bzhin gshegs pa dgra bcom pa yang dag par rdzogs pa'i sangs rgyas mar me mdzad las gang blangs pa'i chos de gang yang yod dam/ rab 'byor gyis gsol pa/ bcom ldan 'das de ni ma lags te/ de bzhin</text></item>
<item><p>155b8</p><section>sna tshogs</section><text>gshegs pas de bzhin gshegs pa dgra bcom pa yang dag par rdzogs pa'i sangs rgyas mar me mdzad las gang blangs pa'i chos de gang yang ma mchis so/ /bcom ldan 'das kyis bka' stsal pa/ rab 'byor byang chub sems dpa' gang la la</text></item>
<item><p>156a1</p><section>sna tshogs</section><text>zhig 'di skad du bdag gis zhing bkod pa rnams bsgrub par bya'o zhes zer na de ni mi bden par smra ba'o/ /de ci'i phyir zhe na/ rab 'byor zhing bkod pa rnams zhing bkod pa rnams shes bya ba ni bkod pa de dag med par de bzhin gshegs pas</text></item>
<item><p>156a2</p><section>sna tshogs</section><text>gsungs pa'i phyir te/ des na zhing bkod pa rnams shes bya'o/ /rab 'byor de lta bas na byang chub sems dpa' sems dpa' chen pos 'di ltar mi gnas par sems bskyed pa zhes bya'o/ /ci la yang mi gnas par sems bskyed par bya'o/ /gzugs</text></item>
<item><p>156a3</p><section>sna tshogs</section><text>la yang mi gnas par sems bskyed par bya'o/ /sgra dang dri dang ro dang / reg bya dang / chos la yang mi gnas par sems bskyed par bya'o/ /rab 'byor 'di lta ste dper na skyes bu zhig lus 'di lta bur gyur te/ 'di lta ste/ ri'i rgyal po ri rab tsam du</text></item>
<item><p>156a4</p><section>sna tshogs</section><text>gyur na rab 'byor 'di ji snyam du sems/ lus de che ba yin nam/ rab 'byor gyis gsol pa/ bcom ldan 'das lus de ni che ba lags so/ /bde bar gshegs pa lus de che ba lags so/ /de ci'i slad du zhe na/ de bzhin gshegs pas de</text></item>
<item><p>156a5</p><section>sna tshogs</section><text>dngos po ma mchis par gsungs pa'i slad du ste/ des na lus shes bgyi'o/ /de dngos po ma mchis par de bzhin gshegs pas gsungs te/ des na lus shes bgyi'o/ /bcom ldan 'das kyis bka' stsal pa/ rab 'byor 'di ji snyam</text></item>
<item><p>156a6</p><section>sna tshogs</section><text>du sems/ gang gA'i klung gi bye ma ji snyed pa gang gA'i klung yang de snyed kho nar gyur na de dag gi bye ma gang yin pa de mang ba yin nam/ rab 'byor gyis gsol pa/ bcom ldan 'das gang gA'i klung de dag nyid kyang mang ba lags na de dag gi bye ma lta</text></item>
<item><p>156a7</p><section>sna tshogs</section><text>smos kyang ci 'tshal/ bcom ldan 'das kyis bka' stsal pa/ rab 'byor khyod kyis mos par bya/ khyod kyis khong du chud par bya'o/ /gang gA'i klung de dag gi bye ma ji snyed pa de snyed kyi 'jig rten gyi khams skyes pa 'am/ bud med gang la la</text></item>
<item><p>156a8</p><section>sna tshogs</section><text>zhig gis rin po che sna bdun gyis rab tu gang bar byas te/ de bzhin gshegs pa dgra bcom pa yang dag par rdzogs pa'i sangs rgyas rnams la sbyin pa byin na/ rab 'byor 'di ji snyam du sems skyes pa 'am/ bud med de gzhi de las bsod nams mang du bskyed dam/</text></item>
<item><p>156b1</p><section>sna tshogs</section><text>rab 'byor gyis gsol pa/ bcom ldan 'das mang lags so/ /bde bar gshegs pa mang lags te/ skyes pa 'am/ bud med de gzhi de las bsod nams mang du skyed do/ /bcom ldan 'das kyis bka' stsal pa/ rab 'byor gang gis 'jig rten</text></item>
<item><p>156b2</p><section>sna tshogs</section><text>gyi khams de snyed rin po che sna bdun gyis rab tu gang bar byas te/ de bzhin gshegs pa dgra bcom pa yang dag par rdzogs pa'i sangs rgyas rnams la sbyin pa byin pa bas/ gang gis chos kyi rnam grangs 'di las tha na tshig bzhi pa'i tshigs su</text></item>
<item><p>156b3</p><section>sna tshogs</section><text>bcad pa tsam bzung nas gzhan dag la yang rgya cher yang dag par rab tu bstan na/ de nyid gzhi de las bsod nams ches mang du grangs med dpag tu med pa bskyed do/ /yang rab 'byor sa phyogs gang na chos kyi rnam grangs 'di las tha na tshig bzhi pa'i</text></item>
<item><p>156b4</p><section>sna tshogs</section><text>tshigs su bcad pa tsam 'don tam ston pa'i sa phyogs de lha dang mi dang / lha ma yin du bcas pa'i 'jig rten gyi mchod rten du gyur pa yin na/ su zhig chos kyi rnam grangs 'di len pa dang / 'dzin pa dang / klog pa dang / kun chub par byed pa dang /</text></item>
<item><p>156b5</p><section>sna tshogs</section><text>tshul bzhin du yid la byed pa de ngo mtshar rab dang ldan par 'gyur ba lta ci smos/ sa phyogs de na ston pa yang bzhugs te/ bla ma'i gnas gzhan dag kyang gnas so/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di</text></item>
<item><p>156b6</p><section>sna tshogs</section><text>skad ces gsol to/ /bcom ldan 'das chos kyi rnam grangs 'di'i ming ci lags/ ji ltar gzung bar bgyi/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor chos kyi rnam grangs 'di</text></item>
<item><p>156b7</p><section>sna tshogs</section><text>shes rab kyi pha rol du phyin pa zhes bya ste/ 'di de ltar zung zhig /de ci'i phyir zhe na/ rab 'byor de bzhin gshegs pas shes rab kyi pha rol du phyin pa gang bzung ba de nyid pha rol du phyin pa med pa'i phyir te/ des na shes rab kyi pha rol du phyin pa zhes bya'o/ /rab</text></item>
<item><p>156b8</p><section>sna tshogs</section><text>'byor 'di ji snyam du sems/ de bzhin gshegs pas gang gsungs pa'i chos de gang yang yod dam/ rab 'byor gyis gsol pa/ bcom ldan 'das de bzhin gshegs pas gang gsungs pa'i chos de gang yang ma mchis so/ /bcom ldan 'das kyis</text></item>
<item><p>157a1</p><section>sna tshogs</section><text>bka' stsal pa/ rab 'byor 'di ji snyam du sems/ stong gsum gyi stong chen po'i 'jig rten gyi khams na sa'i rdul phra rab ji snyed yod pa de mang ba yin nam/ rab 'byor gyis gsol pa/ bcom ldan 'das sa'i rdul de mang lags so/ bde</text></item>
<item><p>157a2</p><section>sna tshogs</section><text>bar gshegs pa mang lags so/ /de ci'i slad du zhe na/ bcom ldan 'das sa'i rdul gang lags pa de rdul ma mchis par de bzhin gshegs pas gsungs pa'i slad du ste/ des na sa'i rdul ces bgyi'o/ /'jig rten gyi khams gang lags pa</text></item>
<item><p>157a3</p><section>sna tshogs</section><text>de khams ma mchis par de bzhin gshegs pas gsungs te/ des na 'jig rten gyi khams shes bya'o/ /bcom ldan 'das kyis bka' stsal pa/ rab 'byor 'di ji snyam du sems/ skyes bu chen po'i mtshan sum bcu rtsa gnyis po de dag gis</text></item>
<item><p>157a4</p><section>sna tshogs</section><text>de bzhin gshegs pa dgra bcom pa yang dag par rdzogs pa'i sangs rgyas su lta 'am/ rab 'byor gyis gsol pa/ /bcom ldan 'das de ni ma lags so/ /de ci'i slad du zhe na/ skyes bu chen po'i mtshan sum bcu rtsa gnyis po gang dag de bzhin</text></item>
<item><p>157a5</p><section>sna tshogs</section><text>gshegs pas gsungs pa de dag mtshan ma mchis par gsungs pa'i slad du ste/ des na de bzhin gshegs pa'i mtshan sum bcu rtsa gnyis shes bgyi'o/ /bcom ldan 'das kyis bka' stsal pa/ yang rab 'byor skyes pa 'am/</text></item>
<item><p>157a6</p><section>sna tshogs</section><text>bud med gang gis lus gang gA'i klung gi bye ma snyed yongs su gtong ba bas gang gis chos kyi rnam grangs 'di las tha na tshig bzhi pa'i tshigs su bcad pa tsam bzung ste/ gzhan dag la yang bstan na de gzhi de las bsod nams</text></item>
<item><p>157a7</p><section>sna tshogs</section><text>ches mang du grangs med dpag tu med pa bskyed do/ /de nas tshe dang ldan pa rab 'byor chos kyi shugs kyis mchi ma byung ste/ des mchi ma phyis nas bcom ldan 'das la 'di skad ces gsol to/ /'di ltar chos kyi rnam grangs 'di de bzhin</text></item>
<item><p>157a8</p><section>sna tshogs</section><text>gshegs pas gsungs pa ni bcom ldan 'das ngo mtshar to/ bde bar gshegs pa ngo mtshar to/ /bcom ldan 'das bdag gis ye shes skyes tshun chad bdag gis chos kyi rnam grangs 'di sngon nam yang ma thos so/ /bcom ldan 'das mdo</text></item>
<item><p>157b1</p><section>sna tshogs</section><text>bshad pa 'di la gang dag yang dag par 'du shes bskyed par gyur pa'i sems can de dag ni ngo mtshar rab dang ldan par 'gyur ro/ /de ci'i slad du zhe na/ bcom ldan 'das yang dag par 'du shes pa gang lags pa de nyid 'du shes ma mchis</text></item>
<item><p>157b2</p><section>sna tshogs</section><text>pa'i slad du ste/ de bas na yang dag par 'du shes yang dag par 'du shes zhes de bzhin gshegs pas gsungs so/ /bcom ldan 'das bdag chos kyi rnam grangs 'di bshad pa la rtog cing mos pa ni bdag la mos pa ma lags</text></item>
<item><p>157b3</p><section>sna tshogs</section><text>kyi/ bcom ldan 'das slad ma'i tshe slad ma'i dus lnga brgya tha ma la sems can gang dag chos kyi rnam grangs 'di len pa dang / 'dzin pa dang / klog pa dang / kun chub par bgyid pa de dag ni ngo mtshar rab dang ldan par 'gyur ro/ /</text></item>
<item><p>157b4</p><section>sna tshogs</section><text>yang bcom ldan 'das de dag ni bdag tu 'du shes 'jug par mi 'gyur/ sems can du 'du shes 'jug par mi 'gyur/ srog tu 'du shes pa dang / gang zag tu 'du shes 'jug par mi 'gyur lags so/ /de ci'i slad du zhe na/</text></item>
<item><p>157b5</p><section>sna tshogs</section><text>bcom ldan 'das bdag tu 'du shes pa dang / sems can du 'du shes pa dang / srog tu 'du shes pa dang / gang zag tu 'du shes pa gang lags pa de dag nyid 'du shes ma mchis pa'i slad du'o/ /de ci'i slad du zhe na/ sangs rgyas bcom ldan 'das rnams</text></item>
<item><p>157b6</p><section>sna tshogs</section><text>ni 'du shes thams cad dang bral ba'i slad du'o/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor de de bzhin no/ /de de bzhin te/ mdo bshad pa 'di la gang dag mi skrag mi dngang</text></item>
<item><p>157b7</p><section>sna tshogs</section><text>zhing dngang bar mi 'gyur ba'i sems can de dag ni ngo mtshar rab dang ldan par 'gyur ro/ /de ci'i phyir zhe na/ rab 'byor pha rol du phyin pa dam pa 'di ni de bzhin gshegs pas gsungs te/ pha rol du phyin pa dam pa gang dag de bzhin gshegs pas</text></item>
<item><p>157b8</p><section>sna tshogs</section><text>gsungs pa de sangs rgyas bcom ldan 'das dpag tu med pa rnams kyis gsungs pa'i phyir te/ des na pha rol du phyin pa dam pa zhes bya'o/ /yang rab 'byor de bzhin gshegs pa'i bzod pa'i pha rol du phyin pa gang yin pa de nyid pha</text></item>
<item><p>158a1</p><section>sna tshogs</section><text>rol du phyin pa med do/ /de ci'i phyir zhe na/ rab 'byor gang gi tshe ka ling kA'i rgyal pos nga'i yan lag dang nying lag rnams bcad par gyur pa de'i tshe nga la bdag tu 'du shes sam/ sems can du 'du shes sam/ srog tu</text></item>
<item><p>158a2</p><section>sna tshogs</section><text>'du shes sam/ gang zag tu 'du shes kyang ma byung la/ nga la 'du shes ci'ang med la 'du shes med par gyur pa yang ma yin pa'i phyir ro/ /de ci'i phyir zhe na/ rab 'byor gal te de'i tshe nga la bdag tu 'du shes byung na de'i tshe gnod sems kyi 'du shes</text></item>
<item><p>158a3</p><section>sna tshogs</section><text>kyang byung la/ sems can du 'du shes pa dang / srog tu 'du shes pa dang / gang zag tu 'du shes byung na de'i tshe gnod sems kyi 'du shes kyang 'byung ba'i phyir ro/ /rab 'byor ngas mngon par shes te/ 'das pa'i dus na nga tshe rabs lnga brgyar bzod</text></item>
<item><p>158a4</p><section>sna tshogs</section><text>par smra ba zhes bya ba'i drang srong du gyur pa de na yang nga la bdag tu 'du shes ma byung / sems can du 'du shes pa dang / gang zag tu 'du shes ma byung ngo / /rab 'byor de lta bas na byang chub sems dpa' sems dpa' chen pos 'du shes thams</text></item>
<item><p>158a5</p><section>sna tshogs</section><text>cad rnam par spangs te bla na med pa yang dag par rdzogs pa'i byang chub tu sems bskyed par bya'o/ /gzugs la mi gnas par sems bskyed par bya'o/ /sgra dang / dri dang / ro dang / reg bya dang / chos la'ang mi gnas par sems bskyed par</text></item>
<item><p>158a6</p><section>sna tshogs</section><text>bya'o/ /chos med pa la'ang mi gnas par sems bskyed par bya'o/ /ci la'ang mi gnas par sems bskyed par bya'o/ /de ci'i phyir zhe na/ gnas pa gang yin pa de nyid mi gnas pa'i phyir te/ de bas na de bzhin gshegs pas</text></item>
<item><p>158a7</p><section>sna tshogs</section><text>'di skad du/ byang chub sems dpas mi gnas par sbyin pa sbyin par bya'o zhes gsungs so/ /yang rab 'byor byang chub sems dpas 'di ltar sems can thams cad kyi don gyi phyir sbyin pa yongs su gtang bar bya'o/ /sems can</text></item>
<item><p>158a8</p><section>sna tshogs</section><text>du 'du shes pa gang yin pa de nyid kyang 'du shes med pa ste/ de bzhin gshegs pas sems can thams cad ces gang gsungs pa de nyid kyang med pa'o/ /de ci'i phyir zhe na/ rab 'byor de bzhin gshegs pa ni yang dag par gsung ba/</text></item>
<item><p>158b1</p><section>sna tshogs</section><text>bden pa gsung ba/ de bzhin nyid gsung ba ste/ de bzhin gshegs pa ni ma nor ba de bzhin nyid gsung ba'i phyir ro/ /yang rab 'byor de bzhin gshegs pas chos gang mngon par rdzogs par sangs rgyas pa'am bsten pa de la ni bden pa</text></item>
<item><p>158b2</p><section>sna tshogs</section><text>yang med brdzun pa yang med do/ /rab 'byor 'di lta ste dper na mig dang ldan pa'i mi zhig mun par zhugs nas ci yang mi mthong ba de bzhin du gang dngos por lhung bas sbyin pa yongs su gtong ba'i byang chub sems dpar blta'o/ /rab 'byor 'di lta</text></item>
<item><p>158b3</p><section>sna tshogs</section><text>ste dper na nam langs te nyi ma shar na mig dang ldan pa'i mis gzugs rnam pa sna tshogs dag mthong ba de bzhin du/ gang dngos por ma lhung bas sbyin pa yongs su gtong ba'i byang chub sems dpar blta'o/ /yang rab 'byor rigs kyi bu</text></item>
<item><p>158b4</p><section>sna tshogs</section><text>'am/ rigs kyi bu mo gang dag chos kyi rnam grangs 'di len pa dang / 'dzin pa dang / klog pa dang / kun chub par byed pa dang / gzhan dag la yang rgya cher yang dag par rab tu ston pa de dag ni de bzhin gshegs pas mkhyen/ de dag</text></item>
<item><p>158b5</p><section>sna tshogs</section><text>ni de bzhin gshegs pas gzigs te/ sems can de dag thams cad ni bsod nams kyi phung po dpag tu med pa bskyed par 'gyur ro/ /yang rab 'byor skyes pa 'am/ bud med gang zhig snga dro'i dus kyi tshe lus gang gA'i klung gi bye ma</text></item>
<item><p>158b6</p><section>sna tshogs</section><text>snyed yongs su gtong la/ phyed kyi dus dang / phyi dro'i dus kyi tshe yang lus gang gA'i klung gi bye ma snyed yongs su gtong ste/ rnam grangs 'di lta bur bskal pa khrag khrig brgya stong du lus yongs su gtong ba bas/ gang gis chos kyi rnam grangs</text></item>
<item><p>158b7</p><section>sna tshogs</section><text>'di thos nas mi spong na de nyid gzhi de las bsod nams ches mang du grangs med dpag tu med pa bskyed na/ gang gis yi ger bris nas len pa dang / 'dzin pa dang / klog pa dang / kun chub par byed pa dang / gzhan dag la yang rgya cher yang dag par rab tu ston</text></item>
<item><p>158b8</p><section>sna tshogs</section><text>pa lta ci smos/ yang rab 'byor chos kyi rnam grangs 'di ni bsam gyis mi khyab cing mtshungs pa med de/ chos kyi rnam grangs 'di ni theg pa mchog la yang dag par zhugs pa'i sems can rnams kyi don dang / theg pa phul du phyin pa la yang dag par zhugs</text></item>
<item><p>159a1</p><section>sna tshogs</section><text>pa'i sems can rnams kyi don gyi phyir/ de bzhin gshegs pas gsungs so/ /gang dag chos kyi rnam grangs 'di len pa dang / klog pa dang / kun chub par byed pa dang / gzhan dag la yang rgya cher yang dag par rab tu ston pa de dag ni de</text></item>
<item><p>159a2</p><section>sna tshogs</section><text>bzhin gshegs pas mkhyen te/ de dag de bzhin gshegs pas gzigs te/ sems can de dag thams cad ni bsod nams kyi phung po dpag tu med pa dang ldan par 'gyur ro/ /bsod nams kyi phung po bsam gyis mi khyab pa dang / mtshungs pa med</text></item>
<item><p>159a3</p><section>sna tshogs</section><text>pa dang / gzhal du med pa dang / tshad med pa dang ldan par 'gyur te/ sems can de dag thams cad nga'i byang chub phrag pa la thogs par 'gyur ro/ /de ci'i phyir zhe na/ rab 'byor dman pa la mos pa rnams kyis chos kyi rnam grangs 'di mnyan par mi</text></item>
<item><p>159a4</p><section>sna tshogs</section><text>nus te/ bdag tu lta ba rnams kyis ma yin/ sems can du lta ba rnams kyis ma yin/ srog tu lta ba rnams kyis ma yin/ gang zag tu lta ba rnams kyis mnyan pa dang / blang ba dang / gzung ba dang / klag pa dang / kun chub par byed mi</text></item>
<item><p>159a5</p><section>sna tshogs</section><text>nus te/ de ni gnas med pa'i phyir ro/ /yang rab 'byor sa phyogs gang na mdo sde 'di ston pa'i sa phyogs de lha dang / mi dang / lha ma yin du bcas pa'i 'jig rten gyis mchod par 'os par 'gyur ro/ /sa phyogs de phyag bya</text></item>
<item><p>159a6</p><section>sna tshogs</section><text>bar 'os pa dang / bskor ba bya bar 'os par 'gyur te/ sa phyogs de mchod rten lta bur 'gyur ro/ /rab 'byor rigs kyi bu 'am/ rigs kyi bu mo gang dag 'di lta bu'i mdo sde'i tshig 'di dag len pa dang / 'dzin pa dang / klog pa dang /</text></item>
<item><p>159a7</p><section>sna tshogs</section><text>kun chub par byed pa de dag ni mnar bar 'gyur/ shin du mnar bar 'gyur ro/ /de ci'i phyir zhe na/ rab 'byor sems can de dag gi tshe rabs snga ma'i mi dge ba'i las ngan song du skye bar 'gyur ba gang dag byas pa dag tshe 'di nyid la mnar bas</text></item>
<item><p>159a8</p><section>sna tshogs</section><text>tshe rabs snga ma'i mi dge ba'i las de dag byang bar 'gyur te/ sangs rgyas kyi byang chub kyang thob par 'gyur ba'i phyir ro/ /rab 'byor ngas mngon par shes te/ 'das pa'i dus bskal pa grangs med pa'i yang ches grangs med pa na/ de bzhin</text></item>
<item><p>159b1</p><section>sna tshogs</section><text>gshegs pa dgra bcom pa yang dag par rdzogs pa'i sangs rgyas mar me mdzad kyi pha rol gyi yang ches pha rol na sangs rgyas bye ba khrag khrig stong phrag brgyad bcu rtsa bzhi dag byung ba ngas mnyes par byas te/ mnyes par byas nas thugs ma</text></item>
<item><p>159b2</p><section>sna tshogs</section><text>byung bar byas te/ rab 'byor sangs rgyas bcom ldan 'das de dag ngas mnyes par byas nas thugs byung bar ma byas pa gang yin pa dang / phyi ma'i dus lnga brgya tha mar gyur pa na mdo sde 'di len pa dang / 'dzin pa dang / klog pa dang / kun chub</text></item>
<item><p>159b3</p><section>sna tshogs</section><text>par byed pa gang yin pa las/ rab 'byor bsod nams kyi phung po 'di la bsod nams kyi phung po snga mas brgya'i char yang mi phod / stong gi cha dang / brgya stong gi cha dang / grangs dang / cha dang / bgrang ba dang / dpe dang / zla dang / rgyur yang mi bzod do/ /</text></item>
<item><p>159b4</p><section>sna tshogs</section><text>rab 'byor gal te de'i tshe rigs kyi bu 'am/ rigs kyi bu mo dag bsod nams kyi phung po ji snyed rab tu 'dzin par 'gyur ba'i rigs kyi bu'am/ rigs kyi bu mo de dag gi bsod nams kyi phung po ngas brjod na/ sems can rnams myo myong por</text></item>
<item><p>159b5</p><section>sna tshogs</section><text>'gyur te/ sems 'khrugs par 'gyur ro/ /yang rab 'byor chos kyi rnam grangs 'di bsam gyis mi khyab ste/ 'di'i rnam par smin pa yang bsam gyis mi khyab par rig par bya'o/ /de nas bcom ldan 'das la tshe dang ldan pa rab</text></item>
<item><p>159b6</p><section>sna tshogs</section><text>'byor gyis 'di skad ces gsol to/ /bcom ldan 'das byang chub sems dpa'i theg pa la yang dag par zhugs pas ji ltar gnas par bgyi/ ji ltar bsgrub par bgyi/ ji ltar sems rab tu gzung bar bgyi/ bcom</text></item>
<item><p>159b7</p><section>sna tshogs</section><text>ldan 'das kyis bka' stsal pa/ rab 'byor 'di la byang chub sems dpa'i theg pa la yang dag par zhugs pas 'di snyam du bdag gis sems can thams cad phung po'i lhag ma med pa'i mya ngan las 'das pa'i dbyings su yongs</text></item>
<item><p>159b8</p><section>sna tshogs</section><text>su mya ngan las 'da'o/ /de ltar sems can yongs su mya ngan las 'das kyang sems can gang yang yongs su mya ngan las 'das par gyur pa med do snyam du sems bskyed par bya'o/ /de ci'i phyir zhe na/ rab 'byor gal te byang chub sems dpa' sems can</text></item>
<item><p>160a1</p><section>sna tshogs</section><text>du 'du shes 'jug na de byang chub sems dpa' zhes mi bya la/ gang zag gi bar du 'du shes 'jug na de yang byang chub sems dpa' zhes mi bya ba'i phyir ro/ /de ci'i phyir zhe na/ rab 'byor gang byang chub sems dpa'i theg pa la yang dag par</text></item>
<item><p>160a2</p><section>sna tshogs</section><text>zhugs pa zhes bya ba'i chos de gang yang med pa'i phyir ro/ /rab 'byor 'di ji snyam du sems/ de bzhin gshegs pas de bzhin gshegs pa mar me mdzad las gang bla na med pa yang dag par rdzogs pa'i byang chub mngon par rdzogs par sangs rgyas</text></item>
<item><p>160a3</p><section>sna tshogs</section><text>pa'i chos de gang yang yod dam/ de skad ces bka' stsal nas/ bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das de bzhin gshegs pas de bzhin gshegs pa mar me mdzad las gang bla na med</text></item>
<item><p>160a4</p><section>sna tshogs</section><text>pa yang dag par rdzogs pa'i byang chub mngon par rdzogs par sangs rgyas pa'i chos de gang yang ma mchis so/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor de de bzhin</text></item>
<item><p>160a5</p><section>sna tshogs</section><text>no/ /de de bzhin te/ de bzhin gshegs pa mar me mdzad las gang bla na med pa yang dag par rdzogs pa'i byang chub mngon par rdzogs par sangs rgyas pa'i chos de gang yang med do/ /rab 'byor gal te de bzhin gshegs pas gang mngon par</text></item>
<item><p>160a6</p><section>sna tshogs</section><text>rdzogs par sangs rgyas pa'i chos de 'ga' zhig yod par gyur na/ de bzhin gshegs pa mar me mdzad kyis nga la bram ze'i khye'u khyod ma 'ongs pa'i dus na de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>160a7</p><section>sna tshogs</section><text>shAkya thub pa zhes bya bar 'gyur ro zhes lung mi ston pa zhig na/ rab 'byor 'di ltar de bzhin gshegs pas gang bla na med pa yang dag par rdzogs pa'i byang chub mngon par rdzogs par sangs rgyas pa'i chos de gang yang med pas</text></item>
<item><p>160a8</p><section>sna tshogs</section><text>de'i phyir de bzhin gshegs pa mar me mdzad kyis nga la bram ze'i khye'u khyod ma 'ongs pa'i dus na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya bar 'gyur ro zhes lung</text></item>
<item><p>160b1</p><section>sna tshogs</section><text>bstan to/ /de ci'i phyir zhe na/ rab 'byor de bzhin gshegs pa zhes bya ba ni yang dag pa de bzhin nyid kyi tshig bla dgas yin pa'i phyir ro/ /rab 'byor gang la la zhig 'di skad du/ de bzhin gshegs pa dgra bcom pa</text></item>
<item><p>160b2</p><section>sna tshogs</section><text>yang dag par rdzogs pa'i sangs rgyas kyis bla na med pa yang dag par rdzogs pa'i byang chub mngon par rdzogs par sangs rgyas so zhes zer na de log par smra ba yin no/ /de ci'i phyir zhe na/ rab 'byor de bzhin gshegs pas</text></item>
<item><p>160b3</p><section>sna tshogs</section><text>gang bla na med pa yang dag par rdzogs pa'i byang chub mngon par rdzogs par sangs rgyas pa'i chos de gang yang med pa'i phyir ro/ /rab 'byor de bzhin gshegs pas chos gang mngon par rdzogs par sangs rgyas pa de la bden pa yang med brdzun pa</text></item>
<item><p>160b4</p><section>sna tshogs</section><text>yang med de/ de bas na de bzhin gshegs pas chos thams cad sangs rgyas kyi chos so zhes gsungs so/ /rab 'byor chos thams cad ces bya ba ni de dag thams cad chos med pa yin te de bas na chos thams cad sangs rgyas kyi chos shes bya ste/</text></item>
<item><p>160b5</p><section>sna tshogs</section><text>rab 'byor 'di lta ste/ dper na mi zhig lus dang ldan zhing lus chen por gyur pa bzhin no/ /tshe dang ldan pa rab 'byor gyis gsol pa/ bcom ldan 'das de bzhin gshegs pas mi lus dang ldan zhing lus chen po zhes gang</text></item>
<item><p>160b6</p><section>sna tshogs</section><text>gsungs pa de/ de bzhin gshegs pas lus ma mchis par gsungs te/ des na lus dang ldan zhing lus chen po zhes bgyi'o/ /bcom ldan 'das kyis bka' stsal pa/ rab 'byor de bzhin te/ byang chub sems</text></item>
<item><p>160b7</p><section>sna tshogs</section><text>dpa' gang 'di skad du bdag gis sems can rnams yongs su mya ngan las 'da'o zhes zer na de byang chub sems dpa' zhes mi bya'o/ /de ci'i phyir zhe na/ rab 'byor gang byang chub sems dpa' zhes bya ba'i chos</text></item>
<item><p>160b8</p><section>sna tshogs</section><text>de gang yang yod dam/ rab 'byor gyis gsol pa/ bcom ldan 'das de ni ma mchis so/ /bcom ldan 'das kyis bka' stsal pa/ rab 'byor de bas na de bzhin gshegs pas chos thams cad ni sems can med</text></item>
<item><p>161a1</p><section>sna tshogs</section><text>pa/ srog med pa/ gang zag med pa zhes gsungs so/ /rab 'byor byang chub sems dpa' gang zhig 'di skad du/ bdag gis zhing bkod pa rnams bsgrub bo zhes zer na de yang de bzhin du brjod par bya'o/ /de ci'i</text></item>
<item><p>161a2</p><section>sna tshogs</section><text>phyir zhe na/ rab 'byor zhing bkod pa rnams zhing bkod pa rnams shes bya ba ni de dag bkod pa med par de bzhin gshegs pas gsungs pa'i phyir te/ de bas na zhing bkod pa rnams shes bya'o/ /rab 'byor byang chub sems</text></item>
<item><p>161a3</p><section>sna tshogs</section><text>dpa' gang zhig chos rnams ni bdag med pa'o/ /chos rnams ni bdag med pa'o zhes mos pa de ni de bzhin gshegs pa dgra bcom pa yang dag par rdzogs pa'i sangs rgyas kyis byang chub sems dpa' byang chub sems dpa'</text></item>
<item><p>161a4</p><section>sna tshogs</section><text>zhes brjod do/ /rab 'byor 'di ji snyam du sems/ de bzhin gshegs pa la sha'i spyan mnga' 'am/ rab 'byor gyis gsol pa/ bcom ldan 'das de de lta lags te/ de bzhin gshegs pa la sha'i spyan mnga'o/ /</text></item>
<item><p>161a5</p><section>sna tshogs</section><text>bcom ldan 'das kyis bka' stsal pa/ rab 'byor 'di ji snyam du sems/ de bzhin gshegs pa la lha'i spyan mnga' 'am/ rab 'byor gyis gsol pa/ bcom ldan 'das de de lta lags te/ de bzhin</text></item>
<item><p>161a6</p><section>sna tshogs</section><text>gshegs pa la lha'i spyan mnga'o/ /bcom ldan 'das kyis bka' stsal pa/ rab 'byor 'di ji snyam du sems/ de bzhin gshegs pa la shes rab kyi spyan mnga' 'am/ rab 'byor gyis gsol pa/ bcom</text></item>
<item><p>161a7</p><section>sna tshogs</section><text>ldan 'das de de lta lags te/ de bzhin gshegs pa la shes rab kyi spyan mnga'o/ /bcom ldan 'das kyis bka' stsal pa/ rab 'byor 'di ji snyam du sems/ de bzhin gshegs pa la chos kyi spyan mnga' 'am/ rab 'byor gyis</text></item>
<item><p>161a8</p><section>sna tshogs</section><text>gsol pa/ bcom ldan 'das de de lta lags te/ de bzhin gshegs pa la chos kyi spyan mnga'o/ /bcom ldan 'das kyis bka' stsal pa/ rab 'byor 'di ji snyam du sems/ de bzhin gshegs pa la sangs rgyas kyi spyan mnga' 'am/ rab 'byor gyis</text></item>
<item><p>161b1</p><section>sna tshogs</section><text>gsol pa/ bcom ldan 'das de de lta lags te/ de bzhin gshegs pa la sangs rgyas kyi spyan mnga'o/ /bcom ldan 'das kyis bka' stsal pa/ rab 'byor 'di ji snyam du sems/ gang gA'i klung gi bye ma ji snyed pa gang gA'i</text></item>
<item><p>161b2</p><section>sna tshogs</section><text>klung yang de snyed du gyur la/ de dag gi bye ma snyed pa de snyed kyi 'jig rten gyi khams su gyur na 'jig rten gyi khams de mang ba yin nam/ rab 'byor gyis gsol pa/ bcom ldan 'das de de lta lags te/ 'jig rten gyi khams de dag</text></item>
<item><p>161b3</p><section>sna tshogs</section><text>mang ba lags so/ /bcom ldan 'das kyis bka' stsal pa/ rab 'byor 'jig rten gyi khams de dag na sems can ji snyed yod pa de dag gi bsam pa tha dad pa'i sems kyi rgyud ngas rab tu shes so/ /de ci'i phyir zhe na/ rab 'byor</text></item>
<item><p>161b4</p><section>sna tshogs</section><text>sems kyi rgyud sems kyi rgyud ces bya ba ni de rgyud med par de bzhin gshegs pas gsungs pa'i phyir te/ des na sems kyi rgyud ces bya'o/ /de ci'i phyir zhe na/ rab 'byor 'das pa'i sems kyang dmigs su med/ ma 'ongs</text></item>
<item><p>161b5</p><section>sna tshogs</section><text>pa'i sems kyang dmigs su med/ da ltar byung ba'i sems kyang dmigs su med pa'i phyir ro/ /rab 'byor de ji snyam du sems/ gang gis stong gsum gyi stong chen po'i 'jig rten gyi khams 'di rin po che sna bdun gyis</text></item>
<item><p>161b6</p><section>sna tshogs</section><text>yongs su gang bar byas te sbyin pa byin na/ rigs kyi bu'am/ rigs kyi bu mo de gzhi de las bsod nams mang du bskyed dam/ rab 'byor gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis</text></item>
<item><p>161b7</p><section>sna tshogs</section><text>bka' stsal pa/ rab 'byor de de bzhin no/ /de de bzhin te/ rigs kyi bu 'am/ rigs kyi bu mo de gzhi de las bsod na mas kyi phung po mang po skyed do/ /rab 'byor gal te bsod nams kyi phung po bsod nams kyi phung por gyur na/ bsod nams kyi phung po zhes</text></item>
<item><p>161b8</p><section>sna tshogs</section><text>de bzhin gshegs pa mi gsung ngo / /rab 'byor de ji snyam du sems/ gzugs kyi sku yongs su grub pas de bzhin gshegs par blta'am/ rab 'byor gyis gsol pa/ bcom ldan 'das de ni ma lags te/ gzugs kyi sku yongs su grub pas de bzhin</text></item>
<item><p>162a1</p><section>sna tshogs</section><text>gshegs par mi blta'o/ /de ci'i slad du zhe na/ bcom ldan 'das gzugs kyi sku yongs su grub pas gzugs kyi sku yongs su rdzogs pa zhes bgyi ba ni de yongs su grub pa ma mchis par de bzhin gshegs pas gsungs pa'i slad</text></item>
<item><p>162a2</p><section>sna tshogs</section><text>du ste/ des na gzugs kyi sku yongs su grub pa zhes bgyi'o/ /bcom ldan 'das kyis bka' stsal pa/ rab 'byor 'di ji snyam du sems/ mtshan phun sum tshogs pas de bzhin gshegs par blta 'am/ rab 'byor gyis gsol pa/ bcom</text></item>
<item><p>162a3</p><section>sna tshogs</section><text>ldan 'das de ni ma lags te/ mtshan phun sum tshogs pas de bzhin gshegs par mi blta'o/ /de ci'i slad du zhe na/ de bzhin gshegs pas mtshan phun sum tshogs par gsungs pa de mtshan phun sum tshogs pa ma mchis par de bzhin</text></item>
<item><p>162a4</p><section>sna tshogs</section><text>gshegs pas gsungs pa'i slad du ste/ des na mtshan phun sum tshogs pa zhes bgyi'o/ /bcom ldan 'das kyis bka' stsal pa/ rab 'byor 'di ji snyam du sems/ de bzhin gshegs pa 'di snyam du ngas chos bstan to zhes</text></item>
<item><p>162a5</p><section>sna tshogs</section><text>dgongs so snyam na/ rab 'byor de ltar mi blta ste/ de bzhin gshegs pas gang bstan pa'i chos de gang yang med do/ /rab 'byor su zhig 'di skad du de bzhin gshegs pas chos bstan to zhes zer na/ rab 'byor de ni med pa dang /</text></item>
<item><p>162a6</p><section>sna tshogs</section><text>log par zin pas nga la skur bar 'gyur ro/ /de ci'i phyir zhe na/ rab 'byor chos bstan pa zhes bya ba dmigs par 'gyur ba'i chos bstan pa chos bstan pa zhes bya ba de gang yang med pa'i phyir ro/ /de nas bcom ldan 'das la tshe dang ldan pa rab 'byor gyis</text></item>
<item><p>162a7</p><section>sna tshogs</section><text>'di skad ces gsol to/ /bcom ldan 'das ma 'ongs pa'i dus na sems can gang dag 'di lta bu'i chos bshad pa thos nas mngon par yid ches par 'gyur ba mchis sam/ bcom ldan 'das kyis bka' stsal pa/ rab 'byor de dag ni sems can yang ma yin sems</text></item>
<item><p>162a8</p><section>sna tshogs</section><text>can med pa yang ma yin no/ /de ci'i phyir zhe na/ rab 'byor sems can rnams shes bya ba ni de bzhin gshegs pas de dag sems can med par gsungs pa'i phyir te/ des na sems can rnams shes bya'o/ /rab 'byor 'di ji snyam du sems/ de bzhin gshegs pas gang</text></item>
<item><p>162b1</p><section>sna tshogs</section><text>bla na med pa yang dag par rdzogs pa'i byang chub mngon par rdzogs par sangs rgyas pa'i chos de gang yang yod dam/ tshe dang ldan pa rab 'byor gyis gsol pa/ bcom ldan 'das de bzhin gshegs pas gang bla na med pa yang dag par rdzogs pa'i byang chub</text></item>
<item><p>162b2</p><section>sna tshogs</section><text>mngon par rdzogs par sangs rgyas pa'i chos de gang yang ma mchis so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ de chos cung zad kyang med cing mi dmigs te des na bla na med pa yang dag par rdzogs pa'i</text></item>
<item><p>162b3</p><section>sna tshogs</section><text>byang chub ces bya'o/ /yang rab 'byor chos de ni mnyam pa ste/ de la mi mnyam pa gang yang med pas des na bla na med pa yang dag par rdzogs pa'i byang chub ces bya'o/ /bla na med pa yang dag par rdzogs pa'i byang chub ni bdag med pa dang / sems</text></item>
<item><p>162b4</p><section>sna tshogs</section><text>can med pa dang / srog med pa dang / gang zag med par mnyam ste/ dge ba'i chos thams cad kyis mngon par rdzogs par 'tshang rgya'o/ /rab 'byor dge ba'i chos rnams dge ba'i chos rnams shes bya ba ni de dag de bzhin gshegs pas chos med pa nyid</text></item>
<item><p>162b5</p><section>sna tshogs</section><text>du gsungs te/ des na dge ba'i chos rnams shes bya'o/ /yang rab 'byor rigs kyi bu 'am/ rigs kyi bu mo gang la la zhig gis stong gsum gyi stong chen po'i 'jig rten gyi khams na ri'i rgyal po ri rab dag ji snyed yod pa de tsam gyi rin po che sna bdun</text></item>
<item><p>162b6</p><section>sna tshogs</section><text>gyi phung po mngon par bsdus te sbyin pa byin pa bas gang gis shes rab kyi pha rol du phyin pa 'di las tha na tshig bzhi pa'i tshigs su bcad pa tsam bzung nas gzhan dag la yang bstan na/ rab 'byor bsod nams kyi phung po 'di la bsod nams kyi phung po snga ma</text></item>
<item><p>162b7</p><section>sna tshogs</section><text>des brgya'i char yang mi phod pa nas rgyu'i bar du yang mi bzod do/ /rab 'byor 'di ji snyam du sems/ de bzhin gshegs pa 'di snyam du ngas sems can rnams bkrol lo zhes dgongs so snyam na/ rab 'byor de de ltar mi blta'o/ /de ci'i</text></item>
<item><p>162b8</p><section>sna tshogs</section><text>phyir zhe na/ rab 'byor de bzhin gshegs pas gang bkrol ba'i sems can de dag gang yang med pa'i phyir ro/ /rab 'byor gal te de bzhin gshegs pas sems can gang la la zhig bkrol bar gyur na de nyid de bzhin gshegs pa'i bdag</text></item>
<item><p>163a1</p><section>sna tshogs</section><text>tu 'dzin par 'gyur/ sems can du 'dzin pa dang / srog tu 'dzin pa dang / gang zag tu 'dzin par 'gyur ro/ /rab 'byor bdag tu 'dzin ces bya ba ni de 'dzin pa med par de bzhin gshegs pas gsungs na de yang byis pa so so'i</text></item>
<item><p>163a2</p><section>sna tshogs</section><text>skye bo rnams kyis bzung ngo / /rab 'byor byis pa so so'i skye bo rnams shes bya ba ni de dag skye bo med par de bzhin gshegs pas gsungs te/ des na byis pa so so'i skye bo rnams shes bya'o/ /rab 'byor 'di ji snyam du sems/</text></item>
<item><p>163a3</p><section>sna tshogs</section><text>mtshan phun sum tshogs pas de bzhin gshegs par blta 'am/ rab 'byor gyis gsol pa/ bcom ldan 'das de ni ma lags te/ mtshan phun sum tshogs pas de bzhin gshegs par mi blta'o/ /bcom ldan</text></item>
<item><p>163a4</p><section>sna tshogs</section><text>'das kyis bka' stsal pa/ rab 'byor de de bzhin te/ mtshan phun sum tshogs pas de bzhin gshegs par mi blta'o/ /rab 'byor gal te mtshan phun sum tshogs pas de bzhin gshegs par blta bar gyur na</text></item>
<item><p>163a5</p><section>sna tshogs</section><text>'khor los sgyur ba'i rgyal po yang de bzhin gshegs par 'gyur te/ de bas na mtshan phun sum tshogs pas de bzhin gshegs par mi blta'o/ /de nas bcom ldan 'das la tshe dang ldan pa rab 'byor gyis 'di skad ces</text></item>
<item><p>163a6</p><section>sna tshogs</section><text>gsol to/ /bcom ldan 'das kyis gsungs pa'i don bdag gis 'tshal ba ltar na mtshan phun sum tshogs pas de bzhin gshegs par mi blta'o/ /de nas bcom ldan 'das kyis de'i tshe tshigs su bcad pa 'di dag</text></item>
<item><p>163a7</p><section>sna tshogs</section><text>bka' stsal to/ /gang dag nga la gzugs su mthong / /gang dag nga la sgrar shes pa/ /log par spong bar zhugs pa ste/ /skye bo de dag nga mi mthong / /sangs rgyas rnams ni chos nyid blta/ /'dren pa rnams ni</text></item>
<item><p>163a8</p><section>sna tshogs</section><text>chos kyi sku/ /chos nyid rig par bya min pas/ /de ni rnam par shes mi nus/ /rab 'byor 'di ji snyam du sems/ mtshan phun sum tshogs pas de bzhin gshegs pa dgra bcom pa yang dag par rdzogs pa'i sangs</text></item>
<item><p>163b1</p><section>sna tshogs</section><text>rgyas so snyam du 'dzin na/ rab 'byor khyod kyis de ltar mi blta ste/ rab 'byor mtshan phun sum tshogs pas de bzhin gshegs pa dgra bcom pa yang dag par rdzogs pa'i sangs rgyas kyis bla na med pa yang dag par rdzogs</text></item>
<item><p>163b2</p><section>sna tshogs</section><text>pa'i byang chub mngon par rdzogs par sangs rgyas pa med do/ /rab 'byor 'di ji snyam du sems/ byang chub sems dpa'i theg pa la yang dag par zhugs pa rnams kyis chos la la zhig rnam par bshig gam/ chad par btags pa</text></item>
<item><p>163b3</p><section>sna tshogs</section><text>snyam du 'dzin na/ rab 'byor de ltar mi blta ste/ byang chub sems dpa'i theg pa la yang dag par zhugs pa rnams kyis chos gang la yang rnam par bshig pa'am/ chad par btags pa med do/ /yang rab 'byor rigs kyi bu 'am/</text></item>
<item><p>163b4</p><section>sna tshogs</section><text>rigs kyi bu mo gang gis 'jig rten gyi khams gang gA'i klung gi bye ma snyed dag rin po che sna bdun gyis rab tu gang bar byas te sbyin pa byin pa bas/ byang chub sems dpa' gang zhig chos rnams bdag med cing skye ba med pa la bzod</text></item>
<item><p>163b5</p><section>sna tshogs</section><text>pa thob na de nyid gzhi de las bsod nams kyi phung po ches mang du bskyed do/ /yang rab 'byor byang chub sems dpas bsod nams kyi phung po yongs su gzung bar mi bya'o/ /tshe dang ldan pa rab 'byor gyis gsol pa/ bcom ldan</text></item>
<item><p>163b6</p><section>sna tshogs</section><text>'das byang chub sems dpas bsod nams kyi phung po yongs su gzung bar mi bgyi lags sam/ bcom ldan 'das kyis bka' stsal pa/ rab 'byor yongs su gzung mod kyis log par mi gzung ste/ des na yongs su</text></item>
<item><p>163b7</p><section>sna tshogs</section><text>gzung ba zhes bya'o/ /rab 'byor gang la la zhig 'di skad du/ de bzhin gshegs pa bzhud dam/ byon tam/ bzhengs sam/ bzhugs sam/ /mnal ba mdzad do zhes de skad zer na/ des na ngas bshad pa'i don mi shes</text></item>
<item><p>163b8</p><section>sna tshogs</section><text>so/ /de ci'i phyir zhe na/ rab 'byor de bzhin gshegs pa zhes bya ba ni gar yang ma bzhud/ gang nas kyang ma byon pa'i phyir te/ des na de bzhin gshegs pa dgra bcom pa yang dag par rdzogs pa'i sangs rgyas shes bya'o/ /yang rab 'byor</text></item>
<item><p>164a1</p><section>sna tshogs</section><text>rigs kyi bu 'am/ rigs kyi bu mo gang gis stong gsum gyi stong chen po'i 'jig rten gyi khams na sa'i rdul rnams ji snyed yod pa de dag 'di lta ste dper na rdul phra rab kyi tshogs bzhin du phye mar byas na/ rab 'byor 'di ji</text></item>
<item><p>164a2</p><section>sna tshogs</section><text>snyam du sems/ rdul phra rab kyi tshogs de mang ba yin nam/ rab 'byor gyis gsol pa/ bcom ldan 'das de de lta lags te/ rdul phra rab kyi tshogs de mang ba lags so/ /de ci'i slad du zhe na/ bcom ldan 'das gal te tshogs</text></item>
<item><p>164a3</p><section>sna tshogs</section><text>shig mchis par gyur na bcom ldan 'das kyis rdul phra rab kyi tshogs shes bka' mi stsal ba'i slad du'o/ /de ci'i slad du zhe na/ bcom ldan 'das kyis rdul phra rab kyi tshogs shes gang gsungs pa de tshogs ma mchis par de bzhin</text></item>
<item><p>164a4</p><section>sna tshogs</section><text>gshegs pas gsungs pa'i slad du ste/ des na rdul phra rab kyi tshogs shes bgyi'o/ /de bzhin gshegs pas stong gsum gyi stong chen po'i 'jig rten gyi khams shes gang gsungs pa de khams ma mchis par de bzhin gshegs pas</text></item>
<item><p>164a5</p><section>sna tshogs</section><text>gsungs te/ des na stong gsum gyi stong chen po'i 'jig rten gyi khams shes bgyi'o/ /de ci'i slad du zhe na/ bcom ldan 'das gal te khams shig mchis par gyur na/ de nyid ril por 'dzin par 'gyur ba'i slad du'o/ /de</text></item>
<item><p>164a6</p><section>sna tshogs</section><text>bzhin gshegs pas ril por 'dzin par gang gsungs pa de 'dzin pa ma mchis par de bzhin gshegs pas gsungs te/ des na ril por 'dzin pa zhes bgyi'o/ /bcom ldan 'das kyis bka' stsal pa/ rab 'byor ril por 'dzin</text></item>
<item><p>164a7</p><section>sna tshogs</section><text>pa nyid ni tha snyad de/ chos de ni brjod du med pa yin na/ de yang byis pa so so'i skye bo rnams kyis bzung ngo / /rab 'byor gang la la zhig 'di skad du de bzhin gshegs pas bdag tu lta bar gsungs te/ de bzhin gshegs pas sems can du lta ba dang / srog</text></item>
<item><p>164a8</p><section>sna tshogs</section><text>tu lta ba dang / gang zag tu lta bar gsungs so zhes zer na/ rab 'byor de yang dag par smra bas smra ba yin nam/ rab 'byor gyis gsol pa/ bcom ldan 'das de ni ma lags so/ /bde bar gshegs pa de ni ma lags so/ /de ci'i slad du zhe na/ bcom ldan 'das de</text></item>
<item><p>164b1</p><section>sna tshogs</section><text>bzhin gshegs pas bdag tu lta bar gang gsungs pa de lta ba ma mchis par de bzhin gshegs pas gsungs pa'i slad du ste/ des na bdag tu lta ba zhes bgyi'o/ /bcom ldan 'das kyis bka' stsal pa/ rab 'byor byang chub sems</text></item>
<item><p>164b2</p><section>sna tshogs</section><text>dpa'i theg pa la yang dag par zhugs pas 'di ltar chos thams cad shes par bya blta bar bya mos par bya ste/ ci nas chos su 'du shes pa la yang mi gnas pa de ltar mos par bya'o/ /de ci'i phyir zhe na/ rab 'byor chos su 'du shes</text></item>
<item><p>164b3</p><section>sna tshogs</section><text>chos su 'du shes shes bya ba ni 'du shes med par de bzhin gshegs pas gsungs pa'i phyir te/ des na chos su 'du shes shes bya'o/ /yang rab 'byor byang chub sems dpa' sems dpa' chen po gang gis 'jig rten gyi khams dpag tu med cing</text></item>
<item><p>164b4</p><section>sna tshogs</section><text>grangs med pa dag rin po che sna bdun gyis rab tu gang bar byas te sbyin pa byin pa bas/ rigs kyi bu'am/ rigs kyi bu mo gang gis shes rab kyi pha rol du phyin pa 'di las tha na tshig bzhi pa'i tshigs su bcad pa tsam blangs nas 'dzin tam/ klog</text></item>
<item><p>164b5</p><section>sna tshogs</section><text>gam/ kun chub par byed dam/ gzhan dag la yang rgya cher yang dag par rab tu ston na de nyid gzhi de las bsod nams ches mang du grangs med dpag tu med pa bskyed do/ /ji ltar yang dag par rab tu ston zhe na/ ji ltar yang dag</text></item>
<item><p>164b6</p><section>sna tshogs</section><text>par rab tu mi ston pa bzhin du ste/ des na yang dag par rab tu ston pa zhes bya'o/ /skar ma rab rib mar me dang / /sgyu ma zil pa chu bur dang / /rmi lam glog dang sprin lta bur/ /'dus byas de ltar blta bar bya/ /bcom ldan 'das</text></item>
<item><p>164b7</p><section>sna tshogs</section><text>kyis de skad ces bka' stsal nas gnas brtan rab 'byor dang / byang chub sems dpa' de dag dang / 'khor bzhi po dge slong dang / dge slong ma dang / dge bsnyen dang / dge bsnyen ma de dag dang / lha dang / mi dang / lha ma yin dang / dri zar bcas</text></item>
<item><p>164b8</p><section>sna tshogs</section><text>pa'i 'jig rten yid rangs te/ bcom ldan 'das kyis gsungs pa la mngon par bstod do/ /'phags pa shes rab kyi pha rol du phyin pa rdo rje gcod pa zhes bya ba theg pa chen po'i mdo rdzogs so// //rgya gar skad du/ Ar+ya</text></item>
<item><p>165a1</p><section>sna tshogs</section><text>b+ha ga ba ti pra dz+nyA pA ra mi tA pany+tsA sha ti ka / bod skad du/ 'phags pa bcom ldan 'das ma shes rab kyi pha rol tu phyin pa lnga bcu pa/ /sangs rgyas dang / byang chub sems dpa' thams cad la phyag 'tshal lo/ /'di skad</text></item>
<item><p>165a2</p><section>sna tshogs</section><text>bdag gis thos pa dus gcig na/ bcom ldan 'das rgyal po'i khab na bya rgod kyi phung po'i ri la dge slong gi dge 'dun chen po dang / byang chub sems dpa'i dge 'dun chen po dang thabs gcig tu bzhugs te/ brgya byin dang / tshangs pa</text></item>
<item><p>165a3</p><section>sna tshogs</section><text>dang / 'jig rten skyong ba dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / dge slong dang / dge slong ma dang / dge bsnyen dang / dge bsnyen ma du ma dag dang yang thabs</text></item>
<item><p>165a4</p><section>sna tshogs</section><text>gcig go/ /de nas bcom ldan 'das kyis tshe dang ldan pa rab 'byor la bka' stsal pa/ rab 'byor gang la la zhig nyan thos kyi sa la slob par 'dod pa dang / rang sangs rgyas kyi sa la slob par 'dod pas shes rab kyi pha rol tu phyin pa 'di</text></item>
<item><p>165a5</p><section>sna tshogs</section><text>nyid mnyan par bya/ gzung bar bya/ bcang bar bya/ klag par bya/ kun chub par bya'o/ /byang chub sems dpa' thabs la mkhas pa dang ldan pas sangs rgyas dang / byang chub sems dpa'i chos thams cad yang dag par bsgrub pa'i phyir</text></item>
<item><p>165a6</p><section>sna tshogs</section><text>shes rab kyi pha rol tu phyin pa 'di nyid la mngon par brtson par bya'o/ /de ci'i phyir zhe na/ rab 'byor 'di ltar byang chub sems dpa' sems dpa' chen pos gang la bslab par bya ba dang / rnal 'byor du bya ba sangs rgyas dang byang chub sems</text></item>
<item><p>165a7</p><section>sna tshogs</section><text>dpa'i chos thams cad shes rab kyi pha rol tu phyin pa 'di nyid du rgya cher bstan pa'i phyir ro/ /bla na med pa yang dag par rdzogs pa'i byang chub la slob par 'dod pas kyang shes rab kyi pha rol tu phyin pa 'di nyid mnyan par bya/ gzung bar bya/ bcang bar bya/ klag par</text></item>
<item><p>165a8</p><section>sna tshogs</section><text>bya kun chub par bya'o/ /byang chub sems dpa' thabs la mkhas pa dang ldan pas sangs rgyas dang byang chub sems dpa'i chos thams cad yang dag par bsgrub pa'i phyir shes rab kyi pha rol tu phyin pa 'di nyid la mngon par brtson par bya'o/ /de ci'i phyir zhe na/ rab</text></item>
<item><p>165b1</p><section>sna tshogs</section><text>'byor 'di ltar byang chub sems dpa' sems dpa' chen pos gang la bslab par bya ba dang / rnal 'byor du bya ba sangs rgyas dang byang chub sems dpa'i chos thams cad shes rab kyi pha rol du phyin pa 'di nyid du rgya cher bstan pa'i phyir ro/ /rab 'byor dge</text></item>
<item><p>165b2</p><section>sna tshogs</section><text>ba'i chos byang chub kyi phyogs rnams dang / nyan thos kyi chos rnams dang / rang sangs rgyas kyi chos rnams dang / byang chub sems dpa'i chos rnams dang / sangs rgyas kyi chos rnams gang dag yin pa de dag thams cad ni shes rab kyi pha rol du</text></item>
<item><p>165b3</p><section>sna tshogs</section><text>phyin pa'i nang du chud cing 'dus te 'ub la yang dag par gzhol ba yin no/ /rab 'byor gyis gsol pa/ bcom ldan 'das shes rab kyi pha rol du phyin pa la bslab par bya/ rnal 'byor du bya ste/ nyan thos kyi sa la slob par 'dod pa dang / rang sangs</text></item>
<item><p>165b4</p><section>sna tshogs</section><text>rgyas kyi sa la slob par 'dod pas shes rab kyi pha rol du phyin pa 'di nyid dang / sangs rgyas kyi chos rnams dang / byang chub sems dpa'i chos rnams kyang mnyan par bya/ gzung bar bya/ bcang bar bya/ klag par bya/ kun chub par bya'o/ /</text></item>
<item><p>165b5</p><section>sna tshogs</section><text>dge ba'i chos byang chub kyi chos rnams dang / nyan thos kyi chos rnams dang / rang sangs rgyas kyi chos rnams dang / byang chub sems dpa'i chos rnams dang / sangs rgyas kyi chos rnams gang dag yin pa rnams shes rab kyi pha rol</text></item>
<item><p>165b6</p><section>sna tshogs</section><text>tu phyin pa'i nang du chud cing 'dus te 'ub la yang dag par gzhol ba yin no zhes bgyi ba de dag gang lags/ bcom ldan 'das kyis bka' stsal pa/ rab 'byor 'di lta ste sbyin pa'i pha rol tu phyin pa dang / tshul khrims kyi pha rol</text></item>
<item><p>165b7</p><section>sna tshogs</section><text>tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol du phyin pa dang / nang stong pa nyid dang / phyi stong pa nyid dang / phyi nang stong pa</text></item>
<item><p>165b8</p><section>sna tshogs</section><text>nyid dang / stong pa nyid stong pa nyid dang / chen po stong pa nyid dang / don dam pa stong pa nyid dang / 'dus byas stong pa nyid dang / 'dus ma byas stong pa nyid dang / mtha' las 'das pa stong pa nyid dang / thog ma dang tha ma med pa stong pa nyid</text></item>
<item><p>166a1</p><section>sna tshogs</section><text>dang / dor ba med pa stong pa nyid dang / rang bzhin stong pa nyid dang / chos thams cad stong pa nyid dang / rang gi mtshan nyid stong pa nyid dang / mi dmigs pa stong pa nyid dang / dngos po med pa stong pa nyid dang / ngo bo nyid stong pa nyid dang /</text></item>
<item><p>166a2</p><section>sna tshogs</section><text>dngos po med pa'i ngo bo nyid stong pa nyid dang / dran pa nye bar gzhag pa bzhi dang / yang dag pa'i spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan</text></item>
<item><p>166a3</p><section>sna tshogs</section><text>lag brgyad dang / 'phags pa'i bden pa bzhi dang / tshad med pa bzhi dang / gzugs med pa'i snyoms par 'jug pa bzhi dang / rnam par thar pa brgyad dang / mthar kyis gnas pa'i snyoms par 'jug pa dgu dang / rnam par thar pa'i sgo stong</text></item>
<item><p>166a4</p><section>sna tshogs</section><text>pa nyid dang / mtshan ma med pa dang / smon pa med pa dang / mngon par shes pa rnams dang / ting nge 'dzin rnams dang / gzungs kyi sgo rnams dang / de bzhin gshegs pa'i stobs bcu dang / mi 'jigs pa bzhi dang / so so yang dag</text></item>
<item><p>166a5</p><section>sna tshogs</section><text>par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa bcwa brgyad dang / rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra</text></item>
<item><p>166a6</p><section>sna tshogs</section><text>bcom pa nyid dang / rang byang chub nyid dang / thams cad shes pa nyid dang / lam gyi rnam pa shes pa nyid dang / rnam pa thams cad mkhyen pa nyid do/ /rab 'byor de dag ni dge ba'i chos byang chub kyi phyogs rnams dang / nyan thos kyi chos</text></item>
<item><p>166a7</p><section>sna tshogs</section><text>rnams dang / rang sangs rgyas kyi chos rnams dang / byang chub sems dpa'i chos rnams dang / sangs rgyas kyi chos rnams gang dag yin pa rnams shes rab kyi pha rol tu phyin pa'i nang du chud cing 'dus te 'ub la yang dag par gzhol ba rnams</text></item>
<item><p>166a8</p><section>sna tshogs</section><text>yin no/ /rab 'byor gyis gsol pa/ bcom ldan 'das 'di ltar dge ba'i chos byang chub kyi phyogs rnams dang / nyan thos kyi chos rnams dang / rang sangs rgyas kyi chos rnams dang / byang chub sems dpa'i chos rnams dang / sangs</text></item>
<item><p>166b1</p><section>sna tshogs</section><text>rgyas kyi chos rnams gang dag lags pa de dag shes rab kyi pha rol tu phyin pa'i nang du chud cing 'dus te/ 'ub la yang dag par gzhol ba ni bcom ldan 'das kye ma a la la shes rab kyi pha rol tu phyin pa 'di zab pa lags so/ /bcom</text></item>
<item><p>166b2</p><section>sna tshogs</section><text>ldan 'das kyis bka' stsal pa/ rab 'byor shes rab kyi pha rol tu phyin pa shin du dben pa'i phyir ro/ /rab 'byor gyis gsol pa/ bcom ldan 'das kye ma a la la shes rab kyi pha rol tu phyin pa 'di ni gting dpag dka' ba lags so/ /bcom</text></item>
<item><p>166b3</p><section>sna tshogs</section><text>ldan 'das kyis bka' stsal pa/ rab 'byor shes rab kyi pha rol tu phyin pa shin du rnam par dag pa'i phyir ro/ /rab 'byor gyis gsol pa/ bcom ldan 'das kye ma a la la/ a la la/ shes rab kyi pha rol du phyin pa 'di nam mkha' dang</text></item>
<item><p>166b4</p><section>sna tshogs</section><text>mtshungs pa lags so/ /bcom ldan 'das kyis bka' stsal pa/ rab 'byor shes rab kyi pha rol du phyin pa shin du rnam par dag pa'i phyir te/ rab 'byor de bas na shes rab kyi pha rol du phyin pa ni nam mkha' lta bu yin no/ /rab 'byor</text></item>
<item><p>166b5</p><section>sna tshogs</section><text>gyis gsol pa/ bcom ldan 'das kye ma a la la/ a la la/ shes rab kyi pha rol tu phyin pa 'di ni mi brtson pas rtogs par dka' ba lags so/ /bcom ldan 'das kyis bka' stsal pa/ rab 'byor de de bzhin te/ de de bzhin no/ /</text></item>
<item><p>166b6</p><section>sna tshogs</section><text>ji skad smras pa bzhin te/ shes rab kyi pha rol tu phyin pa ni mngon par mi brtson pa dang / dge ba'i rtsa ba chung ba dang / yid mi gzhungs pa dang / don du mi gnyer ba dang / thos pa dang mi ldan pa dang / shes rab chung ba dang / sdig pa'i</text></item>
<item><p>166b7</p><section>sna tshogs</section><text>grogs pos zin pa dang / sdig pa'i grogs po dang 'dre ba mang ba dang / sdig pa'i grogs pos 'dzin du bcug pa dang / dang ba tsam dang ldan pa dang / dad pa tsam dang ldan pa dang / las dang po pa dang skal ba med pa'i tshul can dang /</text></item>
<item><p>166b8</p><section>sna tshogs</section><text>yongs su mi 'dri ba'i rang bzhin can dang / shes rab 'chal par 'gyur ba byas pa dang / le lo can dang / brtson 'grus chung ba dang / snying stobs chung ba dang / mos pa chung ba dang / dge ba'i chos de dag la mngon par mi brtson</text></item>
<item><p>167a1</p><section>sna tshogs</section><text>pas mos par dka' ba ste/ rab 'byor de lta bas na shes rab kyi pha rol tu phyin pa ni mos par dka' ba zhes bya'o/ /rab 'byor gzhan yang rigs kyi bu 'am/ rigs kyi bu mo gang la la zhig shes rab kyi pha rol tu</text></item>
<item><p>167a2</p><section>sna tshogs</section><text>phyin pa zab mo 'di nyan tam/ 'dzin tam/ 'chang ngam/ klog gam/ kun chub par byed dam/ gzhan dag la yang rgya cher yang dag par ston na des 'das pa dang / ma byon pa dang / da ltar byung ba'i sangs rgyas bcom ldan 'das rnams</text></item>
<item><p>167a3</p><section>sna tshogs</section><text>kyi byang chub bzung ba yin no/ /rab 'byor de lta bas na/ rigs kyi bu 'am/ rigs kyi bu mo gang lhag pa'i bsam pa phun sum tshogs pa myur du bla na med pa yang dag par rdzogs pa'i byang chub mngon par rdzogs par 'tshang rgya bar 'dod</text></item>
<item><p>167a4</p><section>sna tshogs</section><text>pas rgyun mi 'chad par shes rab kyi pha rol du phyin pa mnyan par bya/ gzung bar bya/ bcang bar bya/ klag par bya/ kun chub par bya ste/ des na myur du bla na med pa yang dag par rdzogs pa'i byang chub mngon par 'tshang rgya bar 'gyur</text></item>
<item><p>167a5</p><section>sna tshogs</section><text>ro/ /bcom ldan 'das kyis de skad ces bka' stsal nas tshe dang ldan pa rab 'byor dang / dge slong de dag dang / byang chub sems dpa' de dag dang / lha dang / mi dang / lha ma yin dang / dri zar bcas pa'i 'jig rten yid</text></item>
<item><p>167a6</p><section>sna tshogs</section><text>rangs te/ bcom ldan 'das kyis gsungs pa la mngon par bstod do/ /'phags pa bcom ldan 'das ma shes rab kyi pha rol tu phyin pa lnga bcu pa rdzogs s+ho// // rgya gar skad du/ e ka ak+Sha</text></item>
<item><p>167a7</p><section>sna tshogs</section><text>ri mA tA nA ma sarba ta thA ga ta pra dz+nyA pA ra mi tA/ bod skad du/ de bzhin gshegs pa thams cad kyi yum shes rab kyi pha rol tu phyin ma yi ge gcig ma zhes bya ba/ yum chen mo shes rab kyi pha rol du phyin ma la phyag</text></item>
<item><p>167a8</p><section>sna tshogs</section><text>'tshal lo/ /'di skad bdag gis thos pa dus gcig na/ bcom ldan 'das rgyal po'i khab bya rgod phung po'i ri la/ dge slong gi dge 'dun chen po brgya phrag phyed dang bcu gsum dang / byang chub sems dpa' bye ba khrag</text></item>
<item><p>167b1</p><section>sna tshogs</section><text>khrig mang po dang thabs gcig tu bzhugs so/ /de'i tshe bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo shes rab kyi pha rol tu phyin pa yi ge gcig ma zhes bya ba 'di sems can</text></item>
<item><p>167b2</p><section>sna tshogs</section><text>rnams la phan pa dang bde ba'i phyir zung shig /'di lta ste/ a/ bcom ldan 'das kyis de skad ces bka' stsal pa dang / tshe dang ldan pa kun dga' bo dang / dge slong de dag dang / byang chub sems dpa' sems dpa'</text></item>
<item><p>167b3</p><section>sna tshogs</section><text>chen po de dag thams cad kyis pha rol tu phyin pa rjes su rtogs shing yi rangs nas/ bcom ldan 'das kyis gsungs pa la mngon par bstod do/ /de bzhin gshegs pa thams cad kyi yum shes rab kyi pha rol tu phyin</text></item>
<item><p>167b4</p><section>sna tshogs</section><text>ma yi ge gcig ma zhes bya ba rdzogs so// // @#/ /rgya gar skad du/ Ar+ya pra dz+nyA pA ra mi tA sUr+ya gar+b+ha ma hA ya na sU tra/ bod skad du/ 'phags pa shes rab kyi pha rol tu phyin pa nyi ma'i snying</text></item>
<item><p>167b5</p><section>sna tshogs</section><text>po theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das yul ma ga d+hA na chos kyi dgon pa na dge slong gi dge</text></item>
<item><p>167b6</p><section>sna tshogs</section><text>'dun rab tu mang ba dang / byang chub sems dpa' sangs rgyas kyi zhing mtha' yas pa nas 'dus pa tshad med grangs med pa dang / thabs gcig tu bzhugs te/ de'i tshe 'khor der byang chub sems dpa' nyi ma rab tu snang ba zhes</text></item>
<item><p>167b7</p><section>sna tshogs</section><text>bya ba 'dug pa de stan las langs te/ bcom ldan 'das ga la ba der song nas/ bcom ldan 'das la 'di skad ces gsol to/ /bcom ldan 'das bdag de bzhin gshegs pa la zhu ba mchis te/ bcom ldan 'das gnang ba'i</text></item>
<item><p>167b8</p><section>sna tshogs</section><text>skabs dbye bar gsol/ bcom ldan 'das kyis bka' stsal pa/ ci dang ci 'dod pa dris shig dang ngas bshad par bya'o/ /de nas byang chub sems dpa' nyi ma rab tu snang bas bcom ldan 'das la 'di skad ces gsol to/ /</text></item>
<item><p>168a1</p><section>sna tshogs</section><text>bcom ldan 'das thabs mkhas pa'i byang chub sems dpas ji ltar shes rab kyi pha rol tu phyin pa la bslab par bgyi/ bcom ldan 'das kyis 'di skad ces bka' stsal to/ /rigs kyi bu thabs mkhas pa'i ting</text></item>
<item><p>168a2</p><section>sna tshogs</section><text>nge 'dzin nyi ma zhes bya ba yod pas de la byang chub sems dpa' rnams kyis de ltar bslab par bya'o/ /bcom ldan 'das la gsol pa ji ltar bslab par bgyi/ bcom ldan 'das kyis bka' stsal pa/ rigs kyi bu 'di ltar thabs</text></item>
<item><p>168a3</p><section>sna tshogs</section><text>mkhas pa'i nyi ma'i ting nge 'dzin ni rnam pa bdun yod de/ gang zhe na dang po ni 'di ltar nyi mas myu gu smin par byed pa ltar/ byang chub sems dpa'i ting nge 'dzin nyi ma lta bus sems can rnams la byang chub kyi myu gu smin par mdzad do/ /gnyis</text></item>
<item><p>168a4</p><section>sna tshogs</section><text>pa ni nyi ma dbri bkol med pa ltar byang chub sems dpa'i ting nge 'dzin gyi thugs rje ni sems can thams cad la snyoms par mdzad do/ /gsum pa ni nyi mas nyal nyil sreg pa ltar byang chub sems dpa'i lhag mthong gi shes rab</text></item>
<item><p>168a5</p><section>sna tshogs</section><text>kyis nyon mongs pa'i nyal nyil rnams bsreg par byed do/ /bzhi pa ni nyi mas 'khyags pa 'ju ba ltar byang chub sems dpa'i ting nge 'dzin gnyen po ye shes dang ldan pas nyon mongs pa 'khyags pa lta bu 'ju bar byed do/ /</text></item>
<item><p>168a6</p><section>sna tshogs</section><text>lnga pa ni nyi mas mun pa sel ba ltar byang chub sems dpa'i so sor kun du rtogs pa'i ye shes kyis gzung ba dang / 'dzin pa'i mun pa sel bar byed do/ /drug pa ni nyi mas gling bzhi 'khor ba ltar byang chub sems dpa'i phrin las</text></item>
<item><p>168a7</p><section>sna tshogs</section><text>phun sum tshogs pas sdug bsngal gyi chu bo bzhi las thar bar mdzad do/ /bdun pa ni nyi mas kun la snyoms par dro ba bzhin du byang chub sems dpa'i spyod pa phun sum tshogs pas sems can thams cad la rab tu dga' bar mdzad</text></item>
<item><p>168a8</p><section>sna tshogs</section><text>pa'i thabs ni dro ba'i las lta bu'o/ /gzhan yang rigs kyi bu byang chub sems dpa' rnams kyis shes rab kyi pha rol tu phyin pa la bslab par bya ste/ des 'di ltar chos thams cad rang bzhin med pa dang / mtshan ma med pa dang / mtshan ma</text></item>
<item><p>168b1</p><section>sna tshogs</section><text>thams cad dang rab tu bral ba dang / dngos po med pa dang / dngos po thams cad dang bral ba dang / gang zag pa med pa dang / gang zag pa thams cad dang bral ba dang / ngo bo nyid kyis stong pa nyid la bslab par bya'o/ /rigs kyi bu chos</text></item>
<item><p>168b2</p><section>sna tshogs</section><text>nyid dang chos kyi dbyings dang / de bzhin nyid dang / yang dag pa'i mtha' dang / ma nor ba de bzhin nyid dang / gzhan ma yin pa de bzhin nyid dang / bden pa dang / de kho na'i don la byang chub sems dpas bslab par bya'o/ /de nas bcom ldan</text></item>
<item><p>168b3</p><section>sna tshogs</section><text>'das kyis byang chub sems dpa' nyi ma rab tu snang ba la 'di skad ces bka' stsal to/ /rigs kyi bu byang chub sems dpa'as yang chos thams cad mngon par 'du bya ba med pa dang / skye ba med pa la bslab par bya'o/ /rigs kyi bu</text></item>
<item><p>168b4</p><section>sna tshogs</section><text>chos thams cad rang bzhin gyis rnam par dag pa la bslab par bya'o/ /gzugs la sogs pa'i chos thams cad kyang rang bzhin gyis stong par shes par bya'o/ /ngo bo nyid kyis dben par shes par bya'o/ /rigs kyi bu gang</text></item>
<item><p>168b5</p><section>sna tshogs</section><text>dag gis shes rab kyi pha rol du phyin pa'i mdo 'dzin par byed na de las kyi sgrib pa byang bar 'gyur ro/ /de bsod nams kyi tshogs skye bar 'gyur ro/ /shes rab kyi tshogs tshad med pa dang ldan par 'gyur ro/ /dran pa dang ldan pa dang /</text></item>
<item><p>168b6</p><section>sna tshogs</section><text>tshul khrims dang ldan par 'gyur ro/ /rigs kyi bu gzhan yang byang chub sems dpa' rnams kyis shes rab kyi pha rol du phyin pa la bslab par bya'o/ /de nas bcom ldan 'das kyis de'i tshe tshigs su bcad pa 'di dag gsungs so/ /</text></item>
<item><p>168b7</p><section>sna tshogs</section><text>mang thos dam pa'i chos la brtson/ /sems can kun la byams par ldan/ /brtson 'grus go cha phun sum tshogs/ /bdag dang gzhan gyi don la mos/ /bsam gtan ting 'dzin bsgom la brtson/ /bdag dang sems can</text></item>
<item><p>168b8</p><section>sna tshogs</section><text>'du shes med/ /yang dag theg pa'i lam du zhugs/ /sngon gyi rgyal sras de ltar spyod/ /mkhas pas ma nor de bzhin slob/ /bcom ldan 'das kyis de skad ces bka' stsal pa dang / byang chub sems</text></item>
<item><p>169a1</p><section>sna tshogs</section><text>dpa' nyi ma rab tu snang ba dang / lha dang mir bcas pa'i 'jig rten yid rangs te bcom ldan 'das kyis gsungs pa la mngon par bstod do/ /'phags pa shes rab kyi pha rol tu phyin pa nyi ma'i snying po theg pa chen po</text></item>
<item><p>169a2</p><section>sna tshogs</section><text>'i mdo rdzogs so// // @#/ /rgya gar skad du/ Ar+ya tsan dra gar+b+he pra dz+nyA pa ra mi tA ma hA yA na sU tra/ bod skad du/ 'phags pa zla ba'i snying po shes rab kyi pha rol tu phyin pa theg pa chen po'i mdo/ sangs rgyas dang byang chub sems dpa' thams</text></item>
<item><p>169a3</p><section>sna tshogs</section><text>cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab bya rgod kyi phung po'i ri la dge slong gi dge 'dun tshad med grangs med pa dang / byang chub sems dpa' rab tu mang po dang thabs gcig</text></item>
<item><p>169a4</p><section>sna tshogs</section><text>tu bzhugs te/ de'i tshe 'khor der byang chub sems dpa' sems dpa' chen po zla ba'i snying po 'dug pa stan las langs nas bcom ldan 'das la 'di skad ces gsol to/ /bcom ldan 'das byang chub sems dpa' rnams kyis shes</text></item>
<item><p>169a5</p><section>sna tshogs</section><text>rab kyi pha rol tu phyin pa la ji ltar bslab par bgyi/ de skad ces gsol pa dang / bcom ldan 'das kyis bka' stsal pa/ zla ba'i snying po chos thams cad dngos po dang bral ba gang yin pa de ni shes rab kyi pha rol tu phyin pa'o/ /'di lta ste</text></item>
<item><p>169a6</p><section>sna tshogs</section><text>dper na/ zla ba'i dkyil 'khor ni rtog pa med kyang gling bzhir 'khor bar byed cing mun pa rnams rab tu sel to/ /de bzhin du byang chub sems dpa' sems dpa' chen po shes rab kyi pha rol tu phyin pa la spyod pa ni rtog pa med kyang phyin ci log</text></item>
<item><p>169a7</p><section>sna tshogs</section><text>bzhi rnams la thugs rjes 'khor zhing rang bzhin gyis nyon mongs pa rnams sel bar byed kyang mi rtog pa'i phyir ro/ /zla ba'i snying pos gsol pa/ bcom ldan 'das byang chub sems dpa'i shes rab kyi pha rol tu phyin pa la du</text></item>
<item><p>169a8</p><section>sna tshogs</section><text>mchis/ bcom ldan 'das kyis bka' stsal pa/ rigs kyi bu byang chub sems dpa'i shes rab kyi pha rol tu phyin pa la rnam pa gnyis te/ zag pa dang bcas pa dang / zag pa med pa'o/ /rigs kyi bu de la zag</text></item>
<item><p>169b1</p><section>sna tshogs</section><text>pa dang bcas pa'i shes rab ni mos pas spyod pa'i sa'i gnas skabs na gzung bar tog pa dang 'dzin par rtog pa ste/ de spong bar byed pa ni zag pa dang bcas pa'i shes rab kyi pha rol du phyin pa'o/ /rigs kyi bu de la zag pa med pa'i shes</text></item>
<item><p>169b2</p><section>sna tshogs</section><text>rab kyi pha rol du phyin pa ni mthong ba'i lam gyi rnam par mi rtog pa'i ye shes te/ ye shes de ni rtog pa thams cad dang bral ba'i phyir na mi rtog pa'i phyir ro/ /rigs kyi bu 'di lta ste/ shes rab kyi pha rol du phyin pa ni pha rol dang</text></item>
<item><p>169b3</p><section>sna tshogs</section><text>tshu rol gyi mtha' gang la yang mi gnas pa'i phyir ro/ /shes rab ni gzugs nas rnam pa thams cad mkhyen pa nyid kyi bar du rang bzhin med pas shes rab kyi pha rol du phyin pa rang bzhin med par shes par bya'o/ /gzugs</text></item>
<item><p>169b4</p><section>sna tshogs</section><text>la sogs pa'i chos rnams dus gsum du mi dmigs shing ma bcings ma grol bar shes par bya'o/ /rigs kyi bu chos thams cad mnyam pa nyid pas shes rab kyi pha rol du phyin pa mnyam pa nyid do/ /chos thams cad</text></item>
<item><p>169b5</p><section>sna tshogs</section><text>'gag pa med pa nyid pas shes rab kyi pha rol du phyin pa 'gag pa med pa'o/ /chos thams cad mtshan ma med pas shes rab kyi pha rol tu phyin pa mtshan ma med pa'o/ /chos thams cad skye ba med pas shes rab kyi pha</text></item>
<item><p>169b6</p><section>sna tshogs</section><text>rol du phyin pa skye ba med pa'o/ /chos thams cad chad pa med pas shes rab kyi pha rol du phyin pa chad pa med pa'o/ /chos thams cad 'ong ba med pas shes rab kyi pha rol tu phyin pa 'ong ba med pa'o/ /chos thams cad</text></item>
<item><p>169b7</p><section>sna tshogs</section><text>'gro ba med pa nyid pas shes rab kyi pha rol du phyin pa 'gro ba med pa nyid do/ /chos thams cad rtag pa med pa nyid pas shes rab kyi pha rol du phyin pa rtag pa med pa nyid do/ /chos thams cad tha dad pa med pa</text></item>
<item><p>169b8</p><section>sna tshogs</section><text>nyid pas shes rab kyi pha rol du phyin pa tha dad pa med pa nyid do/ /chos thams cad don gcig pa nyid pas shes rab kyi pha rol tu phyin pa don gcig pa nyid do/ /chos thams cad dngos po med pa'i ngo bo nyid pas shes rab</text></item>
<item><p>170a1</p><section>sna tshogs</section><text>kyi pha rol tu phyin pa dngos po med pa'i ngo bo nyid do/ /mdor na thams cad mtshan ma dang / rang bzhin dang / ngo bo nyid las 'das pas ni shes rab kyi pha rol tu phyin pa'o/ /de lta bas na shes rab kyi pha rol</text></item>
<item><p>170a2</p><section>sna tshogs</section><text>tu phyin pa'i sngags so/ /tad+ya thA/ oM pradz+nye pra dz+nye ma hA pra dz+nye tsan dra pra dz+nye/ sarba shA sa ka ri swA hA/ chos rnams thams cad rgyu las byung / /de nyid kun rdzob bden pa ste/ /rang bzhin med cing spros med pa/ /de nyid</text></item>
<item><p>170a3</p><section>sna tshogs</section><text>don dam spyod yul lo/ /bcom ldan 'das kyis de skad ces bka' stsal pa dang / byang chub sems dpa' zla ba'i snying po dang / thams cad dang ldan pa'i 'khor dang / lha dang / mi dang / lha ma yin dang / dri zar bcas pa'i 'jig rten</text></item>
<item><p>170a4</p><section>sna tshogs</section><text>yid rangs te/ bcom ldan 'das kyis gsungs pa la mngon par bstod do/ /'phags pa zla ba'i snying po shes rab kyi pha rol du phyin pa theg pa chen po'i mdo rdzogs s+ho// // @#/ /rgya gar skad du/ Ar+ya pra dz+nyA</text></item>
<item><p>170a5</p><section>sna tshogs</section><text>pA ra mi tA sa man ta b+ha dra ma hA ya na sU tra/ bod skad du/ 'phags pa shes rab kyi pha rol du phyin pa kun du bzang po theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag</text></item>
<item><p>170a6</p><section>sna tshogs</section><text>gis thos pa dus gcig na/ bcom ldan 'das yul ma ga d+hA dgon pa chos kyi snying po na bzhugs te/ phyogs bcu'i sangs rgyas kyi zhing tshad med grangs med pa nas 'dus pa'i byang chub sems dpa' sangs rgyas kyi zhing rdul phra mo</text></item>
<item><p>170a7</p><section>sna tshogs</section><text>dang mnyam pa dang thabs gcig go/ /thams cad kyang kun du bzang po'i smon lam la mnga' brnyes pa spyod pa la gnas pa'o/ /de nas byang chub sems dpa' kun du bzang pos chos thams cad rnam par mi rtog pa bstan pa</text></item>
<item><p>170a8</p><section>sna tshogs</section><text>zhes bya ba'i ting nge 'dzin la snyoms par bzhugs so/ /ting nge 'dzin de'i mthus 'jig rten gyi khams sangs rgyas kyi zhing gi rdul phra mo dang mnyam pa thams cad g.yos so/ /de nas bcom ldan 'das kyis byang chub sems</text></item>
<item><p>170b1</p><section>sna tshogs</section><text>dpa' kun du bzang po la phyag gis dbu la reg par gyur to/ /de ltar reg pas sangs rgyas kyi zhing rnams kyang rab tu g.yos par gyur/ lha rnams kyis 'thun par tshigs su bcad pas bstod pa/ 'jig rten sgron ma lha mi'i dpe las 'das/ /</text></item>
<item><p>170b2</p><section>sna tshogs</section><text>yon tan rgya mtsho lta bu pha rol phyin/ /srid pa'i mtsho las 'gro ba khyod kyis sgrol/ /ded dpon khyod kyis rab tu bskyab pa gsol/ /de nas byang chub sems dpa' kun du bzang pos bcom ldan 'das la 'di skad ces gsol to/ /bcom ldan</text></item>
<item><p>170b3</p><section>sna tshogs</section><text>'das ji ltar bslab par bya ba'i don shes rab 'dra ba dang shes rab yin pa la bslab par bya/ bcom ldan 'das kyis bka' stsal pa/ kun du bzang po shes rab 'dra ba ni 'jig rten tshogs kyi lam pa rnams kyi shes rab gang yin pa'o/ /</text></item>
<item><p>170b4</p><section>sna tshogs</section><text>shes rab yin pa ni sa dang po yan chad kyi shes rab gang yin pa'o/ /bcom ldan 'das kyis de skad ces bka' stsal pa dang / byang chub sems dpa' kun du bzang po dang / lha dang / mir bcas pa'i 'jig rten yid rangs te/ bcom ldan</text></item>
<item><p>170b5</p><section>sna tshogs</section><text>'das kyis gsungs pa la mngon par bstod do/ /'phags pa kun du bzang po theg pa chen po'i mdo rdzogs s+ho// // @#/ /rgya gar skad du/ Ar+ya pra dz+nyA pA ra mi tA badzra pA Ni ma hA ya na sU tra/ bod skad du/ 'phags pa shes</text></item>
<item><p>170b6</p><section>sna tshogs</section><text>rab kyi pha rol tu phyin pa lag na rdo rje'i mdo theg pa chen po/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na bzhugs te/ de'i tshe 'khor</text></item>
<item><p>170b7</p><section>sna tshogs</section><text>der byang chub sems dpa' lag na rdo rje 'dug pa stan las langs nas bcom ldan 'das la 'di skad ces gsol to/ /bcom ldan 'das byang chub sems dpas shes rab kyi pha rol tu phyin pa la ji ltar bslab par bgyi/ bcom ldan</text></item>
<item><p>170b8</p><section>sna tshogs</section><text>'das kyis bka' stsal pa/ lag na rdo rje byang chub sems dpas shes rab kyi pha rol tu phyin pa la 'di ltar bslab par bya ste/ chos thams cad skye ba med pas shes rab kyi pha rol du phyin pa la bslab par bya'o/ /gzhan yang</text></item>
<item><p>171a1</p><section>sna tshogs</section><text>gzugs la sogs pa'i chos thams cad rang bzhin ma mchis pa dang / mtshan ma ma mchis pa dang / dngos po dang bral ba dang / mi dmigs pas na shes rab kyi pha rol tu phyin pa la bslab par bya'o/ /nang stong pa</text></item>
<item><p>171a2</p><section>sna tshogs</section><text>nyid dang / dngos po med pa stong pa nyid kyi phyir na shes rab kyi pha rol du phyin pa la bslab par bya'o/ /lag na rdo rje shes rab kyi pha rol du phyin pa 'di ni dus gsum gyi sangs rgyas thams cad kyi yum ste/ rig pa chen po'i sngags</text></item>
<item><p>171a3</p><section>sna tshogs</section><text>kyi tshig ni 'di dag go/ /tad+ya thA/ oM mu ni mu ni/ ma hA mu na ye swA hA/ su zhig shes rab kyi pha rol du phyin pa 'di 'dzin par byed na/ dus gsum gyi sangs rgyas rnams kyi chos rnams gzung bar 'gyur ro/ /de skye ba dran par</text></item>
<item><p>171a4</p><section>sna tshogs</section><text>'gyur ro/ /mi khom pa thams cad spangs par 'gyur ro/ /bsod nams kyi 'bras bu tshad med pa thob par 'gyur ro/ /sangs rgyas bcom ldan 'das rnams dang dus rtag tu 'grogs par 'gyur ro/ /byang chub kyi sems dang</text></item>
<item><p>171a5</p><section>sna tshogs</section><text>ldan par 'gyur ro/ /bcom ldan 'das kyis de skad ces bka' stsal pa dang / byang chub sems dpa' phyag na rdo rje dang / lha dang / mi dang / lha ma yin dang / dri zar bcas pa'i 'jig rten yid rangs te/ bcom ldan 'das kyis gsungs</text></item>
<item><p>171a6</p><section>sna tshogs</section><text>pa la mngon par bstod do/ /'phags pa shes rab kyi pha rol du phyin pa lag na rdo rje'i mdo theg pa chen po rdzogs s+ho// // @#/ /rgya gar skad du/ Ar+ya pra dz+nyA pA ra mi ta badzra ke tu ma hA ya</text></item>
<item><p>171a7</p><section>sna tshogs</section><text>na sU tra/ bod skad du/ 'phags pa shes rab kyi pha rol du phyin pa rdo rje rgyal mtshan gyi mdo theg pa chen po/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig</text></item>
<item><p>171a8</p><section>sna tshogs</section><text>na/ bcom ldan 'das rgyal po'i khab na bzhugs te/ thams cad dang ldan pa'i 'khor dang thabs gcig go/ /de nas de'i tshe 'khor der byang chub sems dpa' rdo rje rgyal mtshan 'dug pa de stan las langs te/ bcom ldan</text></item>
<item><p>171b1</p><section>sna tshogs</section><text>'das la 'di skad ces gsol to/ /bcom ldan 'das chos gang dang ldan pa shes rab kyi pha rol tu phyin pa lags/ bcom ldan 'das kyis bka' stsal pa/ rdo rje'i rgyal mtshan 'dug pa de chos rnam pa bzhi dang ldan pa ste/ bzhi</text></item>
<item><p>171b2</p><section>sna tshogs</section><text>gang zhe na/ 'di lta ste/ chos thams cad stong pa nyid du mngon pa dang / 'dus byas thams cad mi rtag pa dang / sdug bsngal bar shes pa dang / spros pa thams cad dang bral ba'i chos nyid du ldan pa dang / thams cad du mi rtog mi</text></item>
<item><p>171b3</p><section>sna tshogs</section><text>dmigs par bsgom pa'o/ /gzhan yang chos rnam pa bzhi dang ldan na shes rab skye ba'i rgyu ste/ bzhi gang zhe na/ 'di lta ste/ dang po gang zag chos smra ba'i mkhan po bsten pa dang / gnyis pa de'i dam pa'i chos nyan pa dang / gsum</text></item>
<item><p>171b4</p><section>sna tshogs</section><text>pa don la 'jug cing sems pa dang / bzhi pa gzhan la tshul bzhin du ston par mos pa ste/ 'di ni shes rab skye ba'i rgyu'o/ /rigs kyi bu gzhan yang byang chub sems dpa' rnams kyis 'di lta ste/ chos thams cad rang bzhin gyis rnam</text></item>
<item><p>171b5</p><section>sna tshogs</section><text>par dag pas stong pa dang / bdag med pa dang / dngos po med pa'i ngo bo nyid dang / mtshan ma med pa dang / ma bcings pa dang / ma grol ba dang / snang ba med pa dang / mun pa med pa'i rang bzhin du shes par bya'o/ /de lta bas</text></item>
<item><p>171b6</p><section>sna tshogs</section><text>na byang chub sems dpa' rnams kyis shes rab kyi pha rol du phyin pa la bslab par bya'o/ /chos thams cad skye ba med pa dang / gnas pa med pa'i tshul du shes rab kyi pha rol du phyin pa la bslab par bya'o/ /bcom ldan 'das</text></item>
<item><p>171b7</p><section>sna tshogs</section><text>kyis bka' stsal pa/ dngos med ngo bo nyid du bsgom dang / shes rab skye ba'i rgyu la mos dang / /mtshan ma thams cad bral ba yi/ /shes rab don la bslab par bya dang / bcom ldan 'das kyis de skad ces bka' stsal nas byang chub</text></item>
<item><p>171b8</p><section>sna tshogs</section><text>sems dpa' rdo rje rgyal mtshan la sogs pa/ lha dang / mi dang / lha ma yin dang / dri zar bcas pa'i 'jig rten yid rangs te/ bcom ldan 'das kyis gsungs pa la mngon par bstod do/ /'phags pa shes rab kyi pha rol du phyin pa rdo rje rgyal</text></item>
<item><p>172a1</p><section>sna tshogs</section><text>mtshan gyi mdo rdzogs s+ho// // @#/ /rgya gar skad du/ d+harma tsakra pra brta na sU tra/ bod skad du/ chos kyi 'khor lo rab tu bskor ba'i mdo/ 'phags pa dkon mchog gsum la gus pas phyag 'tshal</text></item>
<item><p>172a2</p><section>sna tshogs</section><text>lo/ /'di skad bdag gis thos pa dus gcig na/ bcom ldan 'das yul bA rA Na sI'i drang srong lhung ba ri dgas rgyu ba'i gnas na bzhugs so/ /de nas bcom ldan 'das kyis dge slong lnga sde rnams bos te bka' stsal pa/ dge</text></item>
<item><p>172a3</p><section>sna tshogs</section><text>slong dag rab tu byung ba mtha' gnyis po 'di la gnas par mi bya'o/ /gang su dag 'dir 'dod pa rnams dang bde ba la zhen pa ni mi rigs pa dang dman par 'gyur ro/ /so so'i skye bo rnams ni don med pa dang ldan pa'i phyir gang su dag lus</text></item>
<item><p>172a4</p><section>sna tshogs</section><text>dub pa dang 'bral ba'i sdug bsngal bsngags par bya ba ma yin pa rnams kyi don med pa dang ldan no/ /dge slong dag 'di rnams ni mtha' gnyis kyi mtha' ste de la 'jug par mi bya'o/ /de bzhin gshegs pa mngon par rdzogs par sangs rgyas</text></item>
<item><p>172a5</p><section>sna tshogs</section><text>nas dbu ma'i lam 'di gsungs so/ /mig byed pa dang / ye shes byed pa dang / zhi bar byed pa dang / mngon par shes pa dang / yang dag par khong du chud pa dang / mya ngan las 'das pa la yang dag par 'jug go/ /dge slong dag de bzhin gshegs</text></item>
<item><p>172a6</p><section>sna tshogs</section><text>pas mngon par rdzogs par sangs rgyas nas gsungs pa'i dbu ma'i lam gang zhe na/ mig byed pa dang / ye shes byed pa dang / zhi bar byed pa dang / mngon par shes pa dang / yang dag par khong du chud pa dang / mya ngan las 'das pa la yang dag</text></item>
<item><p>172a7</p><section>sna tshogs</section><text>par 'jug go/ /dbu ma'i lam ni 'phags pa'i lam yan lag brgyad de/ brgyad po de ni 'di lta ste/ yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang</text></item>
<item><p>172a8</p><section>sna tshogs</section><text>dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin to/ /dbu ma'i lam 'di yang de bzhin gshegs pa mngon par rdzogs par sangs rgyas nas gsungs so/ /mig byed pa dang /</text></item>
<item><p>172b1</p><section>sna tshogs</section><text>ye shes byed pa dang / zhi ba byed pa dang / mngon par shes pa dang / yang dag par khong du chud pa dang / mya ngan las 'das pa la yang dag par 'jug go/ /'di yang dge slong dag sdug bsngal 'phags pa'i bden pa ste/ skye ba'i sdug bsngal dang /</text></item>
<item><p>172b2</p><section>sna tshogs</section><text>rga ba'i sdug bsngal dang / na ba'i sdug bsngal dang / 'chi ba'i sdug bsngal dang / mi sdug pa dang phrad pa'i sdug bsngal dang / sdug pa dang bral ba'i sdug bsngal dang / gang 'dod pa btsal te ma rnyed pa de yang sdug bsngal ba dang / mdor na</text></item>
<item><p>172b3</p><section>sna tshogs</section><text>nye bar len pa'i phung po lnga sdug bsngal lo/ /'di yang dge slong dag sdug bsngal kun 'byung 'phags pa'i bden pa ste/ gang sred pa 'byung ba can dang / dga' ba'i 'dod chags dang ldan pa dang / de dang de la mngon par dga' ba ni/ 'di</text></item>
<item><p>172b4</p><section>sna tshogs</section><text>lta ste/ 'dod pa'i sred pa dang / 'khor ba la sred pa dang / 'khor ba dang bral ba la sred pa'o/ /'di yang dge slong dag sdug bsngal 'gog pa 'phags pa'i bden pa ste/ gang zhig 'di bzhin sred pa ma lus pa la 'dod chags dang bral</text></item>
<item><p>172b5</p><section>sna tshogs</section><text>ba dang / 'gog pa dang / bor ba dang / so sor bsgyur ba dang / grol ba dang / grol ba la zhum pa med pa'o/ /'di yang dge slong dag sdug bsngal 'gog par 'gro ba'i lam 'phags pa'i bden pa'o/ /'di yang</text></item>
<item><p>172b6</p><section>sna tshogs</section><text>'phags pa'i lam yan lag brgyad pa ste/ 'di lta ste/ yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang</text></item>
<item><p>172b7</p><section>sna tshogs</section><text>dag pa'i rtsol ba dang / yang dag pa'i dran pa dang / yang dag pa'i ting nge 'dzin to/ /dge slong dag 'di ni sdug bsngal 'phags pa'i bden pa ste/ sngar chos ma thos pa la mig bskyed pa dang / ye shes bskyed pa dang /</text></item>
<item><p>172b8</p><section>sna tshogs</section><text>shes rab bskyed pa dang / rig pa bskyed pa dang / snang ba bskyed pa'o/ /de yang sdug bsngal 'phags pa'i bden pa ste/ dge slong dag 'di yongs su shes par bya'o/ /sngar chos ma thos pa la mig bskyed</text></item>
<item><p>173a1</p><section>sna tshogs</section><text>pa dang / ye shes bskyed pa dang / shes rab bskyed pa dang / rig pa bskyed pa dang / snang ba bskyed pa'o/ /'di ni sdug bsngal kun 'byung 'phags pa'i bden pa ste/ dge slong dag 'di ni sngar chos ma thos pa la/ mig</text></item>
<item><p>173a2</p><section>sna tshogs</section><text>bskyed pa dang / ye shes bskyed pa dang / shes rab bskyed pa dang / rig pa bskyed pa dang / snang ba bskyed pa'o/ /'di yang sdug bsngal kun 'byung 'phags pa'i bden pa ste rab du spang bar bya'o/ /dge slong dag 'di ni sngar chos ma thos</text></item>
<item><p>173a3</p><section>sna tshogs</section><text>pa la mig bskyed pa dang / ye shes bskyed pa dang / shes rab bskyed pa dang / rig pa bskyed pa dang / snang ba bskyed pa'o/ /'di ni sdug bsngal 'gog pa 'phags pa'i bden pa ste/ dge slong dag 'di ni sngar chos ma thos pa la/ mig bskyed</text></item>
<item><p>173a4</p><section>sna tshogs</section><text>pa dang / ye shes bskyed pa dang / shes rab bskyed pa dang / rig pa bskyed pa dang / snang ba bskyed pa'o/ /'di yang sdug bsngal 'gog pa 'phags pa'i bden pa ste/ mngon sum du bya'o/ /dge slong dag 'di ni sngar chos ma thos pa la/</text></item>
<item><p>173a5</p><section>sna tshogs</section><text>mig bskyed pa dang / ye shes bskyed pa dang / shes rab bskyed pa dang / rig pa bskyed pa dang / snang ba bskyed pa'o/ /'di ni sdug bsngal 'gog par 'gro ba'i lam 'phags pa'i bden pa'o/ /dge slong dag 'di ni sngar chos ma thos pa</text></item>
<item><p>173a6</p><section>sna tshogs</section><text>la/ mig bskyed pa dang / ye shes bskyed pa dang / shes rab bskyed pa dang / rig pa bskyed pa dang / snang ba bskyed pa'o/ /'di yang sdug bsngal 'gog par 'gro ba'i lam 'phags pa'i bden pa ste bsgom par bya'o/ /dge slong dag 'di ni</text></item>
<item><p>173a7</p><section>sna tshogs</section><text>sngar chos ma thos pa la/ mig bskyed pa dang / ye shes bskyed pa dang / shes rab bskyed pa dang / rig pa bskyed pa dang / snang ba bskyed pa'o/ /dge slong dag de ltar bshad pa rnam pa bzhi po 'di ni 'phags pa'i bden pa'o/ /'di ltar lan</text></item>
<item><p>173a8</p><section>sna tshogs</section><text>gsum du bzlas te rnam pa bcu gnyis po ji ltar gyur pa rnams ye shes mthong ba shin tu rnam par dag pa yin no/ /dge slong dag nga spangs te/ lha dang bcas pa'i 'jig rten dang / bdud dang bcas pa dang / tshangs pa dang bcas pa dang / dge sbyong dang</text></item>
<item><p>173b1</p><section>sna tshogs</section><text>bcas pa dang / skye dgu'i bdag po dang / lha dang mir bcas pa rnams las/ bla na med pa yang dag par rdzogs pa'i sangs rgyas gzhan med do/ /dge slong dag gang yang 'di ni 'phags pa'i bden pa bzhi po 'di ltar lan gsum du</text></item>
<item><p>173b2</p><section>sna tshogs</section><text>bzlas te/ rnam pa bcu gnyis su ji ltar gyur pa'i ye shes mthong ba shin du rnam par dag pa yin no/ /ji ltar dge slong dag nga ni 'jig rten lha dang bcas pa dang / bdud dang bcas pa dang / tshangs pa dang bcas pa dang / dge sbyong dang bcas</text></item>
<item><p>173b3</p><section>sna tshogs</section><text>pa dang / skye dgu'i bdag po dang / lha dang mir bcas pa rnams las/ bla na med pa yang dag par rdzogs pa'i sangs rgyas mngon par rdzogs par sangs rgyas nas so sor rtogs so/ /ye shes 'di yang bdag mthong bar gyur pa dang / sngar med</text></item>
<item><p>173b4</p><section>sna tshogs</section><text>pa'i rnam par grol ba dang / bdag ni lhag ma med par yang srid pa len pa med par mya ngan las 'das so/ /bcom ldan 'das kyis de skad ces bka' stsal pa dang / dge slong lnga sde bcom ldan 'das kyis gsungs pa la mngon par dga'o/ /</text></item>
<item><p>173b5</p><section>sna tshogs</section><text>'di ltar lung du bstan pa de tshun chod nas/ tshe dang ldan pa kau Di n+yas rdul spangs pa dang / dri ma med pa'i chos kyi mig skyes so/ /gang cung zad kun 'byung ba'i chos thams cad ni de 'gog pa'i chos yin no/ /bcom ldan 'das kyis chos</text></item>
<item><p>173b6</p><section>sna tshogs</section><text>kyi 'khor lo rab tu bskor zhing bskor nas/ sa'i lha rnams kyis bstod pa'i sgra bsgrags so/ /dge sbyong ngam/ bram ze 'am/ lha 'am/ bdud dam/ tshangs pa 'am/ 'jig rten du gzhan sus kyang bskor bar mi nus pa 'di</text></item>
<item><p>173b7</p><section>sna tshogs</section><text>ni bcom ldan 'das kyis yul bA rA Na sI'i drang srong lhung ba dang / ri dgas rgyu ba'i gnas su bzhugs nas bla na med pa'i chos kyi 'khor lo rab tu ma bskor ba bskor to/ /de nas sa'i lha'i sgra thos nas/ rgyal chen ris bzhi'i</text></item>
<item><p>173b8</p><section>sna tshogs</section><text>lha rnams kyis bstod pa'i sgra bsgrags so/ /dge sbyong ngam bram ze 'am/ lha 'am/ bdud dam/ tshangs pa'am/ 'jig rten du gzhan sus kyang bskor bar mi nus pa 'di ni bcom ldan 'das kyis yul bA rA Na sI'i drang srong lhung</text></item>
<item><p>174a1</p><section>sna tshogs</section><text>ba dang ri dgas rgyu ba'i gnas su bzhugs nas/ bla na med pa'i chos kyi 'khor lo ma bskor ba bskor to/ /rgyal chen ris bzhi'i lha rnams kyis bstod pa'i sgra thos nas/ sum bcu rtsa gsum gyi lha rnams kyis bstod</text></item>
<item><p>174a2</p><section>sna tshogs</section><text>pa'i sgra bsgrags so/ /dge sbyong ngam/ bram ze'am/ lha 'am/ bdud dam/ tshangs pa 'am/ 'jig rten du gzhan sus kyang bskor bar mi nus pa 'di ni bcom ldan 'das kyis yul bA rA Na sI'i drang srong lhung ba dang ri dgas</text></item>
<item><p>174a3</p><section>sna tshogs</section><text>rgyu ba'i gnas su bzhugs nas/ bla na med pa'i chos kyi 'khor lo ma bskor ba bskor to/ /sum bcu rtsa gsum gyi lha rnams kyis bstod pa'i sgra thos nas/ 'thab bral gyi lha rnams kyis bstod pa'i sgra bsgrags so/ /</text></item>
<item><p>174a4</p><section>sna tshogs</section><text>dge sbyong ngam/ bram ze 'am/ lha 'am/ bdud dam/ tshangs pa 'am/ 'jig rten du gzhan sus kyang bskor bar mi nus pa 'di ni bcom ldan 'das kyis yul bA rA Na sI'i drang srong lhung ba dang / ri dgas rgyu ba'i gnas su bzhugs nas</text></item>
<item><p>174a5</p><section>sna tshogs</section><text>bla na med pa'i chos kyi 'khor lo ma bskor ba bskor to/ /'thab bral gyi lha rnams kyis bstod pa'i sgra thos nas/ dga' ldan gyi lha rnams kyis bstod pa'i sgra bsgrags so/ /dge sbyong ngam/ bram ze'am/ lha'am/ bdud</text></item>
<item><p>174a6</p><section>sna tshogs</section><text>dam/ tshangs pa 'am/ 'jig rten du gzhan sus kyang bskor bar mi nus pa 'di ni bcom ldan 'das kyis yul bA rA Na sI'i drang srong lhung ba dang / ri dgas rgyu ba'i gnas su bzhugs nas/ bla na med pa'i chos kyi 'khor lo ma</text></item>
<item><p>174a7</p><section>sna tshogs</section><text>bskor ba bskor to/ /dga' ldan gyi lha rnams kyis bstod pa'i sgra thos nas/ 'phrul dga'i lha rnams kyis bstod pa'i sgra bsgrags so/ /dge sbyong ngam/ bram ze 'am/ lha 'am/ bdud dam/ tshangs pa'am/ 'jig</text></item>
<item><p>174a8</p><section>sna tshogs</section><text>rten du gzhan sus kyang bskor bar mi nus pa 'di ni bcom ldan 'das kyis yul bA rA Na sI'i drang srong lhung ba dang / ri dgas rgyu ba'i gnas su bzhugs nas/ bla na med pa'i chos kyi 'khor lo ma bskor ba bskor to/ /'phrul</text></item>
<item><p>174b1</p><section>sna tshogs</section><text>dga'i lha rnams kyis bstod pa'i sgra thos nas/ gzhan 'phrul dbang byed kyi lha rnams kyis bstod pa'i sgra bsgrags so/ /dge sbyong ngam/ bram ze 'am/ lha 'am/ bdud dam/ tshangs pa 'am/ 'jig rten du gzhan sus</text></item>
<item><p>174b2</p><section>sna tshogs</section><text>kyang bskor bar mi nus pa 'di ni bcom ldan 'das kyis yul bA rA Na sI'i drang srong lhung ba dang / ri dgas rgyu ba'i gnas su bzhugs nas/ bla na med pa'i chos kyi 'khor lo ma bskor ba bskor to/ /gzhan 'phrul dbang</text></item>
<item><p>174b3</p><section>sna tshogs</section><text>byed kyi lha rnams kyis bstod pa'i sgra thos nas/ tshangs ris kyi lha rnams kyis bstod pa'i sgra bsgrags so/ /dge sbyong ngam/ bram ze 'am/ lha 'am/ bdud dam/ tshangs pa 'am/ 'jig rten du gzhan sus kyang</text></item>
<item><p>174b4</p><section>sna tshogs</section><text>bskor bar mi nus pa 'di ni bcom ldan 'das kyis yul bA rA Na sI'i drang srong lhung ba dang / ri dgas rgyu ba'i gnas su bzhugs nas bla na med pa'i chos kyi 'khor lo ma bskor ba bskor to/ /de nas skad cig dang yud tsam de la tshangs</text></item>
<item><p>174b5</p><section>sna tshogs</section><text>pa'i 'jig rten gyi bar du sgras khyab par gyur to/ /'dir yang 'jig rten gyi khams stong phrag bcu yang dag par g.yos so/ /yang dag par rab tu g.yos so/ /yang dag par rab tu ldeg go/ /bag yod par</text></item>
<item><p>174b6</p><section>sna tshogs</section><text>gyur/ ya mtshan du gyur/ snang bar gyur/ 'jig rten rnams su de ltar gyur to/ /'jig rten rnams su de ltar gyur te/ tshangs pas chos bstan pa thos nas/ lha rnams rang rang gi gnas su song ngo / /</text></item>
<item><p>174b7</p><section>sna tshogs</section><text>de nas yang bcom ldan 'das kyis ched du brjod pa ched du brjod de/ kun shes pa'i phyir kau Di n+ya'o/ /kun shes pa rnams kyis kau Di n+ya'o/ /de'i phyir 'di ni tshe dang ldan pa kau Di n+ya'o ste/ kun shes kau Di n+yas zhes bya</text></item>
<item><p>174b8</p><section>sna tshogs</section><text>ba'i ming thob bo/ /chos kyi 'khor lo bskor ba'i mdo/ rdzogs s+ho// //</text></item>
<item><p>175a1</p><section>sna tshogs</section><text>@#/ /rgya gar skad du/ dzA ta ka ni dA na~M/ bod skad du/ skyes pa rabs kyi gleng gzhi/ 'phags pa dkon mchog gsum la gus pas phyag 'tshal lo/ /bcom ldan 'das rgyal byed tshal mgon</text></item>
<item><p>175a2</p><section>sna tshogs</section><text>med zas sbyin gyi kun dga' ra ba na bzhugs pa'i tshe/ gnas brtan chen po don mthong bcom ldan 'das kyi thad du song nas/ phyag byas te bskor ba byas nas phyogs gcig tu 'khod de/ bcom ldan 'das kyi</text></item>
<item><p>175a3</p><section>sna tshogs</section><text>thad du 'di skad ces gsol to/ /btsun pa bdag ni sangs rgyas bcom ldan 'das kyi rgyud kyi chos thos par 'tshal lo/ /bka' stsal pa/ don mthong yid la zung shig dang ngas bshad par bya'o zhes 'byung ngo / /</text></item>
<item><p>175a4</p><section>sna tshogs</section><text>de yang 'dir sdud par byed pa po rab tu rtog pa'i shes rab dang zhi ba'i dgra bcom pa rnams kyi skyes pa rabs kyi gleng gzhi'i don gyi bsngags pa brjod do/ /ring ba'i gleng gzhi dang bar pa'i gleng gzhi dang / nye ba'i gleng gzhi ste/ /gleng gzhi gsum</text></item>
<item><p>175a5</p><section>sna tshogs</section><text>po 'di gzigs nas bsngags pa gang zhig nyan pa'o/ /de la dang po re shig de rnams kyi gleng gzhi yongs su bcad pa rnams rig par bya'o/ /mar me mdzad kyi zhabs kyi drung 'dir sems pa chen pos smon lam btab bo/ /</text></item>
<item><p>175a6</p><section>sna tshogs</section><text>ji srid thams cad sgrol gyi lus spangs pa'i bar dang dga' ldan gyi gnas su 'khrungs pa'i chos kyi gtam gyi bar gyi lam ni ring po'i gleng gzhi zhes bya'o/ /ji srid dga' ldan gyi gnas nas 'phos nas byang chub kyi snying por</text></item>
<item><p>175a7</p><section>sna tshogs</section><text>thams cad mkhyen pa thob nas chos kyi gtam gyi bar ni gleng gzhi bar pa zhes bya ba'o/ /gang dang gang du zhugs nas/ de dang de thob pa rnams ni nye ba'i gleng gzhi zhes bya ba'o/ /de la 'dir ring po'i gleng gzhi zhes bya</text></item>
<item><p>175a8</p><section>sna tshogs</section><text>ba ni 'di nas bskal pa grangs med pa bzhi dang bskal pa 'bum phrag gcig lhag pa nas mgo brtsams nas grong khyer 'jigs med ldan zhes bya ba byung ngo / /der yang bram ze blo gros bzang po zhes bya ba gnas so/ /</text></item>
<item><p>175b1</p><section>sna tshogs</section><text>pha dang ma gnyis ka'ang rigs bzang ba'i mngal du zhugs te rigs bdun rgyud kyi bar du gzhan gyis rtsod pa dang dpya ba dang smod pa med cing rnam par dag go/ /gzugs bzang ba blta na sdug pa rab tu mdzes pa mchog gi kha dog dang ldan</text></item>
<item><p>175b2</p><section>sna tshogs</section><text>pa'i skyes bu can no/ /de yang las gzhan mi byed par bram ze'i las 'ba' zhig slob bo/ /de yang khye'u gzhon nu'i dus su pha dang ma gnyis ka dus las 'das so/ /de nas de'i longs spyod spel ba'i blon pos nor gyi yi</text></item>
<item><p>175b3</p><section>sna tshogs</section><text>ge blangs te gser dang dngul dang nor bu dang mu tig la sogs pas gang ba rnams sgor bton te gzhon nu 'di rnams ma'i nor yin no/ /'di rnams pha'i nor yin no/ /'di dag ni mes po dang yang mes kyi nor yin no/ /</text></item>
<item><p>175b4</p><section>sna tshogs</section><text>rigs bdun rgyud kyi bar gyi nor yin no zhes smras so/ /'di rnams so sor bskyang ba'i phyir smras pa yin no/ /mkhas pa blo gros bzang pos bsams pa/ 'di'i nor rnams bzung nas bdag gi pha dang mes po</text></item>
<item><p>175b5</p><section>sna tshogs</section><text>la sogs pas 'jig rten pha rol du 'gro ba na gser se ba gcig kyang khyer nas ma song gis bdag nyid kyis khyer nas 'gro bar rig par bya'o zhes rgyal po la smras nas/ grong khyer du rol mo bsgrags te/ skye bo thams</text></item>
<item><p>175b6</p><section>sna tshogs</section><text>cad la sbyin par byin nas/ dka' thub pa'i rab tu byung ba la rab tu byung ngo / /'di'i yang don gsal bar bya ba'i phyir gnas 'dir blo gros bzang pos gtam byas so/ /de yang 'di tsam 'ba' zhig ma yin te/</text></item>
<item><p>175b7</p><section>sna tshogs</section><text>sangs rgyas kyi rgyur rgyun mi 'chad par gsungs la slar yang tshigs su bcad pas bcings te bshad kyang go dka' bas de dang de'i bar bar du tshigs su bcad pa'i tshig gis gsal ba dang bcas pa bshad par bya'o/ /</text></item>
<item><p>175b8</p><section>sna tshogs</section><text>bskal pa grangs med pa bzhi dang bskal pa 'bum phrag gcig lhag pa nas mgo brtsams nas sgra bcu rgyun chad med par 'jigs med ldan grong khyer der byung ngo / /de'i sangs rgyas kyis rgyud bshad</text></item>
<item><p>176a1</p><section>sna tshogs</section><text>do/ /bskal pa grangs med bzhi dang ni/ /'bum phrag gcig ni lhag pa na/ /grong khyer 'jigs med ldan zhes pa/ /mthong ba yis ni dga' bar byed/ /rgyun mi 'chad pa sgra</text></item>
<item><p>176a2</p><section>sna tshogs</section><text>bcu bzhin/ /bza' dang btung ba yang dag ldan/ /de la sgra bcu rgyun mi 'chad pa ni/ glang po che'i sgra dang rta'i sgra dang shing rta'i sgra dang rol mo'i sgra dang rol mo mri da~M ga'i sgra dang pi wang gi sgra dang glu'i sgra dang rol</text></item>
<item><p>176a3</p><section>sna tshogs</section><text>mo sam ma'i sgra dang cha lang gi sgra dang rgod pa dang 'thung ba dang za ba'i sgra ste/ sgra bcu po 'di rnams ni rgyun mi 'chad pa yin no/ /sgra de rnams phyogs gcig tu bya ste/ glang po'i sgra dang rta yi</text></item>
<item><p>176a4</p><section>sna tshogs</section><text>sgra/ /rol mo dung dang shing rta'i sgra/ /za dang 'thung ba de nyid dang / /bza' dang btung ba'i sgra dang ni/ /sangs rgyas rgyud du tshigs su bcad pa 'di gsungs nas/ grong</text></item>
<item><p>176a5</p><section>sna tshogs</section><text>khyer yan lag nying lag ldan/ /'dod pa thams cad nye rab gnas/ /rin chen bdun po yang dag ldan/ /skye bo sna tshogs yang dag gang / /lha yi grong khyer phun tshogs</text></item>
<item><p>176a6</p><section>sna tshogs</section><text>bzhin/ /bsod nams can ni gnas pa'o/ /'jig med ldan pa'i grong khyer du/ /bram ze blo bzangs zhes bya bas/ /longs spyod bya ba du ma bsags/ /nor dang</text></item>
<item><p>176a7</p><section>sna tshogs</section><text>'bru ni mang po yi/ /nang gi gsang sngags 'dzin pa dang / /rig byed gsum gyi pha rol son/ /mtshan nyid i thi ha sa dang / /dam pa'i chos kyi pha rol son/ /de nas de nyid</text></item>
<item><p>176a8</p><section>sna tshogs</section><text>nyi ma gcig la mkhas pa blo gros bzang po de khang bzang mchog gi steng du gcig pur skyil mo dkrung bcas nas dben par bzhugs te bsams pa/ mkhas pa skye ba gzhan du ma'i mngal bzung na sdug</text></item>
<item><p>176b1</p><section>sna tshogs</section><text>bsngal lo/ /de bzhin du skye ba'i gnas su lus 'jig go/ /bdag skye ba'i chos can dang rga ba'i chos can dang na ba'i chos can dang 'chi ba'i chos can no/ /de lta bur gyur pas bdag ni skye</text></item>
<item><p>176b2</p><section>sna tshogs</section><text>ba med pa dang / rgas pa med pa dang na ba med pa dang sdug bsngal med pa'i bde ba dang bsil ba dang bdud rtsi lta bu'i mya ngan las 'das pa chen po tshol bar rigs so/ /nges par srid pa las grol ba'i mya</text></item>
<item><p>176b3</p><section>sna tshogs</section><text>ngan las/ 'das par 'gro ba'i lam gcig po yin pa lta bu'o/ /de'i phyir gsungs pa/ dben par gcig pur gnas nas ni/ /de tshe bdag gis 'di ltar bsams/ /srid par skye ba</text></item>
<item><p>176b4</p><section>sna tshogs</section><text>sdug bsngal zhing / /lus ni yongs su zhig pa na/ /skye ba'i chos dang rgas pa'i chos/ /na ba'i chos dang de tshe bdag /skye ba med dang 'chi med bde/ /mya ngan 'das pa yongs</text></item>
<item><p>176b5</p><section>sna tshogs</section><text>su btsal/ /gang tshe dri ngan lus 'di ni/ /sna tshogs mi gtsang gis gang zhing / /don med ltos pa med pa yi/ /dor nas 'gro bar bya ba yin/ /de yi lam ni yod dam snyam/ /</text></item>
<item><p>176b6</p><section>sna tshogs</section><text>'bad pa med par lam mi thob/ /de yi lam ni btsal bar bya/ /srid pa rnams las grol gyur snyam/ /de nas lhag par yang bsams pa/ ji ltar 'jig rten pas sdug bsngal gyi mi</text></item>
<item><p>176b7</p><section>sna tshogs</section><text>mthun pa'i phyogs su gyur pa'i bde ba zhes bya ba yod do/ /de ltar mi mthun phyogs srid pa yod na mya ngan las 'da' bar 'gyur ro snyam/ de ltar yang gdung ba yod na de zhi bar byed pa'i bsil ba yod do/ /</text></item>
<item><p>176b8</p><section>sna tshogs</section><text>de bzhin du 'dod chags la sogs pa'i me zhi bar byed pa'i mya ngan las 'das pa yod par 'gyur ro snyam mo/ /ji ltar yang sdig pa dang mi mthun pa'i phyogs su gyur pa kha na ma tho ba med pa'i dge ba'i chos yod par</text></item>
<item><p>177a1</p><section>sna tshogs</section><text>'gyur snyam pa nyid do/ /de dang de lta bu nyid kyis sdig pa can la sogs pa'i skye ba yod na/ skye ba thams cad zad par byed pa'i skye ba med par grags pa'i mya ngan las 'das pa'ang yod</text></item>
<item><p>177a2</p><section>sna tshogs</section><text>par 'gyur snyam pa nyid do/ /de'i phyir gsungs pa/ ji ltar sdug bsngal yod pa na/ /bde ba zhes pa'ang yod pa yin/ /de ltar sred pa yod pa na/ /srid pa med pa'ang yod pa yin/ /</text></item>
<item><p>177a3</p><section>sna tshogs</section><text>ji ltar tsha ba yod gyur na/ /grang ba yang ni yod pa yin/ /de ltar me gsum yod gyur na/ /mya ngan 'das pa'ang yod pa yin/ /ji ltar sdig pa yod gyur na/ /dge ba yang ni yod pa yin/ /</text></item>
<item><p>177a4</p><section>sna tshogs</section><text>de ltar skye ba yod gyur na/ /skye ba med pa'ang yod par 'dod/ /gzhan yang bsams pa/ ji ltar bshad pa'i phung por skyes bu 'gyel bar gyur pa zhig thag ring po nas kha dog lnga dang ldan pa'i pad ma dang mtsho chen</text></item>
<item><p>177a5</p><section>sna tshogs</section><text>po mthong na lam gang nas 'gro bar byas nas mtsho der 'jug par rigs so/ /de'i lam du mi 'gro na mtsho chen po'i skyon ma yin no/ /de ltar nyon mongs pa'i dri ma 'khrud pa na 'chi ba med pa'i mya ngan las 'da'</text></item>
<item><p>177a6</p><section>sna tshogs</section><text>ba'i mtsho chen po yod pa na der mi 'jug na/ 'chi ba med pa'i mya ngan las 'da' ba'i mtsho chen po'i skyon ni ma yin no/ /ji ltar yang chom rkun pas yongs su bskor ba'i skyes bu 'bros pa'i lam yod pa la myur</text></item>
<item><p>177a7</p><section>sna tshogs</section><text>du mi 'bros na lam gyi skyon ma yin te skyes bu'i skyon yin no/ /de ltar nyon mongs pas yongs su bskor nas bzung ba'i skyes bu la zhi ba mya ngan las 'da' ba'i lam yod par gyur pa na lam mi tshol ba ni lam gyi</text></item>
<item><p>177a8</p><section>sna tshogs</section><text>skyon ma yin te gang zag gi skyon yin no/ /ji ltar nad kyis gzir ba'i skyes bu la nad gso ba'i sman pa yod par gyur na gal te de'i gnas su nad gso ba'i sman pa mi tshol na sman pa'i skyon ma yin te nad pa'i skyon</text></item>
<item><p>177b1</p><section>sna tshogs</section><text>yin no/ /de ltar nyon mongs pa'i nad kyis gzir ba'i skyes bu la nyon mongs pa zhi bar byed pa'i mchog tu mkhas pa yod par gyur na/ slob dpon tshol bar mi byed na de ni skyes bu'i skyon yin te nyon mongs pa 'joms</text></item>
<item><p>177b2</p><section>sna tshogs</section><text>par byed pa'i slob dpon gyi skyon ni ma yin no/ /de'i phyir gsungs pa/ ji ltar mi gtsang gos pa'i mi/ /gang ba'i mtsho ni mthong bzhin du/ /mtsho der 'jug par mi byed na/ /de ni mtsho yi</text></item>
<item><p>177b3</p><section>sna tshogs</section><text>skyon min no/ /de ltar nyon mongs dri 'khrud pa/ /bdud rtsi'i mtsho ni yod pa yi/ /mtsho de la ni mi 'jug na/ /bdud rtsi mtsho yi skyon min no/ /ji ltar chom rkun gyis bskor ba/ /'gro ba'i</text></item>
<item><p>177b4</p><section>sna tshogs</section><text>lam ni yod pa la/ /skyes bu 'bros par mi byed na/ /de ni lam gyi skyon ma yin/ /ji ltar nyon mongs kyis bskor na/ /zhi ba'i lam ni yod pa la/ /de yi lam du mi 'jug na/ /zhi ba'i</text></item>
<item><p>177b5</p><section>sna tshogs</section><text>lam gyi skyon ma yin/ /ji ltar nad kyis gzir ba'i mi/ /gso spyad byed pa yod gyur pa/ /nad ni zhi bar mi byed na/ /de ni sman pa'i skyon ma yin/ /de ltar nyon mongs pa yi nad/ /gzir</text></item>
<item><p>177b6</p><section>sna tshogs</section><text>cing sdug bsngal gyur pa'i tshe/ /slob dpon tshol bar mi byed na/ /slob dpon gyi ni skyon ma yin/ /gzhan yang bsams pa/ ji ltar rgyan gyis brgyan pa'i skyes bu'i mgrin pa la mi gtsang ba</text></item>
<item><p>177b7</p><section>sna tshogs</section><text>bcings na de de nas bde bar 'gro ba bzhin du/ de ltar bdag kyang mi gtsang ba'i lus spangs te ltos pa med par mya ngan las 'das pa'i grong khyer du 'jug par rigs so/ /gzhan yang ji ltar skyes pa dang</text></item>
<item><p>177b8</p><section>sna tshogs</section><text>bud med kyis bshang ba'i gnas su bshang ba dor bar byas nas snod du blugs te khur nas 'gro bar byed pa ma yin gyi/ ltos pa med par skyug bro bas dor nas 'gro'o/ /de ltar bdag kyang mi</text></item>
<item><p>178a1</p><section>sna tshogs</section><text>gtsang ba'i lus la sogs pa la ltos pa med par dor nas 'chi ba med pa'i mya ngan las 'das pa'i grong khyer du 'jug par rigs so/ /gzhan yang ji ltar gru mkhan rnams ni</text></item>
<item><p>178a2</p><section>sna tshogs</section><text>gru rdol ba rnams la ltos pa med par dor nas 'gro ba de bzhin du bdag kyang sgo dgu'i rma 'di rnams kyi nang nas 'bab pa'i lus 'di dor nas ltos pa med par mya ngan las 'das pa'i grong khyer du 'jug par rigs so/ /</text></item>
<item><p>178a3</p><section>sna tshogs</section><text>gzhan yang ji ltar skyes bu sna tshogs pa'i rin po che blangs nas chom rkun pa dang 'grogs te/ lam du 'gro na rang gi rin po che brlag par dogs pa'i 'jigs pas de rnams dor nas lam bzang</text></item>
<item><p>178a4</p><section>sna tshogs</section><text>por 'jug pa bzhin no/ /de ltar bdag kyang lus mi gtsang ba du ma can rin po che 'phrog pa'i chom rkun bzhin du gal te sred pa 'di byed na 'phags pa'i lam gyi dge ba'i chos kyi</text></item>
<item><p>178a5</p><section>sna tshogs</section><text>rin po che bdag gis brlag par dogs so/ /de'i phyir bdag gis chom rkun lta bu'i lus 'di dor nas mya ngan las 'das pa'i grong khyer du 'jug par rigs so/ /de'i phyir</text></item>
<item><p>178a6</p><section>sna tshogs</section><text>gsungs pa/ ji ltar mi yis dri nga ba/ /mgul la bcings na skyug bro ste/ /de dag spangs nas 'gro byed na/ /skyug mi bro zhing bde bar 'gro/ /de bzhin</text></item>
<item><p>178a7</p><section>sna tshogs</section><text>du ni dri nga lus/ /sna tshogs pa yis gang gyur pa/ /spangs nas 'gro bar byed pa ni/ /don med ltos pa med pa'o/ /ji ltar bshang ba'i gnas su ni/ /</text></item>
<item><p>178a8</p><section>sna tshogs</section><text>skyes pa bud med kyis bshangs nas/ /dor nas 'gro bar byed pa ni/ /don med ltos pa med pa yin/ /de ltar bdag gi lus 'di yang / /mi gtsang sna tshogs kyis</text></item>
<item><p>178b1</p><section>sna tshogs</section><text>gang ba/ /dor nas bdag kyang 'gro bar bya/ /ji ltar bshang ba'i gnas bzhin no/ /ji ltar gru ni rdol gyur na/ /chu ni nang du 'byung bar 'gyur/ /de ni gru mkhan</text></item>
<item><p>178b2</p><section>sna tshogs</section><text>gyis dor nas/ /don med ltos pa med pa yin/ /de ltar bdag gi lus 'di yang / /bu ga dgu yang mi rtag pas/ /dor nas 'gro bar byed pa na/ /gru mkhan gru ni</text></item>
<item><p>178b3</p><section>sna tshogs</section><text>dor ba bzhin/ /ji ltar chom rkun lhan cig mi/ /nor ni khyer nas 'gro ba na/ /nor khyer 'jigs pa mthong ba na/ /'jigs gnas dor nas 'gro byed bzhin/ /</text></item>
<item><p>178b4</p><section>sna tshogs</section><text>de bzhin du ni lus 'di ni/ /chom rkun chen po dang mtshungs zhing / /'dir ni dor nas 'gro ba na/ /dge ba spyod pa 'jigs med do/ /de bzhin du mkhas</text></item>
<item><p>178b5</p><section>sna tshogs</section><text>pa blo gros bzang pos sna tshogs pa'i dpe 'di yis phan yon gyi don la rnam par bsams shing rang gi khyim du dpag tu med pa'i longs spyod kyi phung po sngar ji ltar brjod pa bzhin du bkren pa la sogs</text></item>
<item><p>178b6</p><section>sna tshogs</section><text>pa rnams la sbyin pa chen po byin te/ nor gyi 'dod pa dang nyon mongs pa'i 'dod pa spangs nas/ grong khyer 'jigs med ldan gyi phyi rol du song ste/ gcig pur gangs can chos</text></item>
<item><p>178b7</p><section>sna tshogs</section><text>kyi ri zhes bya ba la brten nas/ der lo ma'i khang par 'chag par byed cing skyon lnga po ma bzlog la ma spangs bzhin du de ltar sems mnyam par bzhag pa dang po dang byed pa brgyad dang ldan pa'i</text></item>
<item><p>178b8</p><section>sna tshogs</section><text>mngon par shes pas smras pa dang stobs len pa dang de ru gnas te skyon dgu dang ldan pa gyon pa'i gos spangs nas/ yon tan bcu gnyis dang ldan pa'i shing shun gyi dum bu'i gos</text></item>
<item><p>179a1</p><section>sna tshogs</section><text>gyon nas/ drang srong gi rab tu byung ba la rab tu byung ste de ltar rab tu byung nas skyon brgyad dang ldan pa'i lo ma'i khang pa de spangs nas yon tan bcu dang ldan pa'i shing</text></item>
<item><p>179a2</p><section>sna tshogs</section><text>gi drung du nye bar gnas so/ /'byor pa thams cad spangs nas shing gi 'bras bu mchog za zhing 'dug pa'o/ /gnas su 'chag par byed pa'i dka' thub byed do/ /zhag bdun gyi</text></item>
<item><p>179a3</p><section>sna tshogs</section><text>nang de nyid du brgyad la snyoms par 'jug cing mngon par shes pa lnga po thob par gyur to/ /de bzhin du des don du gnyer bas mngon par shes pa'i stobs thob par gyur to/ /de'i phyir gsungs</text></item>
<item><p>179a4</p><section>sna tshogs</section><text>pa/ de ltar bdag gis bsams gyur pa/ /sna tshogs bye ba brgya yi nor/ /mgon dang mgon med rnams la sbyin/ /gangs can la ni nye bar song / /gangs can dang</text></item>
<item><p>179a5</p><section>sna tshogs</section><text>ni mi ring bar/ /chos kyi ri zhes bya ba la/ /bdag gis de la mchog tu brten/ /lo ma'i khang pa legs byas so/ /de ru 'chag par byed pa dang / /skyon ni lnga po rnam par</text></item>
<item><p>179a6</p><section>sna tshogs</section><text>spangs/ /yon tan brgyad dang yang dag ldan/ /mngon par shes pa'i stobs ldan no/ /skyon dgu dang ni ldan pa yi/ /der ni de nyid dor gyur nas/ /shing shun dum bu'i gos</text></item>
<item><p>179a7</p><section>sna tshogs</section><text>gyon te/ /yon tan bcu gnyis ldan pa'o/ /skyon ni brgyad dang ldan pa yi/ /lo ma'i khang pa spangs gyur nas/ /shing gi drung du nye bar 'dug /yon tan bcu dang ldan</text></item>
<item><p>179a8</p><section>sna tshogs</section><text>pa yi/ /rmongs dang bskrun pa'i 'bru rnams ni/ /lhag ma med par dor byas nas/ /yon tan ma lus ldan pa yi/ /shing tog mchog ni dang por zos/ /de ru dka'</text></item>
<item><p>179b1</p><section>sna tshogs</section><text>thub byas nas ni/ /'dug dang 'chag pa'i gnas rnams su/ /zhag bdun gyi ni nang nyid du/ /mngon par shes pa'i stobs thob bo/ /'dir yang gleng gzhi ni mkhas</text></item>
<item><p>179b2</p><section>sna tshogs</section><text>pa blo gros bzang pos brten pa'i lo ma'i khang pa dang 'chag pa ni rang gi lag gis byas pa ltar brjod do/ /'dir yang don ni sems pa chen po gangs can gyi nang nas 'ongs pa dang di</text></item>
<item><p>179b3</p><section>sna tshogs</section><text>ring chos kyi rir yong ba mthong nas lha'i dbang po brgya byin gyis las sna tshogs pa'i lha'i bu la mkhas pa blo gros bzang po 'di ni rab tu 'byung bar 'dod pas song ste/ 'di'i gnas rnams</text></item>
<item><p>179b4</p><section>sna tshogs</section><text>kyis cig de'i tshig thos nas dga' ba'i gnas phug legs pa'i lo ma'i khang par 'chag pa'i gnas byas so/ /bcom ldan 'das kyis yang de'i tshe bdag gis bsams nas goms</text></item>
<item><p>179b5</p><section>sna tshogs</section><text>par byas pa rdzogs pa las de'i dus su de'i rgyu mtshan gyis shA ri'i bu de chos kyi ri der/ gnas bzang po ni bdag gis byas/ /lo ma'i khang pa bzang por ldan/ /der ni 'chag</text></item>
<item><p>179b6</p><section>sna tshogs</section><text>cing gnas nas ni/ /skyon lnga po ni rnam par spangs zhes gsungs so/ /'chag pa'i skyon lnga po gang zhe na/ sra zhing mi snyoms pa dang / nang na shing rad rod can dang / nags</text></item>
<item><p>179b7</p><section>sna tshogs</section><text>thibs po dang shin du dog pa dang / shin du yangs pa'o/ /sra zhing mi snyoms pa'i sa'i char 'chag cing 'chag pa na/ rkang pa la 'brum bu 'byung ba dang / sems rtse</text></item>
<item><p>179b8</p><section>sna tshogs</section><text>gcig tu mi gnas pa dang / las byed pa'i gnas mi 'grub la/ sa'i steng mnyam zhing 'jam par 'chag pa ni bde zhing las byed pa'i gnas rdzogs pa de'i phyir tsha ba dang mi snyoms</text></item>
<item><p>180a1</p><section>sna tshogs</section><text>pa'i sa'i cha ni skyon gcig tu rig par bya'o/ /'chag pa'i bar dang nang dang tha mar shing yod pa na bag med par 'ong zhing 'chag pa na dpral ba dang mgo la gnod pa byed pa ni</text></item>
<item><p>180a2</p><section>sna tshogs</section><text>nang gi shing gi gnod pa gnyis pa'o/ /rtsa dang 'khri shing la sogs pa nags tshal thibs po'i 'chag sar byed pa na mun pa nag po'i dus su sbrul la sogs pa'i srog chags rkang pas brdzis</text></item>
<item><p>180a3</p><section>sna tshogs</section><text>nas 'chi ba 'am/ des mche bas rmugs nas gnod pa skyel ba ni nags thibs po'i skyon gsum pa'o/ /shin du dog sa'i 'chag sa'i mchu ru khru gcig pa 'am khru phyed</text></item>
<item><p>180a4</p><section>sna tshogs</section><text>pa'i 'chag sa byed na nang du gcod pa dang sen mo 'am sor mo 'chad par 'gyur ba ni shin du dog pa'i skyon bzhi pa'o/ /shin du yangs pa'i 'chag sar 'chag pa na sems g.yengs</text></item>
<item><p>180a5</p><section>sna tshogs</section><text>par gyur pa dang / sems rtse gcig tu gnas pa mi thob pa ni shin du yangs pa'i skyon lnga pa'o/ /'chag sa'i mtho tshad kyi stugs su khru phyed dang do ngos gnyis su khru gcig</text></item>
<item><p>180a6</p><section>sna tshogs</section><text>tsam dkyus su khru drug bcu pa sa'i mthil 'jam pa dang mtshungs zhing yangs pa bye ma dang bcas pa'i 'chag sa ni rigs so/ /mchod rten gyi rigs mar me ltar gsal ba gnas brtan</text></item>
<item><p>180a7</p><section>sna tshogs</section><text>chen po dbang chen gyi 'chag sa lta bu bya bar rigs so/ /de'i phyir gsungs pa/ de ru 'chag sa byas la skyon lnga po spang bar bya'o/ /yon tan brgyad dang ldan pa'i</text></item>
<item><p>180a8</p><section>sna tshogs</section><text>dge sbyong gi bde ba brgyad dang ldan pa'o/ /dge sbyong gi bde ba brgyad dang ldan pa zhes bya ba ni gang zhe na/ nor dang 'bru yongs su 'dzin pa'i 'dod pa med pa dang / kha na ma tho ba</text></item>
<item><p>180b1</p><section>sna tshogs</section><text>med pa'i bsod snyoms las 'dod pa med pa dang / bza' ba btsal ba'i 'dod pa med pa dang / nor gces pa'i yul mi sdug par byed pa 'am mgo re re'i khral la sogs pa len na</text></item>
<item><p>180b2</p><section>sna tshogs</section><text>rgyal po'i rigs kyis yul 'khor gyi mi sdug bsngal ba mi 'dod pa dang / nye bar mkho ba thams cad la 'dod pa med pa dang / chom rkun gyis 'phrog pa'i 'jigs pa med pa dang /</text></item>
<item><p>180b3</p><section>sna tshogs</section><text>rgyal po dang rgyal tshab dang blon po'i nye bar 'tshe ba med pa dang / phyogs bzhir 'gro ba na 'tshe ba med pa ste/ de ltar der gnas na bde ba brgyad po nyams su myong bar nus so/ /de ltar</text></item>
<item><p>180b4</p><section>sna tshogs</section><text>yon tan brgyad dang ldan pa 'dir gnas par byas nas mngon par shes pa'i stobs thob par 'gyur zhing / de nas der gnas te/ zad par gyi las rnams byas nas mngon par shes</text></item>
<item><p>180b5</p><section>sna tshogs</section><text>pa dang snyoms par 'jug pa rnams bskyed pa'i phyir te/ mi rtag pa dang sdug bsngal ba dang lhag mthong brtsams nas gnas thob par byed do/ /lhag mthong gi stobs blangs nas ji ltar</text></item>
<item><p>180b6</p><section>sna tshogs</section><text>gnas na de'i stobs blang bar nus so/ /de ltar der gnas nas de'i mngon par shes pa'i phyir lhag mthong gi stobs 'thun par byas pa ni khang pa byas pa'i don yin no/ /der skyon dgu dang</text></item>
<item><p>180b7</p><section>sna tshogs</section><text>ldan pa'i gos dor ba ni 'dir sngar rim pa bzhin du brjod pa de rnams de'i tshe khang mig chung ba dang khang mig che ba dang 'chag sa la sogs pa so sor brgyan nas me tog dang 'bras bu dang shing</text></item>
<item><p>180b8</p><section>sna tshogs</section><text>ljon pa'i tshogs yid dga' ba dang bsam pa chu ltar yid du 'ong ba gdug pa can gyi ri dgas med pa dang gnod par byed pa'i bya'i tshogs med pa shin du dben par gnas par bya'o/ /</text></item>
<item><p>181a1</p><section>sna tshogs</section><text>'chag sa brgyan pa'i phyogs gnyis dang dbus su rgyab kyi rten gyi gzhi la brten nas bzhugs pa'i ched du 'chag sa'i nang du sa gzhi mnyam pa kha dog ser po rdo dang bsres pa lo ma'i khang pa'i</text></item>
<item><p>181a2</p><section>sna tshogs</section><text>nang du ral pa'i khor yug dang shing shun gyi dum bu'i chos gos dang dbyu gu gsum dang bum pa la sogs pa dka' thub pa'i yo byad dang ldan pa bsti gnas kyi nang du chu dang bum pa chen por chu dang dung chos kyi</text></item>
<item><p>181a3</p><section>sna tshogs</section><text>chu dang kham phor dang me khang dang snod sol ba can dang shing la sogs pa de ltar gang dang gang du rab tu 'byung ba la rigs so/ /de thams cad byas nas lo ma'i khang pa'i logs la gang zhig rab</text></item>
<item><p>181a4</p><section>sna tshogs</section><text>tu 'byung bar 'dod pa na 'di'i yo byad rnams blangs nas rab tu byung bar gyis shig ces yi ger bris nas/ las sna tshogs pa'i lha'i bu lha'i 'jig rten du song ngo / /mkhas pa</text></item>
<item><p>181a5</p><section>sna tshogs</section><text>blo gros bzang pos gangs can gyi ri'i 'gram na chu klung rjes su 'brang ba dang bdag nyid kyi gnas dang 'thun pa'i gnas su blta zhing chu klung bzlog pa'i las sna tshogs las sprul zhing</text></item>
<item><p>181a6</p><section>sna tshogs</section><text>brgya byin gyis byin pa'i gnas yid la dga' ba mthong ngo / /'chag sa'i dkyus kyi phyogs gcig tu 'gro zhing rkang pa'i rjes mi mthong bar rab tu byung ba rnams kyis thag ring</text></item>
<item><p>181a7</p><section>sna tshogs</section><text>po'i grong nas bsod snyoms btsal bas ngal zhing 'ongs nas lo ma'i khang par zhugs nas gnas so snyam du bsams so/ /de ma thag tu ma sleb par dus ring por ma sleb par so sor</text></item>
<item><p>181a8</p><section>sna tshogs</section><text>shes dgos so/ /shing gi khang pa'i khang mig gi sgor zhugs te nang du phyin no/ /de dang de bltas pas rtsig pa chen po la yi ge bris pa blags nas 'di rnams thams cad</text></item>
<item><p>181b1</p><section>sna tshogs</section><text>bdag gi yo byad du brtag par bya'o/ /de rnams blangs na rab tu 'byung ngo zhes bsams so/ /bdag nyid kyi stod gos dang smad gos zung dag dor ro/ /de'i phyir gsungs pa/</text></item>
<item><p>181b2</p><section>sna tshogs</section><text>der gos dor ro/ /de ltar bzhugs nas shA ri'i bu bdag de'i lo ma'i khang pa dang skyon dgu dang bcas pa'i gos dor ro/ /de yang skyon dgu gsal bar mthong ste/ dka'</text></item>
<item><p>181b3</p><section>sna tshogs</section><text>thub pa'i rab tu byung ba rnams la gos skyon dgu dang ldan pa ni rnyed dka' ba'i skyon dang / gzhan 'dod pa skye ba'i skyon dang / longs spyod pa na myur du dri ma dang ldan pa'i skyon dang / dri</text></item>
<item><p>181b4</p><section>sna tshogs</section><text>ma can du gyur na 'khrud pa dang tshos bya dgos pa dang / longs spyod pa na 'dral ba'i skyon dang / rnyings na 'tshem pa dang lhan pa 'debs dgos pa dang slar yang tshol ba na rnyed dka' ba'i skyon dang /</text></item>
<item><p>181b5</p><section>sna tshogs</section><text>dka' thub pa'i rab tu byung ba la mi rigs pa'i skyon dang / dgra la sogs pas 'phrog par 'gyur ba'i skyon dang / ji ltar yang gos ni dgra la sogs pas mi len pa de'i phyir de bzhin du sbed</text></item>
<item><p>181b6</p><section>sna tshogs</section><text>dgos pa dang / gyon pa na rgyan du 'gyur ba'i skyon dang / khyer nas 'gro ba na lus kyi khur po chen por 'gro ba'i skyon no/ /shing shun gyi gos shes pa ni de'i tshe shA ri'i bu bdag 'di'i</text></item>
<item><p>181b7</p><section>sna tshogs</section><text>skyon dgu mthong nas gos dor ro/ /shing shun la rtswa mun dza dum bu dum bur byas nas sbyor zhing sgrog pa ni shing shun la smad gos dang stod gos don du gnyer ba'i phyir ro/ /yon</text></item>
<item><p>181b8</p><section>sna tshogs</section><text>tan bcu gnyis dang ldan pa zhes pa ni phan yon bcu gnyis dang ldan pa'i shing shun gyi gos kyi phan yon bcu gnyis dang ldan pa'i rin chung ba dang / blta na mdzes pa dang / rung ba dang 'di rnams ni</text></item>
<item><p>182a1</p><section>sna tshogs</section><text>phan yon gcig dang / rang gi lag gis bya bar nus pa ni gnyis pa dang / longs spyod pa ni dri ma can du gyur kyang myur du bkru bar nus pa ni gsum pa dang / longs spyod pa na rnyings par gyur kyang btsem par nus pa ni</text></item>
<item><p>182a2</p><section>sna tshogs</section><text>bzhi pa dang / slar yang tshol ba na bde bar byed nus pa ni lnga pa dang / dka' thub pa'i rab tu byung ba la rigs pa ni drug pa dang / chom rkun pa la mi mkho ba ni bdun pa dang / gyon pa na dka' thub pa'i rgyan du 'gyur ba ni brgyad pa dang /</text></item>
<item><p>182a3</p><section>sna tshogs</section><text>gyon pa na yang bar 'gyur ba ni dgu pa dang / chos gos so so la 'dod pa chung ba ni bcu pa dang / slong ba na chos pa la kha na ma tho ba med pa ni bcu gcig pa dang / shing shun gyi gos stor na yang ltos pa med pa ni bcu gnyis</text></item>
<item><p>182a4</p><section>sna tshogs</section><text>pa'o/ /skyon brgyad dang ldan pa'i lo ma'i khang pa dor zhes pa ni ji ltar dor/ de'i gos mchog gnyis kyi rigs su gyur pa a Na'o dza'i me tog gi phreng ba lta bu'i gos dmar po blangs nas smad du gyon te steng du</text></item>
<item><p>182a5</p><section>sna tshogs</section><text>gzhan yang kha dog ser po'i shing shun gyi gos gyon nas/ pun nA ga'i me tog gi stan dang 'dra ba'i rkang pa dang bcas pa'i gzig gi lpags pa'i g.yang gzhi gyon te ral pa'i khor yug mgo bo la bcings</text></item>
<item><p>182a6</p><section>sna tshogs</section><text>nas gtsug phud bstan par bya ba'i phyir du 'khregs pa'i spyi khab btsugs so/ /mu tig gi dra ba bzhin du 'then thag byi ru'i kha dog lta bu'i bum pa nang du bcug ste gnas gsum gyi kyog po'i shing de blangs nas</text></item>
<item><p>182a7</p><section>sna tshogs</section><text>khur shing de'i phyogs gcig la bum pa dang phyogs gnyis la lcags kyu dang smyug 'khur dang dbyug gu gsum pa la sogs pa bzung zhing khyer nas phrag pa'i khur du khyer te lag pa g.yas su mkhar ba bzung nas lo ma'i</text></item>
<item><p>182a8</p><section>sna tshogs</section><text>khang pa nas byung ste khru drug bcu pa'i 'chag sa chen por phan tshun du 'chag par byed cing rang gi cha lugs la bltas nas/ bdag gi 'dod pa yongs su rdzogs par thob bo/ /bdag nyid mdzes par rab tu byung</text></item>
<item><p>182b1</p><section>sna tshogs</section><text>nas sangs rgyas dang rang sangs rgyas la sogs pa'i skyes bu dpa' bos bsngags pa dang bstod cing / rab tu byung ba zhes bya ba 'di ni khyim gyi 'ching ba spangs nas bdag gis nges par byung zhing rab tu byung ba mchog bdag gis thos pas</text></item>
<item><p>182b2</p><section>sna tshogs</section><text>dge sbyong gi chos bdag gis byas so/ /bde ba'i 'bras bu bdag gis thob nas spro ba skyes so/ /khur dal bus sa la bzhag nas 'chag sa'i dbus su kha dog ser po'i rdo'i steng du gser gyi gzugs brnyan lta bu bzhugs</text></item>
<item><p>182b3</p><section>sna tshogs</section><text>te nyin mo'i cha song nas srod kyi dus su lo ma'i khang pa'i nang du bzhugs nas/ khri shing legs po'i gzhog gi steng du nyal lo/ /lus la ser bus gos par byed cing nam gyi cha smad la langs te bdag yongs pa'i don la rtog cing</text></item>
<item><p>182b4</p><section>sna tshogs</section><text>bdag gis khyim gyi gnas kyi skyon mthong nas bdud rtsi la longs spyod pa dang grags pa mtha' yas pa spangs nas dgon par gnas te nges par 'byung ba btsal ba'i phyir rab tu byung ngo / /de nas bzung nas bag med pa'i spyod pa'i</text></item>
<item><p>182b5</p><section>sna tshogs</section><text>rtogs pa dang rab tu dben pa spangs nas 'gro ba log pa'i sbrang mas za bas da ni bdag gi rab tu dben pa dor bar rigs so/ /bdag gis kyang khyim pa'i gnas zang zing dang bcas par mthong ste phyin nas lo ma'i khang pa yid du 'ong ba</text></item>
<item><p>182b6</p><section>sna tshogs</section><text>'di yang kha dog ser pos sa gzhi la zhal ba legs par byas nas/ dngul gyi kha dog ltar dkar ba'i rtsig pa rnams dang thog phug ron gyi rkang pa'i kha dog ltar dmar ba'i lo ma'i bla gab can no/ /sna tshogs pa'i kha dog</text></item>
<item><p>182b7</p><section>sna tshogs</section><text>can gyi shing khri'i stan la nyal ba dang 'dug pa na bde bar blta ba de rnams ni ches cher lhag par khyim pa'i phun sum tshogs pa dang 'dra bar mthong ngo / /lo ma'i khang pa'i skyon bltas pas skyon brgyad mthong ste/</text></item>
<item><p>182b8</p><section>sna tshogs</section><text>lo ma'i khang pa la longs spyod pa na skyon brgyad po ni/ shing mang po la nor mang po dgos pa dang bsdus nas khang pa byed cing tshol ba ni skyon gcig pa dang / rtsa dang sa 'dzad pa dang yang dang yang zad pas na bcos dgos pa rgyun mi</text></item>
<item><p>183a1</p><section>sna tshogs</section><text>'chad pa ni skyon gnyis pa dang / nyal ba'i gnas zhes bya ba ni chen po la rigs te/ dus ma yin par slong dgos pas sems gcig tu mi gnas pa dang 'gro dgos pa ni skyon gsum pa dang / grang ba dang dro ba dang 'jam pa dang lus</text></item>
<item><p>183a2</p><section>sna tshogs</section><text>bde bar byed pa ni skyon bzhi pa dang / khang pa'i nang du zhugs nas sdig pa byed par nus pa dang / ngo tsha ba bzlog pa ni skyon lnga pa dang bdag gi yin no zhes bsrung ba ni skyon drug pa dang / khyim pa yong zhes pa gnyis pa'i skyon bdun pa</text></item>
<item><p>183a3</p><section>sna tshogs</section><text>dang / shig dang 'dre shig dang khyi shig la sogs pa'i srog chags du ma gnas par 'gyur ba ni skyon brgyad pa'o/ /'di rnams kyi skyon brgyad po rnams mthong nas sems pa chen pos lo ma'i khang pa spangs so/ /de'i phyir gsungs pa/</text></item>
<item><p>183a4</p><section>sna tshogs</section><text>skyon brgyad dang ni ldan pa yi/ /lo ma'i khang pa spangs zhes pa/ /shing gi drung du gnas gyur na/ /yon tan bcu dang ldan pa yin/ /yib pa'i gnas rnams spangs pa dang / /yon tan bcu dang ldan pa yi/ /shing gi drung du gnas pa'o zhes</text></item>
<item><p>183a5</p><section>sna tshogs</section><text>brjod pa ni de la yon tan bcu po 'di bstsag mi dgos pa ni yon tan gcig dang / nyal bar gnas pa tsam gyis bsrung mi dgos par rnyed pa ni gnyis pa dang / der byi dor byed pa med par longs spyod pa dang bde bar gnas pa dang slong ba med pa ni gsum</text></item>
<item><p>183a6</p><section>sna tshogs</section><text>pa dang / ngo tsha ba na yib pa med cing der sdig pa byed pa med la sbed pa med pa ni bzhi pa dang / bla gab med pa'i gnas bzhin du lus rtag tu sdod pa med pa ni lnga pa dang / yongs su 'dzin par mi 'dod pa ni drug pa dang / khyim gyi 'dod pa spangs pa ni bdun</text></item>
<item><p>183a7</p><section>sna tshogs</section><text>pa dang / mang po dgos pa'i 'dzin pa med pa dang yongs su bsrung ba med pa dang 'gro ba na 'dod pa med pa ni brgyad pa dang / sdod pa na dga' ba dang bcas pa med pa ni dgu pa dang / shing drung gi gnas ni song zhing song ba na rnyed sla ba dang ltos pa</text></item>
<item><p>183a8</p><section>sna tshogs</section><text>med pa ni bcu pa'o/ /yon tan bcu po 'di mthong ste shing gi 'gram du gnas zhes brjod pa dang / 'di lta bu de rnams ni byed par bsams pa'o/ /sems pa chen po sang gi nyi ma la bsod snyoms la gshegs pas de ma thag tu</text></item>
<item><p>183b1</p><section>sna tshogs</section><text>grong du sleb ste mi rnams spro ba chen po skyes nas bsod snyoms byin no/ /de'i gdugs tshod thon nas gnas su byon te sleb cing bzhugs nas bsams pa/ bdag gis bsod snyoms thob pa'i phyir rab tu byung ba ni ma yin no/ /zas zhim pa</text></item>
<item><p>183b2</p><section>sna tshogs</section><text>zhes bya ba 'dis nga rgyal gyi rgyags pa dang / skyes bu 'dod pa'i rgyags pa 'phel ba dang / bza' ba'i gzhi la brten nas sdug bsngal mtha' med do/ /bdag gis slar yang btab pa dang bskrun pa las skyes pa'i 'bru'i bza' ba spangs nas/</text></item>
<item><p>183b3</p><section>sna tshogs</section><text>'bras bu mchog gi bza' ba la brten par bya'o/ /des de nas de blangs te/ de ltar byas nas lus sdug bsngal du 'bad pa byas pa dang zhag bdun gyi nang du snyoms par 'jug pa brgyad po rnams dang mngon par shes pa lnga skyed te de'i phyir gsungs pa/</text></item>
<item><p>183b4</p><section>sna tshogs</section><text>btab dang bskrun pa'i 'bru rnams ni/ /lhag ma med par spangs pa dang / /yon tan du ma dang ldan pa'i/ /'bras bu stsogs la 'jug pa'o/ /der ni dka' thub kyis gnas dang / /sdod dang 'chag pa'i gnas rnams su/ /zhag bdun gyi ni nang</text></item>
<item><p>183b5</p><section>sna tshogs</section><text>nyid du/ /mngon par shes pa'i stobs thob bo/ /de ltar mngon par shes pa thob nas/ blo gros bzang po dka' thub pas bde ba'i snyoms par 'jug pa la gnas so/ /de'i tshe mar me mdzad ces bya ba'i ston pa 'jig rten du byon par gyur</text></item>
<item><p>183b6</p><section>sna tshogs</section><text>to/ /de mngal du zhugs nas bltam pa dang byang chub pa dang / chos kyi 'khor lo bskor ba na/ 'jig rten gyi khams stong phrag bcu po thams cad g.yos so rab tu g.yos so sgra sgrogs so/ /sgra cher sgrogs so/ /sngon gyi mtshan mar gyur</text></item>
<item><p>183b7</p><section>sna tshogs</section><text>pa sum bcu rtsa gnyis dang / blo gros bzang po dka' thub pas snyoms par 'jug pa'i bde ba la gnas pas de rnams kyi sgra ma thos pa dang de rnams kyi sngon gyi mtshan ma ma mthong ngo / /de'i phyir gsungs pa/ stan gcig la ni</text></item>
<item><p>183b8</p><section>sna tshogs</section><text>bsten nas su/ /bdag gis de ltar grub pa thob/ /rgyal ba mar me mdzad ces pa/ /'jig rten 'dren pa byon par gyur/ /mngal du zhugs nas skyes gyur pa/ /sangs rgyas nas ni chos bstan pa/ /mtshan ma bzhi po mthong ma gyur/ /</text></item>
<item><p>184a1</p><section>sna tshogs</section><text>bsam gtan bde bas ma thos so/ /de'i tshe stobs bcu ldan pa'i mar me mdzad zag pa zad pa 'bum phrag bzhi'i 'khor dang bcas pa go rims bzhin du sems can la phan pa'i phyir 'chag cing dga' ba can zhes bya ba'i grong khyer du byon te/</text></item>
<item><p>184a2</p><section>sna tshogs</section><text>blta na sdug ces bya ba'i gtsug lag khang chen por bzhugs so/ /dga' ba can zhes bya ba'i grong khyer na gnas pa'i mar me mdzad dge sbyong gi dbang phyug de nyid yang dag par rdzogs pa'i byang chub kyi mchog thob nas mchog gi chos kyi 'khor lo bskor</text></item>
<item><p>184a3</p><section>sna tshogs</section><text>ro/ /de ltar rim gyis sems can la phan pa'i don du 'chag cing dga' ba can gyi grong khyer du byon te / blta na sdug gi gtsug lag khang chen por bzhugs pa de de na gnas pa rnams kyis thos nas mar gsar dang zhun mar la sogs pa dang sman dang gos dang</text></item>
<item><p>184a4</p><section>sna tshogs</section><text>mal cha la sogs pa dang dri'i phreng ba la sogs pa lag tu thogs te/ gang gis sangs rgyas dang gang gis chos dang gang gis dge 'dun gang de rnams la 'dud cing de la dga' ba dang de la shin du gus pa dang bcas pas ston pa'i drung du song ste/ phyag byas</text></item>
<item><p>184a5</p><section>sna tshogs</section><text>nas dri la sogs pa'i mchod pa byas ste phyogs gcig tu 'khod cing chos bstan pa mnyan nas sang mgron du gnyer te rang gi sa nas song ngo / /de rnams byas nas sang sbyin pa chen po sta gon bya ste grong khyer brgyan/ stobs bcu pa byon pa'i lam</text></item>
<item><p>184a6</p><section>sna tshogs</section><text>brgyan te chu yis sa gzhi mi mnyam pa'i gnas rnams su sa blug nas sa gzhi mnyam par byas so/ /dngul gyi mdog lta bu'i bye mas spras so/ /me tog gi phreng ba nyid dang me tog sil ma dgram par byas so/ /kha dog sna tshogs pa'i gos</text></item>
<item><p>184a7</p><section>sna tshogs</section><text>kyi rgyal mtshan dang ba dan la sogs pa bsgreng bar byas so/ /chu shing gi shing dang bum pa gang ba rnams bsgrigs nas gzhag par byas so/ /de'i tshe blo gros bzang po dka' thub pas rang gi gnas nas steng du 'phags te mi de rnams kyis</text></item>
<item><p>184a8</p><section>sna tshogs</section><text>steng gi cha'i mkha' la 'gro ba de la mi rnams dga' zhing tshim pas mthong ste nam mkha' nas sa la phyogs gcig tu 'khod pa la mi rnams kyis dris so/ /bsod nams dang ldan pa rnams lam 'di rnams su zhig gis brgyan par</text></item>
<item><p>184b1</p><section>sna tshogs</section><text>byas/ de'i phyir gsungs pa/ yul dang phyogs kyi mthar gnas pa'i/ /de bzhin gshegs pa mgron du gnyer/ /de nyid byin nas lam 'di ni/ /sems ni dga' bas lam phyogs gcig /bdag ni de tshe de yi dus/ /rang gi gnas ni byed pa</text></item>
<item><p>184b2</p><section>sna tshogs</section><text>dang / /shing shun gos ni rlung gis g.yo/ /de tshe bdag ni mkha' la 'gro/ /dga' dang tshim dang bde ba yis/ /skye bo lam 'phyag byed pa mthong / /nam mkha' las ni byon nas su/ /de ma thag par mi la dris/ /dga' dang tshim la bde</text></item>
<item><p>184b3</p><section>sna tshogs</section><text>ba yi/ /mkhas shing rig pa'i skye bo che/ /lam ni snyom par byed pa na/ /su zhig phyir du lam 'di 'chos/ /mi rnams kyis smras pa/ btsun pa dka' thub pa blo gros bzang po nyid kyis mi mkhyen nam/ stobs bcu dang ldan pa'i mar me mdzad</text></item>
<item><p>184b4</p><section>sna tshogs</section><text>kyis yang dag par rdzogs pa'i sangs rgyas thob nas/ chos kyi 'khor lo bskor ro/ /sems can rnams la phan pa'i don du 'chag cing / bdag cag gi grong khyer du byon nas blta na sdug gi gtsug lag khang chen por bzhugs la bdag cag gis</text></item>
<item><p>184b5</p><section>sna tshogs</section><text>bcom ldan 'das de mgron du gnyer to/ /de'i phyir sangs rgyas bcom ldan 'das de byon pa'i lam brgyan par bya'o/ /dka' thub pa blo gros bzang pos bsams pa/ sangs rgyas zhes bya ba'i sgra tsam yang 'jig rten du rnyed par dka'</text></item>
<item><p>184b6</p><section>sna tshogs</section><text>'o/ /de ltar sangs rgyas byon pa la bdag mi 'di rnams dang bcas pas stobs bcu pa'i lam brgyan par byed par rigs so/ /des mi rnams la gsungs pa/ gal te khyod rnams kyis lam 'di rnams sangs rgyas kyi ched du</text></item>
<item><p>184b7</p><section>sna tshogs</section><text>brgyan par gyis cig /bdag la yang gnas gcig sbyin par gyis cig /bdag gis kyang khyed rnams dang 'grogs nas lam brgyan par bya'o/ /de rnams kyis legs so zhes bsams nas dka' thub pa blo gros bzang po</text></item>
<item><p>184b8</p><section>sna tshogs</section><text>rdzu 'phrul dang ldan par shes nas chu yis gnod par byas pa'i gnas phan tshun du bsams nas de la gnas brgyan par gyis shig ces byin no/ /blo gros bzang po sangs rgyas la dga' nas bsams so/ /bdag gis</text></item>
<item><p>185a1</p><section>sna tshogs</section><text>gnas 'dir rdzu 'phrul gyis brgyan par nus so/ /ji ltar brgyan par byas kyang bdag gi yid tshim pa med do/ /bdag gis de ring lus dub par byas so/ /sa rnams blangs nas gnas der blug go/ /de de'i phyogs de brgyan pa ma grub</text></item>
<item><p>185a2</p><section>sna tshogs</section><text>par stobs bcu ldan pa'i mar me mdzad thub pa chen po dang mngon par shes pa drug dang ldan pa zag pa zad pa 'bum phrag bzhi'i 'khor dang bcas pa rnams la lha rnams kyis lha'i dri bzang dang me tog gi phreng ba la sogs pas mchod par byed</text></item>
<item><p>185a3</p><section>sna tshogs</section><text>cing lha'i glu dbyangs dang bcas pa sgrogs so/ /mi rnams kyis mi'i dri bzang dang me tog gi phreng ba la sogs pas mchod par byed cing mtha' yas pa'i sangs rgyas kyi rol pa'i ri ma no shi la'i steng du seng ge sgra sgrogs pa bzhin du/ lha'i</text></item>
<item><p>185a4</p><section>sna tshogs</section><text>lam brgyan par byas nas lam du byon/ blo gros bzang po dka' thub pas mig gis bltas nas lam brgyan pa la stobs bcu byon no/ /skyes bu chen po'i mtshan bzang po sum bcu rtsa gnyis kyis brgyan pa/ dpe byad bzang po</text></item>
<item><p>185a5</p><section>sna tshogs</section><text>brgyad bcus nye bar gsal ba/ 'od 'dom gang gis yongs su bskor ba dang nor bu'i kha dog lta bu nam mkha'i mthil la sna tshogs pa'i rnam pa klog gi 'od lta bu dus dang dus ma yin par 'byung ba nyid zung dang zung du gyur pa dang kha dog drug dang</text></item>
<item><p>185a6</p><section>sna tshogs</section><text>ldan pa'i tshogs sangs rgyas kyi 'od zer 'phro zhing gzugs mchog thob pa'i bdag nyid bltas nas de ring bdag gis stobs bcu pa la srog yongs su gtong bar rigs so/ /bcom ldan 'das 'jim pa'i steng du 'gro bar mi rigs</text></item>
<item><p>185a7</p><section>sna tshogs</section><text>so/ /nor bu'i spang leb kyi zam pa la zhabs gnon cing gshegs pa lta bur zag pa zad pa 'bum phrag bzhi dang lhan cig bdag gi rgyab gnon cing gshegs su gsol/ de ni bdag la yun ring por phan pa dang bde bar 'gyur</text></item>
<item><p>185a8</p><section>sna tshogs</section><text>ro/ /skra bkrol te gzig gi lpags pa dang shing shun gyi gos dang / 'jim pa nag po'i steng nor bu'i spang leb kyi zam pa lta bu'i 'jim pa'i steng du nyal lo/ /de'i phyir gsungs pa/ bdag gi de la dri lung bstan/ /</text></item>
<item><p>185b1</p><section>sna tshogs</section><text>'jig rten 'das pa'i sangs rgyas ni/ /rgyal ba mar me mdzad ces pa/ /'jig rten 'dren pa byon pa yi/ /mi mnyam lam ni 'chos pa dang / /de yi lam ni byi dor byed/ /sangs rgyas zhes pa bdag gis thos/ /de ma thag tu</text></item>
<item><p>185b2</p><section>sna tshogs</section><text>dga' ba skyes/ /sangs rgyas sangs rgyas zhes brjod pa/ /yid bde dga' ba skyes par gyur/ /tshim zhing dga' ba skyes pa'i sems/ /de ru 'khor te rnam par bsam/ /'dir ni sa bon bskrun byas nas/ /de ma thag tu bdag</text></item>
<item><p>185b3</p><section>sna tshogs</section><text>la skye/ /gal te sangs rgyas ched byi dor/ /ma bcos gnas gcig bdag la byin/ /bdag kyang byi dor byed pa yin/ /mi mnyam pa ni 'chos pa'o/ /de tshe lam ni byi dor bya/ /bdag la ma bcos gnas gcig byin/ /</text></item>
<item><p>185b4</p><section>sna tshogs</section><text>sangs rgyas sangs rgyas zhes bsam zhing / /de tshe bdag ni lam 'di 'chos/ /bdag gi gnas ni ma grub par/ /thub pa chen po mar me mdzad/ /mngon shes drug po mtshungs ldan par/ /'bum phrag bzhi po rnams la ni/ /</text></item>
<item><p>185b5</p><section>sna tshogs</section><text>dri ma med cing zag pa zad/ /rgyal ba lam du byon par gyur/ /bsu ba byed pa po rnams ni/ /rol mo rnams ni dkrol ba dang / /lha dang mi rnams yi rang byed/ /legs so zhes pa'i tshig byin no/ /lha yis mi rnams</text></item>
<item><p>185b6</p><section>sna tshogs</section><text>mthong ba dang / /mi rnams kyis kyang lha rnams mthong / /de gnyis kyis ni thal mo sbyor/ /de bzhin gshegs dang thabs gcig 'gro/ /lha dang lha yi rol mo dang / /mi dang mi yi rol mo dang / /gnyis ka yang ni rol</text></item>
<item><p>185b7</p><section>sna tshogs</section><text>mo dkrol/ /de bzhin gshegs dang thabs cig 'gro/ /lha mi me tog man dA ra/ /pad ma pa ri tshad tra ka /phyogs dang mtshams su me tog 'thor/ /lha rnams mkha' la gnas nas so/ /tsam pa ka~M shA la laM</text></item>
<item><p>185b8</p><section>sna tshogs</section><text>ni paM/ /nA gA pun+nA gA ke ta kaM //steng gi phyogs dang mtshams su 'thor/ /sa steng 'gro ba mi rnams so/ /der ni bdag gi skra bkrol nas/ /shing shun chos gos gzig lpags ni/ /'jim pa'i steng du bsting nas su/ /</text></item>
<item><p>186a1</p><section>sna tshogs</section><text>kha bub du ni bdag gis nyal/ /'jim pa'i steng nas mi gshegs par/ /bdag ni gnon cing sangs rgyas rnams/ /slob ma 'khor bcas gshegs su gsol/ /bdag la phan par 'gyur ba yin/ /de 'jim pa'i steng du</text></item>
<item><p>186a2</p><section>sna tshogs</section><text>nyal nas slar yang mig gis blta zhing stobs bcu dang ldan pa'i mar me mdzad sangs rgyas kyi 'byor pa yang dag par bltas nas de ltar bsams so/ /gal te bdag gi nyon mongs pa thams cad gzhom par 'dod pa dang / dge 'dun rnams</text></item>
<item><p>186a3</p><section>sna tshogs</section><text>kyi gzhon nur 'gyur bar bya ba dang / dga' ba can gyi grong khyer du 'jug par 'dod do/ /gzhan gyi cha lugs kyis kyang nyon mongs pa 'di gzhom par byas nas mya ngan las 'das pa thob pa la don med do/ /stobs bcu dang ldan pa'i mar me mdzad</text></item>
<item><p>186a4</p><section>sna tshogs</section><text>bdag gis ji lta ba bzhin du bya'o/ /mchog gi byang chub thob nas skye bo mang po 'khor ba'i rgya mtsho la grur zhugs nas pha rol du sgral bar byas nas/ phyi mya ngan las 'das pa thob par bya ba 'di ni bdag gis rigs pa'o/ /de nas chos brgyad</text></item>
<item><p>186a5</p><section>sna tshogs</section><text>po gcig tu bsdu ste sangs rgyas 'dod par smon pas sems la blta zhing nyal lo/ /de'i phyir gsungs pa/ sa gzhi la ni nyal nas ni/ /bdag gis de ltar bsams pa nas/ /bdag ni de ring 'dod pa yi/ /bdag gis nyon mongs gzhom pa</text></item>
<item><p>186a6</p><section>sna tshogs</section><text>'o/ /bdag ni cha lugs gzhan gyis kyang / /'dir ni chos 'di mngon du bya/ /thams cad mkhyen pa thob gyur nas/ /lha dang bcas pa sangs rgyas 'gyur/ /bdag nyid gcig pu grol nas ci/ /skyes bu mthu ldan mthong ba dang / /thams cad</text></item>
<item><p>186a7</p><section>sna tshogs</section><text>mkhyen pa thob gyur nas/ /lha dang mi rnams yang dag bsgral/ /bdag gi 'di yi gzhi yis ni/ /mthu dang ldan pa mthong ba dang / /thams cad mkhyen pa thob nas ni/ /skye bo mang po bdag gis bsgral/ /'khor ba'i mdud pa bcad nas</text></item>
<item><p>186a8</p><section>sna tshogs</section><text>ni/ /srid gsum po ni zad byas la/ /chos kyi gru yi nang zhugs nas/ /lha dang mi rnams yang dag bsgral/ /gang zhig slar yang sangs rgyas don du gnyer ba'i phyir ro/ /mi yi lus ni mtshan mar ldan/ /ston pa'i lta ba'i rgyu dang ni/ /</text></item>
<item><p>186b1</p><section>sna tshogs</section><text>rab byung yon tan ldan pa dang / /rigs pa dang ni 'dun pa dang / /chos brgyad po ni bsdus nas su/ /smon lam mngon par 'phel ba'o/ /mi'i lus la gnas shing sangs rgyas nyid don du gnyer ba ni don du gnyer ba phun sum tshogs pa 'grub bo/ /klu'am mkha'</text></item>
<item><p>186b2</p><section>sna tshogs</section><text>lding ngam lha rnams kyis de don du gnyer yang mi 'grub bo/ /mi'i lus su gyur cing skyes bu'i mtshan gnas pas ni de don du gnyer ba 'grub bo/ /bud med dam za ma'am ma ning ngam mtshan gnyis pas ni 'grub pa ma yin no/ /skyes bur gyur nas de'i lus su 'dod pa</text></item>
<item><p>186b3</p><section>sna tshogs</section><text>dang dgra bcom pa thob par bya ba'i phyir du yongs su rdzogs par 'grub bo/ /gzhan gyis ni ma yin no/ /sgyu dang ldan zhing gal te 'tsho ba dang ldan pa'i sangs rgyas kyi drung du gnyer na don du 'grub bo/ /sangs rgyas yongs su mya ngan las 'das nas mchod rten</text></item>
<item><p>186b4</p><section>sna tshogs</section><text>gyi drung du'am byang chub shing gi drung du don du gnyer bas ni mi 'grub bo/ /sangs rgyas kyi drung du don du gnyer kyang rab tu byung ba'i mtshan ma dang ldan pas 'grub kyi/ khyim pa'i mtshan ma dang ldan pas ni ma yin no/ /rab tu byung yang mngon par shes pa lnga dang</text></item>
<item><p>186b5</p><section>sna tshogs</section><text>snyoms par 'jug pa brgyad thob pas 'dod par 'grub kyi/ yon tan 'di rnams dang bral bas ni ma yin no/ /yon tan dang ldan yang gang zhig 'tsho ba dang ldan pa'i lus sangs rgyas la yongs su btang na 'grub kyi/ gzhan du ni ma yin no/ /de'i gzhi</text></item>
<item><p>186b6</p><section>sna tshogs</section><text>'dis gzhi yongs su rdzogs nas 'grub bo/ /gzhan gyis ni ma yin no/ /gzhi dang ldan yang gang zhig sangs rgyas kyi chos kyi phyir du 'dun pa chen po dang / spro ba chen po dang / rtsol ba chen po dang / yongs su 'bad pa rnams kyis 'grub bo/ /gzhan</text></item>
<item><p>186b7</p><section>sna tshogs</section><text>gyis ni ma yin no/ /de la 'dir 'dun pa chen po'i dpe ni gal te 'di ltar gang zhig 'jig rten thams cad kyi khor yug gi nang chu yis gang bar gyur pa la bdag gi lag pas brkyal te pha rol du 'gro bar nus na des sangs rgyas thob par 'gyur</text></item>
<item><p>186b8</p><section>sna tshogs</section><text>ro/ /yang na gang du gang zhig slar yang thams cad kyi khor yug gi nang du 'od ma mang pos bkang ste rkang pas nyed cing rdul du byed pas pha rol du 'gro bar nus na de yis sangs rgyas thob par nus so/ /yang na gang zhig slar yang thams cad</text></item>
<item><p>187a1</p><section>sna tshogs</section><text>kyi khor yug gi nang du mtshon cha rnams kha gyen la bstan pa'i mtshon rtse mo bar med pas yongs su gang ba la rkang pas rdzi zhing pha rol du 'gro bar nus na des sangs rgyas thob par 'gyur ro/ /yang na gang zhig gis slar yang 'jig rten</text></item>
<item><p>187a2</p><section>sna tshogs</section><text>khor yug gi nang du sol ba 'bar bas yongs su gang bar byas nas rkang pas rdzi zhing pha rol du 'gro bar nus na de yis sangs rgyas thob par 'gyur ro/ gang zhig de rnams las gang zhig la sdug bsngal bar mi sems par bdag gis 'di rnams</text></item>
<item><p>187a3</p><section>sna tshogs</section><text>kyang pha rol du bsgral ba 'am 'gro ba'am pha rol du 'gro bar bya'o zhes shes so/ /de de ltar 'dun pa chen po dang / spro ba dang / rtsol ba dang / 'bad pa rnams dang yang dag par ldan na de'i don du gnyer ba 'grub bo/ /gzhan gyis ni ma yin no/ /</text></item>
<item><p>187a4</p><section>sna tshogs</section><text>blo gros bzang po dka' thub pa slar yang chos brgyad po 'di rnams bsdus nas sangs rgyas 'dod pa'i smon lam btab nas nyal lo/ /bcom ldan 'das mar me mdzad kyis kyang byon nas blo gros bzang po dka' thub pa'i mgo'i gam du</text></item>
<item><p>187a5</p><section>sna tshogs</section><text>bzhugs te nor bu seng ge'i khang pa'i gzeb kyi sgor ston pa bzhin du kha dog lnga pa rab tu dngas pa dang ldan pa'i spyan gyis gzigs nas 'jim pa'i steng na nyal ba'i blo gros bzang po dka' thub pa gzigs so/ /dka' thub pa 'di sangs</text></item>
<item><p>187a6</p><section>sna tshogs</section><text>rgyas thob pa'i phyir du smon lam 'debs shing nyal lo/ /'di'i don du gnyer ba 'grub bam mi 'grub snyam du dgongs nas ma 'ongs pa'i ye shes kyis rtog cing dpyod do/ /'di nas bskal pa grangs med pa bzhi dang 'bum phrag gcig</text></item>
<item><p>187a7</p><section>sna tshogs</section><text>lhag nas gau ta ma zhes bya ba'i sangs rgyas su 'gyur zhes rtogs nas 'khor gyi nang du lung ston pas bka' stsal pa/ mchog gi dka' thub kyi dka' thub pa 'di 'jim pa'i steng na nyal ba khyed rnams kyis mthong ngam/ gsol pa/</text></item>
<item><p>187a8</p><section>sna tshogs</section><text>btsun pa de bzhin du mthong ngo / /bka' stsal pa/ 'dis sangs rgyas thob par bsams nas nyal to/ /gsol pa/ 'di'i don du gnyer ba 'grub par 'gyur lags sam/ /bka' stsal pa/ 'di nas bskal pa grangs</text></item>
<item><p>187b1</p><section>sna tshogs</section><text>med pa bzhi dang 'bum phrag gcig lhag 'das nas gau ta ma zhes bya ba'i sangs rgyas su 'gyur ro/ /de la slar yang grong khyer ser skya'i gnas su 'khrung par 'gyur ro/ /lha mo sgyu 'phrul ma chen mo zhes bya ba ni yum mo/ /rgyal po zas</text></item>
<item><p>187b2</p><section>sna tshogs</section><text>gtsang ma zhes bya ba ni yab po/ /nyan thos kyi mchog ni gnas brtan nye rgyal dang nyan thos gnyis pa ni gnas brtan pang nas skyes so/ /sangs rgyas kyi nye gnas ni kun dga' bo zhes bya ba'o/ /nyan thos ma'i mchog ni gnas</text></item>
<item><p>187b3</p><section>sna tshogs</section><text>brtan ma dge ma zhes bya ba dang nyan thos ma gnyis pa ni gnas brtan ma ud pa la'i mdog can zhes bya bar 'gyur ro/ /ye shes yongs su smin par gyur te/ nges par 'byung ba chen po byas nas dka' thub chen po rdzogs par bya ste/</text></item>
<item><p>187b4</p><section>sna tshogs</section><text>n+ya gro d+ha'i shing drung du 'o thug blangs nas chu klung nai ra dza ra'i 'gram du gsol lo/ /byang chub kyi snying por gshegs te a shAd+tha'i shing drung du mngon par rdzogs par 'tshang rgya bar 'gyur ro/ /de'i phyir gsungs pa/ mar me mdzad pa 'jig rten</text></item>
<item><p>187b5</p><section>sna tshogs</section><text>mkhyen/ /sems can phan phyir 'jig rten byung / /bdag gi mgo bo'i gam 'dug ste/ /'di lta bu yi tshig gsungs so/ /dka' thub pa 'di ltos shig dang / /dka' ba mchog gi ral pa 'dzin/ /'di ni bskal pa mang 'das nas/ /</text></item>
<item><p>187b6</p><section>sna tshogs</section><text>'jig rten du ni sangs rgyas 'gyur/ /ser skya dga' ba'i grong du 'khrungs/ /de bzhin gshegs pa nges par 'byung / /dka' thub gnas su gnas nas ni/ /shin du dka' ba'i dka' thub spyad/ /a tsa pA la'i shing drung du/ /</text></item>
<item><p>187b7</p><section>sna tshogs</section><text>de bzhin gshegs pa bzhugs nas su/ /der ni 'o thug blangs nas ni/ /nai ra dza ra'i 'gram gnas nas/ /nai ra dzA ra'i 'gram du ni/ /'o thug rgyal bas longs spyod do/ /lam gyi mchog gi ched du ni/ /byang chub gzhi ni</text></item>
<item><p>187b8</p><section>sna tshogs</section><text>byon 'gyur ro/ /bla med byang chub snying po la/ /de nas bskor ba byas nas ni/ /a shAd+tha yi drung du ni/ /grags chen zhes pa sangs rgyas 'gyur/ /'di yi skye ba'i yum gyur pa/ /sgyu ma zhes par 'gyur ba yin/ /yab ni zas gtsang</text></item>
<item><p>188a1</p><section>sna tshogs</section><text>zhes bya'o/ /'di ni gau tam zhes par 'gyur/ /zag pa zad cing 'dod chags bral/ /zhi ba'i sems dang mtshungs par ldan/ /pang nas skyes dang nye rgyal ni/ /nyan thos rnams kyi mchog yin no/ /nye gnas kun dga' bo zhes</text></item>
<item><p>188a2</p><section>sna tshogs</section><text>pas/ /rgyal ba de la zhabs tog byed/ /dge ma dang ni ud pal mdog /nyan thos ma yi mchog yin no/ /zag pa med cing 'dod chags bral/ /zhi ba'i sems dang mtshungs par ldan/ /de yi bcom ldan byang chub shing / /a shwad+tha zhes brjod</text></item>
<item><p>188a3</p><section>sna tshogs</section><text>pa'o/ /de thos nas blo gros bzang po dka' thub pa bdag gis don du gnyer ba grub par 'gyur bas yid bde ba thob par gyur to/ /skye bo mang pos stobs bcu dang ldan pa'i mar me mdzad kyi gsung thos nas/ blo gros bzang po dka' thub</text></item>
<item><p>188a4</p><section>sna tshogs</section><text>pa sangs rgyas kyi sa bon gyi myu gur gyur pas dga' ba dang bde ba skyes so/ /de lta bur gyur pa'i sems kyis/ ji ltar skyes bu chu klung gi pha rol du 'gro ba na mu 'gram drang po nas pha rol du 'gro bar mi nus na 'og gi cha'i mu gnas nas pha rol</text></item>
<item><p>188a5</p><section>sna tshogs</section><text>du 'gro'o/ /de ltar 'di ltar bdag gis stobs bcu dang ldan pa'i mar me mdzad kyi bstan pa la lam gyi 'bras bu ma thob par gyur na/ gang gi tshe khyod ma 'ongs pa na sangs rgya bar 'gyur ro zhes so/ /de'i tshe khyod kyis mngon sum du lam 'bras bu</text></item>
<item><p>188a6</p><section>sna tshogs</section><text>mngon du byed pa bdag gis nus so/ /don du gnyer bar byas nas stobs bcu dang ldan pa'i mar me mdzad kyis kyang byang chub sems dpa'i bsngags pa brjod cing me tog snyim pa brgyad kyis gtor nas bskor ba byas te gshegs so/ /'bum</text></item>
<item><p>188a7</p><section>sna tshogs</section><text>phrag bzhi po zag pa zad pa de rnams kyis kyang byang chub sems dpa' la dri bzang dang me tog gis mchod nas bskor ba byas te gshegs so/ /lha dang mi rnams kyis kyang de bzhin du mchod nas phyag btsal te song ngo / /byang chub sems dpas thams</text></item>
<item><p>188a8</p><section>sna tshogs</section><text>cad song ba'i dus su nyal ba'i gnas nas langs te pha rol du phyin pa bsam pa'i phyir me tog gi phung po'i steng du dkyil dkrung bcas nas bzhugs so/ /de ltar byang chub sems dpa' bzhugs nas 'jig rten gyi khams stong phrag bcu'i khor</text></item>
<item><p>188b1</p><section>sna tshogs</section><text>yug gi lha rnams kyis legs so zhes bya ba byin no/ /'phags pa blo gros bzang po dka' thub pa sngar gyi byang chub sems dpa' rnams kyis kyang skyil dkrung bcas te pha rol du phyin pa sems shing sngon gyi dus na bzhugs bzhin du sdug bsngal</text></item>
<item><p>188b2</p><section>sna tshogs</section><text>gyi mtshan ma mthong nas de rnams kyi mtshan ma rnams kyang de ring skyes par gyur to/ /the tshom med par khyod sangs rgyas su 'gyur ro zhes bdag gis de rnams shes so/ /gang gis 'di rnams kyi mtshan ma mthong bar gyur pas de nges par sangs</text></item>
<item><p>188b3</p><section>sna tshogs</section><text>rgyas su 'gyur ro/ /de la khyod bdag nyid brtson 'grus brtan po mchog bzung nas byang chub sems dpa' rnams la sna tshogs pa'i bstod pa byas so/ /de'i phyir gsungs pa/ 'di yi tshig ni thos nas ni/ /mtshungs med drang srong chen po la/ /</text></item>
<item><p>188b4</p><section>sna tshogs</section><text>lha dang mi ni rjes yid rang / /sangs rgyas sa bon myu gu 'di/ /sgra ni chen po sgrogs byed cing / /gsal bar bzhad par byed pa dang / /thal mo sbyar nas phyag byed pa/ /stong phrag bcu yi lha dang bcas/ /bstan pa 'di la 'bras ma thob/ /gal te</text></item>
<item><p>188b5</p><section>sna tshogs</section><text>'jig rten mgon po 'di/ /ma 'ongs pa rnams 'das gyur nas/ /'di ni sngon du 'gyur ba'o/ /ji ltar chu klung pha rol mi/ /'gro ba po yi mu gnas la/ /'og gi mu nas bzung nas ni/ /chu klung chen po'i pha rol 'gro/ /de ltar 'di ltar bdag gis</text></item>
<item><p>188b6</p><section>sna tshogs</section><text>ni/ /rgyal ba 'di ni gal te na/ /ma 'ongs pa ni mang song nas/ /'di ni mngon sum gyur pa yin/ /mar me mdzad ni 'jig rten mkhyen/ /'di ltar 'gyur zhes gsungs pa yin/ /bdag gi las rnams bsal byas nas/ /rkang pa g.yas pa</text></item>
<item><p>188b7</p><section>sna tshogs</section><text>bteg byas so/ /gang zhig de la rgyal sras ni/ /bdag la kun gyis bskor ba byas/ /mi dang klu dang dri za rnams/ /phyag byas nas ni gshegs par gyur/ /dge 'dun bcas pa 'jig rten 'dren/ /bdag gis gshegs pa</text></item>
<item><p>188b8</p><section>sna tshogs</section><text>mthong ba na/ /dga' zhing tshim pa'i sems kyis ni/ /de tshe bdag gis stan las langs/ /bdag ni bde zhing bde bar 'gyur/ /dga' zhing dga' bar gyur pa ste/ /dga' dang ldan par skye ba dang / /de yi tshe na skyil dkrung bcas/ /skyil</text></item>
<item><p>189a1</p><section>sna tshogs</section><text>dkrung la ni gnas nas su/ /de la bdag gis 'di ltar bsams/ /bdag gi bsam gtan dbang du gyur/ /ye shes kyi ni pha rol phyin/ /stong phrag gi ni 'jig rten na/ /nga dang mtshungs pa'i drang srong med/ /rdzu 'phrul chos ni bdag</text></item>
<item><p>189a2</p><section>sna tshogs</section><text>mi mtshungs/ /'di 'dra ci bde gzhan ma thob/ /bdag gis dkyil dkrung bcas nas bdag /stong phrag bcu lhag gnas nas su/ /sgra chen po ni sgrogs par byed/ /nges par khyod ni sangs rgyas 'gyur/ /gang zhig byang sems sngon ma</text></item>
<item><p>189a3</p><section>sna tshogs</section><text>rnams/ /skyil dkrung du ni bzhugs nas su/ /mtshan ma rnams ni mthong ba ni/ /de rnams de ring mthong ba yin/ /grang ba rnams ni med par gyur/ /dro ba rnams ni nye bar zhi/ /de rnams de ring so sor mthong / /nges par khyod ni sangs rgyas</text></item>
<item><p>189a4</p><section>sna tshogs</section><text>'gyur/ /stong phrag bcu yi 'jig rten khams/ /phan tshun du ni 'jigs med gyur/ /de rnams de ring so sor mthong / /nges par khyod ni sangs rgyas 'gyur/ /rlung chen po ni mi ldang zhing / /chu rnams rgyun las log pa dang / /de rnams</text></item>
<item><p>189a5</p><section>sna tshogs</section><text>de ring so sor mthong / /nges par khyod ni sangs rgyas 'gyur/ /thang skyes chu skyes me tog rnams/ /thams cad du ni me tog bye/ /de rnams de ring me tog bye/ /nges par khyod ni sangs rgyas 'gyur/ /'khri shing yang na shing gyur pa/ /</text></item>
<item><p>189a6</p><section>sna tshogs</section><text>de ma thag tu 'bras bur gyur/ /de rnams de kun 'bras gyur pa/ /nges par khyod ni sangs rgyas 'gyur/ /nam mkha' dang ni sa gzhi la/ /rin chen de dag 'od 'gyed do/ /de rnams de ring 'od 'gyed pas/ /nges par khyod ni sangs</text></item>
<item><p>189a7</p><section>sna tshogs</section><text>rgyas 'gro/ /lha rnams dang ni mi rnams ni/ /de dag rol mo'i sgra sgrogs so/ /de rnams de ring sgra 'byin pas/ /khyod ni nges par sangs rgyas 'gyur/ /me tog sna tshogs pa yi tshogs/ /de ma thag tu char pa 'bebs/ /</text></item>
<item><p>189a8</p><section>sna tshogs</section><text>de rnams de ring char 'bebs pas/ /nges par khyod ni sangs rgyas 'gyur/ /rgya mtsho chen po ma g.yo zhing / /'jig rten stong phrag bcu po g.yo/ /de rnams de ring gyur pas na/ /nges par khyod ni sangs rgyas 'gyur/ /</text></item>
<item><p>189b1</p><section>sna tshogs</section><text>stong phrag bcu yi dmyal ba rnams/ /de ma thag tu bsreg dang bral/ /de rnams di ring zhi bas na/ /nges par khyod ni sangs rgyas 'gyur/ /nyi ma dri ma med pa dang / /rgyu skar thams cad mthong ba dang / /de rnams di ring mthong bas na/ /nges</text></item>
<item><p>189b2</p><section>sna tshogs</section><text>par khyod ni sangs rgyas 'gyur/ /char pa 'bab par ma gyur kyang / /sa ni snum bag bcas pa dang / /de rnams di ring sa la gyur/ /nges par khyod ni sangs rgyas 'gyur/ /rgyu skar tshogs ni rnam par gsal/ /nam mkha'i dbyings su rgyu skar</text></item>
<item><p>189b3</p><section>sna tshogs</section><text>rnams/ /zla ba dang ni 'grogs pa bzhin/ /nges par khyod ni sangs rgyas 'gyur/ /sa khung ri khung srog chags rnams/ /sems gcig pas ni pha rol mthong / /di ring de rnams sems dga' bas/ /nges par khyod ni sangs rgyas</text></item>
<item><p>189b4</p><section>sna tshogs</section><text>'gyur/ /sems can rnams ni mi dga' med/ /de ma thag tu dga' bar 'gyur/ /di ring de rnams dga' bas na/ /nges par khyod ni sangs rgyas 'gyur/ /de tshe nad rnams nye bar zhi/ /'dod pa'i nad ni med pa'o/ /di ring de rnams mthong</text></item>
<item><p>189b5</p><section>sna tshogs</section><text>bas na/ /nges par khyod ni sangs rgyas 'gyur/ /de tshe chags pa bsrabs pa dang / /skyon dang rmongs pa rnam par zhig /de ring de kun dor bas na/ /nges par khyod ni sangs rgyas 'gyur/ /de yi tshe na 'jigs med pa/ /di ring de rnams mthong</text></item>
<item><p>189b6</p><section>sna tshogs</section><text>bas na/ /bdag gi rtags de kun gyis shes/ /nges par khyod ni sangs rgyas 'gyur/ /steng 'og rdul ni go bzlog 'gro/ /di ring yang ni de rnams mthong / /bdag gi rtags de kun gyis shes/ /nges par khyod ni sangs rgyas 'gyur/ /</text></item>
<item><p>189b7</p><section>sna tshogs</section><text>dri rnams ngan pa song ba dang / /lha yi dri ni 'ong ba dang / /di ring de rnams dri ldang bas/ /nges par khyod ni sangs rgyas 'gyur/ /lha rnams thams cad mthong ba dang / /gzugs med pa rnams spangs pa ni/ /di ring de kun mthong bas na/ /nges par</text></item>
<item><p>189b8</p><section>sna tshogs</section><text>khyod ni sangs rgyas 'gyur/ /dmyal ba rnams ni ji srid pa/ /de yi tshe na thams cad mthong / /de rnams di ring kun mthong bas/ /nges par khyod ni sangs rgyas 'gyur/ /sgo chung dang ni ri yi rnams/ /de yi tshe na mi mthong med/ /di ring nam</text></item>
<item><p>190a1</p><section>sna tshogs</section><text>mkha' bzhin du mthong / /nges par khyod ni sangs rgyas 'gyur/ /rum du gnas dang 'thon pa ni/ /skad cig tsam gyis ma yin no/ /di ring de rnams so sor mthong / /nges par khyod ni sangs rgyas 'gyur/ /brtson 'grus brtan</text></item>
<item><p>190a2</p><section>sna tshogs</section><text>par byas nas ni/ /nges par 'byung ba ldog mi bya/ /bdag gis 'di rnams legs shes pas/ /nges par khyod ni sangs rgyas 'gyur/ /byang chub sems dpas stobs bcu dang ldan pa'i mar me mdzad dang stong phrag bcu'i khor yug gi lha</text></item>
<item><p>190a3</p><section>sna tshogs</section><text>rnams kyi gsung thos nas/ yid bde ba cher skyes te bdag nyid spro bar gyur nas bsams pa/ sangs rgyas rnams kyi don yod pa'i gsung zhes bya ba ni sangs rgyas rnams kyi gsung las gzhan du mi 'gyur ba yin no/ /</text></item>
<item><p>190a4</p><section>sna tshogs</section><text>ji ltar yang nam mkha' la rdo 'phangs na lhung bar 'gyur ba dang / skyes nas 'chi bar 'gyur ba dang / skya reng shar na nyi ma 'char bar 'gyur ba dang / gnas nas seng ge langs nas sgra phyung ste 'gro ba dang / sbrum ma yongs su smin nas skye bar 'gyur bar nges</text></item>
<item><p>190a5</p><section>sna tshogs</section><text>so/ /nges par de bzhin du 'di ltar sangs rgyas rnams kyi gsung ni nges shing don yod par 'dod do/ /nges par bdag ni sangs rgyas su 'gyur ro/ /de'i phyir gsungs pa/ sangs rgyas kyi ni gsung thos nas/ /stong phrag bcu dang gnyis ka yi/ /tshim</text></item>
<item><p>190a6</p><section>sna tshogs</section><text>zhing dgyes la rab tu dga'/ /bdag gis de tshe 'di ltar bsams/ /gnyis ni mi gsung sangs rgyas ni/ /rgyal ba don yod pa yi gsung / /sangs rgyas rnams ni gzhan mi gsung / /bdag ni nges par sangs rgyas 'gyur/ /ji ltar mkha' la rdo</text></item>
<item><p>190a7</p><section>sna tshogs</section><text>'phangs pa/ /nges par sa la lhung bar 'gyur/ /de bzhin du ni sangs rgyas kyi/ /gsung ni nges par 'gyur ba bzhin/ /ji ltar sems can thams cad ni/ /nges par 'chi bar 'gyur ba'o/ /de bzhin du ni sangs rgyas kyi/ /gsung ni nges par 'gyur</text></item>
<item><p>190a8</p><section>sna tshogs</section><text>ba bzhin/ /ji ltar nam ni zad pa na/ /nges par nyi ma 'char bar 'gyur/ /de bzhin du ni sangs rgyas kyi/ /gsung ni nges par 'gyur ba bzhin/ /ji ltar seng ge'i gnas nas ni/ /seng ge'i sgra ni nges pa'o/ /de bzhin du ni sangs rgyas kyi/ /</text></item>
<item><p>190b1</p><section>sna tshogs</section><text>gsung ni nges par 'gyur ba bzhin/ /ji ltar sbrum ma smin gyur na/ /mngal nas nges par skye bar 'gyur/ /de bzhin du ni sangs rgyas kyi/ /gsung ni nges par 'gyur ba bzhin/ /legs so bdag ni sangs rgyas su 'gyur ro/ /de ltar nges</text></item>
<item><p>190b2</p><section>sna tshogs</section><text>par byas nas sangs rgyas su byed pa'i chos tshol bas sangs rgyas su 'gyur ba'i chos gang zhig na yod/ gal te steng na yod dam 'og na'am phyogs sam mtshams rnams na yod dam ci/ go rims bzhin tu chos kyi dbyings thams</text></item>
<item><p>190b3</p><section>sna tshogs</section><text>cad la brtsams nas sngar gyi byang chub sems dpas kyang bsnyen pa dang nges par brten par bya ba'i dang por sbyin pa'i pha rol tu phyin pa gzigs so/ /de ltar bdag gis kyang bdag la gdams pa/ mkhas pa blo gros bzang po khyod</text></item>
<item><p>190b4</p><section>sna tshogs</section><text>kyis kyang 'di nas bzung nas sbyin pa'i pha rol tu phyin pa rdzogs par bya'o/ /ji ltar na chu'i bum par kha phub na bum par chu rnams mi gnas par sa la bo ba nyid slar yang bum pa la mi gnas so/ /de ltar 'di ltar nor ram grags pa'am bu</text></item>
<item><p>190b5</p><section>sna tshogs</section><text>dang chung ma 'am yan lag dang nying lag rnams ltos pa med par slong ba rnams kyi don du thams cad gang dang gang 'dod pa la lhag ma med par byas nas sbyin te byang chub kyi shing drung du bzhugs nas sangs rgyas thob bo/ /dang por sbyin pa'i pha rol</text></item>
<item><p>190b6</p><section>sna tshogs</section><text>tu phyin pa brtan par byas nas gnas par bya'o/ /de'i phyir gsungs pa/ bdag gis sangs rgyas byed pa'i chos/ /gang dang de ru btsal byas pa/ /steng dang 'og dang phyogs bcu dang / /chos kyi dbyings kyi bar du'o/ /de tshe btsal ba na ni</text></item>
<item><p>190b7</p><section>sna tshogs</section><text>mthong / /dang por sbyin pa'i pha rol phyin/ /sngon gyi skyes bu chen po yi/ /lam ni pha rol rjes su 'gro/ /'di ni re zhig khyod kyis kyang / /brtan por byas nas gzung bar gyis/ /gal te byang chub thob 'dod na/ /sbyin pa'i</text></item>
<item><p>190b8</p><section>sna tshogs</section><text>pha rol phyin par gyis/ /ji ltar bum pa gang gyur pa/ /gang gang kha ni bub pa na/ /chu ni lhag ma med par 'bo/ /bum pa'i nang du mi gnas so/ /de bzhin du ni slong ba mthong / /mchog dman 'bring po gang yin pa/ /ma lus</text></item>
<item><p>191a1</p><section>sna tshogs</section><text>par ni sbyin par bya/ /kha phub bum pa de bzhin no/ /gzhan yang sangs rgyas su byed pa'i chos 'di 'ba' zhig ma yin par blta bar bya'o/ /lhag par tshol ba ni gnyis pa tshul khrims kyi pha rol du phyin pa mthong nas 'di</text></item>
<item><p>191a2</p><section>sna tshogs</section><text>lta bu'i sems su gyur to/ /mkhas pa blo gros bzang po dka' thub pa khyod kyis 'di nas bzung nas tshul khrims kyi pha rol du phyin pa rdzogs par bya'o/ /dper na gzhan yang rgod g.yag zhes bya ba srog la mi lta bar rang gi mjug</text></item>
<item><p>191a3</p><section>sna tshogs</section><text>ma'i rnga ma nyid bsrung ba de bzhin du/ khyod kyis kyang 'di nas bzung nas srog la mi lta bar tshul khrims bsrungs na khyod kyis sangs rgyas thob par 'gyur ro/ /gnyis pa tshul khrims kyi pha rol du phyin pa brtan par byas te gnas par</text></item>
<item><p>191a4</p><section>sna tshogs</section><text>bya'o/ /de'i phyir gsungs pa/ 'di tsam 'ba' zhig ma yin gyi/ /gang zhig byang chub thob byed chos/ /gzhan la yang ni btsal bar bya/ /gang zhig chos ni thob byed pa/ /de yi tshe na tshol ba mthong / /gnyis pa tshul khrims pha rol</text></item>
<item><p>191a5</p><section>sna tshogs</section><text>phyin/ /sngon gyi skyes bu chen po yis/ /bsnyen dang brten par byas pas so/ /re zhig gnyis pa 'di yis ni/ /brtan por byas nas gzung bar bya/ /gal te byang chub thob 'dod na/ /tshul khrims pha rol phyin par gyis/ /ji ltar rgod</text></item>
<item><p>191a6</p><section>sna tshogs</section><text>g.yag snga ma ni/ /gang dang gang gis bzung ba na/ /ltos pa med par srog 'dor ro/ /rnga ma la dga' khro ba med/ /de bzhin du ni sa gzhi ru/ /tshul khrims yongs su rdzogs pa dang / /rtag tu tshul khrims kun srung byed/ /rgod g.yag</text></item>
<item><p>191a7</p><section>sna tshogs</section><text>rnga ma bsrung ba bzhin/ /gzhan yang sangs rgyas su byed pa'i chos 'di 'ba' zhig ma yin par blta bar bya'o/ /lhag par tshol ba na gsum pa nges 'byung gi pha rol du phyin pa mthong nas 'di lta bu'i sems su gyur to/ /mkhas pa</text></item>
<item><p>191a8</p><section>sna tshogs</section><text>blo gros bzang po dka' thub pa khyod kyis 'di nas bzung nas nges par 'byung ba'i pha rol du phyin pa yang rdzogs par bya'o/ /ji ltar btson rar yun ring por bcings nas bzhag pa'i mi de la 'dod par mi byed do/ /gzhan yang shin du sdug bsngal</text></item>
<item><p>191b1</p><section>sna tshogs</section><text>ba'i sems de la de bzhin du gnas par 'dod pa med do/ /de ltar 'di ltar khyod kyis kyang skye ba thams cad du btson rar bcings pa bzhin byas nas skye ba thams cad du shin du sdug bsngal ba'i sems kyis grol bar 'dod pa'i sems kyis</text></item>
<item><p>191b2</p><section>sna tshogs</section><text>nges par 'byung ba mngon sum du 'gyur ro/ /de ltar byas na sangs rgyas thob par 'gyur ro/ /nges par 'byung ba'i pha rol du phyin pa la brtan par byas te gnas so/ /de'i phyir gsungs pa/ 'di tsam 'ba' zhig ma yin gyi/ /gang zhig byang chub</text></item>
<item><p>191b3</p><section>sna tshogs</section><text>thob byed chos/ /gzhan pa yang ni btsal bar bya/ /gang zhig chos ni thob byed pa/ /de yi tshe na tshol ba mthong / /gsum pa nges 'byung pha rol phyin/ /sngon gyi skyes bu chen po yis/ /bsnyen dang brten par byas pas so/ /re zhig gsum pa</text></item>
<item><p>191b4</p><section>sna tshogs</section><text>'di yis ni/ /brtan por byas te gzung bar bya/ /gal te byang chub thob 'dod na/ /nges 'byung pha rol phyin par gyis/ /ji ltar skyes bu btson rar bcings/ /yun ring gnas shing sdug bsngal ba/ /de la dga' bar mi byed par/ /myur du</text></item>
<item><p>191b5</p><section>sna tshogs</section><text>'grol bar 'dod par sems/ /de bzhin khyod ni skye kun du/ /btson ra bzhin du blta bar gyis/ /nges par 'byung ba sngon du na/ /skye ba las ni grol bar 'gyur/ /gzhan yang sangs rgyas su byed pa'i chos 'di 'ba' zhig ma yin par blta bar</text></item>
<item><p>191b6</p><section>sna tshogs</section><text>bya'o/ /lhag par tshol ba na bzhi pa shes rab kyi pha rol du phyin pa mthong nas 'di lta bu'i sems su gyur to/ /mkhas pa blo gros bzang po dka' thub pa khyod kyis 'di nas bzung nas shes rab kyi pha rol du phyin pa yang rdzogs par bya'o/ /</text></item>
<item><p>191b7</p><section>sna tshogs</section><text>dman pa dang 'bring po dang chen po rnams su mi sems par de rnams kyi gnas su song ste mkhas pa rnams 'dri bar bya'o/ /ji ltar na bsod snyoms la 'gro ba'i dge slong dman pa la sogs pa'i gnas su song ste/ rigs kyi dbye ba ma spangs</text></item>
<item><p>191b8</p><section>sna tshogs</section><text>par go rims bzhin du bsod snyoms la 'gro ba myur du rang gi bza' ba'i tshad thob par 'gyur ro/ /de bzhin du khyod kyis kyang mkhas pa thams cad kyi drung du song ste dri bar byas na sangs rgyas thob po/ /bzhi pa shes rab kyi pha rol du phyin pa</text></item>
<item><p>192a1</p><section>sna tshogs</section><text>la brtan par bya ste gnas par gyis shig /de'i phyir gsungs pa/ 'di tsam 'ba' zhig ma yin gyi/ /gang zhig byang chub thob byed chos/ /gzhan pa yang ni btsal bar bya/ /gang zhig chos ni thob byed pa/ /de yi tshe na tshol ba mthong / /</text></item>
<item><p>192a2</p><section>sna tshogs</section><text>bzhi pa shes rab pha rol phyin/ /sngon gyi skyes bu chen po yi/ /bsnyen dang brten par byas pas so/ /re zhig bzhi pa 'di yis ni/ /brtan por bya ste gzung bar bya/ /gal te byang chub thob 'dod na/ /shes rab pha rol phyin par gyis/ /ji ltar</text></item>
<item><p>192a3</p><section>sna tshogs</section><text>dge slong bsod snyoms pa/ /dman dang 'bring dang chen po yi/ /rigs rnams dpyod par mi byed par/ /de ltar bza' ba'i zas thob bo/ /de bzhin khyod kyis dus kun du/ /skye bo mkhas la yongs su dris/ /shes rab pha rol phyin song bas/ /byang</text></item>
<item><p>192a4</p><section>sna tshogs</section><text>chub thob par 'gyur ba yin/ /gzhan yang sangs rgyas su byed pa'i chos ni 'di 'ba' zhig ma yin par blta bar bya'o/ /lhag par btsal na lnga pa brtson 'grus kyi pha rol du phyin pa thob nas 'di lta bu'i sems su gyur to/ /mkhas pa blo gros</text></item>
<item><p>192a5</p><section>sna tshogs</section><text>bzang po dka' thub pa khyod kyis 'di nas bzung nas brtson 'grus kyi pha rol du phyin pa yang rdzogs par bya'o/ /ji ltar ri dgas kyi rgyal po seng ge dus thams cad du brtson 'grus brtan po dang ldan pa de bzhin du khyod kyis kyang skye ba thams</text></item>
<item><p>192a6</p><section>sna tshogs</section><text>cad du brtson 'grus brtan par bya'o/ /zhum pa med pa'i brtson 'grus byas na sangs rgyas thob par 'gyur ro/ /lnga pa brtson 'grus kyi pha rol du phyin pa brtan par byas nas gnas par gyis cig /de'i phyir gsungs pa/ 'di tsam 'ba' zhig</text></item>
<item><p>192a7</p><section>sna tshogs</section><text>ma yin gyi/ /gang zhig byang chub thob byed chos/ /gzhan pa yang ni btsal bar bya/ /gang zhig chos ni thob byed pa/ /de yi tshe na tshol ba mthong / /lnga pa brtson 'grus pha rol phyin/ /sngon gyi skyes bu chen po yis/ /bsnyen dang brten par byas</text></item>
<item><p>192a8</p><section>sna tshogs</section><text>pas so/ /re zhig lnga po 'di yis ni/ /gal te byang chub mchog 'dod na/ /brtson 'grus pha rol phyin par gyis/ /brtan por byas te gzung bar bya/ /ji ltar ri dgas rgyal po ni/ /sdod dang 'gro ba'i gnas rnams su/ /zhum pa med</text></item>
<item><p>192b1</p><section>sna tshogs</section><text>pa'i brtson 'grus kyis/ /yid ni rtag tu brtan pa yin/ /de bzhin khyod kyis dus kun du/ /brtson 'grus brtan por gyis la zung / /brtson 'grus pha rol phyin gyur nas/ /byang chub thob par 'gyur ba yin/ /gzhan yang sangs rgyas su</text></item>
<item><p>192b2</p><section>sna tshogs</section><text>byed pa'i chos 'di 'ba' zhig ma yin par blta bar bya'o/ /lhag par tshol ba na drug pa bzod pa'i pha rol du phyin pa mthong nas 'di lta bu'i sems su gyur to/ /mkhas pa blo gros bzang po dka' thub pa khyod kyis 'di nas bzung nas bzod pa'i pha rol</text></item>
<item><p>192b3</p><section>sna tshogs</section><text>du phyin pa yang rdzogs par bya'o/ /bzang po dang ngan par byas pa la bzod par bya'o/ /ji ltar sa'i steng du gtsang ba dang mi gtsang ba gos par byas na sa gzhi khro bar mi byed pa bzhin du bzod cing sran pa dang lhag par gnas pa de bzhin du'o/ /de ltar</text></item>
<item><p>192b4</p><section>sna tshogs</section><text>'di ltar khyod kyis kyang gnod pa dang phan par byas kyang bzod cing sran par byas na sangs rgyas thob par 'gyur ro/ /drug pa bzod pa'i pha rol du phyin pa brtan par byas nas gnas par gyis shig /de'i phyir gsungs pa/ 'di tsam 'ba'</text></item>
<item><p>192b5</p><section>sna tshogs</section><text>zhig ma yin gyi/ /gang zhig byang chub thob 'dod pa/ /gzhan pa yang ni btsal bar bya/ /gang zhig chos ni thob byed pa/ /de yi tshe na tshol ba mthong / /drug pa bzod pa'i pha rol phyin/ /sngon gyi skyes bu chen po yis/ /bsnyen dang brten</text></item>
<item><p>192b6</p><section>sna tshogs</section><text>par byas pas so/ /re zhig drug pa 'di yis ni/ /de la zhe sdang ma byas na/ /yang dag byang chub thob par 'gyur/ /ji ltar yang ni sa gzhi la/ /gtsang dang mi gtsang byugs pa na/ /thams cad blugs kyang bzod</text></item>
<item><p>192b7</p><section>sna tshogs</section><text>par byed/ /skyug bro ba ni byed pa med/ /de bzhin khyod kyis thams cad la/ /phan dang gnod pa byed pa na/ /bzod pa'i pha rol phyin gyur nas/ /byang chub yang dag thob par 'gyur/ /gzhan yang sangs rgyas su byed pa'i</text></item>
<item><p>192b8</p><section>sna tshogs</section><text>chos 'di 'ba' zhig ma yin par blta bar bya'o/ /lhag par tshol ba na bdun pa bden pa'i pha rol du phyin pa mthong nas 'di lta bu'i sems su gyur to/ /mkhas pa blo gros bzang po dka' thub pa khyod kyis 'di nas bzung nas bden pa'i</text></item>
<item><p>193a1</p><section>sna tshogs</section><text>pha rol du phyin pa yang rdzogs par bya'o/ /thog mgo la lhung bar gyur na yang nor la sogs pa'i phyir du 'dun pa la sogs pa'i dbang gis shes nas brdzun mi smra'o/ /ji ltar na tha skar la sogs pa'i rgyu skar</text></item>
<item><p>193a2</p><section>sna tshogs</section><text>dus thams cad du rang rang 'gro ba'i lam dor nas lam gzhan nas mi 'gro bar rang gi lam nyid nas 'gro ba'o/ /de ltar 'di ltar khyod kyis kyang bden pa gzung nas brdzun mi byed pas ni sangs rgyas thob par 'gyur ro/ /bdun pa bden</text></item>
<item><p>193a3</p><section>sna tshogs</section><text>pa'i pha rol du phyin pa brtan par byas nas gnas par gyis shig /de'i phyir gsungs pa/ 'di tsam 'ba' zhig ma yin gyi/ /gang zhig byang chub thob 'dod chos/ /gzhan pa yang ni btsal bar bya/ /gang zhig chos ni thob byed pa/ /de yi</text></item>
<item><p>193a4</p><section>sna tshogs</section><text>tshe na tshol ba mthong / /bdun pa bden pa'i pha rol phyin/ /sngon gyi skyes bu chen po yis/ /bsnyen dang brten par byas pas so/ /re zhig bdun pa 'di yis ni/ /brtan par byas nas gnas par gyis/ /de la brdzun ni mi smra bas/ /yang</text></item>
<item><p>193a5</p><section>sna tshogs</section><text>dag byang chub thob par gyis/ /ji ltar tha skar zhes bya ba/ /lha dang mi rnams mtshungs par ni/ /dus kyi lo yi dus su ni/ /lam gzhan du ni mi 'gro'o/ /khyod kyis kyang ni de bzhin bden/ /bden pa bzung nas mi 'gro ba/ /bden pa'i pha</text></item>
<item><p>193a6</p><section>sna tshogs</section><text>rol phyin gyur pas/ /byang chub yang dag thob par 'gyur/ /gzhan yang sangs rgyas su byed pa'i chos 'di 'ba' zhig ma yin par blta bar bya'o/ /lhag par tshol ba na brgyad pa lhag par gnas pa'i pha rol du phyin pa mthong nas 'di lta bu'i</text></item>
<item><p>193a7</p><section>sna tshogs</section><text>sems su gyur to/ /mkhas pa blo gros bzang po dka' thub pa khyod kyis 'di nas bzung nas lhag par gnas pa'i pha rol du phyin pa yang rdzogs par bya'o/ /gang zhig lhag par gnas par gyis la de la lhag par gnas na g.yo ba med par 'gyur</text></item>
<item><p>193a8</p><section>sna tshogs</section><text>ro/ /ji ltar na ri bo ni phyogs thams cad nas rlung gis bskyod kyang g.yo bar mi 'gyur zhing bskyod par mi 'gyur cing / rang gi gnas zhig tu gnas so/ /de ltar 'di ltar khyod kyis kyang bdag nyid lhag par gnas pa rnams mi g.yo bar gyur na sangs</text></item>
<item><p>193b1</p><section>sna tshogs</section><text>rgyas thob par 'gyur ro/ /brgyad pa lhag par gnas pa'i pha rol du phyin pa brtan par byas nas gnas par gyis cig /de'i phyir gsungs pa/ 'di tsam 'ba' zhig ma yin gyi/ /gang zhig byang chub thob 'dod chos/ /gzhan pa yang ni</text></item>
<item><p>193b2</p><section>sna tshogs</section><text>btsal bar bya/ /gang zhig chos ni thob byed pa/ /de yi tshe na tshol ba mthong / /brgyad pa lhag gnas pha rol phyin/ /sngon gyi skyes bu chen po yis/ /bsnyen dang brten par byas pas so/ /re shig brgyad pa 'di yis ni/ /brtan par bya ste</text></item>
<item><p>193b3</p><section>sna tshogs</section><text>gnas par gyis/ /de la khyod ni g.yo med pas/ /yang dag byang chub thob par 'gyur/ /ji ltar ri bo'i brag chen po/ /g.yo ba med cing legs par gnas/ /rlung chen pos ni g.yo ba med/ /rang gi gnas su gnas pa nyid/ /de bzhin khyod kyis</text></item>
<item><p>193b4</p><section>sna tshogs</section><text>lhag gnas par/ /thams cad du ni mi g.yo bar/ /lhag gnas pha rol phyin gyur pas/ /yang dag byang chub thob par 'gyur/ /gzhan yang sangs rgyas su byed pa'i chos 'di 'ba' zhig ma yin par blta bar bya'o/ /lhag par tshol ba na dgu</text></item>
<item><p>193b5</p><section>sna tshogs</section><text>pa byams pa'i pha rol du phyin pa mthong bas de lta bu'i khams su gyur to/ /mkhas pa blo gros bzang po dka' thub pa khyod kyis 'di nas bzung nas byams pa'i pha rol du phyin pa yang rdzogs par bya'o/ /phan pa dang mi phan par gyur kyang sems</text></item>
<item><p>193b6</p><section>sna tshogs</section><text>gcig tu bya'o/ /ji ltar chu ni sdig pa can gyi skye bo dang dge ba'i skye bos kyang bsil bar gyur cing gcig tu mtshungs par byas nas reg go/ /de ltar na 'di ltar khyod kyis kyang sems can la byams pa'i sems gcig tu gyur nas sangs rgyas</text></item>
<item><p>193b7</p><section>sna tshogs</section><text>thob par 'gyur ro/ /dgu pa byams pa'i pha rol du phyin pa brtan par byas te gnas par gyis shig /de'i phyir gsungs pa/ 'di tsam 'ba' zhig ma yin gyi/ /gang zhig byang chub thob 'dod chos/ /gzhan pa yang ni btsal bar bya/ /gang</text></item>
<item><p>193b8</p><section>sna tshogs</section><text>zhig chos ni thob byed pa/ /de yi tshe na tshol ba mthong / /dgu pa byams pa'i pha rol phyin/ /sngon gyi skyes bu chen po yi/ /bsnyen dang brten par byas pa'o/ /re shig dgu pa 'di yis ni/ /byams par byas te gnas par gyis/ /</text></item>
<item><p>194a1</p><section>sna tshogs</section><text>gal te byang chub thob 'dod na/ /byams pa mtshungs pa med par 'gyur/ /ji ltar chu zhes bya ba la/ /dge 'am sdig pa'i skye bo ni/ /mtshungs par bsil bar gyur la reg /rdul dang dri ma spong bar byed/ /de ltar khyod kyis mi phan</text></item>
<item><p>194a2</p><section>sna tshogs</section><text>dang / /phan la'ang mtshungs par byams par bya/ /byams pa'i pha rol phyin gyur nas/ /yang dag byang chub thob par 'gyur/ /gzhan yang sangs rgyas su byed pa'i chos 'di 'ba' zhig ma yin par blta bar bya'o/ /lhag par tshol ba na bcu pa btang</text></item>
<item><p>194a3</p><section>sna tshogs</section><text>snyoms kyi pha rol du phyin pa mthong nas 'di lta bu'i sems su gyur to/ /mkhas pa blo gros bzang po dka' thub pa khyod kyis 'di nas bzung nas btang snyoms kyi pha rol du phyin pa yang rdzogs par bya'o/ /bde ba 'am sdug bsngal yang bar ma</text></item>
<item><p>194a4</p><section>sna tshogs</section><text>la gnas par bya'o/ /ji ltar sa gzhi la gtsang ba dang mi gtsang bas byugs kyang bar mar gnas par 'gyur ro/ /de ltar 'di ltar khyod kyis kyang bde ba dang sdug bsngal ba la bar mar gnas par gyur na sangs rgyas thob par 'gyur ro/ /bcu</text></item>
<item><p>194a5</p><section>sna tshogs</section><text>pa btang snyoms kyi pha rol du phyin pa brtan par byas la gnas par gyis shig /de'i phyir gsungs pa/ 'di tsam 'ba' zhig ma yin gyi/ /gang zhig byang chub thob 'dod chos/ /gzhan pa yang ni btsal bar gyis/ /gang zhig chos ni</text></item>
<item><p>194a6</p><section>sna tshogs</section><text>thob byed pa/ /de yi tshe na tshol ba mthong / /bcu pa btang snyoms pha rol phyin/ /sngon gyi skyes bu chen po yis/ /bsnyen dang brten par byas pas so/ /re shig bcu pa 'di yis ni/ /brtan par byas nas gnas par gyis/ /srang ni gang bar</text></item>
<item><p>194a7</p><section>sna tshogs</section><text>'gyur ba bzhin/ /yang dag byang chub thob par 'gyur/ /ji ltar sa gzhi zhes bya la/ /gtsang dang mi gtsang byugs pa na/ /ltos pa med cing btang snyoms pas/ /khro ba med par spong ba yin/ /ji ltar khyod kyis kyang bde sdug /dus</text></item>
<item><p>194a8</p><section>sna tshogs</section><text>rnams kun du srang bzhin du/ /btang snyoms pha rol phyin gyur nas/ /yang dag byang chub thob par 'gyur/ /de nas bsams pa 'jig rten pa 'di rnams byang chub sems dpa' la byang chub rdzogs par byed pa dang sangs rgyas su byed pa'i</text></item>
<item><p>194b1</p><section>sna tshogs</section><text>chos de rnams nyid do/ /pha rol du phyin pa bcu dor na gzhan med do/ /pha rol du phyin pa bcu po 'di ni steng gi nam mkha' na yang med do/ /'og gi sa gzhi la yang med do/ /shar la sogs pa'i phyogs rnams na yang med do/ /bdag nyid</text></item>
<item><p>194b2</p><section>sna tshogs</section><text>kho na'i snying gi sha'i nang na gnas so/ /de ltar de'i snying la so sor gnas pa mthong nas thams cad brtan par bya ste gnas par bya'o/ /yang dang yang du dran par bya ste lugs las byung ba dang lugs las bzlog pa brtan par byed do/ /tha ma</text></item>
<item><p>194b3</p><section>sna tshogs</section><text>nas bzung ste thog ma'i bar bsam par bya'o/ /dang po nas bzung nas tha ma'i bar bsam mo/ /dbus nas bzung nas thog ma dang tha ma'i bar bsam par bya'o/ /thog ma dang tha ma nas bzung nas dbus kyi bar blta bar bya'o/ /lus</text></item>
<item><p>194b4</p><section>sna tshogs</section><text>yongs su gtong ba ni pha rol du phyin pa zhes bya ba'o/ /phyi'i longs spyod yongs su gtong ba ni nye ba'i pha rol du phyin pa zhes bya ba'o/ /srog yongs su gtong ba ni don dam pa'i pha rol du phyin pa zhes bya ba'o/ /pha rol du phyin pa bcu po dang / nye</text></item>
<item><p>194b5</p><section>sna tshogs</section><text>ba'i pha rol du phyin pa bcu po dang / don dam pa'i pha rol du phyin pa bcu po'o/ /me'i stengs su 'bru mar bskol ba bzhin du khor yug gi nang du rgya mtsho chen po ri bo mchog rab kyis bsrub pa bzhin du dran par bya ste/ de'i pha rol du phyin</text></item>
<item><p>194b6</p><section>sna tshogs</section><text>pa bcu dran par byas nas chos kyi gzis 'bum phrag gnyis dang stong phrag bzhi bcu lhag pa'i sa chen po 'di'i stugs la glang po ches rkang pas gnon cing smyug ma 'chag pa bzhin du'o/ /bur shing gi 'khrul 'khor bzhin du btsir ba dang</text></item>
<item><p>194b7</p><section>sna tshogs</section><text>sgra chen po sgrogs pa bzhin du yang dag par sgrogs so/ /rab tu g.yos so/ /yang dag par rab tu g.yos te rdza mkhan gyi 'khor lo bzhin no/ /'bru mar gyi 'khrul 'khor bzhin du yongs su bskor ro/ /de'i phyir gsungs pa/</text></item>
<item><p>194b8</p><section>sna tshogs</section><text>'di yi 'jig rten de rnams nyid/ /gang zhig byang chub thob byed chos/ /'di ni steng dang gzhan na'ang med/ /brtan par bya ste sems la zhog /rang bzhin gyis ni g.yo med par/ /'di yi chos ni dran par byed/ /chos kyi gzhi yi</text></item>
<item><p>195a1</p><section>sna tshogs</section><text>sa gzhi ni/ / 'jig rten stong phrag rab tu g.yos/ /sems med pa'i sa gzhi ni/ /bur shing 'khrul 'khor bzhin du btsir/ /'bru mar 'khrul 'khor bzhin du 'khor/ /de ltar sa ni rab tu g.yos/ /sa</text></item>
<item><p>195a2</p><section>sna tshogs</section><text>chen po 'di g.yos pas dga' ba can gyi grong khyer na gnas pa'i mi rnams ldang bar ma nus te/ bskal pa'i mtha' yi rlung gis bskyod pa'i sa'i shing chen po g.yos pa bzhin rgyal ba dang bag med pas 'gyel bar gyur to/ /bum pa</text></item>
<item><p>195a3</p><section>sna tshogs</section><text>la sogs pa'i snod ni mdzad pa dang phan tshun du phrad pa'i sgra dang phye ma dang dum bur gyur to/ /skye bo thams cad 'jigs par gyur nas ston pa'i drung du nye bar song ngo / /bcom ldan 'das ci lags 'di'i klu 'khrugs pa 'am 'di'i 'byung po 'am</text></item>
<item><p>195a4</p><section>sna tshogs</section><text>gnod sbyin nam lha rnams sam gzhan rnams 'khrugs sam bdag cag gis 'tshal bar ma gyur to/ /gzhan yang 'di'i skye bo chen po thams cad la nye bar 'tshe bar gyur to/ /ci'i rgyu 'di'i 'jig rten gyi sdig pa las gyur ram/ yang na dge</text></item>
<item><p>195a5</p><section>sna tshogs</section><text>ba las gyur/ bdag cag la 'di rnams kyi rgyu mtshan rnams gsung du gsol zhes zhus so/ /ston pas de rnams kyi gtam thos nas/ khyed rnams 'jigs par ma byed cig /khyed rnams cung zad kyang ma sems shig /mtshan ma 'di</text></item>
<item><p>195a6</p><section>sna tshogs</section><text>rnams la khyed rnams la 'jigs pa med do/ /gang tshe bdag gis de ring mkhas pa blo gros bzang po dka' thub pa ma 'ongs pa na gau ta ma zhes bya ba'i sangs rgyas su 'gyur ro zhes lung bstan to/ /de ni 'dir pha rol du phyin pa dran par byed do/ /</text></item>
<item><p>195a7</p><section>sna tshogs</section><text>des pha rol du phyin pa dran par byed cing dpyod do/ /de'i chos kyi gzi brjid kyis stong phrag bcu'i 'jig rten gyi khams thams cad skad cig tsam gyis g.yo ba dang sgra 'byin no zhes gsung ngo / /de'i phyir gsungs pa/ ji srid 'khor rnams yod</text></item>
<item><p>195a8</p><section>sna tshogs</section><text>pa la/ /sangs rgyas kyi ni sbrel bas na/ /de ni de ru sdug bsngal sems/ /brgyal bar gyur nas sa la nyal/ /bum pa stong phrag du ma dang / /snod chen brgya phrag mang po rnams/ /der ni phye ma zhib mor gyur/ /phan tshun thug cing 'chag</text></item>
<item><p>195b1</p><section>sna tshogs</section><text>pas so/ /brgyal dang skrag dang 'jigs pa dang / /gnod cing gzir ba'i sems kyis 'gyel/ /skye bo thams cad gcig tu 'dus/ /mar me mdzad kyi drung du song / /'jig rten pa rnams ci phyir gyur/ /dge ba 'am yang na sdig gam ci/ /</text></item>
<item><p>195b2</p><section>sna tshogs</section><text>'jig rten kun la nyer 'tshe byung / /spyan ldan legs par gsung du gsol/ /de rnams kun la chos bstan cing / /thub pa chen po mar me mdzad/ /'jigs par ma byed dbugs dbyung gis/ /'di yi sa gzhi g.yo bas ni/ /gang zhig de ring</text></item>
<item><p>195b3</p><section>sna tshogs</section><text>bdag lung bstan/ /'jig rten pa rnams sangs rgyas 'gyur/ /de ni chos ni dran par byed/ /sngon gyi rgyal ba bsten byas shing / /de yi chos rnams dran byed pas/ /sangs rgyas sa ni ma lus pa/ /des na 'di yi sa rnams g.yos/ /lha dang</text></item>
<item><p>195b4</p><section>sna tshogs</section><text>bcas pa stong phrag bcu/ /skye bo chen po rnams kyis de bzhin gshegs pa'i gsung thos pas dga' ba dang tshim pa skyes nas me tog dang dri bzang dang byug pa rnams blangs te dga' ba can gyi grong khyer nas 'thon nas byang chub sems dpa'i drung</text></item>
<item><p>195b5</p><section>sna tshogs</section><text>du song ste me tog la sogs pas mchod nas phyag dang bstod pa byas te dga' ba can gyi grong khyer nyid du gnas so/ /byang chub sems dpas kyang pha rol du phyin pa bcu dran par byas nas brtson 'grus brtan par bya ste lhag par gnas nas stan</text></item>
<item><p>195b6</p><section>sna tshogs</section><text>las langs so/ /de'i phyir gsungs pa/ sangs rgyas kyi ni gsung thos nas/ /de ma thag tu 'jigs med sems/ /thams cad bdag gi drung du 'ongs/ /slar yang phyag ni byas nas so/ /sangs rgyas yon tan sems par byed/ /de</text></item>
<item><p>195b7</p><section>sna tshogs</section><text>tshe bdag gis stan las langs/ /mar me mdzad la phyag byas so/ /de nas byang chub sems dpa' stan las langs pa na stong phrag bcu'i lha thams cad 'dus nas lha'i me tog dang dri bzang gis mchod pa byas/ 'phags pa blo gros</text></item>
<item><p>195b8</p><section>sna tshogs</section><text>bzang po dka' thub pa de yis de ring stobs bcu dang ldan pa'i mar me mdzad kyis zhabs drung du don chen po don du gnyer ba'i phyir don du gnyer to/ /de yis de rnams la bar gcod med cing rdzogs par 'gyur ro/ /de la 'jigs pa med pa dang / zhum pa</text></item>
<item><p>196a1</p><section>sna tshogs</section><text>med par 'gyur ro/ /sku la nad cung zad kyang mi 'byung zhing myur du pha rol du phyin pa rdzogs par byas nas yang dag par rdzogs pa'i sangs rgyas grub par gyis cig /ji ltar me tog can gyi shing ngam 'bras bu can gyi shing dus</text></item>
<item><p>196a2</p><section>sna tshogs</section><text>su me tog smin pa dang 'bras bu smin pa nyid do/ /de bzhin du khyod kyis kyang de'i dus su lhag par gnas par byed pa la myur du mchog rdzogs par byed pa la sogs pa'i bstod pa dang bkra shis pas bstod do/ /de bzhin du bstod pa byas</text></item>
<item><p>196a3</p><section>sna tshogs</section><text>nas lha rnams rang rang gi gnas su song ngo / /byang chub sems dpas kyang lha la sogs pa'i bstod pa thos par byas nas/ bdag gis pha rol du phyin pa bcu rdzogs par byas te bskal pa grangs med pa bzhi dang 'bum phrag gcig</text></item>
<item><p>196a4</p><section>sna tshogs</section><text>lhag pa'i mthar sangs rgyas thob par 'gyur bas brtson 'grus brtan po lhag par gnas nas nam mkha' la 'phags te gangs can gyi gnas nyid la gshegs so/ /de'i phyir gsungs pa/ lha dang mi yi me tog rnams/ /lha dang</text></item>
<item><p>196a5</p><section>sna tshogs</section><text>mi rnams gnyis ka yis/ /stan las langs par gyur nas ni/ /me tog mtshungs par bsdus nas so/ /lha dang mi rnams gnyis ka yang / /thams cad zhi bar gyur zhes bstod/ /khyod kyis chen po don du gnyer/ /ji ltar 'dod pa de thob</text></item>
<item><p>196a6</p><section>sna tshogs</section><text>po/ /dus min 'chi ba ring du song / /nad rnams thams cad nyams par gyur/ /khyod la bar chad mi 'byung ngo / /mchog gi byang chub myur du thob/ /ji ltar dus su sleb pa na/ /ljon shing me tog bye bar gyur/ /de bzhin khyod kyi dpa' chen</text></item>
<item><p>196a7</p><section>sna tshogs</section><text>pos/ /sangs rgyas ye shes me tog gyur/ /gang zhig ji ltar rdzogs sangs rgyas/ /pha rol phyin bcu rdzogs par byas/ /de bzhin khyod kyi dpa' chen pos/ /pha rol phyin bcu rdzogs par gyis/ /ji ltar gang zhig rdzogs sangs</text></item>
<item><p>196a8</p><section>sna tshogs</section><text>rgyas/ /byang chub snying po rdzogs par gyur/ /de bzhin khyod kyi dpa' chen pos/ /rgyal ba'i byang chub rdzogs par gyis/ /gang zhig ji ltar rdzogs sangs rgyas/ /chos kyi 'khor lo bskor bar gyur/ /de bzhin khyod kyi dpa' chen</text></item>
<item><p>196b1</p><section>sna tshogs</section><text>pos/ /chos kyi 'khor lo bskor bar gyis/ /ji ltar zla ba nya ba bzhin/ /yongs su dag pas 'od 'gyed pa/ /de bzhin khyod kyis bsam rdzogs pa'i/ /stong phrag bcu yi 'od phyung cig /nyi ma sgra gcan las grol ba/ /</text></item>
<item><p>196b2</p><section>sna tshogs</section><text>tsha zhing 'od zer rab tu 'gyed/ /de bzhin 'jig rten grol byas nas/ /khyod kyi dpal ldan 'od zer phyung / /gang zhig ji ltar chu klung ni/ /rgya mtsho chen po'i rjes su 'gro/ /de ltar lha mi'i 'jig rten tshogs/ /khyod kyi rjes</text></item>
<item><p>196b3</p><section>sna tshogs</section><text>su 'jug par 'gyur/ /de rnams khyod la bstod cing bsngags/ /chos bcu po la gnas byas nas/ /de yi chos rnams rdzogs byed cing / /de tshe nags tshal chen por phyin/ /mkhas pa blo gros bzang po'i gtam du bya</text></item>
<item><p>196b4</p><section>sna tshogs</section><text>ba rdzogs so// //dga' ba can gyi grong khyer du gnas pa rnams grong khyer du zhugs nas sangs rgyas la sogs pa'i dge slong gi dge 'dun rnams la sbyin pa chen po gtang ngo / /ston pas de rnams la chos bstan cing bstan nas skye bo mang</text></item>
<item><p>196b5</p><section>sna tshogs</section><text>po skyabs su 'gro ba la gnas par byas te/ dga' ba can gyi grong khyer nas 'thon te/ lhag par gnas pa ji srid 'tsho yi bar de srid du gnas nas sangs rgyas kyi 'phrin las thams cad byed cing go rims bzhin du lhag ma</text></item>
<item><p>196b6</p><section>sna tshogs</section><text>med par yongs su mya ngan las 'das pa'i dbyings su yongs su mya ngan las 'das so/ /de la cung zad brjod pas de thams cad la sangs rgyas kyi rgyud la brjod pa'i rigs pa de bzhin rig par bya'o/ /de la gsungs pa/</text></item>
<item><p>196b7</p><section>sna tshogs</section><text>de tshe khyod rnams mchod ston byed/ /dge 'dun dang bcas 'jig rten 'dren/ /de la skyabs su 'gro ba yin/ /ston pa mar me mdzad pa la/ /de bzhin gshegs pas nges gsungs pa'i/ /gang zhig skyabs su 'gro bar gyur/ /</text></item>
<item><p>196b8</p><section>sna tshogs</section><text>gang zhig tshul khrims lnga dang ldan/ /gzhan yang tshul khrims bcu po yi/ /gang zhig la ni gzhan byin pa/ /mchog gi 'bras bu bzhi po dang / /gang zhig la ni mtshungs med chos/ /so so yang dag rig pa byin/ /phun tshogs</text></item>
<item><p>197a1</p><section>sna tshogs</section><text>mchog ni gang zhig la/ /brgyan nas mi yi khyu mchog byin/ /gang zhig la ni rig pa gsum/ /mngon par shes pa drug la zhugs/ /de yis rig pa skye bo'i tshogs/ /thub pa chen po'i gdams pa byin/ /de yis rgya</text></item>
<item><p>197a2</p><section>sna tshogs</section><text>chen por ni gyur/ /'jig rten mgon po'i bstan la'o/ /khyu mchog phrag pa 'gram chen po/ /mar me mdzad kyi mtshan dang ldan/ /skye bo mang po sgrol bar byed/ /ngan 'gro yongs su grol bar byed/ /grol ba'i phyir du skye bo mthong / /stong</text></item>
<item><p>197a3</p><section>sna tshogs</section><text>phrag brgya yi dpag tshad du/ /skad cig tsam gyi nye bar song / /thub pa chen po de mkhyen phyir/ /dang por 'dus pa'i sangs rgyas kyis/ /bye ba brgya po rtogs par byas/ /mgon po 'dus pa gnyis pa ni/ /'bum phrag gcig gis</text></item>
<item><p>197a4</p><section>sna tshogs</section><text>rtogs par byas/ /gang tshe lha yi gnas su ni/ /sangs rgyas kyis ni chos bstan no/ /bye ba stong phrag dgu bcu yi/ /'dus pa gsum pa la ni gyur/ /de rnams 'dus pa gsum du gyur/ /ston pa mar me mdzad kyi'o/ /bye ba stong</text></item>
<item><p>197a5</p><section>sna tshogs</section><text>phrag brgya yis ni/ /dang po yi ni 'dus pa yin/ /slar yang nA ra d+ha yi phur/ /rgyal ba gcig pur bzhugs pa ni/ /zag pa'i dri ma zad pa yi/ /bye ba brgya ni zhi ba dang / /dpa' bo chen po ji srid bzhugs/ /ri yi steng na blta na sdug /stong</text></item>
<item><p>197a6</p><section>sna tshogs</section><text>phrag bye ba dgu bcu yis/ /de tshe thub pa yi ni 'khor/ /bdag gis de yi dus su ni/ /sdom brtson dka' thub pa yi mchog /bdag ni bar snang la ni 'gro/ /mngon shes lnga yi pha rol son/ /stong phrag bcu dang nyi shu ni/ /chos la</text></item>
<item><p>197a7</p><section>sna tshogs</section><text>'dus par gyur pa'o/ /gcig dang gnyis kyi 'dus pa ni/ /bgrang du med cing grangs med do/ /rgya che ded dpon cang shes pa/ /de tshe rdzu 'phrul ldan zhing rdzogs/ /bcom ldan 'das ni mar me mdzad/ /bstan pa shin du dag cing mdzes/ /</text></item>
<item><p>197a8</p><section>sna tshogs</section><text>'bum phrag bzhi po rnams la ni/ /mngon shes drug dang rdzu 'phrul ldan/ /mar me mdzad ni 'jig rten mkhyen/ /rtag tu 'khor rnams yongs dag ldan/ /gang zhig de yi dus su ni/ /mi rnams dngos po gtong ba dang / /sems kyi lhag ma ma thob</text></item>
<item><p>197b1</p><section>sna tshogs</section><text>pa/ /de rnams skur pa 'debs par gyur/ /me tog bzang po'i tshig rnyed pa/ /dgra bcom rnams ni de dang mtshungs/ /dri ma med cing zag pa zad/ /lha dang mi rnams nye bar mdzes/ /grong khyer dga' ba can zhes pa/ /blo gros bzang po rgyal po'i</text></item>
<item><p>197b2</p><section>sna tshogs</section><text>rigs/ /yum ni blo gros bzang mo yin/ /ston pa mar me mdzad yin no/ bkra shis bzang po nye rgyal ni/ /nyan thos rnams kyi mchog yin no/ /legs 'ongs zhes pa nye gnas yin/ /ston pa mar me mdzad pa'o/ /dga' ba nyid dang shin du dga'/ /</text></item>
<item><p>197b3</p><section>sna tshogs</section><text>nyan thos ma yi mchog yin no/ /bcom ldan de yi byang chub shing / /bim pa la zhes bya ba yin/ /mtho tshad khru ni brgyad bcu pa/ /thub pa chen po mar me mdzad/ /shing bzhin rab tu 'bar ba yi/ /me tog sA la'i shing rgyas bzhin/ /lo ni stong</text></item>
<item><p>197b4</p><section>sna tshogs</section><text>phrag brgya ru ni/ /drang srong chen po de yi tshe/ /de srid du ni gnas pa ste/ /skye bo mang po sgrol bar byed / /chos kyi snang bar byas nas ni/ /skye bo mang po yang dag sgrol/ /me yi phung po bzhin du gsal/ /de nas nyan thos dang bcas 'das/ /de yang</text></item>
<item><p>197b5</p><section>sna tshogs</section><text>rdzu 'phrul de grags pa/ /rin chen 'khor lo de zhabs la/ /thams cad kun nas bral ba dang / /'dus byas chos rnams gtong ba'o/ /mar me mdzad kyi 'og tu ni/ /'dren pa kau Di n+ya zhes pa/ /gzi brjid dpag med mtha' yas grags/ /</text></item>
<item><p>197b6</p><section>sna tshogs</section><text>ring la sems pa gzhal du med/ /slar yang bcom ldan 'das mar me mdzad kyi 'og gi char bskal pa grangs med pa gcig 'das nas/ ston pa'i 'dren pa kau Di n+ya zhes bya ba byon no/ /de'i yang nyan thos 'dus pa gsum du gyur to/ /</text></item>
<item><p>197b7</p><section>sna tshogs</section><text>'dus pa dang po la bye ba stong phrag brgya'o/ /'dus pa gnyis pa la bye ba stong phrag gcig go/ /'dus pa gsum pa la ni bye ba phrag dgu bcu'o/ /de'i tshe byang chub sems dpa' rnam par rgyal ba zhes bya ba 'khor los sgyur ba'i rgyal</text></item>
<item><p>197b8</p><section>sna tshogs</section><text>por gyur to/ /bye ba stong phrag brgya'i grangs kyis sangs rgyas la sogs pa dge slong gi dge 'dun chen po rnams la sbyin pa chen po gtong ngo / /ston pas byang chub sems dpa' sangs rgyas su 'gyur ro zhes lung bstan par byas nas</text></item>
<item><p>198a1</p><section>sna tshogs</section><text>chos bstan no/ /des ston pa'i chos thos nas rgyal srid spangs nas rab tu byung ngo / /des sde snod gsum po bslabs nas snyoms par 'jug pa brgyad dang mngon par shes pa lnga bskyed do/ /bsam gtan ma bor bar tshangs</text></item>
<item><p>198a2</p><section>sna tshogs</section><text>pa'i 'jig rten du skyes so/ /slar yang sangs rgyas kau Di n+ya de'i grong khyer dga' ba can yin no/ /shin du dga' ba'i rgyal po ni yab po/ /rigs bzang lha mo ni yum mo/ /bzang po dang legs bzang gnyis ni nyan thos rnams kyi mchog go/ /mi</text></item>
<item><p>198a3</p><section>sna tshogs</section><text>'gal ba zhes bya ba ni nye gnas so/ /rgyal ma dang nye rgyal ma ni nyan thos ma'i mchog go/ /byang chub kyi dge ba'i shing ni shA la bya'o/ /sku'i mtho tshad du khru brgyad bcu rtsa brgyad do/ /sku tshe'i tshad ni lo stong phrag brgya'o/ /de'i 'og gi char bskal</text></item>
<item><p>198a4</p><section>sna tshogs</section><text>pa grangs med pa gcig 'das nas bskal pa gcig gi nang de nyid du sangs rgyas bzhi byon par gyur to/ /bkra shis bzang po dang / thugs bzang po dang / nam gru can dang ma nges pa can no/ /bcom ldan 'das bkra shis bzang po'i nyan thos kyi 'dus</text></item>
<item><p>198a5</p><section>sna tshogs</section><text>pa gsum du 'gyur te/ de'i 'dus pa dang po ni bye ba stong phrag brgya'i dge slong ngo / /gnyis pa la bye ba stong phrag gcig go/ /gsum pa la bye ba phrag dgu bcu'o/ /ma'i spun gyi gzhon nu kun dga' bo zhes bya ba bye ba phrag dgu bcu'i 'khor dang bcas</text></item>
<item><p>198a6</p><section>sna tshogs</section><text>pa ni chos nyan pa'i phyir du'o/ /ston pa'i nye bar gnas pa rnams song ngo / /ston pa de'i sngon gyi gtam rnams go rims bzhin du brjod par bya'o/ /de 'khor dang bcas pa so so yang dag par rig pa dang dgra bcom pa thob po/ /ston pa des rigs</text></item>
<item><p>198a7</p><section>sna tshogs</section><text>kyi bu rnams la sngar gyi spyod pa rnams la blta zhing rdzu 'phrul las byung ba'i lhung bzed dang chos gos rnams gzigs te/ phyag g.yas pa brkyang nas dge slong rnams tshur shog cig ces gsungs pa dang / thams cad de ma thag nyid du rdzu 'phrul</text></item>
<item><p>198a8</p><section>sna tshogs</section><text>las byung ba'i lhung bzed dang chos gos bzung nas gnas brtan lo drug bcu lon pa bzhin du gyur te/ cho ga phun sum tshogs par gyur nas ston pa la phyag byas te 'khor du gyur to/ /ji ltar gzhan yang sangs rgyas gzhan rnams la kun nas khru</text></item>
<item><p>198b1</p><section>sna tshogs</section><text>brgyad bcu pa'i sku tshad nyid kyi 'od du gyur to/ /bcom ldan 'das de nyid kyi sku'i 'od de lta bu nyid ma yin gyi/ dus rtag tu stong phrag bcu'i 'jig rten gyi khams su 'phro zhing gnas te/ shing dang sa dang ri dang rgya mtsho la sogs pa'i phyogs</text></item>
<item><p>198b2</p><section>sna tshogs</section><text>lhag ma rnams dang tshang bang la stsogs pa gser gyis spras pa bzhin no/ /sku tshe'i tshad ni stong phrag dgu bcu'o/ /de rnams kyi lus la zla ba dang nyi ma la sogs pa la rang gi 'od kyi snang ba'i nus pa med do/ /mtshan mo dang nyin mo'i bye brag mi</text></item>
<item><p>198b3</p><section>sna tshogs</section><text>shes so/ /sems can rnams kyi nyin mo nyi ma shar ba bzhin du sangs rgyas kyi 'od kyis rtag tu 'gro bar byed do/ /mtshan mo me tog zum pa dang snga dro'i dus su bya rnams skad 'byin pa la sogs pa la brten nas 'jig rten pas nyin mtshan</text></item>
<item><p>198b4</p><section>sna tshogs</section><text>shes par byed do/ /yang dag par rdzogs pa'i sangs rgyas gzhan rnams la ci'i phyir 'di lta bu med pa yin nam/ med pa ni ma yin te/ de rnams kyis kyang dgongs par gyur na stong phrag bcu'i 'jig rten gyi khams su gyur pa 'am de bas lhag</text></item>
<item><p>198b5</p><section>sna tshogs</section><text>par yang 'od 'phro bar byed do/ /slar yang bcom ldan 'das bkra shis bzang po sngar gyi don du gnyer ba'i dbang gis te/ gzhan gyi 'od 'dom gang ba bzhin no/ /sku'i 'od kyis rgyun mi 'chad pa nyid du stong phrag bcu'i 'jig rten gyi khams</text></item>
<item><p>198b6</p><section>sna tshogs</section><text>khyab par byas nas gnas so/ /de'i byang chub sems dpa'i spyod pa'i dus na thams cad sgrol bzhin du bdag nyid gnas so/ /de'i bu dang bu mor bcas pa ri bo b+haM ga bzhin du ri la bzhugs so/ /de nas mche ba gcig pa gdug pa</text></item>
<item><p>198b7</p><section>sna tshogs</section><text>can gyi gnod sbyin zhig gis skyes bu chen po sbyin pa gtong zhes thos nas bram ze'i gzugs kyis nye bar song ste sems dpa' chen po'i drung du bu dang bu mo slong ngo / /sems dpa' chen pos bram ze la bu dang bu mo sbyin no zhes bsams</text></item>
<item><p>198b8</p><section>sna tshogs</section><text>nas dga' ba dang tshim pas chu'i mthar thug pa'i sa rnams g.yos so/ /de nas gnod sbyin 'chag pa'i gnas kyi mthar tsog pur rgyab rten la 'dug ste sems dpa' chen po la lta zhing 'dug go/ /de la des bu dang bu mo byin pa dang</text></item>
<item><p>199a1</p><section>sna tshogs</section><text>des la phug za ba bzhin du bu dang bu mo zos nas/ gnod sbyin gyis skyes bu chen po de la blta ste/ kha gdangs nas me 'bar ba bzhin du khrag gi rgyun 'bab bo/ /de'i kha mthong nas kyang skra'i rtse mo tsam gyi yid mi bde ba yang</text></item>
<item><p>199a2</p><section>sna tshogs</section><text>ma skyes par ngas byin pa shin du legs pa gcig go zhes sems so/ /slar yang lus la mchog tu dga' ba chen po skyes so/ /de dag 'di la byin pa'i bsod nams kyi phan yon gyis ma 'ongs pa na 'di lta bu'i rim pa'i 'od zer 'phro bar don</text></item>
<item><p>199a3</p><section>sna tshogs</section><text>du gnyer ro/ /de la don du gnyer ba'i rgyu mtshan gyis sangs rgyas su gyur nas sku'i 'od de phyi rol du 'phro zhing de rnams la khyab par gnas so/ /gzhan yang 'di'i sngar gyi mdzad pa yod pas de byang chub sems dpa'i dus su sangs rgyas gcig</text></item>
<item><p>199a4</p><section>sna tshogs</section><text>gi sku gdung gi mchod rten mthong nas sangs rgyas 'di'i sku gdung la bdag gis 'tsho ba yongs su btang na rigs so snyam nas shing ras kyis dkris pa bzhin du lus thams cad gos gzhan gyis dkris shing rin po che'i cod pan gyon nas</text></item>
<item><p>199a5</p><section>sna tshogs</section><text>'bum phrag cig ri ba'i gser gyi snod du mar gyis bkang ste der ras 'de stong phrag brgya btsugs nas mar me sbar te mgo'i steng du bzhag cing lus thams cad kyang 'bar bar byas nas sku gdung gi mchod rten la bskor ba byed do/ /de ltar</text></item>
<item><p>199a6</p><section>sna tshogs</section><text>mtshan thog thag snga dro'i skya reng shar gyi bar du 'bad pa byed pa nyid kyi ba spu'i khung bu tsam yang dro bar ma gyur te pad ma'i tshal du bzhugs pa bzhin no/ /chos zhes bya ba 'di rang nyid bsrung na chos bsrungs par 'gyur ro/ /de'i phyir</text></item>
<item><p>199a7</p><section>sna tshogs</section><text>gsungs pa/ chos bzhin bsrung na chos spyod de/ /chos kyis bsgral na chos bzhin thob/ /legs par bsgral na chos phan yon/ /chos spyod ngan 'gror mi 'gro'o/ /'di'i las kyi 'bras bu bcom ldan 'das de'i sku'i 'od kyis</text></item>
<item><p>199a8</p><section>sna tshogs</section><text>stong phrag bcu'i 'jig rten gyi khams khyab cing gnas so/ /de'i tshe bdag cag gi byang chub sems dpa' shin du sred pa zhes bya ba'i bram zer gyur to/ /des ston pa mgron du gnyer ba'i phyir drung du song ste chos snyan po'i bshad pa thos nas</text></item>
<item><p>199b1</p><section>sna tshogs</section><text>btsun pa sang bdag gi gdugs tshod la byon par zhu zhes zhus so/ /bram zes dge slong du tsam dgos zhes gsungs pa dang / btsun pa 'khor dang bcas pa'i dge 'dun du tsam bdog ces zhus so/ /de'i tshe ston pa'i 'dus pa dang po</text></item>
<item><p>199b2</p><section>sna tshogs</section><text>nyid tsam yod do/ /de'i phyir bye ba stong phrag brgya yod ces gsungs so/ /btsun pa 'khor thams cad dang bcas pa bdag gi khang par gdugs tshod la byon par zhu zhes zhus pa dang / bcom ldan 'das kyis gnang ste bram zes sang don tu</text></item>
<item><p>199b3</p><section>sna tshogs</section><text>gnyer cig /khang par 'gro zhing bsams pa/ bdag gis dge slong 'di rnams la thug pa dang zan dang gos la sogs pa 'bul bar nus so/ /bzhugs pa'i gnas ji lta bu zhes bsams so/ /dpag tshad brgyad khri bzhi stong</text></item>
<item><p>199b4</p><section>sna tshogs</section><text>gi steng na gnas pa'i lha'i rgyal po'i la ba dmar po'i rdo leb la bzhugs pa na dro bar gyur te/ brgya byin gang zhig bdag gi gnas 'di 'dor ba'i sems su zhig la yod snyam pa dang / lha'i dbang pos lha'i mig gis bltas pas</text></item>
<item><p>199b5</p><section>sna tshogs</section><text>skyes bu chen po de mthong nas/ 'di ltar shin du sred pa'i bram zes sangs rgyas la sogs pa dge slong gi dge 'dun mgron du gnyer te/ bzhugs pa'i gnas kyang bsams kyi/ bdag kyang der phyin nas bsod nams kyi cha len par</text></item>
<item><p>199b6</p><section>sna tshogs</section><text>rigs so snyam nas shing mkhan gyi gzugs su sprul te/ ste'u dang dgra sta blangs te skyes bu chen po'i mdun du gnas par gyur nas/ gang su zhig kho bo la gla byin te las ka byed pa yod ces smras so/ /skyes bu chen pos gzigs te/</text></item>
<item><p>199b7</p><section>sna tshogs</section><text>gang zhig las ka byed nus zhes gsung pa dang / bdag gis mi shes pa'i gzo med do/ /khang pa 'am bsti gnas sam gang zhig cung zad byed pa'i bzo de bdag gis byed kyang yang nus so zhes zer ro/ /byang chub sems dpas smras pa/ de'i</text></item>
<item><p>199b8</p><section>sna tshogs</section><text>phyir nga la las su bya ba yod do/ /kho bos sang 'phags pa las bye ba phrag brgya pa'i dge slong gi dge 'dun mgron du gnyer to/ /de rnams bzhugs pa'i gnas byed par nus sam/ smras pa bdag gis bgyi'o/ /bdag la gla ster bar nus</text></item>
<item><p>200a1</p><section>sna tshogs</section><text>sam/ bu bdag gis nus so/ /legs so zhes bya ba legs par byas so/ /phyin nas sa phyogs gcig bltas nas dpag tshad bcu gnyis sam bcu gsum pa'i tshad kyi sa phyogs gcig tu zad par sngon po'i dkyil</text></item>
<item><p>200a2</p><section>sna tshogs</section><text>'khor bzhin du steng mnyam par byas so/ /des 'di rnams kyi gnas tsam du rin po che sna bdun las byung ba'i bsti gnas sa 'og nas phyung nas bya'o zhes bsam zhing blta'o/ /de ma thag par sa gzhi brtol nas bsti gnas grub bo/ /</text></item>
<item><p>200a3</p><section>sna tshogs</section><text>de ni gser las byung ba'i ka ba rnams la dngul las byung ba'i ka zhu'i steng du gser las byung ba'i sdung ngo / /nor bu'i ka ba la byi ru'i rang bzhin no/ /byi ru'i ka ba la nor bu'i rang bzhin no/ /rin po che sna bdun las byung ba'i ka ba la rin</text></item>
<item><p>200a4</p><section>sna tshogs</section><text>po che sna bdun las byung ba'i ka zhu nyid do/ /de nas bsti gnas kyi bar bar du g.yer kha'i dra ba 'phyang ba la blta zhing de bltas tsam nyid na dra ba 'phyang ba/ gang la rlung gis bskyod pa de la yan lag lnga pa'i rol mo sgra snyan sgrogs te/ lha'i glu dbyangs</text></item>
<item><p>200a5</p><section>sna tshogs</section><text>sgrogs pa bzhin no/ /bar bar du spos kyi phreng ba dang me tog gi phreng ba 'phyang ba la sems shing phreng ba 'phyang ba la'o/ /bye ba stong phrag brgya'i dge slong gi dge 'dun gyi grangs kyis stan dang rgyab rten rnams sa gzhi la brten nas byung bar bsams</text></item>
<item><p>200a6</p><section>sna tshogs</section><text>so/ /de ma thag tu sa'i steng du grub bo/ /mtshams dang mtshams rnams su re rer chu'i snod chen po grub pa bsams so/ /chu'i snod chen po de rnams grub bo/ /de dag thams cad sprul nas bram ze'i drung du song nas 'phags pa 'dir byon</text></item>
<item><p>200a7</p><section>sna tshogs</section><text>la bsti gnas gzigs mdzod/ bdag la gla sbyin par rigs so zhes zhus nas skyes bu chen po gshegs te bsti gnas gzigs nas de ma thag tu brgya byin mi snang bar gyur to/ /gzigs pa tsam na lus thams cad kha dog lnga dang ldan pa</text></item>
<item><p>200a8</p><section>sna tshogs</section><text>la dga' ba rgyun mi 'chad par 'phro bar gyur to/ /de nas bsti gnas gzigs nas 'di ltar yid la bsams so/ /bsti gnas 'di mir gyur pas bsgrubs pa ma yin no/ /slar yang bdag gi lhag pa'i bsam pa dang bdag gi yon</text></item>
<item><p>200b1</p><section>sna tshogs</section><text>tan rtogs pas nges par brgya byin gyi stan dro bar gyur nas brgya byin lha'i rgyal pos bsti gnas 'di byas par gyur to/ /de nas slar yang 'di lta bu'i tshul gyi bsti gnas su nyi ma gcig nyid la sbyin pa gtong ba ni bdag gi rigs pa ma</text></item>
<item><p>200b2</p><section>sna tshogs</section><text>yin no/ /nyi ma bdun du bdag gis ster bar bsams so/ /phyi rol gyi sbyin pas ji tsam gyis kyang byang chub sems dpa' rnams dgyes par mi nus so/ /rgyan gyis brgyan pa'i mgo bo bcad pa dang dri ma med pa'i mig bton pa dang snying gi</text></item>
<item><p>200b3</p><section>sna tshogs</section><text>sha bregs pa 'am bcad nas byin pa'i dus su byang chub sems dpa' btang ba'i dgyes par 'gyur ro/ /bdag cag byang chub sems dpa' rnams kyi yang sha si bi'i skyes rabs las nyi ma re rer dong tse khal lnga lnga ri ba'i rin gyis myos</text></item>
<item><p>200b4</p><section>sna tshogs</section><text>nas sgo bzhi dang grong khyer gyi dbus su sbyin pa gtong ngo / /de'i sbyin pa de gtong bas yongs su tshim pa med do/ /slar yang gang gi tshe brgya byin lha'i rgyal po bram ze'i gzugs kyis 'ongs nas mig bslangs so/ /de'i tshe de'i mig bton</text></item>
<item><p>200b5</p><section>sna tshogs</section><text>nas ster ba nyid kyis dgyes par 'gyur ro/ /skra'i rtse mo tsam yang sems la sdug bsngal bar mi 'gyur ro/ /de bzhin du sbyin pa'i rgyus byang chub sems dpa' la tshim pa med do/ /de'i phyir skyes bu chen po de yang zhag bdun du</text></item>
<item><p>200b6</p><section>sna tshogs</section><text>bdag gis bye ba stong phrag brgya'i grangs kyi dge slong gi dge 'dun rnams la sbyin pa gtong bar rigs so zhes bsams so/ /de'i bsti gnas su bzhugs nas zhag bdun du dga' ba pA na zhes bya ba'i sbyin pa byin no/ /dga' ba can</text></item>
<item><p>200b7</p><section>sna tshogs</section><text>zhes pa ni ches che ba'i snod shin du che ba 'o mas bskang nas tshang bang chen po'i steng du bzhag nas mes 'o ma shin du bska bar bskol te 'bras cung zad btab nas btsos te sbrang dang dkar ba'i phye ma dang mar gsar pa rnams btsos</text></item>
<item><p>200b8</p><section>sna tshogs</section><text>pa'i bza' ba'i 'o thug ni dga' ba pA na zhes brjod do/ /mi rnams kyis 'dren par ma nus na lha rnams kyis kyang bar bar du 'dren no/ /dpag tshad bcu gnyis sam bcu gsum pa'i tshad kyi gnas su dge slong rnams ma shong</text></item>
<item><p>201a1</p><section>sna tshogs</section><text>na/ slar yang dge slong de rnams rang rang gi mthus bzhugs so/ /zhag bdun gyi mthar dge slong thams cad kyi lhung bzed bgrus nas sman gyi phyir du mar gsar pa dang zhun mar dang sbrang dang bu ram bskol ba'i chu rnams kyis</text></item>
<item><p>201a2</p><section>sna tshogs</section><text>lhung bzed bskang nas chos gos gsum dang bcas pa phul lo/ /dge 'dun gzhon nu rnams kyis dge slong gis thob pa'i chos gos kyi rgyu'i ras 'bum phrag gcig ri bar gyur to/ /ston pas rjes su yi rang ba mdzad do/ /skyes bu 'dis 'di lta</text></item>
<item><p>201a3</p><section>sna tshogs</section><text>bu'i tshul gyis sbyin pa chen po byin no/ /gang gi don du 'gyur zhes rtog par byed do/ /ma 'ongs pa'i bskal pa 'bum phrag gcig lhag pa'i grangs med pa gnyis 'das pa na gau ta ma zhes bya ba'i sangs rgyas su 'gyur zhes gzigs te/ skyes bu chen po</text></item>
<item><p>201a4</p><section>sna tshogs</section><text>bos nas khyod kyi dus 'di rnams 'das nas gau ta ma zhes bya ba'i sangs rgyas su 'gyur ro zhes lung bstan no/ /skyes bu chen pos lung bstan pa thos nas bdag ni sangs rgyas su 'gyur bas/ bdag khyim na gnas pa la don med kyis rab tu 'byung ngo</text></item>
<item><p>201a5</p><section>sna tshogs</section><text>snyam du bsams so/ /de de lta bu'i tshul dang ldan pas mchil ma dor ba bzhin du khyim spangs nas ston pa'i drung du rab tu byung zhing byung nas sangs rgyas kyi gsung rab bslabs nas mngon par shes pa dang / snyoms par 'jug pa bskyed de/ tshe'i mthar tshangs</text></item>
<item><p>201a6</p><section>sna tshogs</section><text>pa'i 'jig rten du skyes so/ /gzhan yang bcom ldan 'das bkra shis bzang po'i grong khyer mchog ces bya bar gyur to/ /yab ni mchog gi rgyal po'o/ /yum ni mchog ma zhes bya ba'o/ /ltang bzang dang chos kyi sde gnyis ni nyan thos kyi mchog go /</text></item>
<item><p>201a7</p><section>sna tshogs</section><text>bskyang ba zhes bya ba ni nye gnas so/ /zhi byed len dang / mya ngan med gnyis ni nyan thos ma'i mchog go/ /byang chub shing ni klu shing ngo / /sku'i mtho tshad du khru brgyad bcu rtsa brgyad pa'o/ /stong phrag dgu bcu'i lo ni sku tshe'i tshad do/ /stong phrag dgu bcu bzhugs</text></item>
<item><p>201a8</p><section>sna tshogs</section><text>nas mya ngan las 'das so/ /sangs rgyas mya ngan las 'das nas slar yang de ma thag par stong phrag bcu'i khor yug gi phyogs kun mun par gyur to/ /khor yug thams cad kyi mi rnams cho nges chen po 'debs so/ /kau Ti n+ya 'og tu ni/ /'jig rten 'dren pa bkra</text></item>
<item><p>201b1</p><section>sna tshogs</section><text>shis bzang / /'jig rten nang gi mun bsal nas/ /chos kyi snang ba'i 'od bkye'o/ /de bzhin du stong phrag bcu'i 'jig rten gyi khams mun nag tu byas nas mya ngan las 'das so/ /bcom ldan 'das de'i 'og gi char yid bzangs zhes bya ba'i ston</text></item>
<item><p>201b2</p><section>sna tshogs</section><text>pa byon no/ /de'i yang nyan thos kyi 'dus pa gsum ste/ 'dus pa dang po la bye ba stong phrag brgya'i dge slong ngo / /'dus pa gnyis pa la gser gyi ri la bye ba stong phrag dgu bcu'o/ /gsum pa la bye ba stong phrag brgyad bcu'o/ /de'i tshe sems dpa' chen po</text></item>
<item><p>201b3</p><section>sna tshogs</section><text>klu'i rgyal po mnyam med ces bya bar gyur to/ /rdzu 'phrul gyi mthu dang ldan zhing des sangs rgyas byon pa thos nas gnyen gyi grogs rnams 'khor du byas te/ klu'i gnas nas 'thon te/ bye ba stong phrag brgya'i dge slong gi 'khor dang bcas pa'i bcom</text></item>
<item><p>201b4</p><section>sna tshogs</section><text>ldan 'das la lha'i rol mos nye bar mchod nas sbyin pa chen po phul lo/ /so so la lha'i gos gnyis gnyis phul bas skyabs su 'gro ba'i tshul khrims la gnas so/ /de yang ston pa des ma 'ongs pa na sangs rgyas su 'gyur bar lung bstan no/ /</text></item>
<item><p>201b5</p><section>sna tshogs</section><text>bcom ldan 'das de'i grong khyer dge ba can zhes bya bar gyur te/ legs byin zhes bya ba'i rgyal po ni yab bo/ /dpal ldan ma zhes bya ba ni yum mo/ /nges 'gro dang goms byed ni nyan thos kyi mchog go/ /'char byed ni nye gnas so/ /nyan pa dang nye bar</text></item>
<item><p>201b6</p><section>sna tshogs</section><text>nyan pa gnyis ni nyan thos ma'i mchog go/ /byang chub kyi shing ni klu shing ngo / /sku'i mtho tshad du khru drug bcu'o/ /sku tshe'i tshad ni lo stong phrag dgu bcu'o/ /bkra shis bzang po'i 'og tu ni/ /'dren pa thugs bzang zhes bya ba/ /chos rnams</text></item>
<item><p>201b7</p><section>sna tshogs</section><text>kun la mtshungs med pa/ /sems can kun gyi mchog yin no/ /de'i yang 'og gi char nam gru can gyi ston pa zhes bya ba byon no/ /de'i 'dus pa gsum du 'gyur te/ 'dus pa dang po la bgrang du med pa zhes bya ba'o/ /gnyis pa la bye ba</text></item>
<item><p>201b8</p><section>sna tshogs</section><text>stong phrag brgya'i dge slong ngo / /de bzhin du gsum pa yang ngo / /de'i tshe byang chub sems dpa' lhag pa'i lha zhes bya ba'i bram zer gyur to/ /ston pa'i chos bshad pa thos nas skyabs su 'gro ba'i tshul khrims la gnas so/ /mgo'i steng du</text></item>
<item><p>202a1</p><section>sna tshogs</section><text>thal mo sbyar nas ston pa la de'i nyon mongs rnams spong ba'i bsngags pa brjod nas bla gos kyis mchod pas de yang sangs rgyas su 'gyur ro zhes lung bstan to/ /slar yang de'i bcom ldan 'das kyi grong khyer ni nam gru bzang</text></item>
<item><p>202a2</p><section>sna tshogs</section><text>ldan zhes bya bar gyur to/ /yab ni shin du rgyas pa zhes bya ba'i rgyal po'o/ /yum ni shin du rgyas ma zhes bya ba'o/ /chu lha dang lha tshangs pa ni nyan thos kyi mchog go/ /yang dag 'byung zhes bya ba ni nye gnas so/ /bzang mo dang legs bzang</text></item>
<item><p>202a3</p><section>sna tshogs</section><text>mo ni nyan thos ma'i mchog go/ /byang chub kyi shing ni klu shing ngo / /sku mtho tshad du khru brgyad bcu'o/ /sku tshe'i tshad ni lo stong phrag drug bcu'o/ /thugs bzang gi ni 'og tu ni/ /'dren pa nam gru can zhes bya/ /mtshungs pa med cing dpe med</text></item>
<item><p>202a4</p><section>sna tshogs</section><text>par/ /rgyal ba mnyam med mchog tu gyur/ /de'i 'og gi char mdzes byed ces bya ba'i ston pa byon no/ /de'i 'dus pa gsum du gyur te/ 'dus pa dang po la bye ba brgya'i dge slong ngo / /gnyis pa la bye ba dgu bcu'o/ /gsum pa la bye ba</text></item>
<item><p>202a5</p><section>sna tshogs</section><text>brgyad bcu'o/ /de'i tshe byang chub sems dpa' mi pham pa zhes bya ba'i bram zer gyur to/ /ston pa'i chos bstan pa thos nas skyabs su 'gro ba'i tshul khrims la gnas so/ /sangs rgyas la sogs pa'i dge slong gi dge 'dun la sbyin pa chen</text></item>
<item><p>202a6</p><section>sna tshogs</section><text>po btang ngo / /des yang sangs rgyas su 'gyur bar lung bstan no/ /slar yang bcom ldan 'das de'i grong khyer chos bzang zhes bya bar gyur to/ /yab ni chos bzang rgyal po'o/ /yum ni chos bzang ma zhes bya ba'o/ /mtshungs med dang legs</text></item>
<item><p>202a7</p><section>sna tshogs</section><text>spyan ni nyan thos kyi mchog go/ /yid ldan ni nye gnas so/ /rig ma dang legs skyes ma ni nyan thos ma'i mchog go/ /byang chub kyi shing ni klu shing nyid do/ /sku mtho tshad du khru lnga bcu rtsa brgyad do/ /sku tshe'i tshad ni lo stong phrag dgu bcu'o/ /</text></item>
<item><p>202a8</p><section>sna tshogs</section><text>nam gru can gyi 'og tu ni/ /'dren pa mdzes byed ces bya ba/ /mnyam par bzhag cing thugs ni zhi/ /gang zag zla med mtshungs med do/ /de'i 'og gi char bskal pa grangs med pa gcig 'das nas bskal pa gcig gi nang du sangs rgyas</text></item>
<item><p>202b1</p><section>sna tshogs</section><text>gsum byon no/ /thugs ldan mthong ba dang / pad ma dang mi sbyin no/ /bcom ldan 'das thugs ldan mthong gi 'dus pa gsum du gyur te/ dang po la dge slong 'bum phrag gcig go/ /gnyis pa la 'bum phrag bdun no/ /gsum</text></item>
<item><p>202b2</p><section>sna tshogs</section><text>pa la 'bum phrag drug go/ /de nas byang chub sems dpa' gnod sbyin gcig tu gyur to/ /rdzu 'phrul dang mthu chen po dang ldan pa'i bye ba stong phrag brgya du ma'i gnod sbyin rnams kyi bdag por gyur to/ /des bcom ldan 'das byon pa</text></item>
<item><p>202b3</p><section>sna tshogs</section><text>thos nas 'ongs te sangs rgyas la sogs pa'i dge slong gi dge 'dun la sbyin pa chen po btang ngo / /ston pas kyang ma 'ongs pa'i sangs rgyas su 'gyur ro zhes lung bstan no/ /gzhan yang bcom ldan 'das thugs ldan mthong gi grong</text></item>
<item><p>202b4</p><section>sna tshogs</section><text>khyer ni la ba can zhes bya bar 'gyur ro/ /yab ni grags ldan rgyal po'o/ /yum ni grags 'dzin ma'o/ /nges bzang dang yid ldan ni nyan thos kyi mchog go/ /chu lha ni nye gnas so/ /legs mdzes dang yid bzang ma ni nyan thos ma'i</text></item>
<item><p>202b5</p><section>sna tshogs</section><text>mchog go/ /byang chub kyi shing ni srid sgrub kyi shing ngo / /sku'i mtho tshad khru lnga bcu rtsa brgyad do/ /'bum phrag gcig gi lo ni sku tshe'i tshad do/ /mdzes byed kyi ni 'og tu ni/ /rkang gnyis mchog gi rdzogs sangs rgyas/ /thugs bzang mthong dang</text></item>
<item><p>202b6</p><section>sna tshogs</section><text>'chi med grags/ /gzi brjid ldan zhing ring mthong ngo / /de'i 'og gi char pad ma zhes bya ba'i ston pa byon no/ /de'i yang 'dus pa gsum du 'gyur te/ 'dus pa dang po la bye ba 'bum phrag gcig gi dge slong ngo / /gnyis pa la 'bum phrag gsum</text></item>
<item><p>202b7</p><section>sna tshogs</section><text>mo/ /gsum pa la grong med pa'i dgon par gnas tshal chen po na dge slong 'bum phrag gnyis gnas so/ /de'i tshe de bzhin gshegs pa yang de'i nags tshal chen por bzhugs pa'i tshe byang chub sems dpa' seng ger skyes par gyur to/ /</text></item>
<item><p>202b8</p><section>sna tshogs</section><text>ston pas 'gog pa la snyoms par zhugs so/ /zhugs pa mthong nas sems rab tu dang bas phyag byas nas bskor ba byas te/ dga' ba dang yid bde ba skyes so/ /lan gsum du seng ge'i sgra sgrogs so/ /zhag bdun du sangs rgyas kyi phyir du</text></item>
<item><p>203a1</p><section>sna tshogs</section><text>dga' ba ma spangs pas dga' ba dang bde ba nyid kyi spyod yul du ma phyin par srog yongs su btang ngo snyam ste blta zhing 'dug go/ /ston pa zhag bdun nas 'gog pa'i snyoms par 'jug pa las langs nas/ seng ge la blta zhing</text></item>
<item><p>203a2</p><section>sna tshogs</section><text>dge slong gi dge 'dun rnams kyis kyang sems dang bar byas nas dge 'dun la phyag byed do zhes brjod cing dge slong gi dge 'dun shog ces bsams te dge slong rnams de ma thag tu byon no/ /seng ges dge 'dun la sems rab tu dang bar byed do/ /ston</text></item>
<item><p>203a3</p><section>sna tshogs</section><text>pas de'i sems la brtags te ma 'ongs pa na sangs rgyas su 'gyur ro zhes lung bstan no/ /slar yang bcom ldan 'das pad ma'i grong ni tsam pa ka zhes bya bar 'gyur ro/ /yab ni pad ma'i rgyal po'o/ /yum ni mtshungs med ma zhes bya'o/ /sA la dang u</text></item>
<item><p>203a4</p><section>sna tshogs</section><text>pa sA la ni nyan thos kyi mchog go/ /chu lha zhes bya ba ni nye gnas so/ /dga' ma dang shin du dga' ma ni nyan thos ma'i mchog go/ /byang chub kyi shing ni sro na'i shing ngo / /sku'i mtho tshad du khru lnga bcu rtsa brgyad do/ /sku tshe'i tshad ni lo stong phrag gcig go/ /</text></item>
<item><p>203a5</p><section>sna tshogs</section><text>thugs ldan mthong gi 'og tu ni/ /rkang gnyis mchog gi rdzogs sangs rgyas/ /mtshan ni pad ma zhes bya ba/ /gang zag zla med mtshungs med do/ /de'i 'og tu mi sbyin zhes bya ba'i ston pa byon no/ /de'i yang 'dus pa gsum du 'gyur te/ 'dus pa dang po la</text></item>
<item><p>203a6</p><section>sna tshogs</section><text>bye ba stong phrag brgya'i dge slong ngo / /gnyis pa la bye ba 'bum phrag dgu bcu'o/ /gsum pa la bye ba brgyad bcu dang 'bum phrag gcig go/ /de'i tshe byang chub sems dpa' drang srong gis rab tu byung ste mngon par shes pa lnga dang snyoms par 'jug pa brgyad</text></item>
<item><p>203a7</p><section>sna tshogs</section><text>po dbang du gyur te sangs rgyas la sogs pa'i dge slong gi dge 'dun la sbyin pa chen po btang nas/ tsan dan dmar pos mchod nas de yang des ma 'ongs pa na sangs rgyas par 'gyur ro zhes lung bstan to/ /bcom ldan 'das de'i grong khyer ni 'byor ldan zhes</text></item>
<item><p>203a8</p><section>sna tshogs</section><text>bya bar 'gyur ro/ /yab ni blo gros bzang po zhes bya ba'i rgyal po'o/ /yum ni yid ldan ma zhes bya ba'o/ /sA la bzang po dang rgyal byed bshes gnyen ni nyan thos kyi mchog go/ /gnas mchog ni nye gnas so/ /mchog ma dang 'bras bu can ma ni</text></item>
<item><p>203b1</p><section>sna tshogs</section><text>nyan thos ma'i mchog go/ /byang chub kyi shing ni sro na chen po'o/ /sku'i mtho tshad du khru brgyad bcu rtsa brgyad pa'o/ /sku tshe'i tshad ni lo stong phrag dgu bcu'o/ /pad ma yi ni 'og tu ni/ /rkang gnyis mchog gi rdzogs sangs rgyas/ /mtshan ni mi sbyin zhes bya ba/ /</text></item>
<item><p>203b2</p><section>sna tshogs</section><text>gang zag zla med mtshungs med do/ /sangs rgyas mi sbyin gyi 'og gi char 'di nas bskal pa 'bum phrag gcig gi mgo nas brtsams te bskal pa gcig nyid kyi nang du sangs rgyas pad ma mchog ces bya ba byon no/ /de'i yang 'dus pa gsum du 'gyur</text></item>
<item><p>203b3</p><section>sna tshogs</section><text>te/ 'dus pa dang po la bye ba stong phrag brgya'i dge slong ngo / /gnyis pa la bai b+hA ra'i ri la bye ba stong phrag dgu bcu'o/ /gsum pa la bye ba stong phrag brgyad bcu'o/ /de'i tshe byang chub sems dpa' ral pa can zhes bya ba'i yul 'khor chen por skyes so/ /</text></item>
<item><p>203b4</p><section>sna tshogs</section><text>sangs rgyas la sogs pa'i dge 'dun rnams la chos gos dang bcas pa'i sbyin pa chen po btang ngo / /de yang des ma 'ongs pa na sangs rgyas par 'gyur ro zhes lung bstan no/ /gzhan yang bcom ldan 'das pad ma mchog gi dus su mu stegs zhes</text></item>
<item><p>203b5</p><section>sna tshogs</section><text>bya ba'i ming yang med do/ /lha dang mi thams cad sangs rgyas la skyabs su 'gro ba'o/ /de'i grong khyer ni dang ba ldan zhes bya bar 'gyur ro/ /yab ni kun dga' bo zhes bya ba'i rgyal po'o/ /yum ni legs ma zhes bya ba'o/ /lha'i spyan dang legs skyes</text></item>
<item><p>203b6</p><section>sna tshogs</section><text>ni nyan thos kyi mchog go/ /yid bzang zhes bya ba ni nye gnas so/ /grogs med ma dang mtshungs med ma ni nyan thos ma'i mchog go/ /byang chub kyi shing ni shA la'i shing nyid do/ /sku'i mtho tshad du khru brgyad bcu rtsa brgyad do/ /sku'i 'od kun nas 'khor</text></item>
<item><p>203b7</p><section>sna tshogs</section><text>ba la dpag tshad bcu gnyis so/ /sku tshe'i tshad ni lo 'bum phrag gcig go/ /mi sbyin gyi ni 'og nyid du/ /rkang gnyis mchog gi rdzogs sangs rgyas/ /rgyal ba pad ma mchog zhes pa/ /mi 'khrugs rgya mtsho lta bu'o/ /de'i 'og gi char bskal</text></item>
<item><p>203b8</p><section>sna tshogs</section><text>pa stong phrag gsum 'das nas/ blo gros bzang po dang legs skyes zhes bya ba ni bskal pa gcig gi nang du sangs rgyas gnyis su gyur to/ /blo gros bzang po'i yang nyan thos kyi 'dus pa gsum du 'gyur te/ 'dus pa dang po la grong khyer lta na</text></item>
<item><p>204a1</p><section>sna tshogs</section><text>sdug ces bya ba na bye ba brgya'i zag pa zad pa'o/ /'dus pa gnyis pa la yang bye ba dgu bcur 'gyur ro/ /'dus pa gsum pa la ni bye ba brgyad bcu'o/ /de'i tshe byang chub sems dpa' lus mchog ces bya ba bram ze'i khye'ur</text></item>
<item><p>204a2</p><section>sna tshogs</section><text>gyur to/ /sa'i 'og tu gter du bcug pa nyid bye ba brgyad bcu'i nor rnams spel nas sangs rgyas la sogs pa'i dge slong gi dge 'dun la sbyin pa chen po phul te chos mnyan nas skyabs su 'gro ba'i sdom pa la gnas so/ /rab tu byung</text></item>
<item><p>204a3</p><section>sna tshogs</section><text>nas nags tshal du byon no/ /de yang ma 'ongs pa na sangs rgya bar lung bstan no/ /bcom ldan 'das blo gros bzang po'i grong khyer ni blta na sdug ces bya bar gyur to/ /yab ni legs sbyin zhes bya ba'i rgyal po'o/ /yum ni legs sbyin ma zhes bya ba'o/ /</text></item>
<item><p>204a4</p><section>sna tshogs</section><text>nges 'byung dang thams cad 'dod ni nyan thos kyi mchog go/ /rgya mtsho zhes bya ba ni nye gnas so/ /dga' ma dang shin du dga' ma ni nyan thos ma'i mchog go/ /byang chub kyi shing ni shing nI pa chen po'o/ /sku mtho tshad du khru brgyad bcu rtsa brgyad do/ /sku</text></item>
<item><p>204a5</p><section>sna tshogs</section><text>tshe'i tshad ni lo stong phrag dgu bcu'o/ /pad ma mchog gi 'og tu ni/ /'dren pa blo bzang zhes bya ba/ /'od zer drag cing ring la sems/ /thub pa 'jig rten kun gyi mchog /de'i 'og gi char legs skyes zhes bya ba'i ston pa byon no/ /de'i</text></item>
<item><p>204a6</p><section>sna tshogs</section><text>yang nyan thos kyi 'dus pa gsum du gyur te/ 'dus pa dang po la dge slong stong phrag bcu'o/ /gnyis pa la stong phrag lnga bcu'o/ /gsum pa la stong phrag bzhi bcu'o/ /de'i tshe byang chub sems dpa' 'khor los sgyur ba'i rgyal</text></item>
<item><p>204a7</p><section>sna tshogs</section><text>por gyur te/ sangs rgyas byon zhes thos nas nye bar song ste/ chos thos nas sangs rgyas la sogs pa'i dge 'dun la rin po che sna bdun dang bcas pa'i gling chen po bzhi'i rgyal srid sbyin par btang nas/ ston pa'i drung du rab tu</text></item>
<item><p>204a8</p><section>sna tshogs</section><text>byung ngo / /yul thams cad na gnas pa'i yul du skyes pa'i nor blangs nas gtsug lag khang rnams rdzogs par bya ste/ sangs rgyas la sogs pa'i dge slong rnams la sbyin pa chen po phul lo/ /de yang ma 'ongs pa na ston pas sangs</text></item>
<item><p>204b1</p><section>sna tshogs</section><text>rgyas par 'gyur ro zhes lung bstan no/ /bcom ldan 'das de'i grong khyer ni bkra shis bzang po zhes bya bar gyur to/ /yab ni drag po zhes bya ba'i rgyal po'o/ /yum ni 'od ldan ma zhes bya ba'o/ /blta na sdug dang lta gnyis ni nyan thos kyi mchog</text></item>
<item><p>204b2</p><section>sna tshogs</section><text>go/ /mi sbyin ni nye gnas so/ /glu ma dang glu ma'i phreng ba dang bcas pa ni nyan thos ma'i mchog go/ /byang chub kyi shing ni 'od ma chen po'o/ /de'i nang bug pa phra mo can no/ /sdong po ni sdug po'o/ /steng na yal ga sma bya'i gdugs ltar</text></item>
<item><p>204b3</p><section>sna tshogs</section><text>mdzes pa'i 'dab ma can no/ /bcom ldan 'das de'i sku'i mtho tshad du khru lnga bcu'o/ /sku tshe'i tshad ni lo stong phrag dgu bcu'o/ /snying po'i bskal pa de nyid la/ /'dren pa legs skyes zhes bya ba/ /khyu mchog dpung pa seng ge</text></item>
<item><p>204b4</p><section>sna tshogs</section><text>yi 'gram/ /ring la sems zhing gzhal du med/ /de'i 'og gi char 'di nas bskal pa brgya dang bcwa brgyad kyi mgo nas brtsams nas bskal pa gcig la dga' mthong dang / don mthong dang / chos mthong ste sangs rgyas gsum</text></item>
<item><p>204b5</p><section>sna tshogs</section><text>byon no/ /dga' mthong gi yang nyan thos 'dus pa gsum du 'gyur te/ 'dus pa dang po la bye ba stong phrag brgya'i dge slong ngo / /gnyis pa la bye ba dgu bcu'o/ /gsum pa la bye ba brgyad bcu'o/ /de'i tshe byang chub sems dpa' 'od</text></item>
<item><p>204b6</p><section>sna tshogs</section><text>bsrung zhes bya ba'i bram ze'i khye'ur gyur to/ /rig byed gsum gyi pha rol du phyin nas ston pa'i chos bstan pa thos te bye ba stong phrag brgya'i nor yongs su btang nas dge 'dun gyi gtsug lag khang byed cing skyabs su song nas tshul khrims</text></item>
<item><p>204b7</p><section>sna tshogs</section><text>la gnas so/ /de nas ston pas bskal pa brgya dang bcwa brgyad 'das nas sangs rgyas su 'gyur ro zhes lung bstan no/ /bcom ldan 'das de'i grong khyer ni yid ldan zhes bya bar gyur to/ /yab ni legs sbyin zhes bya ba'i rgyal po'o/ /</text></item>
<item><p>204b8</p><section>sna tshogs</section><text>yum ni zla ba ma zhes bya ba'o/ /bskyangs pa dang kun mthong gnyis ni nyan thos kyi mchog go/ /mdzes byed ni nye gnas so/ /legs skyes ma dang chos sbyin ma gnyis ni nyan thos ma'i mchog go/ /byang chub kyi shing ni pri yaM gu'i shing ngo / /sku'i</text></item>
<item><p>205a1</p><section>sna tshogs</section><text>mtho tshad du khru brgyad bcu'o/ /sku tshe'i tshad ni lo stong phrag dgu bcu'o/ /legs skyes kyi ni 'og tu ni/ /rang byung 'jig rten 'dren pa nyid/ /mtshungs dang mi mtshungs ring du sems/ /dga' mthong grags pa chen po'o/ /de'i 'og</text></item>
<item><p>205a2</p><section>sna tshogs</section><text>gi char bcom ldan 'das don mthong zhes bya ba byon no/ /de'i yang nyan thos kyi 'dus pa gsum du 'gyur te/ 'dus pa dang po la 'bum phrag dgu bcu rtsa brgyad kyi dge slong ngo / /gnyis pa la 'bum phrag brgyad bcu rtsa brgyad do/ /de bzhin du gsum pa</text></item>
<item><p>205a3</p><section>sna tshogs</section><text>la yang ngo / /de'i tshe byang chub sems dpa' 'tshams bzang zhes bya ba rdzu 'phrul dang ldan pa'i dka' thub par gyur to/ /lha'i 'jig rten gyi man dA ra ba'i me tog gi gdugs blangs nas ston pa la mchod do/ /de yang des lung bstan to/ /bcom</text></item>
<item><p>205a4</p><section>sna tshogs</section><text>ldan 'das de'i grong khyer ni mdzes byed ces bya bar gyur to/ /yab ni rgya mtsho zhes bya ba'i rgyal po'o/ /yum ni lta na sdug ma'o/ /zhi ba dang nye bar zhi ba ni nyan thos kyi mchog go/ /'jigs med ni nye gnas so/ /chos ma dang chos bzang ma ni nyan</text></item>
<item><p>205a5</p><section>sna tshogs</section><text>thos ma'i mchog go/ /byang chub kyi shing ni tsam pa ka'i shing ngo / /sku'i mtho tshad du khru brgyad bcu rtsa brgyad do/ /sku'i 'od kun nas 'khor ba la dus thams cad du dpag tshad gcig gi bar du khyab cing gnas so/ /sku tshe'i tshad ni lo 'bum</text></item>
<item><p>205a6</p><section>sna tshogs</section><text>phrag gcig go/ /snying po'i bskal pa de nyid la/ /don mthong mi'i khyu mchog ni/ /mun pa chen po gsal nas ni/ /yang dag byang chub mchog thob bo/ /de'i 'og gi char chos mthong zhes bya ba'i ston pa byon no/ /de'i yang nyan thos 'dus pa</text></item>
<item><p>205a7</p><section>sna tshogs</section><text>gsum du 'gyur te/ 'dus pa dang po la bye ba brgya'i dge slong ngo / /gnyis pa la bye ba bdun bcu'o/ /gsum pa la bye ba brgyad bcu'o/ /de'i tshe byang chub sems dpa' lha'i rgyal po brgya byin du gyur to/ /lha'i dri bzang dang me tog dang lha'i</text></item>
<item><p>205a8</p><section>sna tshogs</section><text>rol mo rnams kyis mchod de/ de yang ma 'ongs pa na sangs rgya bar lung bstan to/ /bcom ldan 'das de'i grong khyer ni skyabs zhes bya bar gyur to/ /yab ni skyabs kyi rgyal po zhes bya'o/ /yum ni shin du dga' ma zhes bya ba'o/ /pad ma dang</text></item>
<item><p>205b1</p><section>sna tshogs</section><text>lhar gyur pa ni nyan thos kyi mchog go/ /legs spyan zhes bya ba ni nye gnas so/ /dge ma dang bden ma zhes bya ba ni nyan thos ma'i mchog go/ /byang chub kyi shing ni pim pa dzA la'i shing ngo / /sku'i mtho tshad du khru brgyad bcu'o/ /sku tshe'i tshad ni</text></item>
<item><p>205b2</p><section>sna tshogs</section><text>lo 'bum phrag gcig go/ /snying po'i bskal pa de nyid la/ /chos mthong grags pa chen po yis/ /mun pa chen po bcom nas ni/ /lha dang bcas pa snang bar mdzad/ /de'i 'og gi char 'di nas bskal pa dgu bcu rtsa bzhi nas mgo brtsams nas bskal</text></item>
<item><p>205b3</p><section>sna tshogs</section><text>pa gcig la don grub zhes bya ba'i sangs rgyas gcig byon no/ /de'i yang nyan thos kyi 'dus pa gsum du 'gyur te/ 'dus pa dang po la bye ba 'bum phrag gcig gi dge slong ngo / /gnyis pa la bye ba dgu bcu'o/ /gsum pa la bye ba brgyad bcu'o/ /de'i</text></item>
<item><p>205b4</p><section>sna tshogs</section><text>tshe byang chub sems dpa' gzi brjid drag po dang / mngon par shes pa'i stobs dang ldan pa'i dka' thub pa bkra shis bzang po zhes bya bar gyur to/ /shing 'dzam bu chen po'i 'bras bu blangs nas de bzhin gshegs pa la phul lo/ /ston pas 'bras</text></item>
<item><p>205b5</p><section>sna tshogs</section><text>bu de gsol nas bskal pa dgu bcu rtsa bzhi'i 'og tu byang chub sems dpa' ma 'ongs pa na sangs rgyas su 'gyur ro zhes lung bstan no/ /bcom ldan 'das de'i grong khyer ni bai b+hA ra zhes bya bar gyur to/ /yab ni rgyal ba'i sde zhes bya ba'i rgyal po</text></item>
<item><p>205b6</p><section>sna tshogs</section><text>'o/ /yum ni legs gyur ma zhes bya ba'o/ /mang du 'byung dang bshes gnyen bzang po ni nyan thos kyi mchog go/ /nam gru can ni nye gnas so/ /zhi byed len ma dang legs brtan ma ni nyan thos ma'i mchog go/ /byang chub kyi shing ni karni ka'i shing ngo / /</text></item>
<item><p>205b7</p><section>sna tshogs</section><text>sku'i mtho tshad ni khru drug bcu'o/ /sku tshe'i tshad ni lo 'bum phrag gcig go/ /chos mthong gi ni 'og nyid du/ /'jig rten 'dren pa don grub kyi/ /mun pa thams cad bcom nas ni/ /nam mkhar nyi ma shar ba bzhin/ /de'i 'og gi char 'di</text></item>
<item><p>205b8</p><section>sna tshogs</section><text>nas bskal pa 'bum phrag dgu bcu rtsa gnyis nas mgo brtsams nas bskal pa gcig la dkar rgyal dang gyur pa zhes bya ba'i sangs rgyas gnyis byon no/ /bcom ldan 'das dkar rgyal de'i yang 'dus pa gsum du 'gyur te/</text></item>
<item><p>206a1</p><section>sna tshogs</section><text>'dus pa dang po la bye ba brgya'i dge slong ngo / /gnyis pa la bye ba dgu bcu'o/ /gsum pa la bye ba brgyad bcu'o/ /de'i tshe byang chub sems dpa' longs spyod chen po dang grags pa chen po dang ldan pa'i legs skyes zhes bya ba'i rgyal</text></item>
<item><p>206a2</p><section>sna tshogs</section><text>rigs su gyur pa dka' thub pa'i rab tu byung ba la rab tu byung nas rdzu 'phrul dang ldan par gyur te sangs rgyas byon pa thos nas lha'i me tog man dA ra ba dang pad ma dang pA ri ts+tsha t+t+ra'i me tog rnams blangs nas 'khor bzhi'i nang du gshegs pa'i de bzhin gshegs</text></item>
<item><p>206a3</p><section>sna tshogs</section><text>pa la mchod nas/ nam mkha' me tog gi bla res bres so/ /sangs rgyas des yang 'di nas bskal pa dgu bcu rtsa gnyis nas 'tshang rgya bar 'gyur ro zhes lung bstan to/ /bcom ldan 'das de'i grong khyer ni dge ma zhes bya ba'o/ /yab ni skye bo dad</text></item>
<item><p>206a4</p><section>sna tshogs</section><text>pa can zhes bya ba'i rgyal po'i rigs so/ /yum ni pad ma zhes bya ba'o/ /tshangs pa'i lha dang 'char byed ni nyan thos kyi mchog go/ /yang dag mchog ni nye gnas so/ /myur ma dang legs sbyin ma ni nyan thos ma'i mchog go/ /byang chub kyi shing ni</text></item>
<item><p>206a5</p><section>sna tshogs</section><text>a sa na'i shing ngo / /sku'i mtho tshad la khru drug bcu'o/ /sku tshe'i tshad ni lo 'bum phrag gcig go/ /don grub kyi ni 'og nyid du/ /gang zag zla med mtshungs med pa/ /tshul khrims dpag med mtha' yas grags/ /'jig rten 'dren pa</text></item>
<item><p>206a6</p><section>sna tshogs</section><text>dkar rgyal mchog /de'i 'og gi char gyur pa zhes bya ba'i ston pa byon no/ /de'i yang 'dus pa gsum du 'gyur te/ 'dus pa dang po la 'bum phrag drug bcu'i dge slong ngo / /gnyis pa la 'bum phrag lnga bcu'o/ /gsum pa la 'bum</text></item>
<item><p>206a7</p><section>sna tshogs</section><text>phrag sum bcu rtsa gnyis so/ /de'i tshe byang chub sems dpa' rnam par rgyal byed zhes bya ba'i rgyal rigs su gyur te/ rgyal po chen po'i rgyal rigs spangs nas ni ston pa'i drung du rab tu byung ste sde snod gsum bslabs nas skye bo mang</text></item>
<item><p>206a8</p><section>sna tshogs</section><text>po la dam pa'i chos ston cing 'chad pa dang tshul khrims kyi pha rol du phyin pa rdzogs par byas nas de yang de bzhin du 'tshang rgya bar 'gyur ro zhes lung bstan to/ /bcom ldan 'das de'i grong khyer ni gsal ldan zhes bya bar gyur</text></item>
<item><p>206b1</p><section>sna tshogs</section><text>to/ /yab ni rgyal ba'i sde zhes bya ba'i rgyal po'o/ /yum ni dpal ldan ma zhes bya'o/ /legs bsrung dang chos kyi sde ni nyan thos kyi mchog go/ /'jigs bcas ni nye gnas so/ /phreng ba ma dang nye ba'i phreng ba ma ni nyan thos ma'i</text></item>
<item><p>206b2</p><section>sna tshogs</section><text>mchog go/ /byang chub kyi shing ni skyu ru ra'i shing ngo / /skru'i mtho tshad du khru lnga bcu rtsa brgyad do/ /sku tshe'i tshad ni lo stong phrag dgu bcu'o/ /snying po'i bskal pa de nyid la/ /ston pa bla na med par gyur/ /mtshungs dang mi mtshungs dpe med</text></item>
<item><p>206b3</p><section>sna tshogs</section><text>pa/ /'jig rten mchog gi 'dren par gyur/ /de'i 'og gi char 'di nas bskal pa dgu bcu rtsa gcig la bcom ldan 'das rnam par gzigs zhes bya ba byon no/ /de'i yang 'dus pa gsum du gyur te/ 'dus pa dang po la dge slong</text></item>
<item><p>206b4</p><section>sna tshogs</section><text>'bum phrag dgu bcu rtsa brgyad do/ /gnyis pa la 'bum phrag gcig go/ /gsum pa la stong phrag brgyad bcu'o/ /de'i tshe byang chub sems dpa' rdzu 'phrul ldan zhing mthu che bas mtshungs pa med pa'i klu'i rgyal por gyur te/ rin po</text></item>
<item><p>206b5</p><section>sna tshogs</section><text>che sna bdun gyis brgyan pa'i gser gyi gdan chen po bcom ldan 'das la phul lo/ /des yang 'di nas bskal pa dgu bcu rtsa gcig nas sangs rgya bar 'gyur ro zhes lung bstan no/ /bcom ldan 'das de'i grong khyer ni blo gros</text></item>
<item><p>206b6</p><section>sna tshogs</section><text>gnyen zhes bya bar gyur to/ /yab ni gnyen gyi rgyal po zhes bya ba'o/ /yum ni blo gros gnyen ma zhes bya ba'o/ /phung po dang dkar rgyal ni nyan thos kyi mchog go/ /mya ngan med ni nye gnas so/ /zla ba ma dang zla ba'i bshes gnyen ma ni nyan</text></item>
<item><p>206b7</p><section>sna tshogs</section><text>thos ma'i mchog go/ /byang chub kyi shing ni pA Ti li'i shing ngo / /sku'i mtho tshad du khru brgyad bcu'o/ /sku'i 'od la rtag tu dpag tshad bdun du 'phro zhing gnas so/ /sku tshe'i tshad ni lo stong phrag brgyad bcu'o/ /gyur pa yi ni 'og tu ni/ /rkang</text></item>
<item><p>206b8</p><section>sna tshogs</section><text>gnyis mchog gi rdzogs sangs rgyas/ /mtshan ni rnam par gzigs shes bya/ /spyan ldan 'jig rten bskyed pa'o/ /de'i 'og gi char 'di nas bskal pa sum bcu rtsa gnyis nas gtsug tor can dang thams cad skyob ces pa'i sangs rgyas</text></item>
<item><p>207a1</p><section>sna tshogs</section><text>byon no/ /gtsug tor can gyi yang nyan thos kyi 'dus pa gsum du 'gyur te/ 'dus pa dang po la 'bum phrag gcig gi dge slong ngo / /gnyis pa la 'bum phrag brgyad bcu'o/ /gsum pa la 'bum phrag bcu'o/ /de'i</text></item>
<item><p>207a2</p><section>sna tshogs</section><text>tshe byang chub sems dpa' sgra'i dbang po zhes bya ba'i rgyal por gyur te/ sangs rgyas dang bcas pa'i dge 'dun rnams la chos gos dang bcas pa'i sbyin pa chen po phul lo/ /rin po che sna bdun gyis so sor brgyan pa'i glang po che phul nas/ glang po</text></item>
<item><p>207a3</p><section>sna tshogs</section><text>che'i tshad tsam ri zhing rung ba'i yo byad rnams phul lo/ /des yang 'di nas bskal pa sum bcu rtsa gcig nas sangs rgyas su 'gyur ro zhes lung bstan to/ /gzhan yang bcom ldan 'das de'i grong khyer ni skya reng ldan zhes bya bar gyur to/ /yab ni</text></item>
<item><p>207a4</p><section>sna tshogs</section><text>skya reng ldan zhes bya ba'i rgyal po'o/ /yum ni 'od ldan ma zhes bya ba'o/ /mngon 'byung dang yang dag byung ni nyan thos kyi mchog go/ /dge bar byed pa ni nye gnas so/ /ma gi la dang pad ma ni nyan thos ma'i mchog go/ /byang chub kyi shing ni puN Ta ri</text></item>
<item><p>207a5</p><section>sna tshogs</section><text>ka'i shing ngo / /sku'i mtho tshad du khru sum bcu rtsa bdun du 'gyur ro/ /sku'i 'od dpag tshad gsum du 'phro zhing gnas so/ /sku tshe'i tshad ni lo stong phrag sum bcu rtsa bdun no/ /rnam par gzigs kyi 'og tu ni/ /rkang gnyis mchog gi rdzogs</text></item>
<item><p>207a6</p><section>sna tshogs</section><text>sangs rgyas/ /mtshungs med rgyal ba gtsug tor can/ /gang zag zla med mtshungs med do/ /de'i 'og gi char thams cad skyob ces bya ba'i sangs rgyas byon no/ /de'i yang 'dus pa gsum du 'gyur te/ 'dus pa dang po la 'bum phrag brgyad</text></item>
<item><p>207a7</p><section>sna tshogs</section><text>bcu'i dge slong ngo / /gnyis pa la 'bum phrag sum bcu rtsa bdun no/ /gsum pa la 'bum phrag drug bcu'o/ /de'i tshe byang chub sems dpa' blta na sdug ces bya ba'i rgyal por gyur te/ sangs rgyas la sogs pa'i dge 'dun la chos gos dang bcas</text></item>
<item><p>207a8</p><section>sna tshogs</section><text>pa'i sbyin pa chen po phul nas de'i drung du rab tu byung ste/ spyod pa dang yon tan dang ldan pas sangs rgyas dkon mchog la ri mor byas te dga' bar gyur to/ /de yang bcom ldan 'das kyis 'di nas bskal pa sum bcu rtsa gcig nas sangs rgyas</text></item>
<item><p>207b1</p><section>sna tshogs</section><text>su 'gyur zhes lung bstan to/ /gzhan yang bcom ldan 'das de'i grong khyer ni yid ldan zhes bya bar gyur to/ /yab ni legs par gnas zhes bya ba'i rgyal po'o/ /yum ni grags ldan ma zhes bya ba'o/ /nyan pa dang mchog ni nyan thos kyi mchog</text></item>
<item><p>207b2</p><section>sna tshogs</section><text>go/ /nye bar zhi ba ni nye gnas so/ /phreng ba ma dang phreng ba dang bcas pa ma ni nyan thos ma'i mchog go/ /byang chub kyi shing ni sA la'i shing ngo / /sku'i mtho tshad ni khru drug bcur 'gyur ro/ /sku tshe'i tshad ni lo stong phrag drug bcu'o/ /snying po'i bskal pa de</text></item>
<item><p>207b3</p><section>sna tshogs</section><text>nyid la/ /gang zag zla med mtshungs pa med/ /mtshan ni thams cad skyob ces pa/ /rgyal ba de ni 'jig rten bskyed/ /de'i yang 'og gi char bskal pa 'di la sangs rgyas bzhi byon no/ /log par dad sel dang gser thub dang 'od bsrung dang bdag cag</text></item>
<item><p>207b4</p><section>sna tshogs</section><text>gi bcom ldan 'das so/ /gzhan yang bcom ldan 'das log par dad sel gyi nyan thos kyi 'dus pa ni gcig go/ /de la stong phrag bzhi bcu'i dge slong ngo / /de'i tshe byang chub sems dpa' dge ba zhes bya ba'i rgyal por gyur to/ /sangs rgyas la sogs</text></item>
<item><p>207b5</p><section>sna tshogs</section><text>pa dge 'dun la lhung bzed chos gos dang bcas pa'i sbyin pa nyid dang mig sman dang sman la sogs pa phul nas ston pa'i chos bstan pa thos nas rab tu byung ngo / /de yang ston pas lung bstan to/ /gzhan yang bcom ldan 'das log par dad sel</text></item>
<item><p>207b6</p><section>sna tshogs</section><text>de'i grong khyer dge ba zhes bya bar 'gyur ro/ /yab ni mi sbyin bram ze zhes bya ba'o/ /yum ni bram ze mo grogs ma'o/ /bi d+hu ra dang yang dag 'tsho ni nyan thos kyi mchog go/ /bram ze blo gros ni nye gnas so/ /mnyam byed dang tsam pa ka ni nyan thos</text></item>
<item><p>207b7</p><section>sna tshogs</section><text>ma'i mchog go/ /byang chub kyi shing ni shing sha ri Sha chen po'o/ /sku'i mtho tshad la khru bzhi bcur 'gyur ro/ /sku tshe'i tshad ni lo stong phrag bzhi bcu'o/ /thams cad skyob kyi 'og tu ni/ /rkang gnyis mchog gi rdzogs sangs rgyas/ /</text></item>
<item><p>207b8</p><section>sna tshogs</section><text>mtshan ni log par dad sel zhes/ /gzhal med ring la sems pa'o/ /de'i 'og gi char ston pa gser thub ces bya ba byon no/ /de'i yang nyan thos kyi 'dus pa gcig ste/ de la stong phrag sum bcu'i dge slong du 'gyur ro/ /de'i tshe</text></item>
<item><p>208a1</p><section>sna tshogs</section><text>byang chub sems dpa' ri zhes bya ba'i rgyal por gyur to/ /blon po'i tshogs mang po 'khor dang bcas pa chos bstan pa thos nas sangs rgyas la sogs pa'i dge slong gi dge 'dun rnams mgron du gnyer nas sbyin pa chen po</text></item>
<item><p>208a2</p><section>sna tshogs</section><text>phul te ston pa'i drung du song ste/ lhung bzed dang / rgya'i dar dang grong khyer gsal ldan gyi yul gyi ras dang la ba dang / du ku la'i ras dang / dar gos gser ma rnams phul te/ ston pa'i drung du rab tu byung ngo / /de yang sangs rgyas su 'gyur bar lung</text></item>
<item><p>208a3</p><section>sna tshogs</section><text>bstan no/ /bcom ldan 'das de'i grong khyer ni mdzes ldan zhes bya bar 'gyur ro/ /yab ni gnod sbyin zhes bya ba'i bram ze'o/ /yum ni mchog ma zhes bya ba'i bram ze mo'o/ /'jigs byed dang mchog ni nyan thos kyi mchog go/ /bkra shis zhes</text></item>
<item><p>208a4</p><section>sna tshogs</section><text>bya ba ni nye gnas so/ /rgya mtsho ma dang mchog ma ni nyan thos ma'i mchog go/ /byang chub kyi shing ni u dum ba ra'i shing ngo / /sku'i mtho tshad la khru nyi shu'o/ /sku tshe'i tshad ni lo stong phrag sum bcu'o/ /log par dad sel 'og tu ni/ /rkang</text></item>
<item><p>208a5</p><section>sna tshogs</section><text>gnyis mchog gi rdzogs sangs rgyas/ /mtshan ni rgyal ba gser thub bo/ /mi yi khyu mchog 'jig rten gtso/ /de'i 'og gi char 'od srung zhes bya ba'i ston pa byon no/ /de'i yang 'dus pa gcig ste/ de la dge slong stong phrag nyi shu'o/ /</text></item>
<item><p>208a6</p><section>sna tshogs</section><text>de'i tshe byang chub sems dpa' 'od bskyod zhes bya ba'i bram ze'i khye'ur gyur nas/ rig byed gsum gyi pha rol du son te/ sa dang bar snang thams cad la grags so/ /bum pa byed pa'i rdza mkhan gyi grogs por gyur to/ /byang chub</text></item>
<item><p>208a7</p><section>sna tshogs</section><text>sems dpa' rdza mkhan dang 'drogs te ston pa'i drung du nye bar song ste/ chos kyi gtam thos nas rab tu byung ngo / /brtson 'grus cher bskyed nas sde snod gsum bslabs te spyod pa dang ldan pas sangs rgyas kyi bstan pa mdzes par byed do/ /</text></item>
<item><p>208a8</p><section>sna tshogs</section><text>de yang ston pas lung bstan no/ /bcom ldan 'das de'i bltam pa'i grong khyer ni bA rA Na sI zhes bya ba'o/ /yab ni tshangs byin zhes bya ba'i bram ze'o/ /yum ni 'byor ldan ma zhes bya ba'i bram ze mo'o/ /dkar rgyal dang b+hA ra d+ho dza ni nyan thos</text></item>
<item><p>208b1</p><section>sna tshogs</section><text>kyi mchog go/ /thams cad bshes gnyen ni nye gnas so/ /rjes su len ma dang stong rgyas ma ni nyan thos ma'i mchog go/ /byang chub kyi shing ni n+ya gro ta'i shing ngo / /sku'i mtho tshad du khru nyi shu par gyur to/ /sku tshe'i tshad ni lo stong</text></item>
<item><p>208b2</p><section>sna tshogs</section><text>phrag nyi shu'o/ /gser thub kyi ni 'og tu ni/ /rkang gnyis mchog gi rdzogs sangs rgyas/ /mtshan ni rgyal ba 'od srung ngo / /chos kyi rgyal po 'od mdzad do/ /gzhan yang bskal pa gang la stobs bcu dang ldan pa'i mar me mdzad</text></item>
<item><p>208b3</p><section>sna tshogs</section><text>pa de la/ gzhan yang sangs rgyas gsum byon par gyur te/ de rnams kyi drung du byang chub sems dpa' lung ma bstan no/ /de'i phyir 'dir yang ma bstan te/ gzhan yang don gyi gtam 'di'i bskal pa nas bzung nas sangs rgyas</text></item>
<item><p>208b4</p><section>sna tshogs</section><text>thams cad mthong ba'i don du 'dir bshad do/ /sred mdzad dang ni blo gros mdzad/ /de nas skyabs ni mdzad pa yin/ /mar me mdzad ni rdzogs sangs rgyas/ /rkang gnyis mchog ni kau Ti n+ya/ /bkra shis dang ni thugs bzang dang / /thub</text></item>
<item><p>208b5</p><section>sna tshogs</section><text>pa nam gru mdzes byed dang / /thugs ldan mthong dang pad ma dang / /mi sbyin dang ni pad ma'i mchog /blo gros bzang dang legs kyes dang / /grags chen blta na sdug pa dang / /don mthong dang ni chos mthong dang / /'jig rten 'dren</text></item>
<item><p>208b6</p><section>sna tshogs</section><text>pa don grub dang / /rdzogs sangs rgyas ni dkar rgyas gyur/ /rnam gzigs gtsug tor thams cad skyob/ /log dad sel dang gser thub dang / /'dren pa 'od srung zhes bya'o/ /yang dag rdzogs sangs de rnams ni/ /mnyam par bzhag</text></item>
<item><p>208b7</p><section>sna tshogs</section><text>cing 'dod chags bcom/ /'od zer brgya pa bzhin du 'khrungs/ /mun pa chen po rnam par 'joms/ /me yi phung po bzhin du 'bar/ /nyan thos dang bcas mya ngan 'das/ /de la bdag cag gi byang chub sems dpa' mar me mdzad</text></item>
<item><p>208b8</p><section>sna tshogs</section><text>la sogs pa'i sangs rgyas nyi shu rtsa bzhi'i drung du smon lam btab nas bskal pa grangs med pa bzhi dang 'bum phrag lhag pa nas byon no/ /gzhan yang bcom ldan 'das 'od srung de'i 'og gi char gnas te yang dag par rdzogs pa'i</text></item>
<item><p>209a1</p><section>sna tshogs</section><text>sangs rgyas 'di las sangs rgyas gzhan med do zhes mar me mdzad la sogs pa'i sangs rgyas nyi shu rtsa bzhi'i drung dru lung bstan pa thob bo/ /gzhan yang byang chub sems dpa' gang des/ mi yi bdag nyid rtags dang ldan/ /</text></item>
<item><p>209a2</p><section>sna tshogs</section><text>sgyu dang ston pa'i lta ba dang / /rab tu byung zhing yon tan ldan/ /gzhi rnams dang ni 'dun pa dang / /chos brgyad po ni tshogs pa dang / /smon lam rnams ni yang dag rdzogs/ /chos brgyad po 'di rnams tshogs par byas nas mar me mdzad kyi</text></item>
<item><p>209a3</p><section>sna tshogs</section><text>zhabs drung du smon lam btab cing sangs rgyas su byed pa'i chos 'di rnams gang dang gang du tshol ba'i spro ba skyes so/ /btsal ba de rnams mthong bas na/ /dang po sbyin pa'i pha rol phyin/ /sbyin pa'i pha rol du phyin pa la sogs pas sangs</text></item>
<item><p>209a4</p><section>sna tshogs</section><text>rgyas thob par byed pa'i chos rdzogs par byed pa nyid thams cad sgrol gyi bdag nyid byon no/ /byon nas gang de rnams byas pa'i smon lam byang chub sems dpa' rnams kyis phan yon bsngags par mdzad do/ /de bzhin yan lag thams cad ldan/ /</text></item>
<item><p>209a5</p><section>sna tshogs</section><text>mi yi byang chub nges pa dang / 'khor ba yun ring gzhi med pa/ /bskal pa bye ba brgya nyid dam/ /mnar med du ni mi skye'o/ /de bzhin du ni 'jig rten par/ /bskres skom sred dang 'bar ba dang / /yan lag thams cad mi 'chad 'gyur/ /srog</text></item>
<item><p>209a6</p><section>sna tshogs</section><text>chags phra mor mi 'gyur zhing / /ngan 'gro rnams su skye mi 'gyur/ /mi ru skyes par gyur pa na/ /de ni dmus long mi 'gyur zhing / /'on par yang ni mi 'gyur la/ /lkug dang gzhog phyed na mi 'gyur/ /bud med du ni skye mi 'gyur/ /za ma ma ning mtshan</text></item>
<item><p>209a7</p><section>sna tshogs</section><text>gnyis dang / /'tha' 'khob tu ni skye mi 'gyur/ /mi yi byang chub nges pa yin/ /'tshams med pa las grol ba dang / /dag pa'i spyod yul thams cad du/ /log pa'i lta ba mi brten no/ /las kyi bya ba mthong ba dang / /mtho ris la ni gnas</text></item>
<item><p>209a8</p><section>sna tshogs</section><text>nas su/ /'du shes med par skye mi 'gyur/ /gtsang ma ris kyi lha rnams su/ /sgyu dang ming ni skye ba med/ /skyes bu dam pa nges 'byung sems/ /dngos dang dngos med ldan pa med/ /gang zhig 'jig rten don du 'gro/ /pha rol phyin kun rdzogs par byed/ /</text></item>
<item><p>209b1</p><section>sna tshogs</section><text>phan yon de rnams lhag par thob pa 'am des pha rol du phyin pa rdzogs par byed do/ /grags pa dang ldan pa'i bram ze'i dus su dang / dung gi bram ze'i dus su dang / nor rgyal gyi rgyal po'i dus su dang / blta na sdug chen po'i rgyal po'i dus su dang /</text></item>
<item><p>209b2</p><section>sna tshogs</section><text>khyab 'jug chen po'i dus su dang / rgyu mtshan rgyal po'i dus su dang / zla ba gzhon nu'i dus su dang / yul gyi mchog gi dus su dang / shi bi pa'i rgyal po'i dus su dang / thams cad sgrol gyi dus su ni sbyin pa'i pha rol du phyin pa rdzogs pa'i</text></item>
<item><p>209b3</p><section>sna tshogs</section><text>bdag nyid de tshad med pa zhes bya'o/ /mtha' gcig tu yang dang yang byang chub sems dpa' mkhas pa ri bong gi skyes rabs las/ nyer 'ongs slong ba mthong ba na/ /rang gi lus ni yongs su btang / /bdag gi sbyin la mnyam pa med/ /'di rnams sbyin</text></item>
<item><p>209b4</p><section>sna tshogs</section><text>pa'i pha rol phyin/ /de ltar lus yongs su gtong bar byed pas sbyin pa'i pha rol du phyin pa ste don dam pa'i pha rol du phyin pa zhes bya ba skyes so/ /de bzhin du tshul khrims dang ldan pa'i klu'i rgyal po'i dus su dang / tsam po spya'i klu'i rgyal po'i</text></item>
<item><p>209b5</p><section>sna tshogs</section><text>dus su dang / sa sbyin klu'i rgyal po'i dus su dang / mche ba drug pa'i glang po'i rgyal po'i dus su dang / rgyal ba dang mtshungs pa'i rgyal po'i bu zhum pa med pa'i dgra gzhon nu'i dus su ni tshul khrims kyi pha rol du phyin pa rdzogs par skyes</text></item>
<item><p>209b6</p><section>sna tshogs</section><text>pa la tshad med do/ /mtha' gcig tu gzhan yang / de yi dung skyong skyes rabs las/ gsal shing gis ni phug nas ni/ /mtshon cha blangs nas brdeg pa dang / /grong dpon bu la khro mi byed/ /tshul khrims phar phyin bdag gi 'di/ /de</text></item>
<item><p>209b7</p><section>sna tshogs</section><text>bzhin du lus yongs su gtong bar byed pa ni/ tshul khrims kyi pha rol du phyin pa ste don dam pa'i pha rol du phyin pa zhes bya ba skyes so/ /de bzhin du yid bzangs gzhon nu'i dus su dang / glang chen nor skyong gzhon nu'i dus su dang / lcags</text></item>
<item><p>209b8</p><section>sna tshogs</section><text>khyim mkhas pa'i dus su ni rgyal srid chen po spangs nas nges par 'byung ba'i pha rol du phyin pa bdag nyid la skyes pa ni tshad med do/ /gzhan yang mtha' gcig tu de'i bu zhi ba chung ngu'i skyes rabs las/ rgyal po chen po lag tu</text></item>
<item><p>210a1</p><section>sna tshogs</section><text>thob/ /'chil ma'i lbu ba bzhin du spangs/ /rgyal srid spangs kyang zhen pa med/ /bdag gi nges 'byung phar phyin 'di/ /de bzhin du nges par bdag gi rgyal srid spangs nas nges par 'byung ba'i pha rol du phyin pa ste/</text></item>
<item><p>210a2</p><section>sna tshogs</section><text>don dam pa'i pha rol du phyin pa zhes bya ba skyes so/ /de bzhin du mkhas pa bi d+hu ra'i dus su dang / mkhas pa khyab 'jug chen po'i dus su dang / mkhas pa stog rtse ba'i dus su dang / mkhas pa a ra'i dus su dang / kun du rgyu byang chub</text></item>
<item><p>210a3</p><section>sna tshogs</section><text>kyi dus su dang / mkhas pa sman chen po'i dus su ni shes rab kyi pha rol du phyin pa rdzogs par bdag la skyes pa la tshad med do/ /gzhan yang mtha' gcig tu de'i sde snod kyi skyes rabs las/ mkhas pa sde can gyi dus su/ bdag</text></item>
<item><p>210a4</p><section>sna tshogs</section><text>gis shes rab tshol ba na/ /bram ze'i sdug bsngal grol ba dang / /bdag gi shes rab mtshungs pa med/ /bdag gi shes rab phar phyin 'di/ /pha tshi'i nang gi sbrul bdag gis blta ba ni shes rab kyi pha rol du phyin pa ste don dam pa'i</text></item>
<item><p>210a5</p><section>sna tshogs</section><text>pha rol du phyin pa zhes bya ba skyes so/ /de bzhin du brtson 'grus kyi pha rol du phyin pa rdzogs par bdag la skyes pa tshad med do/ /gzhan yang mtha' gcig tu de'i skye bo chen po can gyi skyes rabs las/ /ngogs ma mthong ba'i</text></item>
<item><p>210a6</p><section>sna tshogs</section><text>rgya mtsho'i dbus/ mi rnams thams cad shi bar gyur/ /sdug bsngal med pa'i sems kyis ni/ /bdag gi brtson 'grus phar phyin 'di/ /rgya mtsho chen po las sgrol bar byed pa'i brtson 'grus kyi pha rol du phyin pa zhes</text></item>
<item><p>210a7</p><section>sna tshogs</section><text>bya ba skyes so/ /bzod par smra ba'i skye rabs las/ sems med pa la gcod pa bzhin/ /bdag la rno ba'i dgra sta yis/ /gsal ldan rgyal po la mi khro/ /bdag gi bzod pa'i phar phyin 'di/ /de ltar sems med pa'i</text></item>
<item><p>210a8</p><section>sna tshogs</section><text>dngos po bzhin du bdag sdug bsngal chen po la lhags par gnas pa ni bzod pa'i pha rol du phyin pa ste/ don dam pa'i pha rol du phyin pa zhes bya ba skyes so/ /bu zhi ba chen po'i skyes rabs las/ bden pa'i tshig ni rjes su</text></item>
<item><p>210b1</p><section>sna tshogs</section><text>bsrung / /bdag gi srog ni spangs nas su/ /rgyal rigs brgya phrag grol bar byas/ /bdag gi bden pa'i phar phyin 'di/ /de ltar srog spangs nas bden pa rjes su bsrung ba de ni bden pa'i pha rol du phyin pa ste/ don dam pa'i</text></item>
<item><p>210b2</p><section>sna tshogs</section><text>pha rol du phyin pa zhes bya ba skyes so/ /lkug pa dang gzhogs phyed na ba'i tshul gyi skyes rabs las/ pha ma bdag la mi dgos shing / /nor dang grags pa 'ang dgos pa med/ /bdag ni thams cad mkhyen la dga'/ /de phyir</text></item>
<item><p>210b3</p><section>sna tshogs</section><text>brtul zhugs gnas pa'o/ /de ltar srog gi 'dod pa yongs su btang nas brtul zhugs la lhag par gnas pa ni lhag par gnas pa'i pha rol du phyin pa ste/ don dam pa'i pha rol du phyin pa zhes bya ba skyes so/ /rgyal po gcig</text></item>
<item><p>210b4</p><section>sna tshogs</section><text>gi skyes rabs las/ gang zhig bdag la skrag byed med/ /bdag gis gang la'ang 'jigs ma byas/ /byams pa'i stobs kyi steng gnas zhing / /de tshe slong ba nyid la dga'/ /de ltar srog yongs su gtong ba la mi blta zhing</text></item>
<item><p>210b5</p><section>sna tshogs</section><text>byams par byed pa de'i byams pa ni pha rol du phyin pa ste/ don dam pa'i pha rol du phyin pa zhes bya ba skyes so/ /ngang pa'i spu'i skye rabs las/ dur khrod du ni gnas par sems/ /rus gong la ni brten byas nas/ /bdag gi gnas</text></item>
<item><p>210b6</p><section>sna tshogs</section><text>su nye bar 'ongs/ /gzugs la lta ba nyung ba med/ /de ltar grong gi khye'u la rdo la sogs pa blangs nas rdung ba nyid dang / me tog phreng ba dang spos kyis nye bar spyod pa la sogs pas bde ba dang sdug bsngal bskyed kyang btang snyoms su</text></item>
<item><p>210b7</p><section>sna tshogs</section><text>'dor ba de ni btang snyoms kyi pha rol du phyin pa ste/ don dam pa'i pha rol du phyin pa zhes bya ba skyes so/ /de rnams 'dir 'dor bsdus pa'o/ /rgya cher yang slar 'di'i don spyod pa'i sde snod las blang bar bya'o/ /de ltar pha rol du phyin</text></item>
<item><p>210b8</p><section>sna tshogs</section><text>pa rdzogs nas thams cad sgrol gyi bdag nyid du gnas so/ /sems med pa yi sa gzhi yis/ /bde dang sdug bsngal mi shes kyang / /bdag gi sbyin pa'i stobs de yis/ /lan bdun du ni rab tu g.yos/ /de ltar sa gzhi chen po g.yo</text></item>
<item><p>211a1</p><section>sna tshogs</section><text>ba la sogs pa bsod nams chen po byed cing tshe'i mthar shi 'phos te dga' ldan du skyes so zhes pa mar me mdzad kyi zhabs drung nas bzung ste ji srid dga' ldan du skyes pa de rnams kyi bar ni ring po'i gzhi zhes bya</text></item>
<item><p>211a2</p><section>sna tshogs</section><text>bar rig par bya'o/ /gzhan yang byang chub sems dpa' dga' ldan du bzhugs pa nyid nas sangs rgyas kyi sgra cher sgrogs pa zhes bya ba skyes pa na 'jig rten 'dir sgra cher sgrogs pa gsum byung ste/ bskal pa'i sgra cher sgrogs</text></item>
<item><p>211a3</p><section>sna tshogs</section><text>pa dang / sangs rgyas kyi sgra cher sgrogs pa dang / 'khor los sgyur ba'i sgra cher sgrogs pa'o/ /de la lo 'bum phrag gcig gi mthar bskal pa 'jig par 'gyur ro zhes pa 'jig rten gyi ming du brjod pa ni 'dod pa na spyod pa'i lha</text></item>
<item><p>211a4</p><section>sna tshogs</section><text>mgo g.yogs kyis ma bsgribs pa dang / skra grol ba dang / ngu ba'i kha can lag pas mig gi mchi ma 'chi ba gos dmar po gyon pa lhag par gzugs mi sdug pa'i cha byad 'dzin par gyur pa'i mi rnams lam la 'gro zhing 'di</text></item>
<item><p>211a5</p><section>sna tshogs</section><text>ltar brjod do/ /'jig rten pa 'di nas lo 'bum phrag gcig 'das nas bskal pa 'jig par 'gyur ro/ /'di yi 'jig rten rnams 'jig par 'gyur ro/ /rgya mtsho chen po yang bskams par 'gyur ro/ /sa gzhi chen po 'di dang ri'i rgyal po ri rab</text></item>
<item><p>211a6</p><section>sna tshogs</section><text>kyang thal bar 'gyur cing 'jig go/ /tshangs pa'i 'jig rten gyi bar du 'jig rten 'jig par 'gyur ro zhes brjod do/ /'jig rten pa rnams byams pa sgoms shig /snying rje bsgoms shig /dga' ba bsgoms shig /btang snyoms bsgoms shig /</text></item>
<item><p>211a7</p><section>sna tshogs</section><text>ma la rim gro gyis shig /pha la rim gro gyis shig /rigs kyi gtso bo la rim gro gyis shig ces pa 'di ni bskal pa'i sgra cher sgrogs pa zhes bya ba'o/ /lo stong phrag gcig 'das nas slar yang sangs rgyas thams cad mkhyen pa 'jig rten</text></item>
<item><p>211a8</p><section>sna tshogs</section><text>du byon no zhes brjod pa 'di 'jig rten skyong ba'i lha rnams 'di nas 'jig rten pa rnams lo stong phrag gcig 'das nas gzhan yang sangs rgyas 'jig rten du byon no zhes rjod cing sgra cher sgrogs pas rgyu ba 'di ni sangs rgyas kyi sgra cher sgrogs pa</text></item>
<item><p>211b1</p><section>sna tshogs</section><text>zhes bya ba yin no/ /gzhan yang lo brgya 'das nas 'khor los sgyur ba'i rgyal po byon no zhes brjod pa ni lha nyid de/ 'jig rten pa rnams lo brgya 'das nas 'khor los sgyur ba'i rgyal po 'jig rten du byon zhes sgra cher brjod cing</text></item>
<item><p>211b2</p><section>sna tshogs</section><text>rgyu ba 'di ni 'khor los sgyur ba'i sgra cher sgrogs pa zhes bya ba yin no/ /gsum po 'di ni sgra cher sgrogs pa yin no/ /de rnams las sangs rgyas kyi sgra cher sgrogs pa thos nas stong phrag bcu'i khor yug gi thams cad gnas gcig</text></item>
<item><p>211b3</p><section>sna tshogs</section><text>tu 'dus te/ che ge mo zhes bya ba'i byang chub sems dpa' sangs rgyas su 'gyur bar rtogs nas zhu ba'i phyir nye bar song ste/ zhus nas kyang sngar gyi mtshan ma skyes pa la zhus so/ /de'i tshe slar yang thams cad kyi re re'i khor yug gi</text></item>
<item><p>211b4</p><section>sna tshogs</section><text>rgyal po chen po bzhi'i ris dang / brgya byin dang 'thab bral dang dga' ldan dang 'phrul dga' dang gzhan 'phrul dbang byed dang / tshangs pa chen po dang bcas pa'i lha dang / khor yug gi lha rnams 'dus pa'o/ /dga' ldan gyi gnas su</text></item>
<item><p>211b5</p><section>sna tshogs</section><text>byang chub sems dpa'i drung du song ste/ drang srong chen po khyod kyis pha rol du phyin pa bcu rdzogs pa ni brgya byin gyi phun sum tshogs par bya ba'i phyir ma yin/ bdud kyi phyir ma yin/ tshangs pa'i phyir don du gnyer ba rdzogs par bya ba'i phyir ma</text></item>
<item><p>211b6</p><section>sna tshogs</section><text>yin 'khor los sgyur ba'i phun sum tshogs pa'i phyir don du gnyer ba rdzogs par bya ba'i phyir ma yin no/ /gzhan yang 'jig rten bsgral ba'i phyir dang / thams cad mkhyen pa don du gnyer ba'i phyir rdzogs par byed do/ /de rnams ni da lta'i</text></item>
<item><p>211b7</p><section>sna tshogs</section><text>dus nas drang srong chen po sangs rgyas su 'gyur ba'i dus ni drang srong chen po sangs rgyas su 'gyur zhes zhus so/ /sems dpa' chen po lha la gnang ba ma byin te/ dus dang gling dang yul dang rigs dang yum dang / tshe dang tshe'i bye brag lhag</text></item>
<item><p>211b8</p><section>sna tshogs</section><text>ma las med do/ /chen po lnga po zhes bya ba legs par gzigs shing gzigs so/ /de la dus dang dus ma yin pa zhes bya ba ste/ dang po dus la gzigs so/ /de la lo 'bum phrag gcig gi thog ma nas 'phel ba ni tshe'i dus dang</text></item>
<item><p>212a1</p><section>sna tshogs</section><text>dus ma yin pa'o/ /gang gi phyir de'i tshe sems can rnams kyi skye ba dang rga ba dang na ba dang 'chi ba rnams la gzigs so/ /sangs rgyas rnams kyi chos ston pa ni mtshan nyid lnga spangs nas gzhan pa ni med do/ /de rnams ni mi</text></item>
<item><p>212a2</p><section>sna tshogs</section><text>rtag pa dang / sdug bsngal ba dang / bdag med pa ston cing 'di rnams ci'i phyir 'chad pa nyid mi nyan pa dang mi dad pa dang mi sems pa'o/ /de ni dus ma yin no/ /de'i phyir mi sems pa dang ma nges pa'i bstan pa yin no/ /de'i phyir de ni</text></item>
<item><p>212a3</p><section>sna tshogs</section><text>dus ma yin pa'o/ /lo brgya pa dman pas tshe'i dus kyang de'i dus ma yin no/ /gang gi phyir de'i tshe sems can nyon mongs pa shin du che ba yin no/ /nyon mongs pa shin du che bas gdams pa byin no/ /gdams pa la mi gnas na chu la</text></item>
<item><p>212a4</p><section>sna tshogs</section><text>dbyug pa rgyab pa'i ri mo bzhin myur du 'gag go/ /de'i phyir de yang dus ma yin pa'o/ /lo 'bum phrag gcig nas bzung ba'i 'og tu lo brgya pa'i mgor tshe'i dus te dus zhes bya ba yin no/ /de'i tshe yang lo brgya pa yin no/ /de nas</text></item>
<item><p>212a5</p><section>sna tshogs</section><text>sems dpa' chen po skye bar rigs so zhes dus la gzigs so/ /de nas gling la gzigs te gling bzhi 'khor dang bcas pa la gzigs nas gling gsum po rnams su sangs rgyas mi 'byon no/ /'dzam bu'i gling nyid du 'byon no/ /gling la</text></item>
<item><p>212a6</p><section>sna tshogs</section><text>gzigs pa'o/ /de nas 'dzam bu'i gling zhes bya ba dpag tshad stong phrag bcu'i tshad kyis che ba'o/ /yul gyi phyogs gang zhig tu sangs rgyas 'byon par 'gyur zhes yangs shing grol ba'i gnas blta zhing yul dbus la gzigs te yul</text></item>
<item><p>212a7</p><section>sna tshogs</section><text>dbus zhes bya ba ni shar gyi phyogs na ka dza~M ga la zhes bya ba'i grong rdal lo/ /de'i pha rol na shing sA la chen po'o/ /de nas gzhan yang bas mtha'i ljongs nye ba'i nang ngo / /shar lho'i mtshams su sA la can zhes bya ba'i chu klung ngo / /</text></item>
<item><p>212a8</p><section>sna tshogs</section><text>de nas gzhan yang bas mtha'i ljongs dang nye ba'i nang ngo / /lho phyogs su sau ta ka ra Ni ka zhes bya ba'i grong rdal lo/ /de nas gzhan yang bas mtha'i ljongs dang nye ba'i nang ngo / /nub phyogs ka ba zhes bya ba bram ze'i grong rdal lo/ /de nas gzhan</text></item>
<item><p>212b1</p><section>sna tshogs</section><text>yang bas mtha'i ljongs dang nye ba'i nang ngo / /byang gi phyogs u shi ri'i ri'o/ /de nas gzhan yang bas mtha'i ljongs dang nye ba'i nang ngo / /'di ltar 'dul bar bshad cing bstan no/ /dkyus su dpag tshad sum brgya'o/ /zheng du</text></item>
<item><p>212b2</p><section>sna tshogs</section><text>dpag tshad phyed dang sum brgya'o/ /mtha' bskor la dpag tshad dgu brgya'o/ /yul phyogs de rnams su ni sangs rgyas dang / rang sangs rgyas dang nyan thos mchog rnams dang / nyan thos chen po brgyad bcu dang / 'khor los sgyur ba'i</text></item>
<item><p>212b3</p><section>sna tshogs</section><text>rgyal po dang / gzhan yang skyes bu chen por grags pa'i rigs dang / bram ze'i rigs dang / shing sA la chen po lta bu'i khyim bdag rnams 'khrungs pa'i gnas so/ /de rnams las grong khyer ser skya zhes bya ba 'di'o/ /der bdag</text></item>
<item><p>212b4</p><section>sna tshogs</section><text>'khrung bar rigs so zhes thugs kyis nges par byas so/ /de nas rigs la gzigs pa zhes bya ba ni sangs rgyas zhes bya ba rje'u'i rigs sam/ gdol pa'i rigs la mi 'khrung ngo / /slar yang 'jig rten pa mos pa'i rgyal rigs</text></item>
<item><p>212b5</p><section>sna tshogs</section><text>sam bram ze'i rigs gnyis la 'khrung ngo / /da lta ni rgyal rigs la 'jig rten pa sems so/ /de la 'khrung ngo / /bdag gi yab ni zas gtsang ma zhes bya ba'i rgyal po yin te rigs la gzigs so/ /de nas yum la gzigs te 'dod</text></item>
<item><p>212b6</p><section>sna tshogs</section><text>pa dang chang la dga' ba ni sangs rgyas kyi yum zhes bya ba ma yin no/ /gzhan yang bskal pa 'bum phrag gcig la pha rol du phyin pa rdzogs par byas nas 'khrung ngo / /nyams pa med pa'i tshul khrims lnga po nyid len no/ /lha mo sgyu</text></item>
<item><p>212b7</p><section>sna tshogs</section><text>'phrul chen mo zhes bya ba 'di de dang 'dra ba bdag gi yum yin no/ /gzhan yang gang de tsam gyi tshe'o/ /zla ba bcu'i mgo nas zhag bdun du gzigs so/ /'di ni chen po lnga la gzigs so/ /gzigs nas drang srong chen po bdag gi dus te sangs rgyas</text></item>
<item><p>212b8</p><section>sna tshogs</section><text>su 'gyur ba'i lha rnams kyis tshig gis gnang ngo / /khyed rnams gshegs par zhu zhes lha de rnams btang nas dga' ldan gyi lha rnams kyis yongs su bskor te/ dga' ldan gyi dga' ba'i tshal du zhugs so/ /'jig rten gyi lha thams</text></item>
<item><p>213a1</p><section>sna tshogs</section><text>cad dga' ba'i tshal na yod pa nyid do/ /de la 'di'i lha 'di nas shi 'phos nas bde ba'i 'gro bar skyes te 'di nas shi 'phos nas bde ba'i 'gro bar skyes so/ /sngar byas pa'i dge ba'i las byas pa rjes su dran zhing rgyu'o/ /</text></item>
<item><p>213a2</p><section>sna tshogs</section><text>de de ltar lha rnams kyis dge ba rjes su dran pa rnams 'khor du byas shing der rgyu'o/ /shi 'phos nas lha mo sgyu 'phrul ma chen mo'i mngal du zhugs so/ /de la legs par brjod pa'i phyir 'di go rims bzhin du sngon gyi gtam brjod do/ /de'i</text></item>
<item><p>213a3</p><section>sna tshogs</section><text>tshe grong khyer ser skyar dbyar zla 'bring po'i rgyu skar du brjod par skye bo thams cad rgyu skar la rtse zhing lha mo sgyu 'phrul chen po yang nya'i sdun du zhag bdun nas me tog gi phreng ba dang spos kyi 'byor pa dang ldan pas rgyu skar la rtse zhing longs spyod</text></item>
<item><p>213a4</p><section>sna tshogs</section><text>do/ /zhag bdun gyi mthar snga dro langs nas dri bzang gi chus khrus byas te/ 'bum phrag bzhi'i longs spyod spel te sbyin pa chen po btang nas rgyan thams cad kyis brgyan/ kha zas bzang po zos te/ gso sbyong yan lag brgyad pa la gnas so/ /</text></item>
<item><p>213a5</p><section>sna tshogs</section><text>rgyan du byed pa la rigs pa'i dpal gyi khang pa'i nang du zhugs nas dpal gyi mal cha la nyal te gnyid du song nas 'di lta bu'i rmi lam mthong ngo / /rgyal po chen po bzhi pos mal stan dang bcas pa nyid blangs nas gangs can gyi nang du song ngo / /dpag</text></item>
<item><p>213a6</p><section>sna tshogs</section><text>tshad drug bcu pa'i ma na shi la'i steng du dang dpag tshad bdun pa'i shing sA la chen po'i 'og tu bzhag nas phyogs gcig tu 'khod do/ /de nas de'i lha mo 'ongs nas lha mo sgyu 'phrul ma chen mo mtsho ma dros par khrid do/ /mi'i dri ma bsal ba'i phyir</text></item>
<item><p>213a7</p><section>sna tshogs</section><text>khrus byas te/ lha'i gos gyon nas dri bzang pos byug cing lha'i me tog 'dogs so/ /de nas mi ring bar dngul gyi ri de'i nang na gser gyi gzhal yas khang 'dug go/ /der shar du mgo bstan pa'i lha'i mal cha la der nyol zhes zer nas nyal lo/ /</text></item>
<item><p>213a8</p><section>sna tshogs</section><text>de nas byang chub sems dpa' glang po che dkar po cig tu gyur to/ /de nas mi ring bar gser gyi ri gcig la der 'dzeg cing de nas mar babs nas/ dngul gyi ri la 'dzeg go/ /byang gi phyogs nas 'ongs te/ dngul gyi phreng ba dang mtshungs pa'i glang po</text></item>
<item><p>213b1</p><section>sna tshogs</section><text>che'i snas pad ma dkar po 'dzin cing / glang po che'i sgra sgrogs pas gser gyi gzhal yas khang du zhugs te/ rang gi mal cha la lan gsum du bskor ba byas nas glo g.yas pa phug nas ltor zhugs pa bzhin du gyur to/ /de ltar bre'i skar</text></item>
<item><p>213b2</p><section>sna tshogs</section><text>ma mchog la lhums su zhugs so/ /nyi ma gnyis pa la de'i snga dro sad de lha mos rgyal po la rmi lam rnams smras so/ /rgyal pos bram ze drug bcu rtsa bzhi bos nas me tog phreng ba la sogs pa dang / bkra shis dang sti stang byed cing sa la mal stan</text></item>
<item><p>213b3</p><section>sna tshogs</section><text>chen po bshams te de la bzhugs pa'i bram ze rnams la mar gsar dang sbrang rtsi dang kar ra rnams dang bsres pa'i 'o thug rnams gser dang dngul las byas pa'i sder ma bkang ste gser dang dngul gyi sder mas so sor bkab nas bram ze rnams la</text></item>
<item><p>213b4</p><section>sna tshogs</section><text>phul lo/ /gzhan yang rgyal po gyon pa dang mtshungs pa'i gos dang gser rgya ma la sogs pa byin nas de rnams tshim par byas so/ /de nas de thams cad 'dod pa thams cad kyis tshim par gyur nas rmi lam bshad de ci 'dra bar 'gyur zhes dris so/ /</text></item>
<item><p>213b5</p><section>sna tshogs</section><text>bram ze rnams kyis smras pa/ rgyal po chen po 'jigs par ma byed cig /khyod kyi lha mo'i lto'i nang du sems can zhugs te/ de yang nang gi de skyes bu'o/ /mngal gyi nang gi de bu mo ni ma yin no/ /de khyed kyi sras por 'gyur ro/ /de gal te khyim na</text></item>
<item><p>213b6</p><section>sna tshogs</section><text>gnas na 'khor los sgyur ba'i rgyal por 'gyur ro/ /gal te khyim spangs nas rab tu byung na sangs rgya bar 'gyur ro/ /'jig rten du bzlog nas slar khyim na gnas nas skye ba med do/ /gzhan yang byang chub sems dpa' yum gyi mngal du zhugs pa de ma thag</text></item>
<item><p>213b7</p><section>sna tshogs</section><text>tu thun cig nyid la stong phrag bcu'i 'jig rten gyi khams thams cad yang dag par g.yos so/ /yang dag par rab tu g.yos so/ /yang dag par sgra sgrogs so/ /mtshan ma sum bcu rtsa gnyis sngon gyi mtshan mar gyur to/ /stong phrag bcu'i khor yug</text></item>
<item><p>213b8</p><section>sna tshogs</section><text>rnams su snang ba tshad med par khyab cing gnas so/ /de 'am de'i dpal blta ba 'di lta bu ste long ba rnams kyis mig thob bo/ /'on pa rnams kyis rna bas sgra thos so/ /lkugs pa rnams kyis smra shes so/ /sgur po rnams drang por gyur to/ /gong</text></item>
<item><p>214a1</p><section>sna tshogs</section><text>po rnams kyis 'gro shes par gyur to/ /bcings pa'i sems can thams cad ni rjes su bcings pa las grol bar gyur to/ /dmyal ba thams cad kyi me zhi bar gyur to/ /yi dags kyi yul pa rnams bkres pa dang skom pa zhi bar</text></item>
<item><p>214a2</p><section>sna tshogs</section><text>gyur to/ /dud 'gro rnams phan tshun 'jigs pa med par gyur to/ /sems can thams cad kyi nad zhi bar gyur to/ /sems can thams cad dga' bzhin du smra bar gyur to/ /rta rnams skad snyan pa'i rnam par gyur to/ /glang po rnams ni sgra sgrogs</text></item>
<item><p>214a3</p><section>sna tshogs</section><text>so/ /rol mo rnams rang byung gi sgra sgrogs so/ /mi rnams kyi rkang pa dang lag pa'i rgyan rang rang ma reg par so sor 'byin to/ /phyogs thams cad rab tu dngas par gyur to/ /sems can rnams bde ba bskyed pa'i phyir rlung 'jam po ldang</text></item>
<item><p>214a4</p><section>sna tshogs</section><text>bar gyur to/ /dus ma yin par sprin la char 'bab bo/ /sa la chu byung nas phyogs thams cad chur gyur to/ /bya rnams nam mkha' la 'gro ba spong ngo / /chu klung rnams 'gro ba med par gnas so/ /rgya mtsho chen po'i chu ni dngar bar gyur to/ /</text></item>
<item><p>214a5</p><section>sna tshogs</section><text>gnas thams cad nyid du kha dog lnga pa'i pad mas sa'i steng thams cad khyab par gyur to/ /thang dang chu las skyes pa'i me tog rnams kha bye bar gyur to/ /ljon shing rnams sdong po la sdong po'i pad ma'i me tog go/ /yal kha rnams la yal</text></item>
<item><p>214a6</p><section>sna tshogs</section><text>kha'i pad ma'i me tog go/ /'khril shing rnams la 'khril shing gi pad ma'i me tog kha bye'o/ /thang dang rdo'i steng du brtol nas steng nas steng du bdun bdun du gyur nas dan dra pad ma zhes bya ba phyung ngo / /nam mkha' nas mthur du pad ma 'phyang</text></item>
<item><p>214a7</p><section>sna tshogs</section><text>ngo / /thams cad du me tog gi char 'bab bo/ /nam mkha' la lha'i rol mo'i sgra sgrogs so/ /stong phrag bcu'i 'jig rten gyi khams thams cad me tog dang bdug spos dang dri chab mchog tu skal ba bzang bar gyur to/ /'di ltar byang</text></item>
<item><p>214a8</p><section>sna tshogs</section><text>chub sems dpa' mngal du zhugs pa nyid nas byang chub sems dpa' dang / byang chub sems dpa'i yum gyi nye bar 'tshe ba bzlog pa'i phyir ral gri lag tu thogs pa'i lha'i bu bzhis srung bar byed do/ /byang chub sems dpa'i yum ni skyes</text></item>
<item><p>214b1</p><section>sna tshogs</section><text>pa la 'dod chags mi skye zhing / rnyed pa dang grags pa thob par gyur to/ /skyid pa sku la dub pa med par byang chub sems dpa' de yang rum du zhugs nas/ nor bu rin po che rab tu dngas pa srad bu dmar po la brgyus pa bzhin du mthong ngo / /</text></item>
<item><p>214b2</p><section>sna tshogs</section><text>gang gi phyir yang byang chub sems dpa' zhugs pa'i rum zhes bya ba ni mchod rten gyi nang bzhin du sems can gzhan gyis reg pa dang longs spyod par mi nus so/ /de'i phyir byang chub sems dpa'i yum byang chub sems dpa' 'khrungs nas</text></item>
<item><p>214b3</p><section>sna tshogs</section><text>zhag bdun nas dus las 'das nas dga' ldan du skye bar 'gyur ro/ /ji ltar yang bud med gzhan zla ba bcu las dman pa 'am/ lhag pa 'am/ 'dug pa 'am/ nyal nas skye'o/ /byang chub sems dpa'i yum ni de lta bu ma yin te/ de yang</text></item>
<item><p>214b4</p><section>sna tshogs</section><text>byang chub sems dpa' zla ba bcur rum du bsrungs nas 'greng ba la skye'o/ /'di ni byang chub sems dpa'i yum thams cad kyi chos nyid do/ /lha mo sgyu 'phrul ma chen mo yang snod kyi nang gi 'bru mar bzhin du byang chub sems dpa' zla ba bcur</text></item>
<item><p>214b5</p><section>sna tshogs</section><text>rum du 'tsho zhing rum yongs su rdzogs nas gnyen gyi grong du 'gro'o zhes rgyal po chen po zas gtsang gi drung du smras so/ /lha rigs kyi rgyud kyi grong khyer chen po lha bstan du bdag 'gro bar 'dod do/ /rgyal pos legs so zhes brjod nas</text></item>
<item><p>214b6</p><section>sna tshogs</section><text>gnang ngo / /ser skya'i gzhi dang / grong khyer lha bstan gnyis kyi bar gyi lam mtshungs par byas nas/ chu shing dang / bum pa gang ba dang / rgyal mtshan dang ba dan la sogs pa'i rgyan 'dzugs su bcug nas lha mo gser gyi do li la bzhugs</text></item>
<item><p>214b7</p><section>sna tshogs</section><text>te/ blon po stong phrag gcig gis bteg ste 'khor mang po dang bcas pa btang ngo / /grong khyer gnyis kyi bar du yang gnyis ka'i grong khyer pa gnas pa'i lum+bi nI'i tshal zhes bya ba la bkra shis pa'i shing sA la'i shing yod do/ /de'i dus su</text></item>
<item><p>214b8</p><section>sna tshogs</section><text>rtsa ba nas rtse mo'i yal ga'i bar thams cad du bar ma chad par me tog kha bye bar gyur to/ /yal ga'i bar nyid dang / me tog gi bar kha dog sna lnga pa'i bung ba mang po lding ba dang / rnam pa sna tshogs pa'i bya mang po'i tshogs ni snyan pa'i sgra</text></item>
<item><p>215a1</p><section>sna tshogs</section><text>dbyangs sgrogs shing spyod do/ /lum+bi nI'i tshal thams cad ni shing rta sna tshogs pa'i tshal bzhin du mthu dang dbang phyug ni rgyal po'i mdzes par byas pa'i mdun sa lta bu de lha mos gzigs nas shing sA la'i tshal du</text></item>
<item><p>215a2</p><section>sna tshogs</section><text>rtse bar bsams pa skyes so/ /blon po rnams kyis lha mo bteg nas shing sA la'i tshal du bzhugs so/ /de bkra shis pa'i shing sA la'i rtsa bar gshegs te des shing sA la'i yal ga bzung bar sems par gyur te/ des shing sA la'i</text></item>
<item><p>215a3</p><section>sna tshogs</section><text>yal ga shin du legs pa me la sros nas bkug pa bzhin du mdud pa la lha mo'i lag par nye bar 'phyang ngo / /de'i lag pa brkyang nas yal ga'i rtse mo bzung ngo / /de ma thag tu las kyi rlung gis bskyod do/ /de nas de'i phyogs kun du yol ba byas nas</text></item>
<item><p>215a4</p><section>sna tshogs</section><text>skye bo thams cad phyir ring du gyur te shing sA la'i yal ga bzung nas 'dug pa nyid la de ltar de'i mngal nas bltams par gyur to/ /de ma thag rnam par dag pa'i sems dang ldan pa'i tshangs pa bzhi pos gser gyi dra ba blangs nas sleb bo/ /de rnams</text></item>
<item><p>215a5</p><section>sna tshogs</section><text>kyis der gser gyi dra bas byang chub sems dpa' blangs te yum gyi mdun na 'dug go/ /lha mo sems sdug bsngal bar ma byed cig /khyed kyi sras dbang phyug dang grags pa dang bcas pa bltams so zhes smras so/ /de ltar yang sems can gzhan</text></item>
<item><p>215a6</p><section>sna tshogs</section><text>rnams ma'i rum nas 'thon pa na mi gtsang bas gos shing skyug bro ba can 'thon no/ /byang chub sems dpa' ni de lta bu ma yin no/ /gzhan yang chos kyi khri nas chos 'chad pa 'bab pa bzhin dang skas la 'bab pa'i skyes bu bzhin du lag</text></item>
<item><p>215a7</p><section>sna tshogs</section><text>pa gnyis dang rkang pa gnyis brkyang nas 'dug pa nyid bzhin no/ /ma'i rum nas mi gtsang ba cung zad kyis kyang ma gos par dag cing 'jigs pa med pa bzhin no/ /yul ka shi ka'i ras kyi nang du nor bu rin po che bcug pa bzhin du 'od 'gyed</text></item>
<item><p>215a8</p><section>sna tshogs</section><text>cing yum gyi rum nas 'thon no/ /de ltar gyur pa'i byang chub sems dpa' de dang byang chub sems dpa'i yum de dag par bya ba'i phyir nam mkha' nas chu'i rgyun gnyis babs pas byang chub sems dpa' dang yum gyi sku dag par byas so/ /</text></item>
<item><p>215b1</p><section>sna tshogs</section><text>de yang gser gyi dra bas blangs nas tshangs pa 'dug pa'i lag nas rgyal po chen po bzhi po rnams kyis bkra shis pa dang / bde ba la reg par gnas par bya ba'i phyir gzig gi lpags pas sngar gyi bzhin du blangs so/ /de rnams kyi lag nas</text></item>
<item><p>215b2</p><section>sna tshogs</section><text>mi rnams kyis du gu la'i ras kyi steng du blangs so/ /mi rnams kyi lag tu btang nas sa la gnas so/ /shar phyogs la gzigs te stong phrag du ma'i khor yug rnams phan tshun du mthong ngo / /de'i lha dang mi rnams kyis me tog gi phreng ba dang</text></item>
<item><p>215b3</p><section>sna tshogs</section><text>spos la sogs pas mchod cing skyes bu chen po khyod lta bu 'di na med khyod kyi gong na gzhan su yang med do zhes smras so/ /de bzhin du phyogs bzhi dang mtshams bzhi dang 'og dang steng ste phyogs bcu po thams cad legs par gzigs nas</text></item>
<item><p>215b4</p><section>sna tshogs</section><text>bdag dang mtshungs pa med par mthong ngo / /de nas byang gi phyogs su gom pa bdun sgrod do/ /tshangs pa chen po'i gdugs dkar po 'dzin cing 'thab bral bas rnga yab g.yog pa/ lha gzhan rnams kyis rgyal po la nye bar mkho ba'i dngos po ma lus</text></item>
<item><p>215b5</p><section>sna tshogs</section><text>pa lag tu thogs nas rjes su 'gro'o/ /de nas gom pa bdun pa la gnas pa na 'jig rten pa rnams las bdag mchog go zhes pa la sogs pa'i shis pa brjod pa'i gtam brjod cing / seng ge'i sgra sgrogs so/ /byang chub sems dpas</text></item>
<item><p>215b6</p><section>sna tshogs</section><text>kyang skye ba gsum du rum nas 'thon tsam na gtam du brjod do/ /sman chen por skyes pa dang thams cad sgrol du skyes pa dang 'dir skyes pa'o/ /sman chen po skyes pa na yum gyi rum nas 'thon ma thag nyid du brgya byin lha'i rgyal po 'ongs te</text></item>
<item><p>215b7</p><section>sna tshogs</section><text>tsan dan gyi snying po lag tu thogs nas song ngo / /de de rnams kyi khru tshur du bcug nas 'thon no/ /de nas yang yum gyis dris pa/ bu ci khyer nas 'ongs/ ma sman yin no/ /'dis sman khyer nas 'ongs pa'i phyir sman gyi khye'u zhes bya</text></item>
<item><p>215b8</p><section>sna tshogs</section><text>bar ming btags so/ /des sman blangs nas chu'i snod kyi nang du bcug go/ /'ongs shing 'ongs pa'i long ba dang 'on pa la sogs pa de rnams de nyid kyis nad thams cad nye bar zhi bas na sman par gyur to/ /de nas sman chen po sman chen</text></item>
<item><p>216a1</p><section>sna tshogs</section><text>po zhes brjod cing skyes pa'i tshig gi rgyus sman chen po nyid de'i ming du gyur to/ /gzhan yang thams cad sgrol du skyes pa na ma'i rum nas skyes tsam na lag pa g.yas pa brkyang nas yum bdag cag gi khyim na sbyin pa btang</text></item>
<item><p>216a2</p><section>sna tshogs</section><text>rgyu 'dra bdog ge zhes brjod cing 'thon no/ /de nas de'i mas/ bu 'byor pa dang ldan pa'i rigs su khyod skyes so/ /bu'i lag pa rang gi lag pa'i steng du bzhag ste nor bu rin po che stong phrag gcig gi snod bzhag go/ /gzhan yang 'di skyes</text></item>
<item><p>216a3</p><section>sna tshogs</section><text>pa na 'dis seng ge'i sgra sgrogs so/ /de bzhin du byang chub sems dpa' skye ba gsum du ma'i rum nas skyes tsam nas gtam brjod do/ /ji ltar yang rum du zhugs tsam dang bltams tsam na sum bcu rtsa gnyis sngon gyi mtshan ma bzhin du</text></item>
<item><p>216a4</p><section>sna tshogs</section><text>skyes par gyur to/ /gzhan yang gang gi tshe bdag cag gi byang chub sems dpa' lum bi nI'i tshal du bltams so/ /de ma thag tu lha mo sgra gcan 'dzin gyi ma dang / blon po 'dun pa dang / blon po nag po 'char ka dang / rta'i rgyal po bsngags</text></item>
<item><p>216a5</p><section>sna tshogs</section><text>ldan dang / byang chub kyi shing dang / gter bzhi'i bum pa skyes so/ /de la gcig la rgyang grags bzhi dang / gcig la rgyang grags brgyad dang / gcig la rgyang grags bcu gnyis dang / gcig la rgyang grags bcu drug go/ /bdun po 'di</text></item>
<item><p>216a6</p><section>sna tshogs</section><text>lhan cig tu skyes pa yin no/ /grong khyer gnyis na gnas pa'i mi rnams kyis byang chub sems dpa' khrid nas grong khyer ser skya'i gzhi kho nar phyin no/ /nyi ma de nyid la grong khyer ser skya'i gzhi la rgyal po chen po zas gtsang gi sras por</text></item>
<item><p>216a7</p><section>sna tshogs</section><text>bltams so/ /gzhon nu 'di byang chub shing gi drung du bzhugs nas sangs rgyas su 'gyur ro zhes pa la sum bcu rtsa gsum gyi gnas kyi lha rnams kyis dga' ba dang tshim pas lag pa gyen du bskyod nas rtse zhing bstod pa byed do/ /de'i</text></item>
<item><p>216a8</p><section>sna tshogs</section><text>tshe rgyal po chen po zas gtsang gi mchod gnas snyoms par 'jug pa brgyad thob pa'i dka' thub pa nag po lha len zhes bya ba kha zas bzang po la longs spyod do/ /nyin mo nyi ma la mi gnas pa'i phyir sum bcu rtsa gsum gyi gnas</text></item>
<item><p>216b1</p><section>sna tshogs</section><text>su 'gro zhing der bde bar 'dug nas lha de rnams blta'o/ /khyed rnams ci'i phyir 'di ltar dga' ba'i sems kyis rtse/ bdag kyang 'di rnams kyi ched du bya ba kho bo la ston cig ces dris so/ /lha rnams kyis smras pa/ drang srong chen</text></item>
<item><p>216b2</p><section>sna tshogs</section><text>po rgyal po chen po zas gtsang gi sras bltams so/ /des byang chub shing gi drung du bzhugs nas sangs rgyas su gyur nas chos kyi 'khor lo bskor ro/ /de nas mtha' yas pa'i sangs rgyas kyi rol mo blta ba dang / chos thams cad thob bo</text></item>
<item><p>216b3</p><section>sna tshogs</section><text>snyam pa 'di rnams kyi rgyu mtshan gyis dga' bar gyur to/ /dka' thub pas de'i tshig thos nas myur du lha'i yul nas babs te rgyal po'i gnas su 'ongs nas/ gdan bshams pa la 'dug ste/ bu rnams rgyal po chen po'i sras su gyur pa</text></item>
<item><p>216b4</p><section>sna tshogs</section><text>de bdag gis blta'o zhes smras so/ /rgyal pos rgyan dang ldan pa'i gzhon nu blangs nas dka' thub pa la phyag bya ba'i phyir byang chub sems dpa'i zhabs kyis bskor nas dka' thub pa'i ral pa'i steng na 'dug go/ /byang chub sems dpas kyang</text></item>
<item><p>216b5</p><section>sna tshogs</section><text>de rnams kyi lus kyis phyag byed par rig pa gzhan med do/ /gal te mi shes pas byang chub sems dpa'i dbu la dka' thub pa'i rkang pa bzhag na de'i mgo tshal pa bdun du 'gas par 'gyur ro/ /dka' thub pas bdag nyams pa'i phyir du rigs</text></item>
<item><p>216b6</p><section>sna tshogs</section><text>pa ma yin no/ /stan las langs nas byang chub sems dpa' la thal mo sbyar ro/ /rgyal pos ya mtshan che ba gzigs nas rang gi sras la phyag byas so/ /dka' thub pas 'das pa'i bskal pa bzhi bcu dang ma 'ongs pa'i bskal pa bzhi</text></item>
<item><p>216b7</p><section>sna tshogs</section><text>bcu ste/ bskal pa brgyad bcu rjes su dran no/ /byang chub sems dpa'i mtshan nyid phun sum tshogs pa mthong nas sangs rgya bar 'gyur ram mi 'gyur zhes brtags pas the tshom med par sangs rgyas su 'gyur bar rtogs te/</text></item>
<item><p>216b8</p><section>sna tshogs</section><text>'di ya mtshan che ba'i skyes bu yin no zhes bsams nas brgad do/ /de nas 'di sangs rgyas nas bdag gis mthong ngam mi mthong zhes brtags pas mi mthong ngo / /bar du dus las 'das nas sangs rgyas</text></item>
<item><p>217a1</p><section>sna tshogs</section><text>brgya 'am sangs rgyas stong gshegs nas brtag par mi nus pa'i gzugs med pa'i gnas su skye bar nges par mthong ngo / /'di lta bu'i tshul gyi ya mtshan che ba'i skyes bu mthong bar mi nus so snyam ste bdag gi sems shin</text></item>
<item><p>217a2</p><section>sna tshogs</section><text>du sdug bsngal bar gyur nas ngus so/ /de mi rnams kyis mthong ste/ bdag cag gi 'phags pa res 'ga' ni rgod res 'ga' ni ngu ba'i rgyu mtshan ci lags/ bdag cag gi sras 'phags pa la bar du gcod pa 'ong ngam zhes dris so/ /'di la bar</text></item>
<item><p>217a3</p><section>sna tshogs</section><text>du gcod pa mi 'byung zhing the tshom med par sangs rgyas su 'gyur ro zhes smras so/ /'o na gang gi phyir ngu zhes dris so/ /'di lta bu'i tshul gyis skyes bu sangs rgya bar 'gyur ba bdag gis mthong bar mi 'gyur bas bdag shin du nges par</text></item>
<item><p>217a4</p><section>sna tshogs</section><text>sdug bsngal lo/ /de'i phyir rang gi ched du mya ngan gyis ngu'o zhes smras so/ /des na ci'i phyir rang gi nye du rnams las 'ga' zhig gis 'di sangs rgyas su gyur nas mthong bar 'gyur ram mi 'gyur zhes brtags pas tsha bo nA la ka'i gzhon</text></item>
<item><p>217a5</p><section>sna tshogs</section><text>nus mthong ngo / /de sring mo'i khang par song ste/ nA la ka gzhon nu de gang na yod/ 'phags pa khang pa na yod do/ /de bos la shog /de rang gi gnas su 'ongs nas nA la ka la smras so/ /tsha bo rgyal po chen po zas gtsang gi rigs kyi</text></item>
<item><p>217a6</p><section>sna tshogs</section><text>bu 'khrungs so/ /'di ni sangs rgyas kyi myu gu'o/ /lo sum bcu rtsa lnga 'das nas sangs rgyas su 'gyur zhing khyod kyis 'di mthong bar 'gyur bas da lta nyid du rab tu byung ba gyis cig ces smras so/ /bye ba brgyad bcu rtsa bdun gyi nor</text></item>
<item><p>217a7</p><section>sna tshogs</section><text>gyi rigs la skyes pa'i gzhon nus zhang po 'dis bdag la don med cing dgos pa med do zhes brjod par bsams so/ /de ma thag tu rang gi tshong gnas su ngur smrig gi gos nyid dang sa'i lhung bzed blangs nas skra dang kha spu bregs te/</text></item>
<item><p>217a8</p><section>sna tshogs</section><text>ngur smrig gi gos gyon nas gang zhig 'jig rten pa'i gang zag gi mchog gi mchog la bsams shing bdag rab tu 'byung bar 'gyur ro zhes bsams te byang chub sems dpa'i phyogs su thal mo sbyar nas yan lag lnga'i phyag byed</text></item>
<item><p>217b1</p><section>sna tshogs</section><text>do/ /lhung bzed snod du bcug nas phrag pa la gzer te gangs can du gshegs nas dge sbyong gi chos byed do/ /des mchog tu mngon par rdzogs par sangs rgyas pa'i de bzhin gshegs pa'i drung du nye bar song ste/ nA la ka'i so</text></item>
<item><p>217b2</p><section>sna tshogs</section><text>so'i rtogs pa'i gtam thos nas slar yang gangs can du gshegs te dgra bcom pa thob bo/ /mchog tu rtogs dka' ba rtogs nas zla ba bdun nyid kyi nang du tshe 'das te gser gyi ri gcig la brten nas 'dug de lhag ma med par</text></item>
<item><p>217b3</p><section>sna tshogs</section><text>yongs su mya ngan las 'das pa'i dbyings su yongs su mya ngan las 'das so/ /byang chub sems dpa' yang zhag lnga nas dbu 'khru bar byed cing ming 'dogs par rigs so zhes bsams nas rgyal po'i pho brang la dri bzhi'i rigs</text></item>
<item><p>217b4</p><section>sna tshogs</section><text>kyis byug pa byas te/ rin po che lnga'i me tog gcal du bkram nas chu med pa'i 'o ma btsos pa'i 'o thug 'tshod cing rig byed gsum gyi pha rol du son pa'i bram ze brgya rtsa brgyad mgron du gnyer te rgyal po'i pho brang du bzhugs nas</text></item>
<item><p>217b5</p><section>sna tshogs</section><text>kha zas bzang po la longs spyod cing bkur sti chen po byas nas mtshan nyid ji lta bu zhes dris so/ /de rnams las dga' byed dang / rgyal mtshan dang mtshan nyid dang rigs kyi sngags pa dang / /kau Ti n+ya dang lag pa can dang gshin</text></item>
<item><p>217b6</p><section>sna tshogs</section><text>rje bzang dang / legs sbyin te de rnams de'i tshe bram ze brgyad yin no/ /yan lag drug gi sngags brda sprad nas bram ze brgyad po 'di lta bu nyid kyi mtshan nyid so sor brjod nas dga' ldan gnas nas ma'i mngal du</text></item>
<item><p>217b7</p><section>sna tshogs</section><text>zhugs pa'i mtshan nyid 'di rnams kyis bshad do/ /de rnams las bram ze bdun gyis mdzub mo gnyis bsgrengs te don gnyis lung bstan no/ /mtshan nyid 'di dang ldan pas khyim na gnas na 'khor los sgyur ba'i rgyal por 'gyur ro/ /rab tu</text></item>
<item><p>217b8</p><section>sna tshogs</section><text>byung na sangs rgya bar 'gyur ro/ /'khor los sgyur ba'i phun sum tshogs pa thams cad bshad pa rdzogs nas gzhan de rnams kyi nang nas thams cad kyi gzhon shos kyi rigs ni kau Ti n+ya bram ze'i khye'u 'o zhes bya ba'o/ /byang chub sems dpa' de'i ming tshad</text></item>
<item><p>218a1</p><section>sna tshogs</section><text>mchog rnams rdzogs par btags so/ /'di ni khyim na gnas pa'i rgyu med pas mtha' gcig nyid du khyim na mi gnas par sangs rgya'o/ /mdzub mo gcig bsgrengs te 'di ltar lung bstan no/ /'di ni sngar gyi gzhi byas pas phyis mir gyur pa</text></item>
<item><p>218a2</p><section>sna tshogs</section><text>na shes rab dang ldan no/ /bram ze bdun las lhag par gyur nas 'di'i mtshan nyid rig par ldan nas khyim du gnas pa'i ming yang med do/ /the tshom med par sangs rgya bar 'gyur te 'gro ba gcig las gzhan ma mthong ngo / /de'i phyir mdzub mo gcig</text></item>
<item><p>218a3</p><section>sna tshogs</section><text>bsgrengs te 'di ltar lung bstan no/ /de nas bram ze de rnams rang gi khyim du 'gro zhing bu rnams bos te/ bu bdag cag rnams rgan por gyur pas rgyal po chen po zas gtsang gi sras thams cad mkhyen pa thob par gyur pa na bdag cag dang mjal</text></item>
<item><p>218a4</p><section>sna tshogs</section><text>bar 'gyur ram mi 'gyur cha med kyis/ khyod de'i sras kyis thams cad mkhyen pa thob par gyur nas de'i bstan pa la rab tu byung cig ces smras so/ /bram ze bdun po rnams kyis kyang ji srid tshe gnas kyi bar ji ltar byas pa'i las rtogs so/ /</text></item>
<item><p>218a5</p><section>sna tshogs</section><text>bram ze'i khye'u kau Ti n+ya nyid nad med par gyur nas gnas so/ /de'i sems dpa' chen po blo dang ldan pa nges par 'byung ba chen pos mngon par byung nas go rims bzhin du steng rgyas su song ngo / /sa phyogs 'di ni nyams dga' bas rigs kyi bu</text></item>
<item><p>218a6</p><section>sna tshogs</section><text>sa phyogs 'di dka' ba spyod pa'i gnas su rig par sems skyes pas der gnas te skyes bu chen po rab tu byung ngo zhes thos nas bram ze'i bu'i gnas su nye bar song ngo zhes smras so/ /gzhon nu don grub rab tu byung nas the tshom</text></item>
<item><p>218a7</p><section>sna tshogs</section><text>med par de sangs rgya bar 'gyur ro/ /gal te khyed rnams kyi pha nad med par gnas na de ring phyin nas rab tu byung ba byed do/ /gal te khyod kyang 'dod na 'dir 'ongs nas bdag gis skyes bu de'i rjes su rab tu 'byung bar bgyi'o/ /de</text></item>
<item><p>218a8</p><section>sna tshogs</section><text>thams cad 'dun pa gcig par ma nus par skye bo bzhi po las kau Ti n+yas gtso bo byas nas skye bo lnga po rab tu byung ste/ de rnams kyi skye bo lnga po ni gnas brtan lnga sde zhes bya ba'i rigs su gyur to/ /gzhan yang de'i tshe rgyal po 'di skad du</text></item>
<item><p>218b1</p><section>sna tshogs</section><text>gang mthong nas bdag gi bu rab tu 'byung zhes 'dri'o/ /sngon gyi mtshan ma bzhi mthong bas de gang dang rgas shing 'khogs pa dang na ba dang 'chi ba dang rab tu byung ba'o/ /rgyal pos 'di rnams bzung nas 'di lta bu'i tshul bdag gi bu dang nye bar 'ong du myi</text></item>
<item><p>218b2</p><section>sna tshogs</section><text>'jug cing / bdag gi sras kyis sangs rgyas thob kyang don med do/ /bdag gi sras stong phrag gnyis kyi gling 'khor dang bcas pa'i gling chen po bzhi po rnams kyi dbang phyug gi bdag po'i rgyal po byed cing dpag tshad sum bcu rtsa drug gi khor yug gi 'khor</text></item>
<item><p>218b3</p><section>sna tshogs</section><text>nam mkha'i dbyings su gshegs pa la blta bar 'dod do/ /slar yang 'di ltar brjod cing 'di lta bu'i rnam pa bzhi'i skyes bu gzhon nu'i mig lam du 'ong ba bsrung zhing phyogs bzhir rgyang grags bzhi bzhir bsrung ba bzhag go/ /de'i nyi ma la yang bkra shis</text></item>
<item><p>218b4</p><section>sna tshogs</section><text>pa'i gnas su 'dus pa'i rigs kyi nye du stong phrag brgyad bcu po re re'i bu brgya yongs su ster bar bsams so/ /'di sangs rgyas su 'gyur ram rgyal por 'gyur ram bdag gi bu re re ster ro/ /gal te sangs rgyas par gyur na rgyal rigs kyi dge sbyong</text></item>
<item><p>218b5</p><section>sna tshogs</section><text>nyid kyis mdun rgyab thams cad du bskor nas 'gro ba yin no/ /gal te rgyal por gyur na rgyal rigs kyi gzhon nu nyid kyis mdun rgyab kun nas bskor nas 'gro'o zhes smra zhing 'bul lo/ /rgyal pos kyang byang chub sems dpa' la gzugs</text></item>
<item><p>218b6</p><section>sna tshogs</section><text>mchog dang ldan pa skyon thams cad spangs pa'i nu ma bsnun pa nyid gnas pa byin no/ /byang chub sems dpa' 'khor mtha' yas pa dpal dang skal pa 'phel ba dang ldan no/ /de nas nyi ma gcig la rgyal po'i 'bras 'debs</text></item>
<item><p>218b7</p><section>sna tshogs</section><text>pa la bkra shis byed do/ /de'i nyi ma la grong khyer thams cad du lha gshegs pa bzhin du brgyan no/ /bran dang las byed pa la sogs pas gos legs po gyon nas spos dang me tog gi phreng ba la sogs pas brgyan par byas nas rgyal po'i pho</text></item>
<item><p>218b8</p><section>sna tshogs</section><text>brang gi nang du 'dus so/ /rgyal po'i gzhis rnams la zhing rmo ba stong phrag gcig rigs so/ /slar yang de'i nyi ma la gcig gis dman pa'i zhing rmo ba brgyad brgya dang bcas pa'i glang gi gnya' shing gi thag pa dngul las byas pa dang / rgyal po 'dzin</text></item>
<item><p>219a1</p><section>sna tshogs</section><text>pa'i zhing rmo ba'i thong pa slar yang gser las byas par gyur to/ /glang gi rwa gnyis la gser gyis bskus so/ /kha dang ske'i thag pa ni gser la'ang byas so/ /rgyal po'i 'khor chen po dang bcas pa byon nas sras blangs te gshegs</text></item>
<item><p>219a2</p><section>sna tshogs</section><text>so/ /gzhis kha'i gnas na shing 'dzam bu gcig la lo ma mang pos grib ma stug por gyur pa zhig yod pa'i 'og tu gzhon nu'i mal stan chen po byas nas steng du bla res gser gyi skar ma dang mtshungs pa bres te/ lcags ri ltar yol bas</text></item>
<item><p>219a3</p><section>sna tshogs</section><text>phyogs kun nas bskor to/ /rgyal po rgyan thams cad kyis brgyan par byas nas blon po 'khor dang bcas pa zhing rmo ba'i gnas su gshegs te/ der rgyal pos gser gyi thong pa bzung ngo / /gcig gis dman pa'i brgyad brgya'i dngul gyi thong</text></item>
<item><p>219a4</p><section>sna tshogs</section><text>pa blon pos bzung ste so nam byed pa'i skye bo rnams kyis thong pa lhag ma rnams bslangs so/ /de rnams kyis thong pa bzung nas de dang der sgal rmo'o/ /rgyal pos slar yang 'di nas phar 'gro zhing pha rol nas tshur 'ongs so/ /de'i gnas</text></item>
<item><p>219a5</p><section>sna tshogs</section><text>phun sum tshogs par 'gyur ro zhes bsams nas byang chub sems dpa' 'khor dang bcas pa bzhugs pa'i nu ma snun pa rnams rgyal po'i phun sum tshogs par blta'o/ /yol ba'i nang nas phyir 'thon no/ /byang chub sems dpa' de</text></item>
<item><p>219a6</p><section>sna tshogs</section><text>dang der gzigs pas gcig kyang mi snang ngo / /myur bar langs nas skyil krung bcas te/ rlung 'byung ba dang rngub cing bzung bas bsam gtan dang po skyes so/ /nu ma snun pa rnams kha zas za ba'i phyir phan tshun du 'gro zhing de ma thag</text></item>
<item><p>219a7</p><section>sna tshogs</section><text>cung zad thogs par gyur to/ /shing gzhan rnams kyi grib ma mi ldog cing gzhan yang shing de'i grib ma rnams kun nas gnas so/ /nu ma snun pa rnams kyis sras 'phags pa zhes cig tu brjod cing myur du yol ba stengs su brdzes</text></item>
<item><p>219a8</p><section>sna tshogs</section><text>te nang du zhugs nas byang chub sems dpa' mal stan la skyil krung gis bzhugs pa de'i cho 'phrul mthong nas song ste rgyal po la zhus so/ /lha gzhon nu 'di lta bu'i tshul gyis bzhugs so/ /'di ltar shing gzhan rnams grib ma mi</text></item>
<item><p>219b1</p><section>sna tshogs</section><text>bzlog go/ /shing 'dzam bu'i grib ma ni kun nas gnas so/ /rgyal po myur du byon nas cho 'phrul blta ste/ sras 'di la phyag gnyis pa ste zhes brjod nas sras la phyag brtsal lo/ /de nas go rims bzhin du byang chub sems dpa'</text></item>
<item><p>219b2</p><section>sna tshogs</section><text>lo bcu drug pa'i na tshod du gyur to/ /rgyal pos byang chub sems dpa' la dus gsum du rjes su rigs par khang bzang gsum byas nas gcig dgu thog gcig la bdun thog gcig la lnga thog go/ /stong phrag bzhi bcu'i gar</text></item>
<item><p>219b3</p><section>sna tshogs</section><text>byed pa'i bud med rnams nye bar gnas par byas so/ /byang chub sems dpa' ni lha bzhin du lha dang 'dra ba'i bud med rnams 'khor du byas nas rgyan gyis brgyan pa'i bud med du ma dang bcas pa skyes pa med pa'i rol mo sgrogs</text></item>
<item><p>219b4</p><section>sna tshogs</section><text>pa 'khor du bya ste phun sum tshogs pa chen po rjes su myong bar byed do/ /dus kyi res dang dus kyi res 'di dang de'i khang bzangs su bzhugs so/ /gzhan yang sgra gcan 'dzin gyi ma de nyid btsun mo rnams kyi gtso mor gyur to/ /de'i de bzhin</text></item>
<item><p>219b5</p><section>sna tshogs</section><text>du phun sum tshogs pa chen po rjes su myong bar byed do/ /nyi ma gcig la nye du'i nang du 'di lta bu'i gtam byung ngo / /don grub rtsed mos brjed nas gshegs shing bzo cung zad kyang mi slob bo/ /g.yul so so nas nye bar gyur na ci byed/ de'i tshe byang</text></item>
<item><p>219b6</p><section>sna tshogs</section><text>chub sems dpa' bos nas bu khyod kyi nye du rnams don grub bzo cung zad kyang mi slob cing rtsed mos gshegs nas 'gro'o zhes zer ro/ /'dir g.yul byung na ji ltar byed ces bsams/ lha ngas bzo bslabs pa la dgos pa med do/ /</text></item>
<item><p>219b7</p><section>sna tshogs</section><text>grong khyer gyi mi rnams bdag gi bzo blta ba'i sems yod na gril sgrogs shig /'di nas zhag bdun pa la nye du rnams la bzo bstan par bgyi'o/ /rgyal pos de bzhin du byas so/ /byang chub sems dpas sgra la</text></item>
<item><p>219b8</p><section>sna tshogs</section><text>'phen pa dang / spun la 'phen pa dang / gzhu thogs pa 'dus par byas nas skye bo mang po'i nang du gzhan gzhu thogs pa dang thun mong ma yin pa nye du rnams la bzo bcu gnyis bstan no/ /de rnams mda' 'joms pa'i skyes</text></item>
<item><p>220a1</p><section>sna tshogs</section><text>rabs las 'byung ba'i tshul bzhin du rig par bya'o/ /de'i nye du rnams kyi the tshom sel lo/ /gzhan yang byang chub sems dpa' skyed mos tshal du gshegs par bsams nas kha lo sgyur ba bos te/ shing rta chas</text></item>
<item><p>220a2</p><section>sna tshogs</section><text>su chug cig ces smras so/ /des legs so zhes brjod cing tshig thos nas shing rta chen po'i 'khor lo'i mchog la ji ltar rigs pa'i rgyan thams cad kyis brgyan nas ku mu da'i 'dab ma'i mdog dang 'dra ba'i bkra shis pa'i rta bzhis</text></item>
<item><p>220a3</p><section>sna tshogs</section><text>shing rta khrid nas byang chub sems dpa' gshegs so/ /zhes smras so/ /byang chub sems dpa' lha'i gzhal med khang bzhin du shing rta la zhon nas skyed mos tshal gyi phyogs su gshegs so/ /lha rnams kyis gzhon nu don grub</text></item>
<item><p>220a4</p><section>sna tshogs</section><text>kyi mngon par rdzogs par byang chub pa'i dus ni nye bar gyur to/ /sngar gyi mtshan ma rnams blta bar rigs so/ /lha'i bu cig gis rgas pa 'khogs pa so byi ba skra dkar ba sgur ba rgyab grum pa'i lus can lag tu 'khar ba thogs</text></item>
<item><p>220a5</p><section>sna tshogs</section><text>pa skad 'dzer bar byed pa bstan no/ /de byang chub sems dpa' dang kha lo sgyur bas mthong ngo / /de nas byang chub sems dpas kha lo sgyur ba la dris so/ /skyes bu 'di gang zhig yin/ skra yang gzhan dang mi 'dra ba ji lta bu/ gtso bo chen po'i</text></item>
<item><p>220a6</p><section>sna tshogs</section><text>mdo nas byung ba bzhin 'dri bar bya'o/ /de'i tshig thos nas skye ba mi rtag cing skyes par gyur pa thams cad rgas par 'gyur ro zhes sems sdug bsngal zhing de nyid du bzlog nas rang gi khang bzang nyid du gshegs so/ /rgyal pos rgyu mtshan</text></item>
<item><p>220a7</p><section>sna tshogs</section><text>ci'i phyir bdag gi sras po myur du ldog pa ci'i phyir dris so/ /lha rgas shing 'khogs pa'i mi gcig mthong bas rab tu 'byung ngo / /myur du bu la gar byed pa rnams sta gon gyis shig /phun sum tshogs pa nyams su myong bar byas</text></item>
<item><p>220a8</p><section>sna tshogs</section><text>pas rab tu 'byung ba rjes su dran par mi 'gyur ro zhes smras nas bsrung bar byed pa spel te phyogs thams cad du rgyang grags brgyad brgyad du bzhag go/ /gzhan yang nyi ma gcig la byang chub sems dpa' de bzhin du bskyed mos</text></item>
<item><p>220b1</p><section>sna tshogs</section><text>tshal du gshegs pa na lhas sprul pa'i nad pa gcig mthong nas sngar bzhin du dris so/ /sems sdug bsngal bar gyur te slar yang bzlog nas rang gi khang bzangs su gshegs so/ /rgyal pos yang dris pa sngar de bzhin du byas</text></item>
<item><p>220b2</p><section>sna tshogs</section><text>nas slar yang spel te thams cad du rgyang grags bcu gnyis kyi sa'i char srung bar byed pa bzhag go/ /yang nyi ma gzhan la byang chub sems dpa' de bzhin du skyed mos tshal du gshegs pa na lhas sprul pa'i dus la 'das pa</text></item>
<item><p>220b3</p><section>sna tshogs</section><text>gcig mthong nas sngar bzhin du dris te sems sdug bsngal bar gyur nas/ slar yang bzlog ste khang bzangs su gshegs nas rgyal pos dris pa sngar bzhin du byas nas/ slar yang bsrung ba spel te kun nas bskor bar dpag tshad gcig</text></item>
<item><p>220b4</p><section>sna tshogs</section><text>gi tshad la bsrung ba bzhag go/ /slar yang nyi ma gzhan la skyed mos tshal du gshegs pa na de bzhin du lhas sprul pa'i gos bzang po legs pa gyon pa'i rab tu byung ba cig gzigs nas/ 'di'i ming ci zhes kha lo ba la dris so/ /gang du</text></item>
<item><p>220b5</p><section>sna tshogs</section><text>yang sangs rgyas byon par ma gyur cing rab tu byung ba'i yon tan mi shes lha'i mthus slar yang lha rab tu byung ba yin zhes brjod do/ /rab tu byung ba'i yon tan la bsngags pa brjod do/ /byang chub sems dpa' rab tu byung ba la</text></item>
<item><p>220b6</p><section>sna tshogs</section><text>'dun pa skyes nas de'i nyin mo skyed mos tshal du gshegs so/ /slob dpon kha cig 'di skad zer te/ sngun gyi mtshan ma bzhi pa nyi ma gcig nyid la mthong ngo zhes zer ro/ /de ni mi 'thad do/ /de la nyin mo'i char rtse zhing</text></item>
<item><p>220b7</p><section>sna tshogs</section><text>bkra shis pa'i rdzing bur khrus byas nas nyi ma nub pa na bkra shis pa'i rdo leb kyi stan la bzhugs so/ /rang la rgyan gyis brgyan par sems so/ /de nas rjes su 'brang ba'i skyes bu rnams kha dog sna tshogs pa'i gos</text></item>
<item><p>220b8</p><section>sna tshogs</section><text>dang rgyan rnam pa sna tshogs pas brgyan/ me tog gi phreng ba dang spos dang byug pa la sogs pa bslangs nas phyogs kun du bskor nas 'dug go/ /de ma thag par brgya byin sdod pa'i gdan dro bar gyur to/ /gang zhig</text></item>
<item><p>221a1</p><section>sna tshogs</section><text>bdag gi gnas 'dor ba'i sems su shig la skyes par gyur zhes brtags so/ /byang chub sems dpa'i rgyan byed pa'i dus mthong ngo / /las thams cad pa bos so/ /las thams cad pa gzhon nu don grub de</text></item>
<item><p>221a2</p><section>sna tshogs</section><text>ring gi mtshan phyed kyi dus su nges par 'byung ba chen pos 'thon no/ /'di de'i phyi ma'i rgyan yin no/ /skyed mos tshal du song la skyes bu chen po lha'i rgyan gyis brgyan par gyis shig /des de thos nas legs so zhes brjod de lha'i</text></item>
<item><p>221a3</p><section>sna tshogs</section><text>mthus de ma thag par nye bar song ste/ de'i rim gro pa dang mtshungs par gyur nas rim gro pa'i lag tu ras bslangs nas byang chub sems dpa'i dbu la bcings so/ /byang chub sems dpas mgo la lag pas reg pa na 'di mi ma yin te</text></item>
<item><p>221a4</p><section>sna tshogs</section><text>lha'i bu yin par shes so/ /bcings pa tsam na bcings pa'i dbu'i cod pan nor bu rin po che'i rnam pa la stong phrag gcig gi du gu la'i ras kyis bcings so/ /slar yang 'ching ba na du gu la'i ras stong phrag gcig gis lan bcu dkris nas</text></item>
<item><p>221a5</p><section>sna tshogs</section><text>stong phrag bcus du gu la'i ras bcings so/ /dbu ni chung zhing du gu la'i ras ni mang bas ji ltar bcing zhes mi bsam mo/ /de rnams thams cad la khri zhing sA ka la'i me tog gi tshad tsam che ba'o/ /yang na ku ba'i me tog gi tshad tsam du gyur</text></item>
<item><p>221a6</p><section>sna tshogs</section><text>to/ /byang chub sems dpa'i dbu ki dza la ka'i me tog ltar mtshungs pa'o/ /yang na gu spya ka'i me tog ltar gyur pa'o/ /de nas rgyan thams cad kyis so sor brgyan nas rol mo thams cad rang rang gi sgra 'byin zhing bram ze rnams rgyal bar gyur</text></item>
<item><p>221a7</p><section>sna tshogs</section><text>cig dga' bar gyur cig ces rnam pa sna tshogs pa'i bkra shis kyis bstod pa'i dbyangs byed do/ /rgyan thams cad kyis brgyan nas mchog gi shing rta la chibs so/ /de'i tshe grags 'dzin ma la bu btsas so/ /rgyal po zas gtsang gis thos</text></item>
<item><p>221a8</p><section>sna tshogs</section><text>nas bdag gi bu dga' bar bya ba'i phyir pho nya ba btang ngo / /byang chub sems dpas de thos nas sgra gcan 'dzin skyes pas 'ching ba skyes so zhes gsungs so/ /rgyal po bdag gi bu la ci'i phyir 'dri/ de'i tshig thos te 'di nas bzung ste bdag gi cha 'o</text></item>
<item><p>221b1</p><section>sna tshogs</section><text>gzhon nu sgra gcan 'dzin nyid ming du gyur to zhes smras so/ /byang chub sems dpas kyang grags pa chen pos shin du dga' ba dang dpal dang skal ba bzang po dang ldan pa'i grong khyer du gshegs so/ /de'i tshe gau ta mi skem mo zhes bya ba rgyal rigs kyi bu mo khang</text></item>
<item><p>221b2</p><section>sna tshogs</section><text>bzang gi steng du 'dug pas grong khyer la bskor ba byed pa'i byang chub sems dpa'i dpal dang ldan pa'i gzugs mthong nas/ dga' ba dang yid bde ba skyes te ched du brjod pa 'di ched du brjod do/ /de yi ma ni zhi bar gyur/ /de yi pha ni nges par zhi/ /de yi bud med nges</text></item>
<item><p>221b3</p><section>sna tshogs</section><text>zhir gyur/ /de yi yang ni de bdag mtshungs/ /byang chub sems dpas thos nas bsams pa/ 'di 'di lta bur smra ba/ 'di lta bu'i tshul gyi bdag nyid kyi lus mthong bas ma'i sems zhi bar gyur/ pha'i sems zhi bar gyur/ skye dgu dang skye dgu'i bdag mo'i sems</text></item>
<item><p>221b4</p><section>sna tshogs</section><text>zhi bar gyur zhes smra'o/ /ci'i phyir sems zhi ba zhes bya ba'i don gang / de nas nyon mongs pa'i chags pa med pa'i sems la de skad brjod do/ /'dod chags kyi me zhi bar gyur pa ni zhi ba'i ming du gyur to/ /skyon gyi me dang gti mug gi me zhi bar gyur pa ni</text></item>
<item><p>221b5</p><section>sna tshogs</section><text>zhi ba'i ming du gyur to/ /nga rgyal dang lta ba la sogs pa'i nyon mongs pa kun skyes pa thams cad zhi ba ni zhi ba'i ming du brjod do/ /'di bdag la tshig snyan pa brjod cing bdag ni mya ngan las 'das pa tshol du 'gro zhing tshol lo/ /de ring nyid nas</text></item>
<item><p>221b6</p><section>sna tshogs</section><text>bdag khyim na gnas pa spangs nas nges par 'byung bas rab tu byung nas mya ngan las 'das pa tshol bar rigs so/ /'di ni bdag gi slob dpon mar gyur to/ /gau ta mi skem mo la 'bum phrag gcig ri ba'i mu tig gi dra ba mgrin pa nas bkrol</text></item>
<item><p>221b7</p><section>sna tshogs</section><text>te bskur ro/ /des don grub gzhon nu bdag la chags shing zhen par gyur pas sems rten bskur ba yin pas des sems bde ba skyes par gyur to/ /byang chub sems dpa' ni dpal dang ldan skal pa bzang po dang ldan pa'i rang gi khang bzangs su</text></item>
<item><p>221b8</p><section>sna tshogs</section><text>gshegs nas dpal gyi mal stan la gzims so/ /de ma thag tu rgyan thams cad kyis brgyan pa'i glu dang gar rnams legs par bslabs pa'i lha'i bu mo dang 'dra ba'i gzugs mchog dang ldan pa'i bud med rnams kyis rnam pa sna</text></item>
<item><p>222a1</p><section>sna tshogs</section><text>tshogs pa'i rol mo bzung nas de la yongs su bskor nas mngon par dga' bar byed cing gar dang glu dang rol mo la sogs pa byed par rtsom mo/ /byang chub sems dpa' nyon mongs pa la mi dga' ba'i sems kyis</text></item>
<item><p>222a2</p><section>sna tshogs</section><text>gar la sogs pa la mngon par dga' ba med pas yud tsam gyis mnal du bzhud do/ /bud med de rnams kyang gang gi don du nged rnams kyis gar la stsogs pa byed pa la de mnal du gshegs so/ /da ni ci'i phyir bdag cag ngal bar byed gang</text></item>
<item><p>222a3</p><section>sna tshogs</section><text>dang gang bslabs pa'i rol mo rnams sa la bzhag nas nyal lo/ /dri bzang dang ldan pa'i 'bru mar gyi mar me dang ldan pa'i byang chub sems dpa' rab tu sad nas mal gyi steng du skyil dkrung gis bzhugs nas gzigs pas bud med</text></item>
<item><p>222a4</p><section>sna tshogs</section><text>rnams rol mo bzhag nas gnyid du song ba gzigs so/ /kha cig mchil ma lug pa dang / kha cig ni lus la mchil mas gos pa'i dri ma can du gyur pa dang / kha cig ni so 'cha' ba dang / kha cig ni ngar ngar 'byin pa dang / kha cig</text></item>
<item><p>222a5</p><section>sna tshogs</section><text>ni rnya ma rmi 'chang pa dang / kha cig ni kha gdangs pa dang / kha cig ni gos zhus pa dang / 'ga' zhig gi ni mtshan ma snang ngo / /byang chub sems dpas de rnams kyi rnam 'gyur gzigs nas thugs gzigs pas 'dod pa la mi dga'</text></item>
<item><p>222a6</p><section>sna tshogs</section><text>bar gyur to/ /de'i rgyan du byas pa ni nye bar ldan pa brgya byin gyi pho brang dang mtshungs pa'i khang bzang chen po yangs shing rnam pa sna tshogs pa'i dri nga bas gang ba'i ro dang ldan pa'i dur khrod dang mtshungs par bsams so/ /srid pa</text></item>
<item><p>222a7</p><section>sna tshogs</section><text>gsum po me 'bar ba'i khyim dang mtshungs par bsams so/ /bdag la gnod par byed pa dang / 'tshe bar byed pa'o zhes ched du brjod pa 'chad cing shin du rab tu 'byung bar 'dod par gyur to/ /de bdag gi de ring nas nges par</text></item>
<item><p>222a8</p><section>sna tshogs</section><text>'byung ba chen pos 'thon par bsams te mal nas bzhengs nas sgo dang nye bar gshegs te 'di na su yod ces dris so/ /blon po mdun pa them pa la sngas byas nas nyal lo/ /'phags pa bu bdag blon po mdun pa yin no zhes</text></item>
<item><p>222b1</p><section>sna tshogs</section><text>smras so/ /da ni nges par 'byung ba chen pos 'thon par 'dod do/ /bdag gi rta gcig la sga gyis shig /des lha legs so zhes brjod nas rta'i sga khyer te rta rar song nas dri bzang po dang ldan pa'i 'bru mar gyi mar me spar ba su ma na'i me tog</text></item>
<item><p>222b2</p><section>sna tshogs</section><text>can gyi dar gyi bla res kyi 'og na shin du dga' ba'i sa phyogs la sdod pa'i rta'i rgyal po bsngags ldan mthong ngo / /da ni bdag gis 'di nyid kyi sga bya bar rig nas bsngags ldan la sga sgron no/ /des sga sgron par shes nas 'di sga sgron pa na glo</text></item>
<item><p>222b3</p><section>sna tshogs</section><text>bsdams so/ /nyi ma gzhan la bskyed mos tshal du rtsed mo la 'gro ba'i dus su sga 'di ltar ma byas so/ /bdag gi sras 'phags pa/ da ni nges par 'byung ba chen pos 'thon par 'dod par gyur to snyam nas sems dga' bas rta skad tsher tsher</text></item>
<item><p>222b4</p><section>sna tshogs</section><text>'don pa de'i sgra grong khyer thams cad du grag par byed pa slar yang lha rnams kyis de'i sgra bkag nas sus kyang mi thos par byas so/ /byang chub sems dpas kyang blon po mdun pa rta'i gnas su btang nas re zhig bu la</text></item>
<item><p>222b5</p><section>sna tshogs</section><text>blta bar bsams so/ /grags 'dzin ma'i gnas su gshegs te sgo phye nas de ma thag par nyal sa'i nang du dri bzang po dang ldan pa'i 'bru mar gyi mar me spar grags 'dzin ma su ma na'i me tog dang / mal li ka'i</text></item>
<item><p>222b6</p><section>sna tshogs</section><text>me tog la stsogs pa'i me tog mal gyi steng du khal gcig tsam bkram pa'i steng du bu'i mgo'i steng du lag pa bzhag nas gnyid du song ba la byang chub sems dpas sgo'i them pa'i steng du zhabs ya gcig bzhag ste 'khod</text></item>
<item><p>222b7</p><section>sna tshogs</section><text>pas gzigs so/ /gal te bdag gis lha mo'i lag pa nas 'then nas rang gi bu bslang bar bsams te/ lha mo gnyid sad na bdag nyid 'gro ba'i bar gcod du 'gyur zhing sangs rgyas su gyur nas bu blta'o snyam du sems</text></item>
<item><p>222b8</p><section>sna tshogs</section><text>te khang bzangs nas babs so/ /slar yang slob dpon kha cig 'di ltar smra ste/ de'i tshe byang chub sems dpa' gshegs pa'i sngon rol gyi nyi ma bdun gyi gong du skyes so zhes zer ro/ /de 'dra gzhan du ma bshad pas de'i</text></item>
<item><p>223a1</p><section>sna tshogs</section><text>phyir 'di kho na gzung bar bya'o/ /'di ltar byang chub sems dpa' khang bzangs nas babs nas rta'i ra ba nyid du gshegs te 'di ltar gsungs so/ /bu bsngags ldan khyod kyis da ni nub gcig bsgral bar gyis shig /bdag khyod</text></item>
<item><p>223a2</p><section>sna tshogs</section><text>kyi drin gyis sangs rgyas su gyur nas lha dang bcas pa'i 'jig rten thams cad bsgral bar bya'o/ /de nas bsngags ldan gyi rgyab du chibs so/ /bsngags ldan gyi ske nas bzung nas mchu ru khru bcwa brgyad pa/ de dang 'thun pa'i mtho tshad</text></item>
<item><p>223a3</p><section>sna tshogs</section><text>dang ldan zhing mthu dang mgyogs pa dang ldan la dung phyis pa'i kha dog ltar thams cad dkar ba dang mtshungs pa'o/ /gal te tsher tsher sgrogs pa'am rmig pa'i sgra sgrogs pa'i sgras grong khyer thams cad grag par 'gyur ba'o/ /de'i</text></item>
<item><p>223a4</p><section>sna tshogs</section><text>phyir lha rang gi mthus de sus kyang mi thos par de 'di ltar sgra sgrogs pa bkag go/ /khrab khrab 'gro ba'i rkang lag gi rmig pa re re lha'i lag pa'i mthil du nye bar bzhag go/ /byang chub sems dpas rta'i rgyab kyi dbus su bzhugs</text></item>
<item><p>223a5</p><section>sna tshogs</section><text>so/ /blon po mdun pa rta'i mjug ma nas zung cig ces mtshan phyed kyi dus su sgo chen po dang nye bar phyin to/ /de'i tshe slar yang 'di ltar rgyal po chen pos 'di ltar byang chub sems dpa' gang gi dus su yang grong khyer chen po'i sgo phye nas phyi rol</text></item>
<item><p>223a6</p><section>sna tshogs</section><text>du 'gro bar mi nus par phyed sgo ma'i sgo gleg re re la mi stong phrag re res dbye dgos par bkos so/ /byang chub sems dpa' stobs dang ldan pas glang po che'i grangs bye ba stong phrag bcu'i glang po che'i stobs 'dzin no/ /mi'i grangs</text></item>
<item><p>223a7</p><section>sna tshogs</section><text>kyis mi bye ba 'bum phrag gcig gi mi'i stobs 'dzin no/ /byang chub sems dpas bsams pa/ gal te sgo ma phyed na da ni bsngags ldan gyi rgyab du bzhugs pa nyid ni blon po mdun pas rnga ma nas bzung ba dang lhan cig nyid du</text></item>
<item><p>223a8</p><section>sna tshogs</section><text>bsngags ldan brla btsir nas khru bcwa brgyad pa'i lcags ri'i mtho tshad la mchongs te 'da' bar bsams so/ /blon po mdun pas bsams pa/ gal te sgo ma phyed na bdag gis 'phags pa sras dpung pa la khyer nas lag pa g.yas</text></item>
<item><p>223b1</p><section>sna tshogs</section><text>pas bsngags ldan gyi gsus pa mchan khung du bcug nas lcags ri la mchongs te 'da' bar bsams so/ /bsngags ldan gyis bsams pa/ gal te sgo ma phyed na bdag gis rang gi bdag po ji ltar rgyab tu bzhugs pa de bzhin nyid du blon po</text></item>
<item><p>223b2</p><section>sna tshogs</section><text>mdun pas rnga ma nas bzung nas lhan cig tu gnas pa nyid du khur nas lcags ri la mchongs te 'da' bar bsams so/ /gal te sgo ma phyed par gyur na ji ltar bsams pa de bzhin du gsum po'i nang nas gang yang rung ba gcig nges par 'gyur ro/ /</text></item>
<item><p>223b3</p><section>sna tshogs</section><text>slar yang sgo srung ba'i lha rnams kyis sgo phye'o/ /de ma thag nyid du bdud kyis byang chub sems dpa' bzlog par bsams nas 'ongs te nam mkha' la 'dug nas smras pa/ drang srong chen po nges par 'byung bas ma 'gro cig /'di nas nyi ma</text></item>
<item><p>223b4</p><section>sna tshogs</section><text>bdun pa la khyod kyis rin po che'i 'khor lo thob par 'gyur ro/ /gling phran stong phrag gnyis kyis yongs su bskor ba'i gling chen po bzhi'i rgyal srid byed par 'gyur ro/ /drang srong chen po bzlog cig ces smras so/ /khyod su zhig yin</text></item>
<item><p>223b5</p><section>sna tshogs</section><text>zhes dris so/ /bdag ni 'jig rten gyi dbang po yin zhes smras so/ /bdud rin po che'i 'khor lo bdag la yong bar bdag gis shes te bdag la rgyal po'i dgos pa med do/ /stong phrag bcu'i 'jig rten gyi khams su sgra sgrogs</text></item>
<item><p>223b6</p><section>sna tshogs</section><text>shing sangs rgya bar 'gyur ro zhes brjod do/ /bdud kyis smras pa/ 'di nas bzung nas 'dod pa'i rnam par rtog pa 'am/ gnod sems kyi rnam par rtog pa 'am/ rnam par 'tshe ba'i rnam par rtog pa sems la bsams pa'i</text></item>
<item><p>223b7</p><section>sna tshogs</section><text>dus su bu bdag gis shes so zhes smras so/ /grogs dang ma bral bar grib ma bzhin du rjes su 'brel bar 'gro'o/ /byang chub sems dpa' yang 'khor los sgyur ba'i rgyal srid lag tu thogs kyang mchil ma'i thal ba</text></item>
<item><p>223b8</p><section>sna tshogs</section><text>bzhin du ltos pa med par dor nas bkur sti chen pos grong khyer nas phyir 'thon no/ /dbyar zla 'bring po'i nya la mchog gi skar ma bre'i dus su phyir 'thon nas slar yang grong khyer la bzlog nas blta bar brjod par bsams so/ /</text></item>
<item><p>224a1</p><section>sna tshogs</section><text>'di ltar byang chub sems dpa'i thugs la 'khrungs tsam nyid na'o/ /skyes bu chen po khyod kyis log nas blta ba'i las kyi bsod nams khyod kyis byas pa med dam zhes brjod pa bzhin du sa gzhi chen po rdza mkhan gyi 'khor</text></item>
<item><p>224a2</p><section>sna tshogs</section><text>lo bzhin du phug nas bzlog go/ /byang chub sems dpa' grong khyer la sngon du phyogs shing 'khod nas grong khyer la gzigs te de'i sa phyogs zhig du bsngags ldan ldog pa'i mchod rten gyi gnas gcig bstan no/ /bsngags ldan 'gro</text></item>
<item><p>224a3</p><section>sna tshogs</section><text>ba'i lam la mngon du phyogs par byas nas byon no/ /bkur sti chen po dang dpal dang skal ba bzang po dang ldan no/ /de'i tshe lha rnams kyis de'i mdun du stong phrag drug bcu'i mar me chen po spar ro/ /rgyab kyi phyogs su yang mar me chen po</text></item>
<item><p>224a4</p><section>sna tshogs</section><text>stong phrag drug bcu spar ro/ /g.yas kyi phyogs su yang mar me chen po stong phrag drug bcu spar ro/ /g.yon gyi phyogs su yang mar me chen po stong phrag drug bcu spar ro/ /lha gzhan rnams kyis kyang khor yug gi ri'i steng du grangs</text></item>
<item><p>224a5</p><section>sna tshogs</section><text>med pa'i mar me stong phrag mang po spar ro/ /lha gzhan rnams dang klu dang 'dab bzangs la stsogs pas lha'i spos dang me tog gi phreng ba dang phye ma dang bdug pa la sogs pas mchod cing 'gro'o/ /pA rits+tsha tra'i me tog nyid dang man dA ra'i</text></item>
<item><p>224a6</p><section>sna tshogs</section><text>me tog sprin ltar 'thug pa rgyun du 'bab pa bzhin du nam mkha' las rgyun mi 'chad par me tog gi char babs par gyur to/ /lha'i glu dbyangs sgrogs par gyur to/ /kun nas bskor bar stong phrag drug bcu rtsa brgyad kyi rol mo'i sgra sgrogs so/ /rgya</text></item>
<item><p>224a7</p><section>sna tshogs</section><text>mtsho'i dbus su 'brug gi sgra sgrogs pa bzhin no/ /ri bo gnya' shing 'dzin gyi 'gram du rgya mtsho'i sgra sgrogs pa'i dus bzhin du 'jug go/ /'di ni dpal dang skal ba bzang po dang ldan pa'i byang chub sems dpa' gshegs pa'i mtshan gcig la</text></item>
<item><p>224a8</p><section>sna tshogs</section><text>rgyal srid gsum spangs nas dpag tshad sum bcu'i mthar yid ldan zhes bya ba'i chu klung gi 'gram du bzhud do/ /ci'i phyir yang rta 'di'i pha rol du yang 'gro bar mi nus sam/ mi nus pa ni ma yin te/ de ni khor yug gcig gi nang du snga dro</text></item>
<item><p>224b1</p><section>sna tshogs</section><text>gcig la song nas bskor te de ma thag tu snga dro nyid du 'ongs zhing rang gi mdun du kha zas byin pa za bar nus so/ /de'i tshe slar yang lha dang klu dang 'dab bzangs la sogs pa nam mkha' la 'khod nas spos dang me tog gi phreng ba la sogs pa babs te/</text></item>
<item><p>224b2</p><section>sna tshogs</section><text>ji srid rta'i brla'i bar du lus nub pas 'thon par mi nus pa spos dang me tog gi phreng ba la sogs pa ni ral pa ltar gdon par mi nus par shin du thogs par gyur to/ /de'i phyir dpag tshad sum bcu rtsa gnyis su song ngo / /de nas byang chub sems dpa' chu</text></item>
<item><p>224b3</p><section>sna tshogs</section><text>klung gi 'gram du 'khod nas blon po mdun pa la dris pa/ chu klung 'di'i ming ci/ lha yid ldan zhes bgyi ba lags so/ /bdag kyang rab tu 'byung ba la yid dang ldan pa zhes bya bar gyur to/ /zhabs kyis brgyab ste rta bskul ba byas te/ rta yis mchongs nas glang brgyad</text></item>
<item><p>224b4</p><section>sna tshogs</section><text>kyi skad tsam gyi chu klung gi zheng 'gram gyi pha rol du 'khod do/ /byang chub sems dpa' rta'i rgyab nas babs te dngul dang mtshungs pa'i bye ma'i phung po'i steng du 'khod do/ /mdun pa bos nas khyod kyis bdag gi rgyan rnams dang bsngags ldan khrid la song cig /</text></item>
<item><p>224b5</p><section>sna tshogs</section><text>bdag rab tu 'byung bar 'gyur ro/ /lha bdag kyang rab tu 'byung du gsol/ byang chub sems dpas khyod kyis rab tu 'byung ba mi 'thob pas song cig /lan gsum du zhus kyang ma gnang ngo / /rgyan dang bsngags ldan lag pas gtad de bsams pa/</text></item>
<item><p>224b6</p><section>sna tshogs</section><text>bdag gi skra 'di dge sbyong dang mi mthun no snyam nas byang chub sems dpa' gzhan gyis kyang skra breg par rung ba gzhan med do/ /de nas bdag nyid kyi ral gris breg par bsams so/ /phyag g.yas pas ral gri bzung nas phyag g.yon pas cod</text></item>
<item><p>224b7</p><section>sna tshogs</section><text>pan dang bcas pa'i nor bu bzung ste bcad do/ /dbu skra ni sor gnyis par gyur cing g.yas phyogs nas 'khyil bas dbu la gnas so/ /de rnams ji srid 'tsho'i bar de nyid kyi tshad du gyur to/ /khas spu yang med par gyur to/ /slar dbu skra dang khas spu bzhar mi</text></item>
<item><p>224b8</p><section>sna tshogs</section><text>dgos par gyur ro/ /byang chub sems dpas cod pan dang bcas pa'i nor bu bzung nas gal te bdag sangs rgya bar 'gyur na nam mkha' la 'khod cig /ma yin na sa la lhung bar gyur cig ces nam mkha' la dor ro/ /de ni gtsug gi nor bu bcings pa dpag</text></item>
<item><p>225a1</p><section>sna tshogs</section><text>tshad gcig gi tshad tsam du song nas nam mkha' la 'khod do/ /lha'i rgyal po brgya byin gyi lha'i mig gis bltas pas dpag tshad gcig gi tshad tsam gyi rin po che'i za ma tog gi nang du bcug nas sum bcu rtsa gsum gyi pho brang du gtsug gi nor bu</text></item>
<item><p>225a2</p><section>sna tshogs</section><text>bzhugs pa'i mchod rten bzhengs so/ /mchog gi dri yis bsgos pa'i gtsug phud bcad/ /gang zag mchog gis nam mkha' la ni dor/ /mig stong pa yis dbu skra mgo steng bzung / /gser gyi za ma tog tu lha gnas khyer/ /slar yang byang chub</text></item>
<item><p>225a3</p><section>sna tshogs</section><text>sems dpas bsams pa/ yul ka shi ka'i ras 'di dge sbyong bdag gi tshul dang 'thun pa ma yin no zhes bsams so/ /de nas sangs rgyas 'od bsrung gi dus su sngon gyi grogs po rdza mkhan tshangs pa chen por gyur to/ /sangs rgyas gcig</text></item>
<item><p>225a4</p><section>sna tshogs</section><text>gi bar du grogs po dang ma phrad do zhes bsams te de ni bdag gi grogs po nges par 'byung ba chen pos 'thon no/ /dge sbyong gi yo byad 'di'i bzung nas 'gro'o zhes bsams so/ /chos gos gsum dang lhung bzed dang / /spu gri khab dang ka</text></item>
<item><p>225a5</p><section>sna tshogs</section><text>rags dang / /chu tshags dang bcas brgyad yin no/ /dge sbyong rnams la rigs shing mkho/ /dge sbyong gi mkho ba'i yo byad brgyad po 'di bslangs nas phul lo/ /byang chub sems dpas mchod par 'os pa'i rgyal mtshan gyon nas rab tu 'byung</text></item>
<item><p>225a6</p><section>sna tshogs</section><text>ba mchog gi cha byad bslangs te mdun pa la bdag gi tshig gis ma dang yab la bdag la nad med par gyur ro zhes smros cig zhes pas btang ngo / /mdun pas byang chub sems dpa' la phyag byas bskor ba byas nas song ngo / /slar yang bsngags</text></item>
<item><p>225a7</p><section>sna tshogs</section><text>ldan gyis mdun pa dang byang chub sems dpa' gsung gleng byed cing 'dug pa thos na/ bdag ni jo bo dang phrad par mi 'gyur zhes bsams so/ /mig lam du spangs nas mya ngan la shin du gnas pa bsran par ma nus te snying gas nas dus las 'das</text></item>
<item><p>225a8</p><section>sna tshogs</section><text>te sum bcu rtsa gsum gyi gnas su bsngags ldan zhes bya ba'i lha'i bur skyes so/ /mdun pa la dang po'i mya ngan du gyur pa gcig go/ /slar yang bsngags ldan dus las 'das pa'i rgyu mtshan gyis mya ngan gnyis pas gzir te/ ngu zhing smre sngags 'don</text></item>
<item><p>225b1</p><section>sna tshogs</section><text>zhing grong khyer du song ngo / /byang chub sems dpa' de'i phyogs nyid du rjes su dga' ba zhes bya ba'i a smra'i tshal yod do/ /der nyi ma bdun nas rab tu 'byung ba'i bde bas gnas shing nyin mtshan 'da'o/ /nyi ma gcig nyid la dpag tshad sum bcu'i lam du</text></item>
<item><p>225b2</p><section>sna tshogs</section><text>zhabs kyis gshegs nas rgyal po'i khab du byon no/ /byon nas sgo mthar chags su bsod snyoms la gshegs te grong khyer pa thams cad kyis byang chub sems dpa'i sku mthong nas glang po che nor skyong zhugs pa'i rgyal po'i khab bzhin dang lha ma</text></item>
<item><p>225b3</p><section>sna tshogs</section><text>yin gyi dbang po zhugs pa'i lha'i grong khyer bzhin du kun du 'khrugs par gyur te/ rgyal po'i mi 'ongs shing / lha 'di lta bu'i gzugs kyi sems can gcig grong khyer na bsod snyoms byed de/ lha'am mi'am 'dab bzang ste 'di gang yin bdag cag</text></item>
<item><p>225b4</p><section>sna tshogs</section><text>gis ma shes so zhes smras so/ /rgyal po khang bzangs kyi steng du 'khod nas skyes bu chen po mthong ste ya mtshan dang rmad du byung ba skyes so/ /mi gcig bos nas song la rtogs shig /gal te mi ma yin par gyur na grong khyer nas phyi rol du song ste mi</text></item>
<item><p>225b5</p><section>sna tshogs</section><text>snang bar 'gyur ro/ /gal te lha yin par gyur na nam mkha' la 'gro'o/ /gal te klu yin na sa'i 'og du 'gro bar 'gyur ro/ /gal te mi yin na ji ltar thob pa'i kha zas za'o zhes bsgo'o/ /skyes bu chen pos kyang kha zas 'dres pa rnams</text></item>
<item><p>225b6</p><section>sna tshogs</section><text>bsdus nas bdag la 'di tsam gyis chog par rtogs te/ zhugs pa'i sgo nyid nas grong khyer gyi phyi rol du 'thon te/ ri skya bo yi grib ma la shar du sngun du phyogs pas bzhugs nas kha zas la longs spyod par brtsams so/ /de nas</text></item>
<item><p>225b7</p><section>sna tshogs</section><text>gang gi sgyu ma phyin ci log ste kha nas 'thon pa'i rnam par bsams par gyur to/ /de nas de'i bdag nyid kyi lus kyis 'di lta bu'i tshul gyi kha zas mig gis mthong ba yang dkon no/ /de'i phyir rigs so so'i kha zas la mi</text></item>
<item><p>225b8</p><section>sna tshogs</section><text>dga' bar bsams nas 'di ltar rang la rang gis gdams so/ /don grub khyod rnyed sla ba'i bza' ba dang btung ba'i rigs lo gsum pa'i 'bras dri zhim po'i bza' ba sna tshogs pa'i ro dang bcas pa'i bza' ba'i gnas su skyes par gyur nas phyag</text></item>
<item><p>226a1</p><section>sna tshogs</section><text>dar khrod pa gcig mthong ste/ nam du'ang bdag ni 'di lta bu'i tshul du gyur nas bsod snyoms la 'gro zhing kha zas longs spyod do/ /de'i dus su bdag la de ltar 'gyur ro zhes bsams nas 'thon no/ /da ni 'di ci byed pa yin zhes</text></item>
<item><p>226a2</p><section>sna tshogs</section><text>'di ltar rang la rang gis gdams nas rtog pa med par kha zas la longs spyod do/ /rgyal po'i mis 'di'i 'jug par mthong nas song ste rgyal po la smras so/ /rgyal pos pho nya ba'i gtam thos nas myur bar grong khyer gyi phyi rol</text></item>
<item><p>226a3</p><section>sna tshogs</section><text>du 'thon nas byang chub sems dpa' dang nye bar song ste spyod lam la dad par gyur to/ /byang chub sems dpa' la dbang phyug thams cad rdzogs par phul lo/ /byang chub sems dpas rgyal po chen po bdag la dngos po'i 'dod pa</text></item>
<item><p>226a4</p><section>sna tshogs</section><text>'am nyon mongs pa'i 'dod pa'i don med do/ /bdag ni mchog gi mngon par rdzogs par byang chub pa don du gnyer bas 'ongs so/ /rgyal pos rnam pa sna tshogs pa'i sbyin pa byin yang de'i thugs la mi 'phrod do/ /nges par khyod sangs</text></item>
<item><p>226a5</p><section>sna tshogs</section><text>rgya bar 'gyur ro/ /sangs rgyas su gyur nas slar yang dang por bdag gi grong khyer du byon par zhu zhes dam bca' bzung ngo / /'di ni 'dir mdor bsdus pa ste/ rgyas par ni slar yang 'di rab tu 'byung ba'i mdo dang bcas par don</text></item>
<item><p>226a6</p><section>sna tshogs</section><text>dang gtam 'di ni blta zhing rig par bya'o/ /byang chub sems dpas kyang rgyal po la dam bca' byin nas go rims bzhin du spyod pa la gshegs shing kun nas tshon dang nag po can dang / 'char byed gser dang / dga' byed bu'i</text></item>
<item><p>226a7</p><section>sna tshogs</section><text>gnas su nye bar gshegs nas snyoms par 'jug pa bskyed de sangs rgyas thob pa'i lam ni 'di ma yin no/ /de la snyoms par 'jug pa skyes kyang dgyes par ma gyur nas lha dang bcas pa'i 'jig rten pa'i rang gi stobs</text></item>
<item><p>226a8</p><section>sna tshogs</section><text>dang brtson 'grus rnams la legs par blta bar 'dod pas dka' ba chen po spyod pa'i bsam pas steng rgyas su byon te sa phyogs 'di ni shin du dga' ba yin no/ /snyam nas de nyid du nye bar gnas par byas te dka' ba chen</text></item>
<item><p>226b1</p><section>sna tshogs</section><text>po spyod do/ /de yang kau Ti n+ya la sogs pa rab tu byung ba lnga grong dang grong rdal dang rgyal po'i pho brang rnams su bsod snyoms la rgyu zhing byang chub sems dpa'i gnas der 'ongs so/ /de nas lo drug tu dka' ba chen po spyad do/ /da ni</text></item>
<item><p>226b2</p><section>sna tshogs</section><text>sangs rgyas su 'gyur ro da ni sangs rgyas su 'gyur ro zhes zhus pa'i gnas la byi dor la sogs pa byed cing sku la rim gro byed par gyur te nye bar gnas par gyur to/ /byang chub sems dpa' yang phyi ma'i mthar thug</text></item>
<item><p>226b3</p><section>sna tshogs</section><text>par dka' ba spyad par bsams so/ /til gcig dang 'bras kyi nyag ma gcig la sogs pa'i nyi ma 'da' zhing thams cad du yang kha zas thams cad spangs so/ /lha rnams kyis kyang ba spu'i bu ga re re nas mdangs ston to/ /de nas de'i kha</text></item>
<item><p>226b4</p><section>sna tshogs</section><text>zas med par sku rid par gyur te/ gser gyi kha dog can gyi sku yang nag por gyur to/ /skyes bu chen po'i mtshan sum bcu rtsa gnyis kyang mi snang bar gyur to/ /nyi ma gzhan la yang rlung dal bus bsam gtan byed cing sku la zug gzer</text></item>
<item><p>226b5</p><section>sna tshogs</section><text>chen po skyes nas 'du shes med par gyur te 'chag pa'i gnas su 'gyel lo/ /de nas lha gcig gis dge sbyong gau ta ma dus las 'das so zhes brjod do/ /gcig gis 'gyel ba na dgra bcom pa thob po zhes brjod do/ /der gang zhig</text></item>
<item><p>226b6</p><section>sna tshogs</section><text>gis dus las 'das so zhes brjod nas de song ste rgyal po chen po zas gtsang la smras pa khyed kyi sras dus las 'das so/ /bdag gi sras sangs rgyas ma thob par dus las 'das sam/ thob nas dus las 'das zhes</text></item>
<item><p>226b7</p><section>sna tshogs</section><text>dris so/ /sangs rgyas thob par ma nus so/ /dka' ba spyod pa'i gnas su 'gyel nas dus las 'das so/ /'di thos nas rgyal po yid ma ches par gyur to/ /bdag gi sras sangs rgyas ma thob par dus las 'da'</text></item>
<item><p>226b8</p><section>sna tshogs</section><text>ba med do zhes bkag go/ /gang gi phyir slar yang rgyal po yid ma ches nas dka' thub pa nag po lha len gyis phyag byed pa'i dus dang 'dzam bu'i shing gi drung nyid du cho 'phrul mthong ba'i rgyu mtshan nyid kyis so/ /slar yang byang</text></item>
<item><p>227a1</p><section>sna tshogs</section><text>chub sems dpas 'du shes thob nas bzhengs so/ /lha de song nas rgyal po chen po khyod kyi sras po de nad med par gyur to zhes smras so/ /rgyal pos sras po mi na bar bdag gis shes so zhes smras so/ /sems</text></item>
<item><p>227a2</p><section>sna tshogs</section><text>dpa' chen po lo drug tu dka' ba byed cing 'di lta bu'i sems su gyur te/ 'di lta bu'i dka' thub spyod pa zhes bya ba ni byang chub kyi lam ma yin no zhes bsams nas kha zas cung zad la longs spyod par byed cing grong dang grong rdal rnams</text></item>
<item><p>227a3</p><section>sna tshogs</section><text>su bsod snyoms la rgyu bas bsod snyoms spyod do/ /de nas skyes bu chen po'i mtshan sum bcu rtsa gnyis gsal bar gyur to/ /sku gser gyi kha dog lta bur gyur to/ /dge slong lnga sde na re 'dis lo drug tu dka' ba spyad kyang thams cad</text></item>
<item><p>227a4</p><section>sna tshogs</section><text>mkhyen pa'i ye shes thob par ma gyur to/ /da ni grong la sogs par bsod snyoms spyod cing kha zas bslangs nas za ste/ ro la chags par gyur na ci nus 'dis dka' ba spyad par 'khrul lo/ /lus la khrus byed par 'dod pas</text></item>
<item><p>227a5</p><section>sna tshogs</section><text>lus kyi ba spu re re'i sgor chu zhugs nas 'dod pa'i thig ler gyur pa dang mtshungs so/ /bdag cag de'i 'dod pa'i rnam par rtog pa yod pa'i gnas su 'dug pas ci zhig bya/ skyes bu chen po spangs shing rang rang gi chos gos dang</text></item>
<item><p>227a6</p><section>sna tshogs</section><text>lhung bzed thogs nas dpag tshad bco brgyad kyi lam du song ste drang srong lhung ba'i tshal du gnas so/ /de'i tshe de'i dus su steng rgyas na sde can gyi grong rdal ba zhing pa'i khyim du skyes pa'i legs skyes ma zhes bya ba'i bu mo na tshod ldan par gyur</text></item>
<item><p>227a7</p><section>sna tshogs</section><text>te n+ya gro d+ha'i shing gcig don du gnyer to/ /gal te bdag dang mnyam par skyes pa'i rigs kyi khyim du song nas dang por mngal chags te/ bu rnyed na de la lo so sor 'bum phrag gcig ra ba'i gtor ma'i las bya'o/ /de'i don</text></item>
<item><p>227a8</p><section>sna tshogs</section><text>du gnyer ba 'grub bo/ /des sems dpa' chen po lo drug gi mthar dka' ba spyod pa rdzogs par byed do/ /dpyid zla tha chung gi nya la gtor ma'i las byed par sems so/ /de'i sngun nyid du stong phrag gcig gi ba bzhon</text></item>
<item><p>227b1</p><section>sna tshogs</section><text>ma shing mngar gyi nags su shing mngar za ba de rnams kyi 'o ma bzhos nas bzhon ma lnga brgya la byin no/ /de rnams kyi 'o ma bzhos nas ba bzhon ma phyed dang sum brgya la byin no/ /de bzhin du ba bzhon ma bcu drug gi 'o ma bzhos</text></item>
<item><p>227b2</p><section>sna tshogs</section><text>nas ba bzhon ma brgyad la byin no/ /de srid kyi 'o ma ska mo dang mngar ba dang mdangs dang mdog dang ldan pa don du gnyer bar 'dod cing 'o ma bskol lo/ /des dpyid zla tha chung gi nya'i nyin mo'i snga dro gtor ma'i las byed par sems</text></item>
<item><p>227b3</p><section>sna tshogs</section><text>shing mtshan mo'i nam langs kha'i dus su ba 'jo mkhan langs nas ba bzhon ma brgyad po 'jo ru song ba/ be'u ba'i nu ma la nye bar ma gyur par yang / ba'i nu ma'i gam du snod sar pa nye bar gnas pa byas pa tsam na rang gi chos nyid</text></item>
<item><p>227b4</p><section>sna tshogs</section><text>kyis 'o ma'i rgyun gyis snod gang bar gyur to/ /legs skyes mas ya mtshan che ba de mthong ste/ 'o ma rang gi lag pas khyer nas snod gsar par blugs pa la rang gi lag gis me btang ste 'tshod par brtsams nas/</text></item>
<item><p>227b5</p><section>sna tshogs</section><text>der 'o thug bskol bas lbu ba chen po 'thon nas g.yas phyogs su 'khor zhing thur ma gcig tsam yang sa la ma lhung la/ thab na du ba cung zad kyang med do/ /de'i tshe 'jig rten skyong ba bzhi po 'ongs nas thab srun par byed do/ /</text></item>
<item><p>227b6</p><section>sna tshogs</section><text>tshangs pa chen pos ni gdugs 'dzin no/ /brgya byin gyis ni ji ltar rigs pa'i me gtong bar byed do/ /stong phrag gnyis kyis yongs su bskor ba'i gling chen po bzhi'i lha dang mi rnams kyis ji ltar rigs pa'i mdangs rnams</text></item>
<item><p>227b7</p><section>sna tshogs</section><text>lha rang rang gi mthus bsdus nas bcug go/ /mi rnams kyis kyang de bzhin du byas nas dus gzhan la lha rnams zan gyi gong bu re res mdangs 'jug go/ /slar yang byang chub pa'i nyin mo dang yongs su mya ngan las</text></item>
<item><p>227b8</p><section>sna tshogs</section><text>'da' ba'i nyin mo snod nyid du 'jug par byed do/ /legs skyes mas nyi ma gcig nyid la der rang nyid gsal bar gyur nas ya mtshan che ba du ma mthong ste bran mo rdzogs ma zhes bya ba bos nas/ rdzogs ma de ring bdag cag gi</text></item>
<item><p>228a1</p><section>sna tshogs</section><text>lha shin du dgyes par gyur te/ bdag gis de rnams kyi dus su 'di lta bu'i tshul gyi ya mtshan che ba ma mthong bas myur du song la lha'i gnas su byi dor legs par gyis cig /des legs so zhes brjod nas</text></item>
<item><p>228a2</p><section>sna tshogs</section><text>'phags ma de'i tshig bzung ste myur ba myur bar shing gi drung du phyin no/ /byang chub sems dpas kyang de'i mtshan mo'i cha la rmi lam chen po lnga gzigs pa yongs su rtog cing the tshom med par bdag de ring sangs rgyas</text></item>
<item><p>228a3</p><section>sna tshogs</section><text>thob par 'gyur bar bya'o snyam du thugs brtan por mdzad nas/ de'i nub mo 'das te sku'i byi dor mdzad nas bsod snyoms la gshegs pa'i dus kyi snga dro byon te/ shing n+ya gro d+ha'i drung du bzhugs nas rang gi 'od kyis shing thams cad snang bar</text></item>
<item><p>228a4</p><section>sna tshogs</section><text>mdzad do/ /de nas yang rdzogs ma de 'ongs nas byang chub sems dpa' shing gi drung na shar phyogs kyi 'jig rten gyi khams la gzigs shing gzigs pa mthong la sku la 'od zer 'thon pa'i 'od kyis shing thams cad gser gyi kha dog tu mthong ngo / /des</text></item>
<item><p>228a5</p><section>sna tshogs</section><text>'di ltar bsams te/ de ring bdag cag gi lha shing la babs nas rang gi lag nyid kyis gtor ma len cing bzhugs so zhes bsams pas sems tshim pa thob nas myur du song ste legs skyes ma la don de rnams smras so/ /legs skyes</text></item>
<item><p>228a6</p><section>sna tshogs</section><text>mas de'i tshig thos nas sems tshim par gyur te/ de ring nas bzung nas bdag gi bu mo chen mo gnas su sdod cig ces bu mo la ji ltar rigs pa'i rgyan thams cad byin no/ /slar yang gang gi phyir sangs rgyas kyi yongs su rdzogs</text></item>
<item><p>228a7</p><section>sna tshogs</section><text>par thob pa'i nyin mo 'bum phrag gcig gi grangs kyang gser gyi sder ma chen po thob par rigs so/ /de'i phyir gser gyi sder ma chen po'i nang du 'o thug ldugs pa'i sems skyes nas 'bum phrag gcig ri ba'i gser gyi sder ma chen</text></item>
<item><p>228a8</p><section>sna tshogs</section><text>po bslangs te/ 'o thug btsos pa'i nang du kha sbub nas blug go/ /'o thug thams cad pad ma'i 'dab ma'i nang gi chu bzhin du chu'i thigs pa gcig tu gyur nas gser gyi sder du byung ngo / /gser gyi sder ma gcig gang ba'i tshad tsam du gyur to/ /des gser</text></item>
<item><p>228b1</p><section>sna tshogs</section><text>gyi snod de la gser gyi snod gzhan gyis bkab nas gos kyis dril lo/ /legs skyes ma rgyan gyis lus thams cad brgyan nas gser gyi sder ma de rang gi mgor bzhag ste/ mthu chen pos shing n+ya gro d+ha'i drung du phyin pa dang / byang chub sems dpa' mthong</text></item>
<item><p>228b2</p><section>sna tshogs</section><text>nas shin tu yid bde ba skyes par gyur te/ shing gi lha yin nam zhes bsams nas blta ba'i gnas su dung cing dung cing song ste mgo'i steng gi gser gyi sder ma phab nas kha phyes te/ gser gyi ril ba spyi blugs kyis dri bzang pos bsgos pa'i chu</text></item>
<item><p>228b3</p><section>sna tshogs</section><text>bzung nas byang chub sems dpa' dang nye bar song ste 'khod do/ /grogs po rdza mkhan tshangs pa chen por gyur pas phul ba'i sa'i lhung bzed ni de rnams kyi dus su byang chub sems dpas ma spangs kyang de de ma thag tu mi snang bar gyur/</text></item>
<item><p>228b4</p><section>sna tshogs</section><text>byang chub sems dpas lhung bzed ma gzigs so/ /phyag g.yas pa brkyang nas chu bslangs te/ legs skyes mas snod dang bcas pa nyid kyi 'o thug skyes bu chen po'i phyag tu phul lo/ /skyes bu chen pos legs skyes</text></item>
<item><p>228b5</p><section>sna tshogs</section><text>ma la brtags pa na/ des rnam 'gyur shes nas 'phags pa bdag gis nyid la yongs su phul gyis bzhes la ji ltar bzhed pa bzhin gshegs par zhu zhes phyag byas nas/ ji ltar bdag gi 'dod pa yongs su</text></item>
<item><p>228b6</p><section>sna tshogs</section><text>rdzogs par gyur to/ /'di ltar nyid kyis kyang bsam pa yongs su rdzogs par gyur cig ces smras so/ /'bum phrag gcig ri ba'i gser gyi sder chen po gcig shing gi lo ma rnyings pa bzhin du ltos pa med par song ngo / /byang</text></item>
<item><p>228b7</p><section>sna tshogs</section><text>chub sems dpa' bzhugs pa las bzhengs nas shing la bskor te/ gser gyi sder ma bslangs nas chu klung nai ra dza na'i 'gram du gshegs te/ byang chub sems dpa' grangs med pa 'bum phrag mang po rnams kyis mngon par</text></item>
<item><p>228b8</p><section>sna tshogs</section><text>byang chub pa'i nyin mo babs khrus byed pa'i gnas su legs par rab tu gnas pa'i mu gnas zhes bya ba yod do/ /de'i 'gram du sder ma bzhag ste babs nas khrus mdzad do/ /'bum phrag du ma'i sangs rgyas rnam kyis nam bza'</text></item>
<item><p>229a1</p><section>sna tshogs</section><text>dang mchod par 'os pa gyon nas shar phyogs su sngon du phyogs pas bzhugs nas ta la'i shing rtog gi nang gi rus pa cig gi tshad tsam dang mnyam pa gcig gis dman pa'i lnga bcu'i gong bu byas nas chu myed cing dngar ba'i</text></item>
<item><p>229a2</p><section>sna tshogs</section><text>'o thug thams cad gsol lo/ /de 'di ltar gang gis sangs rgyas su gyur nas zhag bzhi bcu zhe dgu ru byang chub kyi snying por bzhugs te zhag bzhi bcu zhe dgu'i kha zas su gyur to/ /de rnams kyi dus su kha zas gzhan med pa</text></item>
<item><p>229a3</p><section>sna tshogs</section><text>dang / khrus byed pa med pa dang / zhal shol ba med pa dang / sku lus kyi bya ba byed pa med do/ /bsam gtan gyi bde ba dang / lam gyi bde ba dang / 'bras bu'i bde ba nyid kyis nyin mtshan 'da'o/ /gzhan yang de'i 'o thug gsol nas</text></item>
<item><p>229a4</p><section>sna tshogs</section><text>gser gyi sder ma phyag tu bzhes te/ gal te bdag ni de ring sangs rgyas su 'gyur nus na sder ma 'di chu'i steng du gyen du 'gro bar gyur cig /ma yin na thur la 'gro bar gyur cig ces chu la dor ro/ /des chu'i rgyun gyi rlabs chu klung gi</text></item>
<item><p>229a5</p><section>sna tshogs</section><text>dbus su song nas dbus dbus kyi gnas nyid du rta mgyogs por 'gro ba bzhin du/ khru brgyad bcu'i tshad tsam gyi steng du song zhing / chu la lan cig 'khyil bas bying nas klu'i rgyal po nag po'i gnas su song ngo / /de nas sangs rgyas</text></item>
<item><p>229a6</p><section>sna tshogs</section><text>gsum po rnams kyis bshos gsol ba'i gser gyi sder ma chen po sil sil zhes sgra sgrogs par byed cing phyogs cig tu de rnams thams cad kyi 'og tu gyur nas gnas so/ /klu'i rgyal po nag pos de'i sgra thos</text></item>
<item><p>229a7</p><section>sna tshogs</section><text>nas kha sang sangs rgyas cig thob par gyur cing / slar yang de ring sangs rgyas nyid thob par gyur nas mang pos bstod par byed par gyur to/ /byang chub sems dpa' sa ni chu klung gi 'gram shing sA la'i tshal du nyin mo</text></item>
<item><p>229a8</p><section>sna tshogs</section><text>bzhugs nas srod kyi dus su me tog ku mu da kha 'bye ba'i dus la lha rnams kyis brgyan par byas nas/ zheng la glang gi skad brgyad kyis thos pa'i tshad du lam byed pa la seng ge bzhin du sgra bsgrags nas/ byang chub</text></item>
<item><p>229b1</p><section>sna tshogs</section><text>kyi shing la sngon par phyogs pas bzhud do/ /klu dang gnod sbyin dang 'dab bzang la stsogs pa rnams kyis lha'i spos dang me tog la sogs pa dang / lha'i glu dbyangs la sogs pas mchod do/ /stong phrag bcu'i 'jig rten gyi khams rnams</text></item>
<item><p>229b2</p><section>sna tshogs</section><text>dri bzang por gyur cing me tog gi phreng bar gyur nas thams cad legs so zhes brjod par gyur to/ /de'i tshe rtswa 'tshong bkra shis zhes bya bas rtswa blangs nas lam gyi sngon du 'ongs te skyes bu chen po'i rnam 'gyur rtogs nas rtswa spar mo brgyad</text></item>
<item><p>229b3</p><section>sna tshogs</section><text>phul lo/ /byang chub sems dpas rtswa blangs nas byang chub kyi snying po dang nye bar gshegs te lho phyogs kyi char zhal byang du mngon par phyogs pas 'khod do/ /de ma thag par lho phyogs kyi khor yug gis bying nas 'gro ba ni 'og mnar med</text></item>
<item><p>229b4</p><section>sna tshogs</section><text>pa'i bar du gyur pa bzhin no/ /lho phyogs kyi khor yug steng du langs nas 'gro ba ni srid pa'i rtse mor gyur pa bzhin no/ /byang chub sems dpas 'di yang dag par rdzogs pa'i sangs rgyas thob pa'i gnas ma yin no zhes dgongs zhing bskor nas</text></item>
<item><p>229b5</p><section>sna tshogs</section><text>nub kyi phyogs kyi char gshegs te shar phyogs su mngon du phyogs pas 'khod do/ /de nas nub phyogs kyi khor yug 'og tu bying nas 'gro ba ni mnar med pa'i bar du gyur pa bzhin no/ /shar phyogs kyi khor yug steng du langs nas 'gro ba ni srid pa'i rtse mor gyur pa</text></item>
<item><p>229b6</p><section>sna tshogs</section><text>bzhin no/ /byang chub sems dpa' 'khod cing 'khod pa'i gnas ni mu khyud kyi mthar thug par mnan zhing so sor gnas pa'i shing rta'i 'khor lo chen po lta bur sa gzhi chen po la bying zhing bying nas 'gro bar gyur to/ /byang chub sems dpas 'di ni byang chub thob</text></item>
<item><p>229b7</p><section>sna tshogs</section><text>pa'i gnas ma yin no zhes bskor nas byang phyogs kyi char gshegs te/ lho phyogs su mngon du phyogs pas 'khod do/ /de nas byang gi khor yug sa la bying nas mnar med kyi bar du gyur pa bzhin no/ /byang gi khor yug gyen du langs nas srid pa'i rtse mo'i bar du gyur pa bzhin</text></item>
<item><p>229b8</p><section>sna tshogs</section><text>no/ /byang chub sems dpas 'di ni byang chub thob pa'i gnas ma yin no zhes bsams te bskor nas shar phyogs kyi char gshegs nas nub phyogs su sngun du phyogs pas 'khod do/ /slar yang shar phyogs kyi char sangs rgyas thams cad kyis skyil dkrung bcas</text></item>
<item><p>230a1</p><section>sna tshogs</section><text>pa'i gnas de g.yo bar mi 'gyur zhing mi ldeg go/ /sems dpa' chen pos 'di ni sangs rgyas thams cad kyis ma spangs shing mi g.yo ba'i gnas/ nyon mongs pa'i dra ba thams cad rnam par 'joms pa'i gnas su rtogs so/ /de'i rtswa rnams rtse</text></item>
<item><p>230a2</p><section>sna tshogs</section><text>mo nas bzung ste bkram nas de ma thag tu khru bcu bzhi pa'i tshad tsam gyi gdan du gyur to/ /de yang de lta bu'i tshul gyis ji ltar bzhag pa de bzhin du mi gnas so/ /ji ltar gzugs la mkhas pa'i ri mo byed pa rnams kyis ri mo bris pa bzhin du</text></item>
<item><p>230a3</p><section>sna tshogs</section><text>byang chub sems dpas byang chub shing gi sdong po la sku rgyab brten par byas nas zhal shar du mngon du phyogs par mdzad do/ /brtan pa'i sems su gyur nas bdag gi lpags pa dang rgyus pa dang rus pa dang khrag dang sha rnams skams</text></item>
<item><p>230a4</p><section>sna tshogs</section><text>par gyur kyang yang dag par rdzogs pa'i sangs rgyas ma thob bar du ni stan 'di las lus bskyod par mi bya'o/ /thog brgya phrag babs kyang mi phyed cing pha rol gyis mi tshungs par bstan la skyil dkrung gis bzhugs so/ /de'i tshe</text></item>
<item><p>230a5</p><section>sna tshogs</section><text>lha'i bu'i bdud kyis gzhon nu don grub bdag gi dbang du byed par 'dod pas da ni bdag las 'da' bar byed du mi ster ro zhes bsams nas bdud kyi dmag dang nye bar song ste/ don 'di smras shing bdud kyi sgra zhes pas sgra</text></item>
<item><p>230a6</p><section>sna tshogs</section><text>bsgrags nas bdud kyi dmag khrid de 'thon nas/ bdud kyi sde bdud kyi mdun du dpag tshad bcu gnyis kyi sar 'gro'o/ /g.yas phyogs g.yon phyogs rnams su dpag tshad bcu gnyis 'gro'o/ /rgyab phyogs su ji srid khor yug gi mthar</text></item>
<item><p>230a7</p><section>sna tshogs</section><text>thug par byas nas gnas so/ /steng du dpag tshad dgu'o/ /'khor thams cad kyi gtam byed pa'i sgra dpag tshad stong phrag gcig gi bar du sa gzhi 'bugs pa tsam gyi sgra thos so/ /de nas lha'i bu'i bdud dpag tshad phyed</text></item>
<item><p>230a8</p><section>sna tshogs</section><text>dang nyis brgya'i ri'i 'og pag zhes bya ba'i glang po che'i rgyab du zhon nas lag pa stong phrag gcig sprul nas mtshon cha sna tshogs pa blangs so/ /gzhan yang bdud kyi 'khor gyi grogs gnyis gcig dang mtshungs par mtshon cha'i</text></item>
<item><p>230b1</p><section>sna tshogs</section><text>rigs gnyis mi len no/ /kha dog rnam pa sna tshogs pa dang rnam pa sna tshogs pa'i gdong can sems dpa' chen po gzhom par bya ba'i phyir 'ongs so/ /stong phrag bcu'i khor yug gi lha rnams slar yang sems dpa' chen po la bstod pa byed cing gnas so/ /</text></item>
<item><p>230b2</p><section>sna tshogs</section><text>brgya byin lha'i rgyal pos rnam par rgyal ba bla na med pa'i dung 'bud cing 'khod do/ /slar yang dung de khru brgya nyi shur gyur to/ /gal te legs par bus na zla ba bzhi'i bar du rgyun mi 'chad cing de nas rgyun 'chad do/ /klu'i rgyal po nag</text></item>
<item><p>230b3</p><section>sna tshogs</section><text>po chen pos brgya phrag du ma'i bstod pa byed cing gnas so/ /tshangs pa chen po gdugs dkar po bzung nas gnas so/ /slar yang bdud kyi dmag byang chub kyi snying por 'ongs shing 'ongs so/ /lha de rnams gcig tu 'khod</text></item>
<item><p>230b4</p><section>sna tshogs</section><text>par ma nus pas rang gi gnas su bros nas song ngo / /klu'i rgyal po nag po sa la bying nas dpag tshad lnga brgya'i snye ma can gyi klu'i pho brang du song ste/ lag pa gnyis kha la bkab nas nyal lo/ /brgya byin gyi rnam par rgyal</text></item>
<item><p>230b5</p><section>sna tshogs</section><text>ba bla na med pa'i dung rgyab tu bskal te khor yug gi steng du 'khod do/ /tshangs pa chen pos gdugs dkar po khor yug gi steng du btsugs nas tshangs pa'i 'jig rten du song ngo / /lha gcig gis kyang 'khod par ma nus te/</text></item>
<item><p>230b6</p><section>sna tshogs</section><text>skyes bu chen po nyid gcig pu bzhugs so/ /bdud kyis rang gi 'khor la smras pa/ bu zas gtsang gi bu don grub dang 'dra ba'i skyes bu gzhan med pas/ bdag gis de'i mdun du g.yul 'gyed par mi nus kyis/ rgyab kyi</text></item>
<item><p>230b7</p><section>sna tshogs</section><text>phyogs su g.yul bgyi'o zhes smras so/ /skyes bu chen pos kyang phyogs gsum la gzigs pas lha thams cad bros pa'i phyir gnas thams cad stong par mthong ngo / /gzhan yang byang phyogs su gzigs pas bdud</text></item>
<item><p>230b8</p><section>sna tshogs</section><text>kyi dmag rnams bdag gzhom pa'i phyir 'ong ba gzigs so/ /'di rnams kyi dmag gi tshogs bdag gcig pu'i phyir rtsol ba chen pos pha rol gnon par byed cing gnas 'dir 'ongs te/ bdag gi ma 'am pha'am spun nam</text></item>
<item><p>231a1</p><section>sna tshogs</section><text>su yang rung ba'i gnyen las gzhan med do/ /gzhan yang gang gi phyir pha rol du phyin pa bcu po nyid bdag gis dus yun ring por gnyer la dga' ba bzhin goms pa de'i phyir bdag gis pha rol du phyin pa nyid kyis phub byas</text></item>
<item><p>231a2</p><section>sna tshogs</section><text>nas/ pha rol du phyin pa nyid kyi mtshon thogs te/ 'di'i dmag gi tshogs rnams gzhom par rigs so snyam nas pha rol du phyin pa bcu po thugs la bsams nas bzhugs so/ /de nas lha'i bu'i bdud kyis don grub de ma</text></item>
<item><p>231a3</p><section>sna tshogs</section><text>thag tu 'bros par byed par rigs so zhes smras nas rlung gi dkyil 'khor nye bar gnas nas 'ongs so/ /de ma thag kho nar shar phyogs la sogs pa'i rlung gi dkyil 'khor rnams langs nas 'ongs te dpag tshad phyed dang</text></item>
<item><p>231a4</p><section>sna tshogs</section><text>yang gnyis la sogs pa'i tshad kyi ri'i phung po blangs nas nags thibs po dang shing la sogs pa sa la gton zhing / thams cad du grong dang grong rdal phye ma dang rnam par phye mar byed pa'i nus pa ni skyes bu chen po'i bsod</text></item>
<item><p>231a5</p><section>sna tshogs</section><text>nams kyi gzi brjid kyi mthus gyes te/ byang chub sems dpa'i drung du 'ongs nas bla gos kyi grwa tsam yang bsgul bar mi nus so/ /de nas chu yis gzhom pa'i phyir 'ongs nas gsod par bsams pa na char pa chen po 'bab</text></item>
<item><p>231a6</p><section>sna tshogs</section><text>cing gnas so/ /de'i mthus steng nas steng du brgya phrag du ma brtsegs pa dang / stong phrag du ma brtsegs pa'i sprin chen po 'dus nas char 'bebs so/ /char pa'i rgyun gyi shugs kyis sa gzhi 'bugs par gyur to/ /nags</text></item>
<item><p>231a7</p><section>sna tshogs</section><text>tshal dang shing la sogs pa'i steng gi char sprin chen po 'ongs nas sems dpa' chen po chus thigs gcig tsam gyis kyang sbang bar ma nus so/ /de nas rdo'i char bkug nas ches che ba'i ri'i phung po du bar byed cing 'bar bar byas nas</text></item>
<item><p>231a8</p><section>sna tshogs</section><text>nam mkha' nas 'ongs te byang chub sems dpa'i drung du 'ongs nas/ lha'i me tog gi chun bu'i gzugs 'bab po/ /de nas mtshon cha'i char thams cad bkug nas mtshon so gcig pa dang so gnyis pa dang ral gri dang mdung thung dang spu gri la sogs</text></item>
<item><p>231b1</p><section>sna tshogs</section><text>pa'i mtshon cha rnams du bar byed cig 'bar bar byas nas nam mkha' la 'ongs te/ byang chub sems dpa'i drung du 'ongs nas lha'i me tog tu gyur to/ /de nas sol ba'i char bkug nas rgya skyegs kyi me tog gi kha dog can gyi sol ba nam mkha' nas 'ongs</text></item>
<item><p>231b2</p><section>sna tshogs</section><text>nas byang chub sems dpa'i zhabs drung du lha'i me tog tu gyur nas 'bab bo/ /de nas thal ba'i char pa rnams bkug nas shin du dro ba me'i kha dog can gyi thal ba nam mkha' nas 'ongs nas byang chub sems dpa'i zhabs drung du tsan dan gyi phye ma ltar gyur pa'i char</text></item>
<item><p>231b3</p><section>sna tshogs</section><text>'bab bo/ /de nas bye ma'i mar bkug nas shin du phra ba'i bye ma rnams du bar byed cing 'bar bar byas nas nam mkha' nas 'ongs te byang chub sems dpa'i zhabs drung du lha'i phye ma ltar gyur nas char 'bab bo/ /de nas 'jim pa'i char pa rnams bkug nas</text></item>
<item><p>231b4</p><section>sna tshogs</section><text>'jim pa rnams du bar byed cing 'bar bar byas nas nam mkha' nas 'ongs te byang chub sems dpa'i zhabs drung du lha'i byug par gyur nas 'bab bo/ /de nas 'di bzhin du 'jigs par byed pas don grub 'bros par bya ba'i phyir mun pa nye bar gnas</text></item>
<item><p>231b5</p><section>sna tshogs</section><text>par bya'o/ /de ni yan lag bzhi dang ldan pa'i mun nag chen por gyur nas byang chub sems dpa'i drung du sleb nas nyi ma'i 'od kyis mun pa bcom pa bzhin du mi snang bar gyur nas 'di ltar bdud dgu po 'di rlung dang char dang rdo dang mtshon cha dang</text></item>
<item><p>231b6</p><section>sna tshogs</section><text>sol ba dang thal ba dang bye ma dang 'jim pa dang mun pa ste/ de rnams char du babs nas byang chub sems dpa' 'bros par byed par ma nus so/ /cis brjod cing ci'i phyir sdod/ gzhon nu 'di la zung cig rgyob cig thon cig ces 'khor rnams</text></item>
<item><p>231b7</p><section>sna tshogs</section><text>bos nas rang gis kyang ri'i 'og bag glang po che'i rgyab tu zhon nas 'khor lo'i mtshon cha bslangs te/ byang chub sems dpa'i drung du nye bar 'ongs nas don grub stan la longs cig /'di khyod la rigs pa ma yin gyi nged la rigs pa</text></item>
<item><p>231b8</p><section>sna tshogs</section><text>yin no zhes smras so/ /sems dpa' chen pos de'i tshig thos nas 'di ltar smras so/ /bdud khyod kyis pha rol du phyin pa bcu ma rdzogs pa dang / nye ba'i pha rol du phyin pa ma rdzogs pa dang / don dam pa'i pha rol du phyin pa</text></item>
<item><p>232a1</p><section>sna tshogs</section><text>ma rdzogs pa dang / chen po lnga yongs su gtong ba med pa dang / gnyen gyi don du spyod pa med pa dang / 'jig rten gyi don gyi spyod pa med pa dang / sangs rgyas kyi spyod pa yongs su ma rdzogs pas stan 'di khyod la</text></item>
<item><p>232a2</p><section>sna tshogs</section><text>rigs pa ma yin no/ /stan 'di bdag kho na la rigs pa yin no/ /bdud khros par gyur nas khros pa'i shugs bsran par ma nus te/ skyes bu chen po la mtshon cha'i 'khor lo 'phangs so/ /de'i pha rol du phyin pa bcu sems par byed</text></item>
<item><p>232a3</p><section>sna tshogs</section><text>cing bzhugs pa na steng gi char me tog gi phreng ba'i bla res bres pa bzhin du gyur to/ /de'i 'khor lo'i mtshon cha gzhan la de shin du khros pas 'phangs te rdo ba 'thug po 'am/ rdo ba 'thug po'i ka ba 'bubs shing 'gro ba'o/ /slar</text></item>
<item><p>232a4</p><section>sna tshogs</section><text>yang de ni de'i me tog gi bla res su gyur nas gnas pa na bdud kyi 'khor lhag ma rnams de nas stan la langs te 'gro bar bsams nas ches che ba'i ri'i phung pa 'phangs so/ /de rnams kyang skyes bu chen po'i pha rol du phyin</text></item>
<item><p>232a5</p><section>sna tshogs</section><text>pa bcu la sems zhing bzhugs pa na me tog gi chun por gyur nas sa la lhung ngo / /lha rnams khor yug gi mthar 'khod pa rnams skye bteg nas blta zhing / mgo bo bteg cing bteg nas don grub gzhon nu mchog</text></item>
<item><p>232a6</p><section>sna tshogs</section><text>gi sku'i bdag nyid nyams sam snyam nas ci byed na zhes bsams shing blta'o/ /de nas skyes bu chen pos pha rol du phyin pa rdzogs pa'i byang chub sems dpa' rnams mngon par rdzogs par byang chub pa'i nyin mo thob pa'i stan</text></item>
<item><p>232a7</p><section>sna tshogs</section><text>bdag la rigs pa yin no zhes bshad nas/ 'khod pa'i bdud la smras so/ /bdud khyod kyis sbyin pa btang ba'i dpang po su yod ces smras so/ /bdud 'di rnams thams cad bdag gi dpang po yin no zhes bdud kyi dmag</text></item>
<item><p>232a8</p><section>sna tshogs</section><text>rnams la lag pa brkyang ngo / /de ma thag par bdud kyi 'khor rnams nga yang dpang po yin nga yang dpang po yin zhes brjod pa'i sgras sa gzhi yang ral ba bzhin du brjod pa'i sgrar gyur to/ /de nas bdud kyis skyes bu chen po</text></item>
<item><p>232b1</p><section>sna tshogs</section><text>la smras pa/ don grub khyod kyis sbyin pa btang ba'i dngos po la dpang po su yod ces smras so/ /skyes bu chen po khyod kyis re zhig sbyin pa byin pa'i dngos po la sems dang bcas pa rnams dpang po yin no/ /slar yang bdag la</text></item>
<item><p>232b2</p><section>sna tshogs</section><text>gnas 'di na sems dang bcas pa'i dpang po su yang med pas bdag nyid kyis skye ba'i mthar sbyin pa btang ba de srid gnas pa thams cad sgrol gyi lus kyi bdag nyid la gnas nas sbyin pa chen po bdun brgya pa</text></item>
<item><p>232b3</p><section>sna tshogs</section><text>bdun byin pa'i dngos po la sems med pa'i sa gzhi chen po mthug po 'di dpang po yin no zhes chos gos kyi nang nas phyag g.yas pa bton te/ thams cad sgrol gyi bdag nyid kyi lus su gnas nas bdag gis sbyin pa</text></item>
<item><p>232b4</p><section>sna tshogs</section><text>bdun brgya pa bdun byin pa'i dngos po de la khyod kyis dpang po yin nam ma yin pa smros shig ces sa chen po la mngon du phyogs pas phyag brkyang ba dang / sa chen pos bdag ni de'i tshe dpang po yin no zhes sgra sgrogs par</text></item>
<item><p>232b5</p><section>sna tshogs</section><text>gyur nas/ sgra chen po sgrogs pa brgya dang stong phrag gcig dang / sgra chen po 'bum phrag gcig po rnams kyis bdud kyi dmag gi sgra rnams zil gyis mnan pa bzhin du gyur to/ /de nas skyes bu chen po don grub kyi sbyin</text></item>
<item><p>232b6</p><section>sna tshogs</section><text>pa chen po byin pa ni mchog gi sbyin pa'o zhes thams cad sgrol gyi sbyin pa dran par byed cing dpag tshad phyed dang nyis brgya'i ri'i 'og pag gi glang po che pus mo sa la btsugs nas 'khod do/ /bdud kyi 'khor rnams</text></item>
<item><p>232b7</p><section>sna tshogs</section><text>phyogs dang mtshams rnams su bros nas gnyis lam gcig la 'gro ba med do/ /mgo'i rgyan nyid dang gyon pa'i gos dang por dor nas rang gi phyogs phyogs nyid du 'bros so/ /de nas lha'i tshogs rnams kyis</text></item>
<item><p>232b8</p><section>sna tshogs</section><text>bdud bros nas 'gro ba mthong ste/ bdud rnams pham pas don grub gzhon nu rgyal bar gyur to zhes rgyal ba'i mchod pa byed par sems so/ /klu ni klu rnams la bskul lo/ /'dab bzang ni 'dab bzang rnams la'o/ /lha ni lha rnams la'o/ /</text></item>
<item><p>233a1</p><section>sna tshogs</section><text>tshangs pas ni tshangs pa rnams bkul lo/ /spos dang me tog gi phreng ba la sogs pa lag tu thogs nas byang chub shing gi drung du dkyil dkrung gis bzhugs pa'i skyes bu chen po dang nye bar 'ongs so/ /de ltar bdud rnams</text></item>
<item><p>233a2</p><section>sna tshogs</section><text>bros nas song ngo / /dpal ldan sangs rgyas rgyal bar gyur/ /sdig can bdud ni pham par gyur/ /rab dga' byang chub snying por sgrogs/ /de tshe drang srong klu tshogs rgyal/ /dpal ldan sangs rgyas rgyal bar gyur/ /sdig can bdud</text></item>
<item><p>233a3</p><section>sna tshogs</section><text>ni pham par gyur/ /rab dga' byang chub snying por sgrogs/ /'dab bzang tshogs kyi drang srong rgyal/ /dpal ldan sangs rgyas rgyal bar gyur/ /sdig can bdud ni pham par gyur/ /rab dga' byang chub snying por sgrogs/ /lha tshogs</text></item>
<item><p>233a4</p><section>sna tshogs</section><text>de tshe drang srong rgyal/ /dpal ldan sangs rgyas rgyal bar gyur/ /sdig can bdud ni pham par gyur/ /rab dga' byang chub snying por sgrogs/ /tshangs tshogs de tshe rgyal bar sgrogs/ /mthar stong phrag bcu'i khor yug gi lha rnams</text></item>
<item><p>233a5</p><section>sna tshogs</section><text>kyis me tog dang spos dang byug pa rnams kyis mchod par byed do/ /rnam pa sna tshogs pa'i bstod pa byed cing 'khod do/ /'di ltar skyes bu chen po nyi ma nub pa'i tshe bdud rnam par bcom nas chos gos kyi steng du byang chub kyi shing gi 'dab</text></item>
<item><p>233a6</p><section>sna tshogs</section><text>ma myu gu lta bu lhung zhing byi ru dmar pos mchod par byed pa lta bu'o/ /thun dang po la sngon gyi gnas rjes su dran pa ye shes kyis rtogs pa dang / /thun bar pa la lha'i spyan rnam par dag pas ye shes thob pa dang / thun tha ma la rten cing 'brel</text></item>
<item><p>233a7</p><section>sna tshogs</section><text>bar 'byung ba'i ye shes thob po/ /de nas rten 'brel bcu gnyis kyi rkyen gyis rnam par 'jug pa dang mi 'jug pa'i lugs las 'byung ba dang lugs las bzlog pa dran par byed cing dran par byed do/ /stong phrag bcu'i 'jig rten gyi khams</text></item>
<item><p>233a8</p><section>sna tshogs</section><text>chu'i mthar thug par byas nas lan bcu gnyis su yang dag par g.yos so/ /slar yang skyes bu chen pos stong phrag bcu'i 'jig rten gyi khams su sgra chen po sgrogs shing skya reng shar ba'i dus su thams cad mkhyen pa'i ye shes so</text></item>
<item><p>233b1</p><section>sna tshogs</section><text>sor myong ngo / /stong phrag bcu'i 'jig rten gyi khams thams cad brgyan bzhin du rigs par gyur to/ /shar phyogs kyi khor yug gi steng du rgyal mtshan dang ba dan btsugs pa'i sham bus nub kyi khor yug gi steng du chags so/ /</text></item>
<item><p>233b2</p><section>sna tshogs</section><text>de bzhin du nub kyi phyogs kyi khor yug gi mtha'i steng du rgyal mtshan dang ba dan btsugs pa'i sham bus shar gyi khor yug gi steng du chags so/ /byang gi phyogs kyi khor yug gi steng du rgyal mtshan dang ba dan btsugs pa'i sham bu lho'i</text></item>
<item><p>233b3</p><section>sna tshogs</section><text>khor yug gi steng du chags so/ /lho'i phyogs kyi khor yug gi steng du rgyal mtshan dang ba dan btsugs pa'i sham bus byang gi khor yug gi steng du chags so/ /sa gzhi las langs pa'i rgyal mtshan dang ba dan tshangs pa'i gnas</text></item>
<item><p>233b4</p><section>sna tshogs</section><text>su chags so/ /tshangs pa'i 'jig rten gyi gnas su bcings pa'i rgyal mtshan dang ba dan sa gzhi'i steng du chags so/ /stong phrag bcu'i khor yug la me tog gi shing la me tog kha bye'o/ /'bras bu'i shing la 'bras bu mang por</text></item>
<item><p>233b5</p><section>sna tshogs</section><text>gyur to/ /sdong po rnams la sdong po'i pad ma'i me tog kha bye'o/ /yal ga rnams la yal ga'i pad ma'i me tog go/ /'khril shing rnams la 'khril shing gi pad ma'i me tog go/ /nam mkha' nas mthur du pad ma'i me tog 'phyang</text></item>
<item><p>233b6</p><section>sna tshogs</section><text>ngo / /thang dang rdo'i steng du brtol nas steng du bdun bdun du gyur te rgyun chags pa'i pad ma'i me tog ces bya ba phyung ngo / /stong phrag bcu'i 'jig rten gyi khams khyad par du 'phags pa'i me tog gi gdan bzhin du gyur to/ /khor yug</text></item>
<item><p>233b7</p><section>sna tshogs</section><text>gi bar dpag tshad stong phrag brgyad kyi 'jig rten gyi bar gyi dmyal ba nyi ma bdun gyi 'od kyis kyang snang bar byed pa med pas na dkon no/ /de dang mtshungs pa'i 'jig rten gyi bar gyi dmyal ba de ma thag tu snang bar gyur to/ /dpag</text></item>
<item><p>233b8</p><section>sna tshogs</section><text>tshad brgyad khri bzhi stong tsam gyis zab pa'i rgya mtsho chen po'i chu dngar por gyur to/ /chu klung rnams ni 'gro bar gnas so/ /dmus long rnams kyi mig gis gzugs mthong ngo / /'on pa rnams kyi rna bas sgra thos so/ /gong po rnams</text></item>
<item><p>234a1</p><section>sna tshogs</section><text>kyis 'gro shes par gyur to/ /bcings pa'i sems can rnams ni rjes su bcings pa las grol bar gyur to/ /'di ltar tshad med pa'i dpal du gyur nas mchod pa dang ya mtshan pa'i chos rab tu skyes so/ /thams cad</text></item>
<item><p>234a2</p><section>sna tshogs</section><text>mkhyen pa'i ye shes so sor rig go/ /sangs rgyas thams cad kyi bshad pa ched du brjod pa ched du brjod do/ /skye ba'i 'khor ba ma lus pa/ /dug med rnam par dug med tshol/ /khyim med pa ni tshol ba na/ /skye ba'i sdug bsngal</text></item>
<item><p>234a3</p><section>sna tshogs</section><text>yang yang dang / /khyim med pa ni mthong bar gyur/ /slar yang khyim ni byed pa med/ /de yi sdug bsngal thams cad bcom/ /dug gi ming can khyim gyi phung / /sems ni 'du byed pa las grol/ /sred pa zad nas med par</text></item>
<item><p>234a4</p><section>sna tshogs</section><text>gyur zhes pa 'di ni dga' ldan gyi pho brang du gnas pa nas bzung ste ji srid byang chub snying po 'dir thams cad mkhyen pa thob pa de rnams kyi gnas ni gleng gzhi bar ma zhes bya ba yin no// //gzhan yang nye ba'i gleng gzhi</text></item>
<item><p>234a5</p><section>sna tshogs</section><text>ni bcom ldan 'das mnyan yod rgyal byed kyi tshal mgon med zas sbyin gyi kun dga' ra ba'i gnas su bzhugs pa dang / yangs pa can gyi nags tshal chen po khang pa brtsegs pa'i gnas su bzhugs so/ /de ltar</text></item>
<item><p>234a6</p><section>sna tshogs</section><text>de dang de'i gnas rnams su bzhugs shing de dang de'i gnas nyid thob ces brjod do/ /gang ci yang 'di ltar brjod pa de nas yang de dang po nas bzung nas 'di ltar rig par bya'o/ /bcom ldan 'das bzhugs nas ched</text></item>
<item><p>234a7</p><section>sna tshogs</section><text>du brjod cing ched du brjod pa de lta bu'i sems skyes so/ /bdag gis bskal pa grangs med pa bzhi dang 'bum phrag gcig lhag pa nas skyil krung bcas pa 'di'i ched du dus 'di rnams la bdag gi mgo rgyan gyis</text></item>
<item><p>234a8</p><section>sna tshogs</section><text>brgyan pa'i mgrin pa nas bregs te sbyin par btang ba dang / spyan bzang po btang ba dang / snying gi sha bregs nas btang ba dang / gzhon nu dra ba 'dzin dang 'dra ba'i bu sbyin par btang ba dang / kriSh+Na dzi na'i gzhon nu ma dang</text></item>
<item><p>234b1</p><section>sna tshogs</section><text>mtshungs pa'i bu mo sbyin par btang ba dang / lha mo ma kri dang mtshungs pa'i chung ma rnams gzhan gyi bran gyi phyir sbyin par btang ngo / /'di ni bdag gi 'dug stangs yin no/ /rgyal ba'i 'dug stangs yin no/ /mchog gi 'dug stangs yin no/ /'di</text></item>
<item><p>234b2</p><section>sna tshogs</section><text>la bdag bzhugs nas bsam pa thams cad yongs su rdzogs so/ /re zhig stan 'di las bdag mi ldang ngo snyam du bsams nas bye ba 'bum phrag du ma la snyoms par zhugs nas mnyam par gnas te zhag bdun du de nyid</text></item>
<item><p>234b3</p><section>sna tshogs</section><text>du bzhugs so/ /de'i phyir sangs rgyas zhes brjod do/ /de nas bcom ldan 'das kyis zhag bdun du 'dug stangs gcig gis bzhugs so/ /rnam par grol ba dang bde ba so sor rig cing bzhugs so/ /gzhan yang lha gang</text></item>
<item><p>234b4</p><section>sna tshogs</section><text>dang gang zhig da dung yang nges par don grub la bya ba yod dam 'dug stangs 'di la zhen pa ma spang ba dang rnam par rtog pa yongs su bskyed do zhes bsams nas ston pas lha rnams kyi rnam par rtog pa mkhyen nas/</text></item>
<item><p>234b5</p><section>sna tshogs</section><text>de rnams kyi rnam par rtog pa nye bar zhi bar bya ba'i phyir steng gi nam mkha' la 'dug nas so sor cho 'phrul bstan to/ /byang chub kyi snying por mdzad pa'i cho 'phrul dang / nye du dang 'dus pa'i dus su mdzad pa'i cho 'phrul</text></item>
<item><p>234b6</p><section>sna tshogs</section><text>dang / klog pa'i mdo dang 'dus par mdzad pa'i cho 'phrul thams cad a smra'i shing gi drung du mdzad pa'i so so'i cho 'phrul dang mtshungs par gyur to/ /'di ltar ston pas 'di lta bu'i cho 'phrul mdzad nas lha rnams kyi rnam par</text></item>
<item><p>234b7</p><section>sna tshogs</section><text>rtog pa nye bar zhi bar mdzad do/ /'dug stangs kyis byang shar gyi char 'khod de 'di'i 'dug stangs kyis thams cad mkhyen pa'i ye shes so sor rtogs par byed do/ /bskal pa grangs med pa bzhi dang 'bum phrag gcig gis</text></item>
<item><p>234b8</p><section>sna tshogs</section><text>pha rol du phyin pa yongs su rdzogs pa'i 'bras bu lhag par rtogs pa'i 'dug stangs kyis mig mi 'dzum par lta zhing zhag bdun du 'khod do/ /de'i gnas su mig mi 'dzum pa'i mchod rten zhes bya ba byung ngo / /de nas 'dug stangs la</text></item>
<item><p>235a1</p><section>sna tshogs</section><text>'khod pa'i gnas kyi bar du 'chag par byas nas shar dang nub du rin po che la 'chag pas zhag bdun du 'khod do/ /gnas der rin po che la 'chag pa'i mchod rten zhes bya ba byung ngo / /gzhan yang zhag bdun pa bzhi pa la byang</text></item>
<item><p>235a2</p><section>sna tshogs</section><text>chub shing gi byang shar gyi char lha rnams kyis rin po che'i khang pa sprul lo/ /der 'dug stangs kyis bzhugs nas chos mngon pa'i sde snod ma lus par 'di rnams mtha' yas pa'i tshul gyis kun gnas par sems shing zhag</text></item>
<item><p>235a3</p><section>sna tshogs</section><text>bdun bzhugs so/ /chos mngon pa slar yang 'di skad smra'o/ /rin po che'i khang pa zhes bya ba rin po che las byung ba'i khang pa yin no zhes zer ro/ /sdud par byed pa po rnams slar yang 'di skad gsung ste/ rab tu byed pa bdun gyi chos mngon</text></item>
<item><p>235a4</p><section>sna tshogs</section><text>pa rjes su dran par byed pa'i rin po che'i khang pa yin zhes gsung ngo / /gang gi phyir slar yang 'dir tshig gnyis ka yang 'thad do/ /de'i phyir 'di gnyis ka yang gzung bar bya'o/ /de nas slar yang gnas de rin po che'i khang pa'i mchod rten zhes</text></item>
<item><p>235a5</p><section>sna tshogs</section><text>bya ba byung ngo / /'di ltar byang chub shing dang nye ba nyid du zhag bdun pa bzhi pa song nas zhag bdun pa lnga pa la byang chub shing gi drung nas ra lug skyong ba'i shing n+ya gro d+ha dang nye bar gshegs nas der yang chos la rnam par sems pa nyid kyis rnam par</text></item>
<item><p>235a6</p><section>sna tshogs</section><text>grol ba dang bde bas so sor rig par mdzad nas bzhugs so/ /de'i tshe lha'i bu'i bdud dus 'di rnams kyi phyi ma la grib ma bzhin du phyogs gang du'ang ma spangs so/ /byang chub sems dpa' la skyon cung zad kyang ma mthong ngo / /da ni nga'i</text></item>
<item><p>235a7</p><section>sna tshogs</section><text>dbang du bya ba las 'das pas yid mi bde ba thob par gyur cing lam chen por gnas nas rnam pa bcu drug gi rgyu mtshan la sems shing sa la ri mo bcu drug 'dri'o/ /bdag gis 'di bzhin du sbyin pa'i pha rol du phyin pa ma rdzogs</text></item>
<item><p>235a8</p><section>sna tshogs</section><text>pa de'i phyir bdag 'di dang 'dra bar ma gyur to zhes ri mo gcig bris so/ /de bzhin du bdag 'di dang mtshungs par tshul khrims kyi pha rol du phyin pa dang / nges 'byung gi pha rol du phyin pa dang / shes rab kyi pha rol du phyin pa dang / brtson</text></item>
<item><p>235b1</p><section>sna tshogs</section><text>'grus kyi pha rol du phyin pa dang / bzod pa'i pha rol du phyin pa dang / bden pa'i pha rol du phyin pa dang / lhag par gnas pa'i pha rol du phyin pa dang / byams pa'i pha rol du phyin pa dang / btang snyoms kyi pha rol du phyin pa rnams ma rdzogs so/ /</text></item>
<item><p>235b2</p><section>sna tshogs</section><text>de'i phyir bdag 'di dang mtshungs par ma gyur to snyam nas ri mo bcu bris so/ /bdag 'di dang mtshungs pa'i thun mong ma yin pa'i dbang po mchog gi gong ma'i ye shes so sor rig pa nye bar gnas par gyur pa'i pha rol du phyin pa bcu ma rdzogs</text></item>
<item><p>235b3</p><section>sna tshogs</section><text>pa de'i phyir bdag 'di dang mtshungs par ma gyur to snyam nas ri mo bcu drug bris so/ /de bzhin du bdag 'di dang mtshungs pa'i thun mong ma yin pa'i bsam pa'i bag la nyal dang ye shes kyi thugs rje chen po dang / snyoms par 'jug</text></item>
<item><p>235b4</p><section>sna tshogs</section><text>pa'i ye shes dang / so sor cho 'phrul gyi ye shes dang sgrib pa med pa'i ye shes dang / thams cad mkhyen pa'i ye shes so sor gnas pa nye bar gnas par gyur pa'i pha rol du phyin pa bcu ma rdzogs pa'i de'i phyir bdag 'di dang mtshungs</text></item>
<item><p>235b5</p><section>sna tshogs</section><text>par ma gyur to snyam nas ri mo bcu drug bris so/ /'di ltar 'di'i rgyu mtshan sems shing lam chen por ri mo bcu drug bris nas gnas so/ /de'i tshe sred ma dang / kun du dga' ma dang / dga' ma sde gsum po ni bdud kyi bu mo bdag</text></item>
<item><p>235b6</p><section>sna tshogs</section><text>cag gi pha ni ma mthong bar gyur pas de ma thag par ga na yod dam zhes blta zhing rgyu ba na de yid mi bde ba thob par gyur te/ sa la ri mo byed pa mthong nas pha dang nye bar song ste pha gang gi phyir sdug bsngal zhing yid mi bde bar</text></item>
<item><p>235b7</p><section>sna tshogs</section><text>byed ces dris so/ /bu mo dge sbyong chen po 'di bdag gi dbang du byed pa las 'das so zhes 'di rnams kyi dus su bltas pas skyon cung zad kyang ma mthong ngo / /de'i phyir bdag sdug bsngal zhing yid mi bde ba skyes</text></item>
<item><p>235b8</p><section>sna tshogs</section><text>so/ /'di ltar gyur na de ltar ma bsam cig /bdag cag gsum gyis de dbang du byas nas khrid la 'ong ngo / /smras pa/ bu mos mi nus te sus kyang dbang du bya bar mi nus pas skyes bu 'di ni mi g.yo</text></item>
<item><p>236a1</p><section>sna tshogs</section><text>ba'i dad pa la gnas so/ /smras pa/ pha bdag cag bud med yin pas da lta nyid du de la 'dod chags kyi zhags pas bcings te khrid la 'ong ngo / /khyed ma sems shig /de nas bud med de rnams/ bcom</text></item>
<item><p>236a2</p><section>sna tshogs</section><text>ldan 'das dang nye bar song ste dge sbyong khyed kyi zhabs la bsnyen bkur bdag cag gis bgyi'o zhes smras so/ /bcom ldan 'das nyid kyis de rnams kyi tshig la thugs ma gtad do/ /spyan rnam par grol ba yang ma</text></item>
<item><p>236a3</p><section>sna tshogs</section><text>gzigs so/ /ji ltar de bla na med pa'i nye bar skye ba zad pa rnam par grol ba'i bsam pas dben pa'i bde ba nyid la nyams su myong bar mdzad cing bzhugs so/ /gzhan yang bdud kyi bu mo bsam pa mang zhing skyes bu</text></item>
<item><p>236a4</p><section>sna tshogs</section><text>dang mtshungs pa'i sems so/ /gang dang gang gzhon nu la dga' bar gyur pa dang / gang dang gang zhig na tshod dang por gyur pa la dga' ba dang / gang dang gang zhig na tshod bar mar gyur pa la dga' ba dang / gang dang gang zhig na</text></item>
<item><p>236a5</p><section>sna tshogs</section><text>tshod phyi mar gyur pa la dga' ba'o/ /bdag gis de lta bu'i rnam pa sna tshogs pa'i 'od la chags par bgyi'o zhes smras nas/ bu mo re res gzhon nu ma'i gzugs la sogs pa'i brgya phrag brgya phrag gis bdag nyid kyi</text></item>
<item><p>236a6</p><section>sna tshogs</section><text>lus sprul lo/ /gzhon nu ma'i gzugs dang lang tsho ma'i gzugs dang / dang po bu dang bu mo lan cig skyes pa'i gzugs dang / bar ma'i bud med kyi gzugs dang / lus rags mor gyur nas lan drug du bcom</text></item>
<item><p>236a7</p><section>sna tshogs</section><text>ldan 'das dang nye bar song nas dge sbyong khyod kyi zhabs la bdag cag gis bsnyen bkur bgyi'o zhes smras so/ /bcom ldan 'das kyis de rnams kyi tshig la yang thugs ma gtad do/ /ji ltar de bla na med pa'i nye bar skye ba rnam</text></item>
<item><p>236a8</p><section>sna tshogs</section><text>par grol lo/ /gzhan yang slob dpon gang zhig 'di skad smra'o/ /de rdzu 'phrul dang ldan pas bud med 'ongs pa la blta zhing bcom ldan 'das 'di lta bu'i gzugs kyis 'di rnams so byi ba dang / skra dkar por gyur par byin gyis brlabs so zhes zer ro/ /</text></item>
<item><p>236b1</p><section>sna tshogs</section><text>de'i tshig gzung bar mi bya'o/ /ston pas 'di lta bu'i gzugs su byin gyis brlabs par ma mdzad do/ /gzhan yang bcom ldan 'das kyis ci mthong 'di lta bu'i 'bad pa byed pa da song cig /'di lta bu'i tshul gyis 'dod chags dang ma bral ba la stsogs</text></item>
<item><p>236b2</p><section>sna tshogs</section><text>pa'i mdun du bya bar rigs so/ /de bzhin gshegs pas slar yang 'dod chags spangs shing nyes pa spangs pa dang gti mug spangs pas rang gi 'dod chags spangs pa'i phyir ro/ /gang zhig rgyal ba de la rgyal mi nus/ /gang zhig 'jig rten 'dir ni rgyal</text></item>
<item><p>236b3</p><section>sna tshogs</section><text>mi 'gyur/ /mtha' yas sangs rgyas spyod yul de mi gnas/ /rkang med kyis ni rkang yod la mi nus/ /gang gi srid pa'i dra ba bton gyur nas/ /de la sred pa rnams ni cung zad med/ /mtha' yas sangs rgyas spyod yul de nyid la/ /rkang med de</text></item>
<item><p>236b4</p><section>sna tshogs</section><text>yis rkang yod la mi nus/ /'di ni sangs rgyas kyi chos mchog gi sde las tshigs su bcad pa gnyis gsungs nas chos bstan to/ /bu mo rnams la pha zer ba yang bden pa yin no/ /dgra bcom pa bde bar gshegs pa 'jig rten mi'i mchog</text></item>
<item><p>236b5</p><section>sna tshogs</section><text>yin no zhes smras nas lha dang nye bar song ngo / /bcom ldan 'das kyis kyang 'dir zhag bdun bzhugs nas btang zung gi gnas su gshegs so/ /der zhag bdun du sku la yul ngan dang grang ba zhi bar bya ba'i phyir klu'i rgyal</text></item>
<item><p>236b6</p><section>sna tshogs</section><text>po btang zung zhes bya bas lus kyis lan bdun du dkris nas gdengs ka byas so/ /dri'i gtsang khang shin du yangs par bzhugs pa bzhin rnam par grol ba dang bde ba so sor rig par byed cing zhag bdun du bzhugs</text></item>
<item><p>236b7</p><section>sna tshogs</section><text>nas shing rA dza ya ta na dang nye bar gshegs so/ /der yang rnam par grol ba dang bde ba so sor rig par byed pa nyid kyis bzhugs so/ /de rnams kyis re zhig zhag bdun phrag bdun yongs su rdzogs so/ /</text></item>
<item><p>236b8</p><section>sna tshogs</section><text>de rnams kyi bar du zhal shol ba med pa dang sku la byi dor byed pa med pa dang zhal zas gsol ba med par gyur to/ /bsam gtan gyi bde ba dang / lam gyi bde ba dang / 'bras bu'i bde ba nyid kyis nyin mtshan 'da'o/ /</text></item>
<item><p>237a1</p><section>sna tshogs</section><text>de nas de'i bdun phrag bdun gyi mthar gcig gis dman pa'i lnga bcu'i mtha'i nyi ma la der bzhugs nas zhal shol ba'i thugs skyes so/ /lha'i dbang po brgya byin gyis a ru ra mchog blangs nas phul lo/ /ston pas de</text></item>
<item><p>237a2</p><section>sna tshogs</section><text>gsol bas sku dngas par gyur to/ /de nas brgya byin nyid kyis so rtsi'i so shing nyid kyi so shing dang / zhal shol ba'i chu phul lo/ /ston pas so shing blangs nas so brud de mtsho chen po ma dros pa'i chus zhal bshal lo/ /de nyid du shing</text></item>
<item><p>237a3</p><section>sna tshogs</section><text>rA dza ya ta na'i drung du bzhugs so/ /de'i tshe ga gon dang bzang po zhes bya ba'i tshong dpon gnyis shing rta lnga brgya dang bcas pa lho phyogs kyi ljongs nas yul dbus su 'gro ba na rang nyid kyi sngar gyi gnyen lhar gyur pas shing rta thams</text></item>
<item><p>237a4</p><section>sna tshogs</section><text>cad bying nas 'gro bar mi nus par byin gyis brlabs pas ston pa la kha zas ster ba'i phyir spro ba skyes so/ /sbrang bsrubs pa'i khur ba'i gong bu blangs nas btsun pa bcom ldan 'das bza' ba 'di thugs rje chen po skyed la so</text></item>
<item><p>237a5</p><section>sna tshogs</section><text>sor bzhes par zhu zhes ston pa'i drung du nye bar 'khod do/ /bcom ldan 'das 'o thug bzhes pa'i nyin mo nyid lhung bzed mi snang ba'i phyir de bzhin gshegs pa rnams kyi yang phyag gis len nam 'on kyang lhung bzed</text></item>
<item><p>237a6</p><section>sna tshogs</section><text>kyis blang zhes bsams so/ /de nas sems kyis shes nas phyogs bzhi'i rgyal po chen po bzhi po rnams kyis nor bu in dra nI la'i lhung bzed blangs pa/ bcom ldan 'das kyis ma gnang ngo / /slar yang sran ma</text></item>
<item><p>237a7</p><section>sna tshogs</section><text>mud ga'i kha dog can gyi rdo las byung ba'i lhung bzed bzhi phul lo/ /bcom ldan 'das kyis lha'i bu bzhi po rnams la rjes su brtse bas lhung bzed bzhi po bzhes te steng nas steng du brtsegs nas bzhag ste gcig</text></item>
<item><p>237a8</p><section>sna tshogs</section><text>tu 'gyur bar byin gyis brlabs so/ /bzhi po yang blta ba'i phyir du kha la ri mo bzhir gyur te lhung bzed 'bring po'i tshad gcig tu gyur to/ /bcom ldan 'das la de'i so sor phul ba rin thang med pa'i rdo las byung ba'i lhung</text></item>
<item><p>237b1</p><section>sna tshogs</section><text>bzed du bza' ba'i phyir du bzhes nas yongs su longs spyad nas rjes su yi rang bar mdzad do/ /tshong dpon spun gnyis sangs rgyas dang chos la skyabs su 'gro zhing tshigs gnyis pa'i dge bsnyen du gyur to/ /de nas de rnams kyis btsun pa mchod</text></item>
<item><p>237b2</p><section>sna tshogs</section><text>pa bya bar rigs pa'i dngos po gcig bslang zhes zhus so/ /de nas phyag g.yas pa rang gi mgo la byugs nas skra'i gdung gnang ngo / /de dag gis rang gi grong khyer du khyer song nas mchod rten bzhengs so/ /yang dag par rdzogs pa'i sangs rgyas</text></item>
<item><p>237b3</p><section>sna tshogs</section><text>kyis kyang de nas bzhengs nas slar yang ra lug skyong ba'i shing n+ya gro d+ha nyid du gshegs nas n+ya gro d+ha'i drung du bzhugs so/ /de nas de nyid du bzhugs tsam nyid na rang gis lhag par rtogs pa'i zab mo'i chos so sor bsam zhing sangs</text></item>
<item><p>237b4</p><section>sna tshogs</section><text>rgyas rnams kyis lhag par rtogs pa 'di ni chos so/ /gzhan gyis chos ston par mi nus par bsams nas rab tu 'jug pa'i rnam pa'i rnam par rtog pa skyes so/ /de nas mi mjed kyi bdag po tshangs pa 'jig rten nyams par 'gyur</text></item>
<item><p>237b5</p><section>sna tshogs</section><text>ba'i phyir ro zhes bsams nas stong phrag bcu'i khor yug gi brgya byin dang / 'thab bral bzang po dang / dga' ldan dang / 'phrul dga' dang / gzhan 'phrul dbang phyug dang / tshangs pa chen po rnams khrid nas</text></item>
<item><p>237b6</p><section>sna tshogs</section><text>ston pa'i drung du phyin nas/ btsun pa bcom ldan 'das chos bstan du gsol/ dang po'i tshul gyis chos bstan du gsol zhes zhus so/ /ston pas de rnams la snang ba byin no/ /gang zhig la bdag gis</text></item>
<item><p>237b7</p><section>sna tshogs</section><text>dang por chos bstan par bya'o zhes dgongs shing mkhas pa kun len de'i chos 'di myur du shes par 'gyur ba'i thugs skyes so/ /slar yang gzigs te de dus las 'das nas zhag bdun lon par rtogs so/ /'char</text></item>
<item><p>237b8</p><section>sna tshogs</section><text>byed la brtags pas de yang dus las 'das par mkhyen no/ /dge slong lnga sdes bdag la bsnyen bkur mang po byas pas lnga sde'i ched du bsams nas de rnams gang na gnas pa yin zhes brtags so/ /grong khyer</text></item>
<item><p>238a1</p><section>sna tshogs</section><text>bA rA Na sI'i ri dgas rgyu ba'i nags tshal na yod par mkhyen no/ /der gshegs nas chos kyi 'khor lo bskor ro zhes dgongs nas zhag 'ga' zhig tu byang chub kyi snying po kun du nye ba nyid du bsod snyoms mdzad cing</text></item>
<item><p>238a2</p><section>sna tshogs</section><text>bzhugs nas dbyar zla 'bring po'i nya la grong khyer bA rA na sIr gshegs par dgongs nas tshes bcu bzhi'i mtshan gyi mthar nam langs pa na shin du snga ba nyid du lhung bzed dang snam sbyar bsnams nas dpag tshad bcwa brgyad yod pa'i</text></item>
<item><p>238a3</p><section>sna tshogs</section><text>lam la gshegs shing lam gyi bar du nye bar gnas pa zhes bya ba'i 'tsho byed gcig gzigs so/ /de la rang gi sangs rgyas su gyur pa bshad do/ /nyi ma de nyid la srod kyi dus su drang srong lhung ba'i gnas su gshegs so/ /gnas</text></item>
<item><p>238a4</p><section>sna tshogs</section><text>brtan lnga sdes de bzhin gshegs pa byon pa ring po nyid nas mthong ste/ dge sbyong gau ta ma 'di bza' ba mang po'i phyir lus yongs su rdzogs par gyur/ dbang po yongs su rdzogs par gyur/ gser gyi kha dog tu gyur nas 'ongs kyis/</text></item>
<item><p>238a5</p><section>sna tshogs</section><text>'di la phyag la sogs pa mi bya'o/ /'di rigs chen por skyes pa yin pas gdan shom pa tsam 'os so/ /de'i phyir gdan tsam rigs so zhes gtam byed do/ /bcom ldan 'das la lha dang bcas pa'i 'jig rten rnams kyi</text></item>
<item><p>238a6</p><section>sna tshogs</section><text>sems dang spyod pa shes par nus pa'i ye shes yod do/ /de yang 'di rnams ji ltar sems pa yin zhes bsams nas sems shes pa yin no/ /de nas lha dang mi thams cad la mthong ba med pa'i dbang gis thams cad du khyab</text></item>
<item><p>238a7</p><section>sna tshogs</section><text>par nus pa'i byams pa'i sems yang dag par bsdus nas/ ma mthong ba'i dbang gis byams pa'i sems kyis khyab par bcom ldan 'das kyis bsgoms nas de bzhin gshegs pa nye bar gshegs shing gshegs pa na/</text></item>
<item><p>238a8</p><section>sna tshogs</section><text>sngar gyi bca' khrims rnams gnas par mi nus pas phyag phul zhing bsrung ba dang bsnyen bkur thams cad byas so/ /gzhan yang dge slong de rnams yang dag par rdzogs pa'i sangs rgyas grub pa mi shes pa'i phyir ming</text></item>
<item><p>238b1</p><section>sna tshogs</section><text>brjod pa na tshe dang ldan pa zhes smra ba tha mal pa'i tshig gis brjod par byed do/ /de nas bcom ldan 'das kyis dge slong dag bcom ldan 'das dang de bzhin gshegs pa'i ming dang tshe dang ldan pa zhes tha mal pa'i tshig</text></item>
<item><p>238b2</p><section>sna tshogs</section><text>brjod par mi rung ngo / /dge slong dag nga ni de bzhin gshegs pa dgra bcom pa yang dag par rdzogs pa'i sangs rgyas so zhes bdag nyid sangs rgyas sgrub par byed pa dang gdan bshams pa mchog la sangs rgyas bzhugs</text></item>
<item><p>238b3</p><section>sna tshogs</section><text>te/ rgyu skar bre mchog gsum 'dzom pa la bye ba phrag bcwa brgyad kyi tshangs pa'i 'khor gyis bskor nas gnas brtan lnga sde bos te chos kyi 'khor lo bskor ba'i mdo'i mthar bshad do/ /de rnams la gnas brtan kun</text></item>
<item><p>238b4</p><section>sna tshogs</section><text>shes kau Ti n+yas bshad pa'i rjes su 'brangs nas ye shes thob pa mdo'i mthar bye ba phrag bcwa brgyad kyi tshangs pa rnams kyis rgyun du zhugs pa'i 'bras bu thob bo/ /ston pas de nyid du dbyar bzhugs so/ /sngar yang nyi ma</text></item>
<item><p>238b5</p><section>sna tshogs</section><text>gnyis pa la gnas brtan brlangs pa la chos sbyin no zhes gtsug lag khang du bzhugs so/ /lhag ma bzhi po bsod snyoms la song ngo / /gnas brtan brlangs pas nyi ma phyed kyi nang du rgyun du zhugs pa'i</text></item>
<item><p>238b6</p><section>sna tshogs</section><text>'bras bu thob bo/ /'di lta bu'i thabs nyid kyis slar yang nyi ma phyi ma la gnas brtan bzang ldan dang / slar yang nyi ma phyi ma la gnas brtan ming can dang / slar yang nyi ma phyi ma la gnas brtan rta thul rnams de</text></item>
<item><p>238b7</p><section>sna tshogs</section><text>thams cad kyis rgyun du zhugs pa'i 'bras bu thob par byas nas tshes nyi shu la dge slong lnga po 'dus pa la bdag med pa'i mtshan nyid kyi mdo sde rnams bshad do/ /bshad pa'i mthar gnas brtan lnga sdes dgra bcom pa'i</text></item>
<item><p>238b8</p><section>sna tshogs</section><text>'bras bu thob bo/ /de nas ston pas rigs kyi bu grags pa nye bar mi rten par gzigs nas/ de'i mtshan mo'i char sdug bsngal ba'i sems kyis khyim spangs nas 'thon pa la grags pa 'dir shog ces bos nas mtshan mo de nyid</text></item>
<item><p>239a1</p><section>sna tshogs</section><text>kyi cha la rgyun du zhugs pa'i 'bras bu dang slar yang nyi ma gnyis pa la dgra bcom pa'i 'bras bu grub par byed do/ /gzhan yang slar de'i grogs po lnga bcu rtsa bzhis rab tu byung zhing dge slong du gyur nas dgra bcom pa byed do/ /</text></item>
<item><p>239a2</p><section>sna tshogs</section><text>'di ltar 'jig rten du dgra bcom pa drug bcu rtsa gcig tu gyur to/ /ston pas dbyar bzhugs nas dgag dbye byas te dge slong drug bcu po rnams phyogs phyogs su btang nas/ rang nyid steng rgyas su gshegs pa'i bar gyi</text></item>
<item><p>239a3</p><section>sna tshogs</section><text>lam na ras bal can gyi tshal ni dpag tshad bcu pa'o/ /gzhon nu bzang sde brtul lo/ /de rnams las thams cad kyi mtha'i phyi ma rgyun du zhugs par gyur la/ thog ma ni phyir mi 'ong du gyur to/ /de rnams kyang dge slong</text></item>
<item><p>239a4</p><section>sna tshogs</section><text>gi gzugs kyis rab tu byung ba bgyis nas phyogs phyogs su btang ste steng rgyas su gshegs so/ /stong phrag phyed dang gsum gyi cho 'phrul lta zhing steng rgyas 'od srung la sogs pa'i spun gsum po dang ral pa can stong</text></item>
<item><p>239a5</p><section>sna tshogs</section><text>phrag gcig brtul ba dge slong gi gzugs kyis rab tu byung bar byas nas ri bo ga ya'i rtse mo na sdod pa rnams la nyi ma'i rnam grangs kyi mdo sde bstan nas dgra bcom par byas te/ des dgra bcom pa stong phrag rnams</text></item>
<item><p>239a6</p><section>sna tshogs</section><text>'khor du byas nas rgyal po gzugs can snying po la khas blangs byin pa dgrol bar bya ba'i dgongs pas rgyal po'i khab kyi grong khyer dang nye ba'i shing dngar gyi tshal du byon no/ /skyed mos tshal skyong ba rnams</text></item>
<item><p>239a7</p><section>sna tshogs</section><text>kyis ston pa byon no zhes rgyal po la smras so/ /rgyal pos thos te/ khri phrag bcu gnyis kyi bram ze dang khyim bdag 'khor du byas nas ston pa dang nye bar song ste 'khor lo sna tshogs pa'i steng du gser</text></item>
<item><p>239a8</p><section>sna tshogs</section><text>gyi bla re dang 'dra ba'i 'od zer phyogs phyogs su 'phro zhing bzhugs pa'i de bzhin gshegs pa'i zhabs la mgo bos phyag legs par byas nas 'khor dang bcas pa phyogs gcig tu 'khod do/ /de nas yang bram ze rnams dang khyim bdag la sogs pa 'di lta</text></item>
<item><p>239b1</p><section>sna tshogs</section><text>bu'i sems su gyur te/ 'on kyang dge sbyong chen pos steng rgyas 'od srung gi rjes su tshangs par spyod pa spyad dam/ yang na steng rgyas 'od srung gis dge sbyong chen po'i rjes su tshangs par spyod pa spyad ces bsams so/ /bcom ldan 'das kyis</text></item>
<item><p>239b2</p><section>sna tshogs</section><text>de rnams kyi rtog pa thugs kyis mkhyen nas gnas brtan la tshigs su bcad pa gsungs so/ /steng rgyas gnas su gnas nas ci zhig mthong / /sbyin bsreg 'dor ba'i rgyu mtshan ci zhig smra/ /'od srung 'di yi don ni dri bar bya/ /khyod kyi ji</text></item>
<item><p>239b3</p><section>sna tshogs</section><text>ltar sbyin sreg spong ba yin/ /gnas brtan gyis kyang bcom ldan 'das kyi dgongs pa shes nas/ gzugs dang sgra dang de bzhin ro dang dri/ /bud med 'dod pa yang ni mchod sbyin spyod/ /'di rnams dri ma legs par rtogs byas nas/ /de phyir me</text></item>
<item><p>239b4</p><section>sna tshogs</section><text>yi sbyin sreg 'di spangs so/ /tshigs su bcad pa 'di brjod nas rang nyid nyan thos kyi 'dod pa bsal bar bya ba'i phyir de bzhin gshegs pa'i zhabs kyi bol du mgo bos reg nas/ bdag ston pa btsun pa bcom ldan 'das kyi nyan</text></item>
<item><p>239b5</p><section>sna tshogs</section><text>thos yin no zhes smras so/ /shing tA la gcig dang shing tA la gnyis dang shing tA la gsum dang ji srid du shing tA la bdun tsam du nam mkha' la 'phags nas babs te de bzhin gshegs pa la phyag byas nas phyogs</text></item>
<item><p>239b6</p><section>sna tshogs</section><text>gcig tu 'khod do/ /de'i cho 'phrul lta zhing mi mang po rnams kyis e ma ho sangs rgyas kyi mthu chen po 'di lta bu'i lta ba bstan pas/ dgra bcom pa zhes bya ba la sems shing / steng rgyas 'od srung gi lta</text></item>
<item><p>239b7</p><section>sna tshogs</section><text>ba'i dra ba bcad de de bzhin gshegs pas brtul nas ston pa'i yon tan nyid brjod do/ /bcom ldan 'das kyis kho bos 'ang de lta kho na ma yin par steng rgyas 'od srung brtul lo/ /'das pa nyid du 'ang 'di ngas brtul lo zhes brjod</text></item>
<item><p>239b8</p><section>sna tshogs</section><text>nas don 'di 'das pa na mi sbyin chen po 'od srung gi skyes rabs su bshad pa'i bden pa bzhi po gsal bar bstan no/ /de'i mod la yul ma ga d+ha'i rgyal po 'khor khri phrag bcu gcig dang bcas pas rgyun du zhugs pa'i 'bras bu thob bo/ /khri phrag</text></item>
<item><p>240a1</p><section>sna tshogs</section><text>gcig dge bsnyen du gyur to/ /rgyal po ston pa dang nye ba nyid du 'dug ste bslab pa'i gzhi lnga so sor rab tu thos nas skyabs su song ste sang gi gdugs tshod la mgron du gnyer nas/ stan las langs te bcom ldan 'das la bskor ba byas nas</text></item>
<item><p>240a2</p><section>sna tshogs</section><text>song ngo / /slar yang sang gi snga dro nyid bcom ldan 'das mthong ba dang ma mthong ba rgyal po'i khab na gnas pa rnams kyis bye ba phrag bco brgyad kyi grangs kyi mi rnams de bzhin gshegs pa blta bar 'dod pas snga dro nyid rgyal po'i khab nas shing</text></item>
<item><p>240a3</p><section>sna tshogs</section><text>dngar gyi tshal du song ste rgyang grags bcu gnyis su mi shong bar shing dngar gyi tshal thams cad rgyun mi 'chad par gyur to/ /mi thams cad kyis stobs bcu pa'i gzugs mchog thob par 'dod pa bdag nyid kyi sku la blta bas</text></item>
<item><p>240a4</p><section>sna tshogs</section><text>tshim par ma nus so/ /'di lta bu'i sa gzhi'i kha dog yin no/ /'di lta bu'i gzugs kyi gnas su de bzhin gshegs pa'i mtshan dang dpe byad bzang po la sogs pa'i rab tu byed pa thams cad kyang gzugs kyi sku dpal gyis bsngags par bya bar</text></item>
<item><p>240a5</p><section>sna tshogs</section><text>'os so/ /'di ltar gzugs mchog thob pa'i stobs bcu pa'i sku blta ba'i phyir mi mang po rgyun mi 'chad do/ /skyed mos tshal dang lam du dge slong gcig gis kyang phyi ru 'thon pa'i skabs med do/ /nyi ma de'i dus na bcom ldan 'das kyi gdugs tshod yol</text></item>
<item><p>240a6</p><section>sna tshogs</section><text>ba lta bur gyur to/ /de ma thag par brgya byin sdod pa'i stan dro ba'i rnam par mthong ste des rnam par brtags so/ /de'i rgyu mtshan shes nas bram ze'i khye'u'i gzugs su mngon par sprul te/ sangs rgyas dang chos dang dge 'dun so so la ji ltar rigs</text></item>
<item><p>240a7</p><section>sna tshogs</section><text>pa'i bstod pa rjod par byed do/ /stobs bcu pa'i sngun du chas nas lha'i mthu yis lam thob par byas so/ /'dul zhing 'dul ba'i grogs sngon bcas/ /bram ze rnam grol ral pa dang / /seng ge'i gzugs kyis 'thon nas ni/ /bcom</text></item>
<item><p>240a8</p><section>sna tshogs</section><text>ldan rgyal po'i khab nang byon/ /grol zhing grol ba'i grogs sngon bcas/ /bram ze rnam grol ral pa dang / /seng ge'i gzugs kyis 'thon nas ni/ /bcom ldan rgyal po'i khab nang byon/ /bsgral zhing bsgral ba'i grogs sngon bcas/ /</text></item>
<item><p>240b1</p><section>sna tshogs</section><text>bram ze rnam grol ral pa dang / /seng ge'i gzugs kyis 'thon nas ni/ /rgyal po'i khab nang bcom ldan byon/ /bcu po gsung ba'i stobs bcu pa/ /chos bcu la mkhas bcu la gnas/ /stong phrag bcu yi 'khor dang ldan/ /bcom ldan</text></item>
<item><p>240b2</p><section>sna tshogs</section><text>rgyal po'i khab nang byon/ /tshigs su bcad pa 'dis ni ston pa la bsngags pas bstod cing sngun du 'gro ba'i mi rnams kyis bram ze'i khye'u'i gzugs kyi dpal mthong nas bram ze'i khye'u 'di shin du gzugs bzang ba'o/ /slar yang</text></item>
<item><p>240b3</p><section>sna tshogs</section><text>sngar mthong ba med do zhes bsams nas bram ze'i khye'u 'di gang na gnas pa yin/ gang zhig gi yin zhes smras so/ /de thos nas bram ze'i khye'us smras pa/ gang zhig bstan pa thams cad 'dul/ /gang zag zla med sangs rgyas te/ /dgra</text></item>
<item><p>240b4</p><section>sna tshogs</section><text>bcom bde gshegs 'jig rten du/ /de ni bdag gi nye bar gnas/ /tshigs su bcad pa brjod de ston pas brgya byin gyis skabs phye ba'i lam du dge slong stong phrag gcig 'khor du byas nas rgyal po'i khab kyi nang du gshegs</text></item>
<item><p>240b5</p><section>sna tshogs</section><text>so/ /rgyal pos sangs rgyas la sogs pa'i dge 'dun la sbyin pa chen po phul lo/ /btsun pa bdag dkon mchog gsum spangs nas sdod par mi nus so/ /dus dang dus ma yin par bcom ldan</text></item>
<item><p>240b6</p><section>sna tshogs</section><text>'das dang nye bar 'ong bar 'dod do/ /shing dngar can gyi skyed mos tshal shin du thag ring ngo / /slar yang bdag cag gi 'od ma'i tshal zhes bya ba 'di shin du nye bas</text></item>
<item><p>240b7</p><section>sna tshogs</section><text>gshegs pa dang / 'ong ba shin du nye bas sangs rgyas la 'os pa'i gnas lags pas bzhes par zhu/ des gser gyi ril ba spyi blugs la me tog</text></item>
<item><p>240b8</p><section>sna tshogs</section><text>gi dris bsgos te/ nor bu'i kha dog can gyi chu blangs nas 'od ma'i tshal yongs su gtong zhing stobs bcu pa'i phyag tu chu bsgrengs nas der kun dga' ra ba bzhes nas sangs rgyas kyi bstan pa'i gzhi</text></item>
<item><p>241a1</p><section>sna tshogs</section><text>zhes brjod cing sa gzhi chen po g.yos so/ /'dzam bu'i gling gi nang nas 'od ma'i tshal spangs pa'i sa gzhi g.yos pa 'di bzhes te sde gzhan ni med do/ /si g+ha gling gi gtsug lag khang chen po spangs nas sa gzhi chen po g.yos</text></item>
<item><p>241a2</p><section>sna tshogs</section><text>pa 'di bzhes te/ sde gzhan ni med do/ /ston pas 'od ma'i tshal gyi kun dga' ra ba bzhes nas rgyal po la rjes su yi rang bar mdzad cing stan las bzhengs te/ dge slong gi dge 'dun 'khor du byas nas 'od ma'i tshal du byon no/ /de'i</text></item>
<item><p>241a3</p><section>sna tshogs</section><text>tshe de'i dus na shA ri'i bu dang / /maud gal gyi bu kun du rgyu gnyis po rgyal po'i khab la brten nas gnas shing bdud rtsi tshol bar sems so/ /de'i nang nas shA ri'i bus gnas brtan rta thul bsod snyoms la zhugs pa mthong bas sems</text></item>
<item><p>241a4</p><section>sna tshogs</section><text>rab tu dngas par gyur te bza' ba byin nas chos rnams gang dag rgyu las byung ba dang zhes pa'i tshigs bcad thos pas rgyun du zhugs pa'i 'bras bu thob par gyur to/ /rang gi grogs po kun du rgyu maud gal la yang tshigs su bcad</text></item>
<item><p>241a5</p><section>sna tshogs</section><text>pa de nyid smras so/ /des kyang rgyun du zhugs pa'i 'bras bu thob po/ /de gnyis kyis kyang rang nyid rgyal ba la bltas nas rang gi 'khor dang bcas pa ston pa'i drung du rab tu byung ngo / /de rnams las maud gal gyi bu chen po zhag bdun</text></item>
<item><p>241a6</p><section>sna tshogs</section><text>nas dgra bcom pa thob po/ /gnas brtan shA ri'i bus zla ba phyed nas dgra bcom pa thob ste de gnyis po yang ston pa'i nyan thos kyi mchog tu gnas par gzung ngo / /gnas brtan shA ri'i bus dgra bcom pa thob pa'i nyin mo</text></item>
<item><p>241a7</p><section>sna tshogs</section><text>nyid bcom ldan 'das kyi nyan thos kyi 'dus pa dang por byas so/ /slar yang de bzhin gshegs pas 'od ma'i tshal de nyid du bzhugs so/ /de'i tshe rgyal po chen po zas gtsang gis bdag gi sras lo drug tu dka' ba spyad</text></item>
<item><p>241a8</p><section>sna tshogs</section><text>nas mchog gi yang dag par rdzogs pa'i byang chub ste/ chos kyi 'khor lo bskor nas rgyal po'i khab kyi 'od ma'i tshal du bzhugs so zhes pa thos nas blon po phan tshun rnams bos te 'dir shog cig skyes bu stong phrag gcig gis</text></item>
<item><p>241b1</p><section>sna tshogs</section><text>'khor khrid de rgyal po'i khab tu song la nga'i tshig gis khyed kyi yab rgyal po zas gtsang khyed blta bar 'dod ces brjod pas bdag gi sras khrid la shog ces smras so/ /blon pos kyang lha de bzhin du bgyi'o zhes rgyal po'i</text></item>
<item><p>241b2</p><section>sna tshogs</section><text>gsung spyi bos blangs nas skyes bu stong phrag gcig gi 'khor de khrid de myur ba nyid du dpag tshad drug bcu'i lam du song nas stobs pa 'khor bzhi'i nang du bzhugs nas chos ston pa'i dus su gtsug lag khang du zhugs so/ /</text></item>
<item><p>241b3</p><section>sna tshogs</section><text>de rgyal pos btang ba'i don re zhig bzhag nas 'khor thams cad kyi mthar 'khod de ston pa'i chos bstan pa thos nas ji ltar 'khod pa nyid bzhin du skyes bu stong phrag gcig dang lhan cig tu dgra bcom pa thob nas rab tu</text></item>
<item><p>241b4</p><section>sna tshogs</section><text>'byung bar zhugs so/ /bcom ldan 'das kyis btsun pa rnams 'dir shog cig ces phyag brkyang ngo / /thams cad de nyid du rdzu 'phrul las byung ba'i lhung bzed dang chos gos gsum bzung nas/ lo brgya lon</text></item>
<item><p>241b5</p><section>sna tshogs</section><text>pa'i gnas brtan lta bur gyur to/ /dgra bcom pa thob pa'i dus nas bzung ste/ slar yang 'phags pa zhes bya ba re zhig bar mar gnas par gyur to/ /rgyal pos btang ba'i spring yig stobs bcu pa la</text></item>
<item><p>241b6</p><section>sna tshogs</section><text>ma brjod do/ /rgyal pos gtang ba'i mi rnams las gcig kyang ma byung zhing spring yig kyang ma thos so/ /'dir shog la khyed song cig dang de lta bu'i nges pas blon po gzhan gcig btang ngo / /des song nas yang</text></item>
<item><p>241b7</p><section>sna tshogs</section><text>sngar bzhin du 'khor dang bcas pa dgra bcom pa thob nas cang mi gsung bar gnas so/ /rgyal pos de lta bur nges pas skyes bu stong phrag re re'i 'khor dang bcas pa'i blon po dgu btang ngo / /thams cad rang</text></item>
<item><p>241b8</p><section>sna tshogs</section><text>gi don rdzogs par byas nas cang mi smra bar gyur te de nyid du gnas so/ /rgyal pos spring yig tsam gyi lo rgyus kyang ma thob po zhes bsams nas mi 'di rnams nga la mi dga' ba'i rgyu mtshan gyis spring yig tsam gyi lo rgyus</text></item>
<item><p>242a1</p><section>sna tshogs</section><text>kyang mi brjod do/ /su zhig nga'i tshig bzhin byed par sems/ rgyal pos mi thams cad la brtags pas nag po 'char ka mthong ngo / /de yang rgyal po'i don thams cad sgrub par byed pa'i blon po yin no nang mi yin</text></item>
<item><p>242a2</p><section>sna tshogs</section><text>no/ /shin du thugs ches pa yin no/ /de bzhin gshegs pa dang lhan cig la nyin gcig tu skyes pa yin no/ /de dang lhan cig tu brtse ba'i grogs po yin no/ /de nas blon po rgyal pos bos te/ bu nag po</text></item>
<item><p>242a3</p><section>sna tshogs</section><text>'char ka bdag gi sras blta bar 'dod pas skyes bu stong phrag dgu btang ste mi gcig kyang ma 'ongs nas spring yig tsam gyi lo rgyus ci yang ma byung / slar yang thams cad nad kyis thebs pa yin nam tshe'i bar chad du gyur pa yin</text></item>
<item><p>242a4</p><section>sna tshogs</section><text>nam/ bdag 'tsho ba nyid kyi bar du sras po blta bar 'dod de bdag gi bu blta bar nus sam zhes smras so/ /lha nus lags so/ /gal te rab tu phyung yang blta bar nus so/ /bu khyod rab tu byung ba'am ma byung yang /</text></item>
<item><p>242a5</p><section>sna tshogs</section><text>nga sras po blta'o zhes smras so/ /des lha legs so zhes rgyal po'i gsung blangs nas rgyal po'i khab tu song ste/ ston pa chos ston pa'i dus su 'khor rnams kyi mthar 'khod de chos thos nas 'khor dang bcas pa dgra bcom</text></item>
<item><p>242a6</p><section>sna tshogs</section><text>pa'i 'bras bu thob par gyur te dge slong gi dngos por so sor gnas so/ /ston pa sangs rgyas su gyur nas dang po'i lo la drang srong lhung ba'i gnas su dbyar bzhugs te/ dgag dbye byas nas steng rgyas su gshegs shing</text></item>
<item><p>242a7</p><section>sna tshogs</section><text>der zla ba gsum bzhugs te/ ral ba can spun rnams brtul nas dge slong stong phrag gcig gi 'khor dang bcas pa dgun zla 'bring po'i nya la rgyal po'i khab du gshegs nas zla ba gnyis bzhugs so/ /de rnams ni grong khyer</text></item>
<item><p>242a8</p><section>sna tshogs</section><text>bA rA Na sI nas 'ongs pa'i bar te/ zla ba lnga song zhing dgun gyi dus thams cad 'das so/ /gnas brtan 'char ka 'ongs nas zhag bdun dang brgyad song ngo / /des dpyid zla ra ba'i nya la bsams pa/ dgun gyi dus</text></item>
<item><p>242b1</p><section>sna tshogs</section><text>'das nas dpyid ka'i dus su sleb pa dang / mi rnams kyis 'bru rnams blangs te/ phyogs phyogs nas lam du byung bas rtswa rnams ljang gur gyur to/ /sa gzhi dang nags tshal gyi shing la sogs pa me tog shin du mang ba</text></item>
<item><p>242b2</p><section>sna tshogs</section><text>kha bye ba ni lam du 'gro ba'i dus so/ /stobs bcu pa'i nye du dang phrad par byed pa'i lam du 'gro ba'i dus yin no/ /de nas bcom ldan 'das kyi drung du nye bar song nas/ btsun pa ljon shing de ni ljang gur gyur/ /shing gi lo ma</text></item>
<item><p>242b3</p><section>sna tshogs</section><text>sa la dud pa dang / /de rnams bar nas 'od zer 'gyed pa yin/ /dpa' bo chen po gnyen gnas gshegs pa'i dus/ /ha cang mi dro mi grang zhing / /mu ge dang ni bkres pa med/ /sa steng shing rnams ljang gur gyur/ /thub pa chen</text></item>
<item><p>242b4</p><section>sna tshogs</section><text>po dus 'dir gyur/ /tshigs su bcad pa drug bcu tsam gyis stobs bcu pa la rigs kyi grong khyer du gshegs pa'i phyir bsngags par 'os pa'i bsngags pa brjod pa'o/ /de nas ston pa la 'char kas dbyangs snyan pos</text></item>
<item><p>242b5</p><section>sna tshogs</section><text>gshegs pa'i bsngags par 'os pa'i bsngags pa gsungs so/ /btsun pa khyed kyi yab rgyal po chen po zas gtsang blta bar 'dod pas nye du rnams rjes su 'dzin par zhu/ legs so 'char ka nye du rnams rjes su gzung bar bgyi'o/ /</text></item>
<item><p>242b6</p><section>sna tshogs</section><text>zhes dge slong gi dge 'dun la smros cig /gshegs pa'i gnas thams cad la byi dor gyis shig ces smros shig /btsun pas legs so zhes gnas brtan song nas smras so/ /bcom ldan 'das kyis yul a~M g+ha dang ma ga</text></item>
<item><p>242b7</p><section>sna tshogs</section><text>d+ha na gnas pa'i rigs kyi bu rnams stong phrag bcu dang bcas pa grong khyer ser skya'i gzhi na gnas pa'i stong phrag bcu po thams cad zag pa zad pa'i dge slong 'khor du byas nas rgyal po'i khab nas phyi rol du 'thon te/ nyi ma re re la</text></item>
<item><p>242b8</p><section>sna tshogs</section><text>dpag tshad re re bgrod cing rgyal po'i khab nas dpag tshad drug bcu'i grong khyer ser skya'i gzhir zla ba gnyis kyis sleb par dgongs shing bul ba yang ma yin myur ba yang ma yin par 'bring por gshegs so/ /gnas brtan gyis kyang</text></item>
<item><p>243a1</p><section>sna tshogs</section><text>bcom ldan 'das byon no zhes rgyal po'i drung du smra'o zhes bsams nas nam mkha' la song ste rgyal po'i gnas su sleb par gyur to/ /rgyal pos gnas brtan gzigs nas thugs tshim par gyur te/ gdan bshams</text></item>
<item><p>243a2</p><section>sna tshogs</section><text>pa la bzhugs su bcug go/ /rang la byed pa bzhin bcos nas ro sna tshogs pa'i bza' bas lhung bzed bkang nas phul lo/ /gnas brtan langs nas 'gro bar bsams pa dang / bu bzhugs la gsol cig /</text></item>
<item><p>243a3</p><section>sna tshogs</section><text>rgyal po chen po ston pa dang nye bar song ste bza'o/ /slar yang bu ston pa ga na yod/ stong phrag nyi shu'i dge slong 'khor du byas nas rgyal po chen po nyid blta ba'i phyir byon no/ /rgyal po thugs tshim par gyur nas smras pa/</text></item>
<item><p>243a4</p><section>sna tshogs</section><text>khyed 'di gsol la bdag gi sras grong khyer 'dir ma byon gyi bar la 'di nyid nas lhung bzed du bza' ba khyer la song cig ces smras so/ /gnas brtan gyis rgyal po'i gsung mnyan te rgyal pos gnas brtan gyi bza' ba gsol</text></item>
<item><p>243a5</p><section>sna tshogs</section><text>zin pa dang lhung bzed bkrus nas/ dri bzang po'i phye mas byugs te bza' ba mchog gis gang bar byas nas de bzhin gshegs pa la phul cig zhes smras nas gnas brtan gyi lag par byin no/ /gnas brtan mi</text></item>
<item><p>243a6</p><section>sna tshogs</section><text>thams cad kyis mthong ba dang lhung bzed nam mkha' la 'phangs so/ /rang nyid kyang nam mkha' la gshegs nas bza' ba'i lhung bzed bzung ste/ ston pa'i phyag tu phul nas ston pas kyang der bza' ba la longs spyod</text></item>
<item><p>243a7</p><section>sna tshogs</section><text>do/ /gnas brtan thabs 'di'i nyi ma re re bzhin du bza' ba phul lo/ /ston pas kyang lam gyi bar du rgyal po nyid kyi gdugs tshod la longs spyod do/ /gnas brtan gyis kyang gdugs tshod la longs spyod pa'i</text></item>
<item><p>243a8</p><section>sna tshogs</section><text>mthar nyi ma re re bzhin du de ring 'di tsam nas bcom ldan 'das byon no/ /de ring 'di tsam du bcom ldan 'das byon zhes pa dang / sangs rgyas kyi yon tan yang dag par ldan pa nyid brjod cing rgyal ris thams cad ston pa ma mthong</text></item>
<item><p>243b1</p><section>sna tshogs</section><text>ba nyid kyis ston pa'i drung du rang nyid kyi sems dngas par mdzad do/ /de'i rgyu mtshan gyis gnas brtan la bcom ldan 'das kyis dge slong dag bdag gi nyan thos kyi nang nas rigs dad par byed pa rnams kyi mchog yin gang na 'di ni</text></item>
<item><p>243b2</p><section>sna tshogs</section><text>'char ka zhes pa'o/ /'di mchog tu bzung bas shAkya ba rnams kyis kyang bcom ldan 'das rjes su byon pa'i sngun la bdag cag gi nye du'i gtso bo blta'o zhes 'dus nas bcom ldan 'das bzhugs pa'i gnas rtog cing shAkya n+ya gro d+ha'i</text></item>
<item><p>243b3</p><section>sna tshogs</section><text>kun dga' ra ba yid du 'ong ba sta gon byas so/ /der thams cad nyer bsdogs byas nas spos dang me tog so so lag tu thogs te/ bsu ba byed cing rgyan thams cad kyis so sor brgyan nas gzhon nu dang gzhon nu ma grong khyer gyi khye'u dang bu mo</text></item>
<item><p>243b4</p><section>sna tshogs</section><text>sngar dang por btang ba rnams dang / de nas rgyal po'i gzhon nu dang gzhon nu ma dag de rnams kyi bar rang rang gis spos dang me tog dang phye ma la stsogs pas mchod pa byed cing / bcom ldan 'das kyis bzhes nas n+ya gro d+ha'i kun dga' ra ba</text></item>
<item><p>243b5</p><section>sna tshogs</section><text>nyid du byon no/ /der bcom ldan 'das kyis stong phrag nyi shu'i zag pa zad pa'i dge slong 'khor du byas nas gdan bshams pa mchog la sangs rgyas bzhugs so/ /shAkya'i rigs ni nga rgyal dang ldan pa yin/ sems rtsub pa</text></item>
<item><p>243b6</p><section>sna tshogs</section><text>yin pas 'di ni don grub gzhon nu nged dang lhan cig gzhon nu yin no/ /nged ni phu bo yin no/ /'di ni sring mo'i bu yin no/ /'di ni tsha bo yin no zhes bsams nas khye'u dang rgyal po'i gzhon nu zhes smras te/ khyed kyi phyag gis bdag</text></item>
<item><p>243b7</p><section>sna tshogs</section><text>khyed kyi rgyab tu sdod do zhes bsams so/ /de rnams de bzhin du gnas nas/ bcom ldan 'das kyis de rnams kyi bsam pa gzigs nas gnyen rnams bdag la phyag mi byed par 'dod kyang da lta phyag byed du gzhug dgos te/ mngon</text></item>
<item><p>243b8</p><section>sna tshogs</section><text>par shes pa'i gzhi dang ye shes dang bsam gtan dang snyoms par 'jug pa bskyed dgos so snyam ste/ bzhengs nas nam mkha' la gshegs so/ /de rnams kyi mgo la zhabs kyi rdul lhung ba bzhin du a smra bsrung ba'i a</text></item>
<item><p>244a1</p><section>sna tshogs</section><text>smra'i shing gi drung du so so'i cho 'phrul dang mtshungs par cho 'phrul mdzad do/ /rgyal pos de'i ya mtshan che ba mthong ngo zhes smras so/ /bcom ldan 'das khyed 'khrungs pa'i nyin mo dka' thub pa nag po lha len gyis phyag</text></item>
<item><p>244a2</p><section>sna tshogs</section><text>byed cing nye bar gnas pas khyed kyis zhabs bskyod pa bram ze'i spyi bo la nye bar gnas so/ /de mthong nas bdag gis kyang khyed la phyag byas so/ /'di ni bdag gi phyag dang po yin no/ /bkra shis pa'i 'bru 'debs pa'i nyin mo</text></item>
<item><p>244a3</p><section>sna tshogs</section><text>'dzam bu'i shing gi grib ma'i dpal gyi mal stan la khyed bzhugs pa na shing 'dzam bu'i grib mas ma btang bar mthong ba'i tshe yang zhabs la phyag byas so/ /'di ni bdag gi phyag gnyis pa yin no/ /da lta ni bdag gis sngar ma mthong</text></item>
<item><p>244a4</p><section>sna tshogs</section><text>ba'i cho 'phrul yang mthong bas khyed kyi zhabs la phyag bgyid do/ /'di ni bdag gi phyag gsum pa yin no/ /slar yang rgyal pos bcom ldan 'das la phyag byed cing phyag byed par mi nus pa'i shAkya'i rigs gcig kyang med do/ /thams</text></item>
<item><p>244a5</p><section>sna tshogs</section><text>cad kyis kyang phyag byed pa nyid do/ /de nas bcom ldan 'das la nye du rnams kyis phyag byed cing nam mkha' las babs nas gdan bshams pa'i mchog gi gung la bzhugs so/ /bcom ldan 'das bzhugs nas nye du rnams dang 'dus</text></item>
<item><p>244a6</p><section>sna tshogs</section><text>par gyur pa la thams cad sems gcig tu gnas so/ /de nas sprin chen po las pad ma'i 'dab ma la chu mi 'chags pa lta bu'i char 'bebs so/ /chu zangs kyi mdog can sa la sgra sgrogs shing 'bab po/ 'bang bar 'dod pa rnams</text></item>
<item><p>244a7</p><section>sna tshogs</section><text>'bang ngo / /'bang bar mi 'dod pa rnams mi 'bang ngo / /thigs pa tsam yang mi ltung ngo / /de mthong nas thams cad du ya mtshan pa dang rmad du byung ba skyes so/ /e ma ho ngo mtshar che/ e ma ho rmad du byung ngo zhes rjod par byed do/ /</text></item>
<item><p>244a8</p><section>sna tshogs</section><text>ston pas 'di kho na ma yin gyi bdag gi nye du dang phrad pa na pad ma'i 'dab ma la chu mi 'chags pa lta bu'i char 'bebs shing 'das pa'i dus su'ang ngas phab po/ /'di'i don byung ba ni thams cad sgrol gyi skyes rabs su bshad do/ /</text></item>
<item><p>244b1</p><section>sna tshogs</section><text>chos bstan pa thos nas thams cad langs te phyag byas nas song ngo / /gcig gis kyang rgyal po dang rgyal tshab dang blon po rnams sang bdag gi gnas su bsod snyoms khyer 'ong ngo zhes smra ba song ba de rnams las gcig kyang ma byung</text></item>
<item><p>244b2</p><section>sna tshogs</section><text>ngo / /ston pas slar nyi ma gnyis pa la stong phrag nyi shu'i dge slong 'khor du byas nas grong khyer ser skya'i gzhir bsod snyoms la bzhud do/ /gang zhig mgron du gnyer ba dang / lhung bzed khyer ba su yang med do/ /bcom</text></item>
<item><p>244b3</p><section>sna tshogs</section><text>ldan 'das sgo drung dru 'khod de rnam par brtags pas ji ltar sngon gyi sangs rgyas rnams kyi rigs kyi grong khyer du byon nas bsod snyoms mdzad pa bzhin du gang ji ltar rigs par mi chen po'i khyim du 'gro zhing yang na go rims bzhin du</text></item>
<item><p>244b4</p><section>sna tshogs</section><text>bsod snyoms spyod do/ /de nas sangs rgyas gcig gis kyang ji ltar rigs par gshegs pa ma mthong bas bdag gis kyang nga ni 'di'i rigs so/ /'di sngon gyi sangs rgyas kyi rigs bzhin du bdag gis kyang rigs par gzung bar</text></item>
<item><p>244b5</p><section>sna tshogs</section><text>bya'o/ /bdag gi nyan thos kyang bdag nyid bzhin rjes su bslob cing bsod snyoms la rdzogs par byon no/ /'khod pa'i khyim nas bzung nas go rims bzhin du bsod snyoms la spyod do/ /'phags pa gzhon nu don grub bsod</text></item>
<item><p>244b6</p><section>sna tshogs</section><text>snyoms la gshegs so zhes brjod do/ /nyis thog dang sum thog la stsogs pa'i khang bzangs rnams su steng gi sgo chung phye nas mi thams cad blta bar gyur te lha mo sgra gcan 'dzin gyi yum yang 'phags pa'i bu grong khyer 'di nyid du</text></item>
<item><p>244b7</p><section>sna tshogs</section><text>rgyal po chen po'i mthus gser gyi do li la stsogs pa la zhon te de ring nas skra dang kha spu bregs shing ngur smrig gi gos gyon nas snod lag tu khyer te/ bsod snyoms la 'gro ba mdzes sam mi mdzes zhes steng gi sgo chung phye nas</text></item>
<item><p>244b8</p><section>sna tshogs</section><text>blta'o/ /sna tshogs pa'i 'dod chags dang bral ba yang dag par 'bar zhing sku lus kyi 'od kyis grong khyer gyi steng thams cad snang bar mdzad de/ 'dom gang ba'i 'od kun nas bskor zhing rab tu gsal ba dpe byad bzang po</text></item>
<item><p>245a1</p><section>sna tshogs</section><text>brgyad bcu dang ldan pa skyes bu chen po'i mtshan sum bcu rtsa gnyis kyis brgyan pa sangs rgyas kyi dpal dpe med par rnam par gsal ba mthong ngo / /gtsug tor nas bzung nas zhabs kyi mthil gyi bar de srid do/ /</text></item>
<item><p>245a2</p><section>sna tshogs</section><text>dbu skra g.yas 'khyil 'jam gnag snum pa dang / dpral ba dri med nyi ma'i mthil bzhin no/ /sku dang 'tsham pa'i shangs ni mtho ba dang / /mi yi seng ge 'od zer gsal bar mdzad/ /'di lta bu la stsogs pa'i mi'i seng ge la tshigs</text></item>
<item><p>245a3</p><section>sna tshogs</section><text>su bcad pas mngon par bstod do/ /khyed kyi sras po bsod snyoms la spyod do zhes rgyal po la smras so/ /rgyal po'i sems sdug bsngal bas gos nas bzung ste myur zhing myur bar phyir 'thon te bcom ldan 'das kyi drung du 'khod nas</text></item>
<item><p>245a4</p><section>sna tshogs</section><text>smras pa ci btsun pa bdag cag ngo tsha bas ci'i don du bsod snyoms mdzad/ dge slong 'di rnams kyi bza' ba bdag gis ster bar mi shes bsams pa yin nam ci lags/ rgyal po chen po'i rigs kyi spyod pa yin no/ /btsun pa</text></item>
<item><p>245a5</p><section>sna tshogs</section><text>bdag cag shAkya'i rigs zhes bya ba'i rigs so/ /de la rgyal rigs gcig kyang bsod snyoms byed pa'i ming tsam yang med do/ /rgyal po chen po'i rigs zhes bya ba ni khyod kyi rigs 'di yin no/ /bka' stsal pa/ rgyal po chen po mi</text></item>
<item><p>245a6</p><section>sna tshogs</section><text>dgyes pa ma mdzad cig /slar yang bdag cag gi mar me mdzad dang kau Ti n+ya dang 'od srung zhes bya ba 'di sangs rgyas kyi rigs yin no/ /'di rnams dang gzhan sangs rgyas stong phrag du mas kyang bsod snyoms spyod cing 'tsho bar mdzad la/ srang gi</text></item>
<item><p>245a7</p><section>sna tshogs</section><text>dbus su 'khod pa nyid do/ /bag med lhag mar byed pa med/ /chos la spyod cing legs par spyod/ /chos la spyad na bde ba 'byung / /'jig rten 'di dang phyi mar bde/ /chos kyi rkang pa'i tshigs su bcad pa 'di bstan cing bshad do/ /</text></item>
<item><p>245a8</p><section>sna tshogs</section><text>tshigs su bcad pa'i mthar rgyal pos rgyun du zhugs pa'i 'bras bu thob po/ /chos spyod pa ni legs par spyod/ /nyes par spyod pa mi bya zhing / /chos spyad pa yis bde ba 'byung / /'jig rten 'di dang pha rol du'o/ /slar yang chos kyi</text></item>
<item><p>245b1</p><section>sna tshogs</section><text>rkang pa'i tshigs su bcad pa 'di thos nas lan cig phyir 'ong gi 'bras bu thob par gyur to/ /chos skyong ba'i skyes rabs thos nas phyir mi 'ong ba'i 'bras bu thob par gyur to/ /'chi ba'i dus su gdugs dkar po'i 'og tu dpal gyi</text></item>
<item><p>245b2</p><section>sna tshogs</section><text>mal stan gyi steng du gzims pa nyid na dgra bcom pa thob par gyur to/ /dgon par gnas nas dka' thub spyod pa rgyal po la dgos pa med do/ /rgyun du zhugs pa'i 'bras bu mngon du byas nas slar yang bcom ldan 'das kyi lhung bzed</text></item>
<item><p>245b3</p><section>sna tshogs</section><text>bzung te/ 'khor dang bcas pa khang bzang chen po'i steng du spyan drangs nas gya nom pa'i bza' ba dang bca' ba rnams drangs so/ /gdugs tshod zin pa'i mthar sgra gcan 'dzin gyi ma ma gtogs pa'i btsun mo 'khor dang bcas</text></item>
<item><p>245b4</p><section>sna tshogs</section><text>pa thams cad 'ongs nas bcom ldan 'das la phyag byas so/ /gzhan yang des 'khor gyi mi rnams la 'phags pa'i bu la phyag gyis shes brjod nas/ gal te kho mo la yon tan yod na 'phags pa'i bu rang nyid kyi gnas su 'byon no/ /</text></item>
<item><p>245b5</p><section>sna tshogs</section><text>byon pa nyid na de la phyag byed do zhes brjod nas ma 'ongs so/ /rgyal pos lhung bzed bzung nas bcom ldan 'das nyan thos mchog gnyis dang bcas pa rgyal po'i bu mo'i khang bzangs su gshegs te/ rgyal po'i bu mo rang nyid ji ltar</text></item>
<item><p>245b6</p><section>sna tshogs</section><text>mos pa'i phyag byed cing gzhan dang 'gal ba cung zad kyang ma byed ces nas gdan bshams pa mchog gi gung la bzhugs so/ /de myur du 'ongs nas byin pa bzung ste/ zhabs kyi steng du mgo bo bzhag nas ji ltar 'dod pa'i phyag</text></item>
<item><p>245b7</p><section>sna tshogs</section><text>byas so/ /rgyal po dang rgyal po'i bu mos bcom ldan 'das la dga' ba mang pos yon tan la stsogs pas yon tan dang ldan par brjod nas/ btsun pa bdag gi bu mos nyid kyis gos ngur smrig gyon pa thos nas/ de nas bzung</text></item>
<item><p>245b8</p><section>sna tshogs</section><text>ste dang gi bar du gos ngur smrig gyon no/ /nyid kyis gdugs tshod lan cig gsol ba thos nas bu mos kyang bza' ba lan cig zos so/ /nyid kyis mal stan chen po spangs pa thos nas/ nyal khri chung ba la nyal lo/ /nyid kyi ma</text></item>
<item><p>246a1</p><section>sna tshogs</section><text>me tog gi phreng ba dang spos la stsogs pa la sred pa med pa thos nas/ me tog gi phreng ba dang spos la stsogs pa la chags pa med pa skyes so/ /rang gi nye du rnams bdag gis gso'o zhes 'phrin bskur nas/ gnyen cig la</text></item>
<item><p>246a2</p><section>sna tshogs</section><text>yang blta ba mi 'dug go/ /bcom ldan 'das 'di lta bu'i yon tan dang ldan pa ni bdag gi bu mo yin no zhes gsol to/ /rgyal po chen po ya mtshan mi che'o/ /'di da lta khyed srung bar byed pa'i rgyal po'i bu mo ye shes</text></item>
<item><p>246a3</p><section>sna tshogs</section><text>yongs su ma smin pa rang gis bsrung ngo / /sngar bsrung ba med cing ri la stsogs pa la 'gro ba na/ ye shes yongs su ma rdzogs pa rang gis bsrungs so zhes gsungs nas/ mi'am ci zla ba'i skyes rabs gsungs te stan las bzhengs</text></item>
<item><p>246a4</p><section>sna tshogs</section><text>nas gshegs so/ /nyi ma gnyis pa la rgyal bu gzhon nu dga' bo rgyal por dbang bskur ba dang / khang pa gsar pa'i nang du zhugs te bkra shis pa'i bag ma blangs nas nye bar gnas so/ /de'i khyim du gshegs nas gzhon nu lhung</text></item>
<item><p>246a5</p><section>sna tshogs</section><text>bzed zung cig ces rab tu dbyung bar dgongs nas bkra shis brjod de/ gdan la bzhengs nas gshegs so/ /ljongs kyi dge ba'i bu mos 'gro ba mthong ngo / /'phags pa'i bu myur du shog ces brjod nas blta'o/ /des kyang bcom ldan</text></item>
<item><p>246a6</p><section>sna tshogs</section><text>'das kyi lhung bzed gzung bar ma nus nas gtsug lag khang nyid du gshegs so/ /bcom ldan 'das de la 'dod pa med pa nyid kyis rab tu 'byung ba byed do/ /'di ltar bcom ldan 'das grong khyer ser skyar gshegs shing nyi ma gsum pa la</text></item>
<item><p>246a7</p><section>sna tshogs</section><text>dga' bo rab tu byung bar byas so/ /nyi ma bdun pa la sgra gcan 'dzin gyi mas gzhon nu rgyan gyis brgyan nas/ bcom ldan 'das kyi drung du btang ngo / /bu stong phrag nyi shu'i dge slong 'khor dang bcas pa 'di rnams ltos/ gser gyi kha dog can gyi</text></item>
<item><p>246a8</p><section>sna tshogs</section><text>tshangs pa'i gzugs kyi mdog can dge sbyong 'di ni khyed kyi yab po/ /'di la gter chen po yod cing de 'thon pa nas bzung nas gter mthong ba med do/ /song la nor slongs shig /bdag khyed kyi bu gzhon nu yin no/ /rgyal por dbang</text></item>
<item><p>246b1</p><section>sna tshogs</section><text>bskur ba thob nas 'khor los sgyur ba la dbang byed par 'gyur ro/ /bdag la nor gyi don du nor stsal du gsol/ yab kyi nor bu bdag yin no zhes gsol cig ces smras pa dang / gzhon nu bcom ldan 'das dang nye bar song ste/ yab kyi drung</text></item>
<item><p>246b2</p><section>sna tshogs</section><text>du dga' ba skyes so/ /sems spro bar gyur to/ /dge sbyong des khyed kyi grib ma ni de'o zhes brjod nas/ gzhan yang rang gi rigs pas brjod cing 'khod do/ /bcom ldan 'das gdugs tshod kyi mthar rjes su yi rang ba mdzad nas gdan las bzhengs te</text></item>
<item><p>246b3</p><section>sna tshogs</section><text>gshegs so/ /gzhon nus bdag la dge slong nor stsal du gsol/ bdag la dge slong nor stsal du gsol/ bcom ldan 'das kyi rjes su 'brangs nas/ bcom ldan 'das kyis gzhon nu phyir log la nga'i rjes su ma 'gro zhes pa dang / rjes su</text></item>
<item><p>246b4</p><section>sna tshogs</section><text>'brang ba rnams kyang bcom ldan 'das dang 'grogs nas byon te ldog par ma nus nas/ gzhon nu bcom ldan 'das dang lhan cig kun dga' ra ba nyid du phyin no/ /de nas bcom ldan 'das kyis bsams pa/ 'di yab kyi nor 'dod cing</text></item>
<item><p>246b5</p><section>sna tshogs</section><text>'jig rten pa'i nor ni 'tshe ba dang bcas pa yin/ da ni gzhon nu la byang chub snying po des thob pa'i 'phags pa'i nor rnam pa bdun byin na 'jig rten las 'das pa'i nor gyi bdag po byed par 'gyur bar dgongs nas/ tshe dang ldan pa shA ri</text></item>
<item><p>246b6</p><section>sna tshogs</section><text>'i bu bos te/ de'i phyir na shA ri'i bu khyod kyis gzhon nu sgra gcan 'dzin rab tu phyung zhes brjod nas rab tu byung ba byas so/ /slar yang rgyal po gzhon nu'i sdug bsngal cher skyes te bsran par ma nus nas/ bcom ldan 'das kyi</text></item>
<item><p>246b7</p><section>sna tshogs</section><text>gnas su phyin te/ btsun pa 'phags pa ma dang pha yis rjes su ma gnang ba'i bu rab tu 'byung bar byed pa ma legs so zhes dam pa bslangs so/ /bcom ldan 'das kyis de la dam pa byin no/ /slar yang nyi ma gnyis pa la rgyal po'i</text></item>
<item><p>246b8</p><section>sna tshogs</section><text>gnas su gdugs tshod gsol nas phyogs gcig tu 'khod do/ /rgyal pos btsun pa nyid dka' ba spyod pa'i dus su lha cig bdag gi drung du nye bar 'ongs nas khyed kyi bu dus las 'das so zhes smras so/ /de'i tshig la yid</text></item>
<item><p>247a1</p><section>sna tshogs</section><text>ches pa med cing bdag gi sras byang chub ma thob bar du dus las 'da' bar mi byed do/ /de'i tshig bdag gis bkag go zhes brjod do/ /bcom ldan 'das kyis bka' stsal pa/ da lta ji ltar khyod yid ches par byed/</text></item>
<item><p>247a2</p><section>sna tshogs</section><text>sngar rus pa mthong nas khyed kyi bu shi'o zhes zer ba la yid ches par ma byas so/ /'di'i don 'byung ba ni chos skyong ba chen po'i skyes rabs su bshad do/ /gtam gyi mthar rgyal pos phyir mi 'ong ba'i 'bras bu la gnas so/ /de ltar</text></item>
<item><p>247a3</p><section>sna tshogs</section><text>bcom ldan 'das kyi yab 'bras bu gsum la so sor gnas nas dge slong gi dge 'dun 'khor du byas so/ /slar yang rgyal po'i khab du gshegs nas bsil ba'i tshal du bzhugs so/ /de'i tshe khyim bdag mgon med zas sbyin gyis</text></item>
<item><p>247a4</p><section>sna tshogs</section><text>shing rta lnga brgya'i nor khyer nas rgyal po'i khab du rang nyid dga' ba'i grogs kyi khang par song ste/ des sangs rgyas bcom ldan 'das byon no zhes pa thos nas shin du snga bar lha'i mthus sgo phye ste/ ston pa'i drung du nye bar song nas chos</text></item>
<item><p>247a5</p><section>sna tshogs</section><text>thos te rgyun du zhugs pa'i 'bras bu thob par gyur to/ /nyi ma gnyis pa la sangs rgyas la sogs pa'i dge 'dun la sbyin pa chen po phul lo/ /mnyan yod du gshegs pa'i phyir du ston pa'i drung du dam bca' blangs nas bar gyi lam</text></item>
<item><p>247a6</p><section>sna tshogs</section><text>dpag tshad bzhi bcu rtsa lnga'i gnas su 'bum phrag re re'i nor byin nas dpag tshad re re'i gtsug lag khang byas so/ /rgyal byed tshal bye ba phrag bco brgyad kyi dbyig gis nyos nas las kha gsar pa byed cing dbus su stobs bcu</text></item>
<item><p>247a7</p><section>sna tshogs</section><text>pa'i dri'i gtsang khang byed do/ /de la bskor ba rnams la gnas brtan chen po brgyad bcu'i bzhugs gnas so/ /chig thog dang nyis thog dang khang pa ring po dang / bsti gnas la stsogs pa'i bzhugs gnas dang / rdzing bu dang /</text></item>
<item><p>247a8</p><section>sna tshogs</section><text>'chag sa dang / mtshan mo'i bzhugs gnas dang / nyin mo'i bzhugs gnas so/ /bye ba phrag bcwa brgyad kyi nor spel te yid du 'ong ba'i sa phyogs yid la 'thad pa'i gtsug lag khang byed do/ /stobs bcu pa gyon pa'i phyir</text></item>
<item><p>247b1</p><section>sna tshogs</section><text>du pho nya ba btang ngo / /ston pas pho nya ba'i 'phrin gsan nas dge slong gi dge 'dun chen po'i 'khor du byas te rgyal po'i khab nas phyir byon te go rims bzhin du grong khyer mnyan yod du byon no/ /gtso bo chen po gtsug lag khang chen po</text></item>
<item><p>247b2</p><section>sna tshogs</section><text>sta gon byas nas de bzhin gshegs pa rgyal byed tshal du byon pa'i nyin mo bu rgyan thams cad kyis brgyan no/ /slar yang brgyan pa nyid kyi gzhon nu lnga brgya dang bcas pa btang ngo / /de 'khor dang bcas pa kha dog lnga'i gos yang dag par</text></item>
<item><p>247b3</p><section>sna tshogs</section><text>'bar ba'i rgyal mtshan lnga brgya thogs nas stobs bcu pa'i mdun du song bar gyur to/ /de rnams kyi phyi ma la legs bzangs chen mo dang / legs bzangs ma chung ba ste bu mo gnyis gzhon nu ma lnga brgya dang bcas pa gser gyis gang</text></item>
<item><p>247b4</p><section>sna tshogs</section><text>ba'i bum pa lag par thogs nas phyir 'thon no/ /de'i phyi ma la tshong dpon gyi chung ma rgyan thams cad kyis brgyan nas bud med lnga brgya dang bcas pa gser gyis gang ba'i sder ma chen po thogs nas phyir 'thon to/ /thams cad phyin</text></item>
<item><p>247b5</p><section>sna tshogs</section><text>nas tshong dpon rang nyid gos bzang po gyon no/ /de bzhin du gos bzang po gyon pa'i tshong dpon lnga brgya dang bcas pa bcom ldan 'das kyi drung du song ngo / /bcom ldan 'das kyi 'khor dge bsnyen 'di rnams mdun du byas nas/ dge slong gi</text></item>
<item><p>247b6</p><section>sna tshogs</section><text>dge 'dun chen po rnams 'khor du byas te/ rang nyid kyi sku lus kyi 'od kyis gser gyi bcud kyi gong bu lta bu dang mtshungs pa dang / nags tshal gyi bar du snang bar mdzad cing mtha' yas pa'i sangs rgyas kyi rol pa sangs rgyas kyi dpal</text></item>
<item><p>247b7</p><section>sna tshogs</section><text>zla med cing mtshungs pa med pa rgyal byed tshal gyi nang du byon no/ /de nas mgon med zas sbyin gyis zhus pa/ btsun pa gtsug lag khang 'di ji lta bu la dbul bar bgyi/ khyim bdag gtsug lag khang 'di 'ong ba dang 'gro ba'i dge slong gi</text></item>
<item><p>247b8</p><section>sna tshogs</section><text>dge 'dun rnams la phul cig /legs so bcom ldan 'das zhes tshong dpon chen pos gser gyi ril ba spyi blugs blangs nas stobs bcu pa'i phyag tu chu bsgrengs te rgyal byed tshal gyi gtsug lag khang 'di 'gro ba dang 'ong ba'i</text></item>
<item><p>248a1</p><section>sna tshogs</section><text>phyogs bzhi'i sangs rgyas la sogs pa'i dge 'dun la sbyin zhes phul lo/ /ston pas gtsug lag khang bzhes nas rjes su yi rang ba mdzad do/ /grang dang dro bas mi nyams shing / /de ltar ri dgas la sogs pa'i/ /sdig sbrul</text></item>
<item><p>248a2</p><section>sna tshogs</section><text>dang ni sbrang bu dang / /ba mo dang ni char pas so/ /de ltar rlung dang shin du dro/ /so sor lus la gos pa dang / /khang nang gnas nas bde ba skyes/ /khang par bsam gtan lhag mthong rnams/ /dge 'dun gtsug lag khang 'bul ba/ /sangs</text></item>
<item><p>248a3</p><section>sna tshogs</section><text>rgyas mchog gis bsngags par mdzad/ /skyes bu mkhas pas de yi phyir/ /bdag nyid kyi ni phyir du ni/ /dga' bas gtsug lag khang byed pa/ /mang du thos pa gnas pa yin/ /de rnams kyi ni bza' dang btung / /gos dang mal cha stan</text></item>
<item><p>248a4</p><section>sna tshogs</section><text>dang ni/ /de rnams sems ni drang pos 'bul/ /rab tu dang ba'i sems kyis so/ /des ni de la chos bstan to/ /sdug bsngal thams cad nyer zhi'i phyir/ /gang de'i chos ni rtogs pa dang / /rten med mya ngan 'das par byed ces bya ba'i</text></item>
<item><p>248a5</p><section>sna tshogs</section><text>gtsug lag khang gi phan yon bshad do/ /mgon med zas sbyin gyis nyi ma gnyis pa nas bzung nas sbyin pa gtong ba'i mgo brtsams so/ /sa khams byas pa'i khang bzangs ni zla ba bzhis grub bo/ /slar yang mgon med zas sbyin gyi gtsug lag khang chen</text></item>
<item><p>248a6</p><section>sna tshogs</section><text>po zla ba dgus grub bo/ /gtsug lag khang chen po la yang bye ba stong phrag bcwa brgyad nyid song ngo / /'di la gtsug lag khang chen po 'di nyid la bye ba phrag lnga bcu rtsa bzhi'i nor yongs su btang ngo / /slar yang 'das pa'i bcom ldan 'das rnam par</text></item>
<item><p>248a7</p><section>sna tshogs</section><text>gzigs kyi dus su tshong dpon kun gyi grogs zhes bya bas gser gyi glang po'i rkang pa'i rmig rjes lta bu'i sa gzhi nyos nas/ gnas 'di nyid du dpag tshad gcig gi dge 'dun gyi kun dga' ra ba byas so/ /bcom ldan 'das gtsug tor can gyi dus su</text></item>
<item><p>248a8</p><section>sna tshogs</section><text>dpal 'phel zhes bya ba'i tshong dpon gyi bus gser gyi sder ma rgyun mi 'chad pas nyos pa'i sa gzhi'i gnas de nyid du rgyang grags bcu gnyis kyi tshad tsam gyi dge 'dun gyi kun dga' ra ba byas so/ /bcom ldan 'das thams cad skyob kyi dus su</text></item>
<item><p>248b1</p><section>sna tshogs</section><text>tshong dpon bkra shis zhes bya bas gser gyi sa gzhi gser gyi rkang pa'i rjes lta bu'i sa gzhi nyos nas gnas de nyid du dpag tshad phyed kyi dge 'dun gyi kun dga' ra ba byas so/ /bcom ldan 'das log par dad sel gyi dus su tshong dpon 'pho ba med pa zhes bya</text></item>
<item><p>248b2</p><section>sna tshogs</section><text>bas gser gyi pha gu lta bu rgyun mi 'chad pa'i sa gzhi nyos nas gnas nyid du rgyang grags bzhi'i tshad kyi dge 'dun gyi kun dga' ra ba byas so/ /bcom ldan 'das gser thub kyi dus su tshong dpon drag po zhes bya bas gser gyi rus sbal rgyun mi 'chad</text></item>
<item><p>248b3</p><section>sna tshogs</section><text>pa lta bu'i sa gzhi nyos nas gnas de nyid du rgyang grags gnyis kyi tshad kyi kun dga' ra ba byas so/ /bcom ldan 'das 'od srung gi dus su tshong dpon bkra shis bzang po zhes bya bas gser gyi pha gu rgyun mi 'chad pa lta bus sa gzhi nyos nas gnas</text></item>
<item><p>248b4</p><section>sna tshogs</section><text>de nyid du rgyang grags gcig gi tshad kyi kun dga' ra ba byas so/ /slar yang bdag cag gi bcom ldan 'das kyi dus su tshong dpon mgon med zas sbyin gyis bye ba phrag bcwa brgyad kyi dbyig gis gser gyi 'dra men du byas pa rgyun mi 'chad pa lta bus</text></item>
<item><p>248b5</p><section>sna tshogs</section><text>sa gzhi nyos nas gnas de nyid du rgyang grags phyed kyi kun dga' ra ba byas so/ /gnas 'di sangs rgyas thams cad kyis ma spangs pa'i gnas yin no/ /'di ltar byang chub chen po'i snying po'i drung du thams cad mkhyen pa'i ye shes thob pa ji srid pa nas yongs</text></item>
<item><p>248b6</p><section>sna tshogs</section><text>su mya ngan las 'das pa'i mthar thug pa de srid du gang dang gang gi gnas su bcom ldan 'das bdag bzhugs pa 'di ni nye ba'i gleng gzhi zhes bya ba'o/ /de'i lugs kyis skyes rabs thams cad du bsngags par mdzad do/ /skyes pa rabs kyi gleng gzhi'i bshad pa</text></item>
<item><p>248b7</p><section>sna tshogs</section><text>rdzogs s+ho// // @#/ /rgya gar skad du/ A TA nA Ti ya sU tra/ bod skad du/ lcang lo can gyi pho brang gi mdo/ 'phags pa dkon mchog gsum la gus pas phyag 'tshal lo/ /'di skad bdag gis thos pa dus gcig na/ bcom ldan 'das rgyal</text></item>
<item><p>248b8</p><section>sna tshogs</section><text>po'i khab bya rgod phung po'i ri la bzhugs so/ /de nas rgyal po chen po bzhi po gnod sbyin mang po'i sde dang / dri za mang po'i sde dang grul bum gyi sde mang po dang klu'i sde mang po rnams phyogs bzhi bsrung zhing gnas so/ /phyogs bzhir tshan tshan du gnas so/ /</text></item>
<item><p>249a1</p><section>sna tshogs</section><text>phyogs bzhi skyob cing gnas so/ /mtshan mo 'ongs te kha dog sna tshogs pa can gyis bya rgod phung po'i ri 'ba' zhig snang bar byas te/ bcom ldan 'das ga la ba der song nas bcom ldan 'das la phyag byas nas phyogs gcig tu 'khod</text></item>
<item><p>249a2</p><section>sna tshogs</section><text>do/ /gnod sbyin de rnams las kyang gang la las bcom ldan 'das la phyag byas nas phyogs gcig tu 'khod do/ /gang su dag gis bcom ldan 'das la bsnyun gsol te bsnyun gsol nas ji ltar snying po dang snying po med pa'i gtam 'dri zhing</text></item>
<item><p>249a3</p><section>sna tshogs</section><text>phyogs gcig tu 'khod do/ /gang su dag gis bcom ldan 'das la thal mo sbyar ba'i phyag byas nas phyogs gcig tu 'khod do/ /gang su dag gis ming dang rigs dpyod cing phyogs gcig tu 'khod do/ /gang su dag cang mi smra bar phyogs</text></item>
<item><p>249a4</p><section>sna tshogs</section><text>gcig tu 'khod do/ /phyogs gcig tu 'khod nas de nas rgyal po chen po rnam thos kyi bus/ bcom ldan 'das la 'di skad ces gsol to/ /gnod sbyin ma rungs pa gang la la zhig bcom ldan 'das la ma dad par gyur to/ /gnod sbyin ma</text></item>
<item><p>249a5</p><section>sna tshogs</section><text>rungs pa gang la la zhig bcom ldan 'das la dad par gyur to/ /gnod sbyin 'bring po gang la la zhig btsun pa bcom ldan 'das la ma dad par gyur to/ /gnod sbyin 'bring po gang la la zhig btsun pa bcom ldan 'das la dad par gyur to/ /gnod</text></item>
<item><p>249a6</p><section>sna tshogs</section><text>sbyin dman pa gang la la zhig btsun pa bcom ldan 'das la ma dad par gyur to/ /gnod sbyin dman pa gang la la zhig btsun pa bcom ldan 'das la dad par gyur to/ /gnod sbyin gang la la zhig btsun pa bcom ldan 'das la ma dad par gyur pa'i</text></item>
<item><p>249a7</p><section>sna tshogs</section><text>rgyu gang lags/ btsun pa bcom ldan 'das kyis srog gcod pa spong ba'i chos bstan pa dang / ma byin par len pa spong ba'i chos bstan pa dang / 'dod pa log par spyod pa spong ba'i chos bstan pa dang / brdzun du smra ba spong ba'i chos</text></item>
<item><p>249a8</p><section>sna tshogs</section><text>bstan pa dang / myos par 'gyur ba'i chang gi btung ba spong ba'i chos bstan pa mdzad la/ gnod sbyin gang de rnams srog gcod pa spong ba la mi dga' bar gyur pa dang / ma byin par len pa spong ba la mi dga' bar gyur pa dang /</text></item>
<item><p>249b1</p><section>sna tshogs</section><text>'dod pa log par spyod pa spong ba la mi dga' bar gyur pa dang / brdzun du smra ba spong ba la mi dga' bar gyur pa dang / myos par 'gyur ba'i chang gi btung ba spong ba la mi dga' bar gyur pas de rnams la mi dga' zhing mi 'dod par gyur to/ /</text></item>
<item><p>249b2</p><section>sna tshogs</section><text>btsun pa bcom ldan 'das kyis nyan thos ji snyed yod pa rnams 'brog dgon pa'i lam du zhugs nas nyal ba dang 'dug pa la brten no/ /sgra med cing dbyangs med par dben par gnas shing 'du 'dzi'i 'tshe ba med do/ /so sor dge sbyong</text></item>
<item><p>249b3</p><section>sna tshogs</section><text>rnams 'thun par gnas so/ /de na gnod sbyin ma rungs pa rnams kyi gnas yod do/ /gang zhig gis bcom ldan 'das kyi gsung rab la ma dad par gyur te/ de rnams dad par bya ba'i phyir btsun pa bcom ldan 'das la bslab par</text></item>
<item><p>249b4</p><section>sna tshogs</section><text>bya ste/ lcang lo can gyi pho brang gis bsrung du gsol/ dge slong ngam dge slong ma 'am/ dge bsnyen nam dge bsnyen ma rnams la bsrung ba dang / sba ba dang 'tshe ba med pa dang bde ba dang legs par gnas so/ /bcom ldan 'das</text></item>
<item><p>249b5</p><section>sna tshogs</section><text>kyis cang mi gsung ba'i tshul gyis gnang ngo / /de nas rgyal po chen po rnam thos kyi bus bcom ldan 'das kyis gnang ba shes te/ de'i tshe 'di ltar lcang lo can gyi pho brang gis srungs shig ces gsol to/ /spyan</text></item>
<item><p>249b6</p><section>sna tshogs</section><text>ldan dpal dang ldan pa yi/ /rnam par gzigs la phyag 'tshal lo/ /'byung po rnams la brtse ba yi/ /gtsug tor can la'ang phyag 'tshal lo/ /mgon med rnams la gdung ba yi/ /thams cad skyob la</text></item>
<item><p>249b7</p><section>sna tshogs</section><text>phyag 'tshal lo/ /bdud kyi sde rnams 'joms pa yi/ /'khor ba 'jig la phyag 'tshal lo/ /bram ze dpal dang ldan pa yi/ /gser thub la ni phyag 'tshal lo/ /sems can rnam grol mdzad pa yi/ /</text></item>
<item><p>249b8</p><section>sna tshogs</section><text>'od srung la ni phyag 'tshal lo/ /shAkya'i sras ni dpal dang ldan/ /nyi ma'i rgyud la phyag 'tshal lo/ /sdug bsngal kun las sgrol mdzad pa/ /gang zhig chos ni rab ston mdzad/ /gang yang 'jig rten par gyur pa/ /</text></item>
<item><p>250a1</p><section>sna tshogs</section><text>ji lta ba bzhin gzigs gyur pa'i/ /de rnams la ni phra ma med/ /'jigs pa med pa chen po'o/ /gang zhig gau tam phyag byed pa/ /lha dang mi la phan pa yin/ /rig pa dang ni zhabs su ldan/ /'jigs pa med pa</text></item>
<item><p>250a2</p><section>sna tshogs</section><text>chen po ste/ /nyi ma'i dkyil 'khor chen po ni/ /gang zhig tu ni nub cing 'char/ /gang du nyi ma nub gyur pa/ /de ni mtshan mor 'gyur ba yin/ /gang du nyi ma shar gyur pa/ /de ni nyin mo zhes brjod do/ /gting ni zab pa'i rgya</text></item>
<item><p>250a3</p><section>sna tshogs</section><text>mtsho yi/ /de yi chu yi bcud bzang ngo / /de ltar der ni skyes gyur pa/ /rgya mtsho'i chu yi bcud bzhin no/ /'dir ni shar gyi phyogs kyi ni/ /skye bo rnams la 'di brjod de/ /de yi phyogs ni kun skyong ba'i/ /rgyal po</text></item>
<item><p>250a4</p><section>sna tshogs</section><text>chen po grags chen ldan/ /dri za rnams kyi bdag po ste/ /ming ni rgyal po yul 'khor skyong / /dri za 'khor dang bcas pa ni/ /glu dang gar gyis dga' bar byed/ /de yi bu ni mang po rnams/ /ming ni gcig tu thos</text></item>
<item><p>250a5</p><section>sna tshogs</section><text>pa ste/ /dbang po zhes bya stobs dang ldan/ /de ni dgu bcu rtsa gcig go/ /de yang sangs rgyas mthong ba dang / /nyi ma'i gnyen gyi sangs rgyas ni/ /'jigs dang bral ba chen po la/ /thag ring nas ni phyag bgyi'o/ /skyes bu cang</text></item>
<item><p>250a6</p><section>sna tshogs</section><text>mkhyen khyed phyag 'tshal/ /skyes bu mchog khyod phyag 'tshal lo/ /dge ba rtag tu gsung ba la/ /mi ma yin rnams khyod phyag 'tshal/ /rtag tu 'di ni nyan pa'o/ /de phyir de ltar 'di brjod de/ /rgyal ba gau tam phyag gyis shig /</text></item>
<item><p>250a7</p><section>sna tshogs</section><text>rgyal ba gau tam phyag bgyid do/ /rig pa dang ni zhabs su ldan/ /sangs rgyas gau tam phyag 'tshal lo/ /gang yang yi dags rjod byed pa/ /phra ma rgyab kyi sha can dang / /srog gcod pa la chags pa dang / /skye bo ma lus 'joms pa'o/ /</text></item>
<item><p>250a8</p><section>sna tshogs</section><text>'dir ni lho yi phyogs gnas pa'i/ /skye bo rnams la 'di skad brjod/ /de yi gnas ni yongs skyong ba/ /rgyal po chen po grags ldan pa/ /grul bum rnams kyi bdag po ste/ /ming ni 'phags skyes po zhes bya/ /grul bum 'khor dang</text></item>
<item><p>250b1</p><section>sna tshogs</section><text>bcas pa ni/ /glu dang gar gyis dga' bar byed/ /de yi bu ni mang po rnams/ /ming ni gcig tu thos pa ste/ /dbang po zhes bya stobs dang ldan/ /de ni dgu bcu rtsa gcig go/ /de yang sangs rgyas mthong ba dang / /nyi ma'i rgyud kyis</text></item>
<item><p>250b2</p><section>sna tshogs</section><text>sangs rgyas ni/ /'jigs dang bral ba chen po la/ /thag ring nas ni phyag bgyi'o/ /skyes bu cang mkhyen khyed phyag 'tshal/ /skyes bu mchog khyod phyag 'tshal lo/ /dge ba rtag tu gsung ba la/ /mi ma yin rnams khyed phyag 'tshal/ /</text></item>
<item><p>250b3</p><section>sna tshogs</section><text>rtag tu 'di ni nyan pa'o/ /de phyir de ltar 'di brjod de/ /rgyal ba gau tam phyag gyis shig /rgyal ba gau tam phyag bgyid do/ /rig pa dang ni zhabs su ldan/ /sangs rgyas gau tam phyag 'tshal lo/ /nyi ma'i dkyil 'khor chen po ni/ /</text></item>
<item><p>250b4</p><section>sna tshogs</section><text>gang nas gang du shar gyur pa/ /der ni nyin mor 'gyur ba ste/ /nyin mo zhes ni brjod pa yin/ /gang du nyi ma nub gyur pa/ /de ni mtshan mor brjod par byed/ /gting ni zab pa'i rgya mtsho yi/ /de yi chu ni bcud bzang ngo / /de ltar</text></item>
<item><p>250b5</p><section>sna tshogs</section><text>der ni skyes gyur pa'i/ /rgya mtsho'i chu yi bcud bzhin no/ /'dir ni nub kyi phyogs kyi ni/ /skye bo rnams la 'di brjod de/ /de yi phyogs ni kun skyong ba'i/ /rgyal po chen po grags chen ldan / /klu rnams kyi ni bdag po ste/ /'di yi</text></item>
<item><p>250b6</p><section>sna tshogs</section><text>ming ni mig mi bzang / /klu yi 'khor dang bcas pa ni/ /glu dang gar gyis dga' bar byed/ /de yi bu ni mang po rnams/ /ming ni gcig tu thos pa ste/ /dbang po zhes bya stobs dang ldan/ /de ni dgu bcu rtsa gcig go/ /de yang sangs</text></item>
<item><p>250b7</p><section>sna tshogs</section><text>rgyas mthong ba dang / /nyi ma'i gnyen gyi sangs rgyas ni/ /'jigs dang bral ba chen po la/ /thag ring nas ni phyag bgyi'o/ /skyes bu cang mkhyen khyed phyag 'tshal/ /skyes bu mchog khyod phyag 'tshal lo/ /dge ba rtag tu gsung ba la/ /</text></item>
<item><p>250b8</p><section>sna tshogs</section><text>mi ma yin rnams khyed phyag 'tshal/ /rtag tu 'di ni nyan pa'o/ /de phyir de ltar 'di brjod de/ /rgyal ba gau tam phyag gyis shig /rgyal ba gau tam phyag bgyid do/ /rig pa dang ni zhabs su ldan/ /sangs rgyas gau tam phyag 'tshal lo/ /</text></item>
<item><p>251a1</p><section>sna tshogs</section><text>gang zhig byang phyogs sgra mi snyan/ /lhun po blta na sdug ri dga'/ /der skyes pa yi mi rnams ni/ /bdag gir yongs su bzung ba med/ /de rnams sa bon 'debs pa med/ /rmo ba yang ni med pa yin/ /dka' spyad</text></item>
<item><p>251a2</p><section>sna tshogs</section><text>med par 'bras smin zhing / /mi rnams yongs su longs spyod do/ /sbun med ma grugs shin du dag /dri bzang 'bras ni 'bras bur ldan/ /'bras kyi 'o ma la 'tshed cing / /de bzhin btsos nas longs spyod do/ /ba lang rkang gcig</text></item>
<item><p>251a3</p><section>sna tshogs</section><text>la zhon nas/ /yul dang phyogs su 'gro bar byed/ /rkang pa gcig pa'i phyugs zhon nas/ /yul dang phyogs su 'gro bar byed/ /bud med kyi ni bzhon pa la/ /zhon nas yul dang phyogs su 'gro/ /skyes pa'i bzhon pa la</text></item>
<item><p>251a4</p><section>sna tshogs</section><text>zhon nas/ /yul dang phyogs su 'gro bar byed/ /gzhon nu ma yi bzhon pa la/ /zhon nas yul dang phyogs su 'gro/ /gzhon nu'i bzhon pa la zhon nas/ /yul dang phyogs su 'gro bar byed/ /bzhon pa de rnams la zhon nas/ /</text></item>
<item><p>251a5</p><section>sna tshogs</section><text>phyogs kun du ni rjes su 'gro/ /gtso bo rgyal po khyad med do/ /glang chen bzhon dang rta yi bzhon/ /lha yi bzhon pa la gnas nas/ /khang bzang dang ni khyogs dang ni/ /rgyal po chen po grags dang ldan/ /de'i yang grub pa'i grong khyer</text></item>
<item><p>251a6</p><section>sna tshogs</section><text>ni/ /dri med bar snang la gnas pa/ /lcang lo can dang ku sha'i grong / /pha rol ku sha'i grong dang ni/ /nA Ta'i grong dang pha rol gyi/ /ku shi ta'i grong yin no/ /byang gi phyogs na thams cad rgyas/ /skyes bo'i tshogs pa mang po gnas/ /</text></item>
<item><p>251a7</p><section>sna tshogs</section><text>dgu bcu rtsa dgu grong mkha' la/ /rgyal po'i pho brang lcang lo can/ /slar yang drang srong chen po dang / /rgyal po chen po lus ngan po/ /bi sA NA zhes pa rgyal po'i pho brang ngo / /de'i phyir rgyal po chen po rnam thos kyi bu dang /</text></item>
<item><p>251a8</p><section>sna tshogs</section><text>lus ngan po zhes brjod do/ /so sor rab tu gsal zhing zhi ba dang de dang der ni de dang de mdangs dang de'i gzi brjid dang dpa' zhing stobs dang ldan pa'i rgyal po stobs dang ldan pa'i ming ngo / /sa gzhi yang ni bcud ldan no/ /</text></item>
<item><p>251b1</p><section>sna tshogs</section><text>gnas der sprin rnams char 'bebs par byed do/ /der ni b+ha ga la ba tI zhes pa'i rdzing bu'o/ /gang du gnod sbyin tshogs dang lhan cig tu gnas so/ /der ni rtag tu shing gi 'bras/ /sna tshogs bya rnams lhan cig gnas/ /rma bya khrung khrung</text></item>
<item><p>251b2</p><section>sna tshogs</section><text>sgra sgrogs shing / /khu byug rnams ni tshan tshan gnas/ /shang shang te'u sgra sgrogs shing / /de nas yang ni ngur pa dang / /gong mo nags kyi bya dag ni/ /nags kyi rdzing bur gnas pa'o/ /ne tsho ri skegs de sgra 'byin/ /daN Ta mA Ta bya dkar ni/ /</text></item>
<item><p>251b3</p><section>sna tshogs</section><text>dus kun du ni mdzes par byed/ /lus ngan rgyal po'i rdzing rtag mdzes/ /'di ni byang gi phyogs kyi yul/ /skye bo rnams ni 'di bzhin brjod/ /de yi phyogs ni yongs skyong ba'i/ /rgyal po chen po grags dang ldan/ /gnod sbyin rnams kyi</text></item>
<item><p>251b4</p><section>sna tshogs</section><text>bdag po ste/ /'di yi ming ni lus ngan po/ /gnod sbyin 'khor dang bcas pa ni/ /glu dang gar gyis dga' bar byed/ /de yi bu ni mang po rnams/ /ming ni gcig tu thos pa ste/ /dbang po zhes bya stobs dang ldan/ /de ni dgu bcu rtsa gcig</text></item>
<item><p>251b5</p><section>sna tshogs</section><text>go/ /de yang sangs rgyas mthong ba dang / /nyi ma'i gnyen gyis sangs rgyas ni/ /'jigs dang bral ba chen po la/ /thag ring nas ni phyag bgyi'o/ /skyes bu cang mkhyen khyed phyag 'tshal/ /skyes bu mchog khyod phyag 'tshal lo/ /</text></item>
<item><p>251b6</p><section>sna tshogs</section><text>dge ba rtag tu gsung ba la/ /mi ma yin rnams khyed phyag 'tshal/ /rtag tu 'di ni nyan pa'o/ /de phyir de ltar 'di brjod de/ /rgyal ba gau tam phyag gyis shig /rgyal ba gau tam phyag bgyid do/ /rig pa dang ni zhabs su ldan/ /</text></item>
<item><p>251b7</p><section>sna tshogs</section><text>sangs rgyas gau tam phyag 'tshal lo/ /'dir ni drang srong chen pos lcang lo can gyi pho brang dang bcas pas srungs shig /dge slong ngam dge slong ma 'am dge bsnyen nam dge bsnyen ma rnams la bsrung ba dang / sba ba dang / 'tshe ba</text></item>
<item><p>251b8</p><section>sna tshogs</section><text>med pa dang / bde ba dang legs par gnas so/ /drang srong chen po gang su dag dge slong dang bcas pa 'am dge slong ma dang bcas pa 'am dge bsnyen dang bcas pa 'am dge bsnyen ma dang bcas pa rnams la/ 'dir lcang lo can gyi pho brang</text></item>
<item><p>252a1</p><section>sna tshogs</section><text>gis de bsrung ba dang yongs su rdzogs pa thams cad yid la zung cig /de'i yang mi ma yin rnams so/ /gnod sbyin nam gnod sbyin mo 'am gnod sbyin gyi bu pho 'am/ gnod sbyin gyi bu mo 'am gnod sbyin gyi blon po chen po'am gnod sbyin gyi</text></item>
<item><p>252a2</p><section>sna tshogs</section><text>'khor ram gnod sbyin gyi g.yog 'khor ram/ dri za pho'am dri za mo'am dri za'i bu pho'am dri za'i bu mo'am dri za'i blon po chen po'am dri za'i 'khor ram dri za'i g.yog 'khor ram/ grul bum pho'am grul bum mo'am grul bum gyi bu pho</text></item>
<item><p>252a3</p><section>sna tshogs</section><text>'am grul bum gyi bu mo'am grul bum gyi blon po chen po'am grul bum gyi 'khor ram grul bum gyi g.yog 'khor ram/ klu pho'am klu mo'am klu'i bu pho'am klu'i bu mo'am klu'i blon po chen po'am klu'i 'khor ram klu'i g.yog 'khor</text></item>
<item><p>252a4</p><section>sna tshogs</section><text>ram/ rab tu sdang ba'i sems kyis 'gro'am rjes su 'gro 'am rjes su 'gro ba dang sdod pa dang lhan cig tu sdod pa dang / gnas pa dang lhan cig tu gnas pa dang / nyal ba dang lhan cig tu nyal ba rnams ni drang srong chen po 'di rnams ni mi ma yin</text></item>
<item><p>252a5</p><section>sna tshogs</section><text>zhes bya'o/ /grong ngam grong rdal lam bkur sti byed pa'am sti stang du byed pa la drang srong chen po mi ma yin rnams kyis de thob pa ma yin no/ /rgyal po'i pho brang lcang lo can zhes bya ba la gzhi 'am gnas med do/ /drang srong chen po mi ma</text></item>
<item><p>252a6</p><section>sna tshogs</section><text>yin rnams dang gnod sbyin rnams kyis lhan cig tu gnas pa'ang mi 'thob po/ /drang srong chen po gzhan yang mi ma yin rnams kyi bka' mnyan par bya'o/ /drang srong chen po gzhan yang mi ma yin rnams kyis bdag la phan pa rdzogs pa</text></item>
<item><p>252a7</p><section>sna tshogs</section><text>dang / pha rol la smod pa dang rtsod pa dang / drang srong chen po gzhan yang mi ma yin rnams la snod mer rab tu 'bar ba mgo la bkon pa dang / drang srong chen po gzhan yang mi ma yin rnams kyi mgo bo tshal pa bdun du gsheg par byed do/ /</text></item>
<item><p>252a8</p><section>sna tshogs</section><text>drang srong chen po gzhan yang mi ma yin ni gtum pa dang drag pa dang khro ba'o/ /de rnams kyis 'di ltar rgyal po chen po la rjod par byed do/ /rgyal po chen po la brjod par ma nus na skyes bu la sogs pa la brjod par byed do/ /rgyal po'i</text></item>
<item><p>252b1</p><section>sna tshogs</section><text>skyes bu la brjod par ma nus na de'i 'og ma'i skyes bu rnams la brjod par byed do/ /drang srong chen po de yang mi ma yin rnams rgyal po chen po la 'gal ba smra ba'o/ /drang srong chen po 'di lta ste/ ma ga d+ha'i yul gyi rgyal po la chom rkun byung na de ma</text></item>
<item><p>252b2</p><section>sna tshogs</section><text>thag tu rgyal po la brjod par byed do/ /rgyal po la brjod par ma nus na rgyal po'i skyes bu la brjod par byed do/ /skyes bu la brjod par ma nus na de'i 'og ma'i skyes bu la brjod par byed pa bzhin no/ /drang srong chen po de yang ma ga d+ha'i rgyal</text></item>
<item><p>252b3</p><section>sna tshogs</section><text>po la chom rkun gyis gnod pa byed par brjod do/ /drang srong chen po 'di lta bu mi ma yin yod pa rnams gtum pa dang drag pa dang khro ba'o/ /de ma thag tu rgyal po chen po rnams la brjod par byed do/ /rgyal po chen po la brjod par ma nus na rgyal</text></item>
<item><p>252b4</p><section>sna tshogs</section><text>po'i skyes bu la brjod par byed do/ /skyes bu la brjod par ma nus na de'i 'og ma'i skyes bu la brjod par byed do/ /drang srong chen po de ni mi ma yin rnams rgyal po chen po rnams la 'gal bar brjod par byed do/ /drang srong chen po mi ma</text></item>
<item><p>252b5</p><section>sna tshogs</section><text>yin gang zhig gnod sbyin pho 'am gnod sbyin mo 'am gnod sbyin gyi bu 'am gnod sbyin gyi bu mo 'am gnod sbyin gyi blon po chen po 'am gnod sbyin gyi 'khor ram gnod sbyin gyi g.yog 'khor ram/ dri za pho 'am dri za mo 'am dri za'i bu</text></item>
<item><p>252b6</p><section>sna tshogs</section><text>pho'am dri za'i bu mo'am dri za'i blon po chen po 'am dri za'i 'khor ram dri za'i g.yog 'khor ram/ grul bum pho 'am grul bum mo 'am grul bum gyi bu pho 'am grul bum gyi bu mo 'am grul bum gyi blon po chen po 'am grul bum gyi</text></item>
<item><p>252b7</p><section>sna tshogs</section><text>'khor ram grul bum gyi g.yog 'khor ram/ klu pho 'am klu mo 'am klu'i bu pho 'am klu'i bu mo 'am klu'i blon po chen po 'am klu'i 'khor ram klu'i g.yog 'khor ram/ rab tu sdang ba'i sems gyis dge slong ngam dge slong ma 'am</text></item>
<item><p>252b8</p><section>sna tshogs</section><text>dge bsnyen nam dge bsnyen ma rnams 'gro ba 'am rjes su 'gro ba 'am rjes su 'gro ba dang sdod pa dang lhan cig tu sdod pa dang / gnas pa dang lhan cig tu gnas pa dang / nyal ba dang lhan cig tu nyal ba dang / 'di rnams ni gnod sbyin</text></item>
<item><p>253a1</p><section>sna tshogs</section><text>rnams dang / gnod sbyin chen po rnams dang / sde dpon rnams dang / sde dpon chen po rnams la gsol bar byed pa dang / nga ro sgrogs par byed pa dang / sgra cher sgrogs par byed pa'o/ /'dir gnod sbyin gyis bzung</text></item>
<item><p>253a2</p><section>sna tshogs</section><text>nas gnod sbyin 'dis tshe 'phrog par byed pa dang / gnod sbyin 'dis 'tshe bar byed pa dang / gnod sbyin 'dis rnam par tho 'tsham par byed pa dang / gnod sbyin 'dis gnod par byed pa dang / gnod sbyin 'dis rnam par gnod par byed pa dang /</text></item>
<item><p>253a3</p><section>sna tshogs</section><text>gnod sbyin 'dis ni mi gtong bar byed do/ /gnod sbyin rnams dang gnod sbyin chen po rnams dang / sde dpon rnams dang sde dpon chen po rnams gang zhe na/ dbang po zla ba chu zla dang / /b+hA ra dwa dza skye dgu'i bdag /tsan da na dang 'od mchog dang / /</text></item>
<item><p>253a4</p><section>sna tshogs</section><text>mgul pa mdzes dang mgul nges dang / /skye dgu'i bla mar gyur pa dang / /lha las byung ba'i kha lo pa/ /dri za sna tshogs sde dang ni/ /mi rgyal rgyal ba'i khyu mchog dang / /de bzhin ri dang gangs can dang / /gang ba smin drug phug dang ni/ /</text></item>
<item><p>253a5</p><section>sna tshogs</section><text>'tsho ba dang ni btang gzung dang / /sna tshogs bshes gnyen gnya' shing 'dzin/ /sa skyong rab tu rtogs pa dang / /ngo tsha mig dang khang pa dang / /lnga len gtum po Al ba ka /srid sgrub yid bzang bzhin bzang dang / /</text></item>
<item><p>253a6</p><section>sna tshogs</section><text>zho gdong nor bu nor bu spyod/ /de bzhin dbang phyug dang bcas so/ /'di rnams ni gnod sbyin rnams dang / gnod sbyin chen po rnams dang / sde dpon rnams dang sde dpon chen po rnams la gsol bar byed pa dang / nga ro</text></item>
<item><p>253a7</p><section>sna tshogs</section><text>sgrogs par byed pa dang / sgra cher sgrogs par byed pa'o/ /'dir gnod sbyin gyis bzung nas gnod sbyin 'dis tshe 'phrog par byed pa dang / gnod sbyin 'dis 'tshe bar byed pa dang / gnod sbyin 'dis rnam par tho 'tsham par byed</text></item>
<item><p>253a8</p><section>sna tshogs</section><text>pa dang / gnod sbyin 'dis gnod par byed pa dang / gnod sbyin 'dis rnam par gnod par byed pa dang / gnod sbyin 'dis ni mi gtong bar byed do/ /drang srong chen po 'dis ni lcang lo can gyi pho brang gis bsrungs shig /dge slong dang</text></item>
<item><p>253b1</p><section>sna tshogs</section><text>dge slong ma dang / dge bsnyen dang dge bsnyen ma rnams la bsrung ba dang / sba ba dang / 'tshe ba med pa dang / bde ba dang / legs par gnas so/ /drang srong chen po de ni bdag cag rnams 'gro bar bgyi'o/ /bdag cag rnams ni bya ba</text></item>
<item><p>253b2</p><section>sna tshogs</section><text>mang ba dang byed pa mang bas so/ /bcom ldan 'das kyis bka' stsal pa/ rgyal po chen po khyed rnams da ni 'gro bar gyis shig /de nas rgyal po chen po bzhi po rnams langs nas/ bcom ldan 'das la phyag byas te bskor ba</text></item>
<item><p>253b3</p><section>sna tshogs</section><text>byas nas der mi snang bar gyur to/ /gnod sbyin de rnams kyang langs nas gang su dag gis bcom ldan 'das la phyag byas te bskor ba byas nas de nyid du mi snang bar gyur to/ /gang su dag gis bcom ldan 'das la snyun gsol</text></item>
<item><p>253b4</p><section>sna tshogs</section><text>te bsnyun gsol nas snying po dang snying po med pa ji ltar zhes zhus pa de rnams de nyid du mi snang bar gyur to/ /gang su dag gis bcom ldan 'das ga la ba der thal mo sbyar nas de nyid du mi snang bar gyur to/ /gang la la zhig gis ming dang</text></item>
<item><p>253b5</p><section>sna tshogs</section><text>rigs rnam par dpyad nas de nyid du mi snang bar gyur to/ /gang la la zhig cang mi smra bar gyur te de nyid du mi snang bar gyur to/ /lcang lo can gyi pho brang gi mdo las skabs rab mchog dang po'o// //de nas yang bcom ldan 'das kyis</text></item>
<item><p>253b6</p><section>sna tshogs</section><text>de'i mtshan mo 'das nas dge slong rnams bos nas dge slong dag 'di'i mtshan mo rgyal po chen po bzhi po rnams dang / gnod sbyin gyi sde dpon chen po rnams dang dri za'i sde mang po dang / grul bum gyi sde mang po dang / klu'i sde mang po dang /</text></item>
<item><p>253b7</p><section>sna tshogs</section><text>phyogs bzhi bsrung zhing gnas so/ /phyogs bzhir tshan tshan du gnas so/ /phyogs bzhi skyong zhing gnas so/ /mtshan mo 'ongs te kha dog sna tshogs pa can gyis bya rgod phung po'i ri 'ba' zhig snang bar byas te/</text></item>
<item><p>253b8</p><section>sna tshogs</section><text>bcom ldan 'das ga la ba der song ste song nas nga la phyag byas nas phyogs gcig tu 'khod do/ /dge slong dag dang gnod sbyin de rnams gang la la zhig gis nga la phyag byas nas phyogs gcig tu 'khod do/ /gang su dag gis</text></item>
<item><p>254a1</p><section>sna tshogs</section><text>nga la snyun gsol te bsnyun gsol nas ji ltar snying po dang snying po med pa'i gtam 'dri zhing phyogs gcig tu 'khod do/ /gang su dag gis nga la thal mo sbyar nas phyogs gcig tu 'khod do/ /gang su dag gis ming dang rigs dpyod</text></item>
<item><p>254a2</p><section>sna tshogs</section><text>cing phyogs gcig tu 'khod do/ /gang su dag cang mi smra bar phyogs gcig tu 'khod do/ /phyogs gcig tu 'khod nas dge slong dag dang rgyal po chen po rnam thos kyi bus nga la 'di skad ces gsol nas/ gnod sbyin ma rungs pa</text></item>
<item><p>254a3</p><section>sna tshogs</section><text>yod pa rnams btsun pa bcom ldan 'das la ma dad par gyur to/ /gnod sbyin ma rungs pa gang la la zhig bcom ldan 'das la dad par gyur to/ /gnod sbyin 'bring po gang la la zhig btsun pa bcom ldan 'das la ma dad par gyur to/ /</text></item>
<item><p>254a4</p><section>sna tshogs</section><text>gnod sbyin 'bring po gang la la zhig btsun pa bcom ldan 'das la dad par gyur to/ /gnod sbyin dman pa gang la la zhig btsun pa bcom ldan 'das la ma dad par gyur to/ /gnod sbyin dman pa gang la la zhig btsun pa bcom ldan 'das</text></item>
<item><p>254a5</p><section>sna tshogs</section><text>la dad par gyur to/ /gnod sbyin gang la la zhig btsun pa bcom ldan 'das la ma dad par gyur pa'i rgyu gang lags/ btsun pa bcom ldan 'das kyis srog gcod pa spong ba'i chos bstan pa dang / ma byin par len pa spong ba'i chos</text></item>
<item><p>254a6</p><section>sna tshogs</section><text>bstan pa dang / 'dod pas log par spyod pa spong ba'i chos bstan pa dang / brdzun du smra ba spong ba'i chos bstan pa dang / myos par 'gyur ba'i chang gi btung ba spong ba'i chos bstan pas so/ /gnod sbyin gang de rnams btsun pas srog</text></item>
<item><p>254a7</p><section>sna tshogs</section><text>gcod pa spong ba la mi dga' bar gyur pa dang / ma byin par len pa spong ba la mi dga' bar gyur pa dang / 'dod pas log par spyod pa spong ba la mi dga' bar gyur pa dang / brdzun du smra ba spong ba la mi dga' bar gyur pa dang / myos par</text></item>
<item><p>254a8</p><section>sna tshogs</section><text>'gyur ba'i chang gi btung ba spong ba la mi dga' bar gyur pas so/ /de rnams la mi dga' zhing mi 'dod par gyur to/ /btsun pa bcom ldan 'das nyan thos ji snyed yod pa rnams 'brog dgon pa'i lam du zhugs nas nyal ba dang 'dug</text></item>
<item><p>254b1</p><section>sna tshogs</section><text>pa dang brten to/ /sgra med cing dbyangs med par dben par gnas shing 'du 'dzi'i 'tshe ba med do/ /so sor dge sbyong rnams 'thun zhing gnas so/ /de na gnod sbyin ma rungs pa rnams kyi gnas yod do/ /gang zhig bcom ldan 'das kyi</text></item>
<item><p>254b2</p><section>sna tshogs</section><text>gsung rab la ma dad par gyur te/ de rnams dad par bya ba'i phyir btsun pa bcom ldan 'das la bslab par bya ste/ lcang lo can gyi pho brang gis bsrung du gsol/ dge slong ngam dge slong ma 'am/ dge bsnyen nam dge bsnyen ma rnams</text></item>
<item><p>254b3</p><section>sna tshogs</section><text>la bsrung ba dang / sba ba dang / 'tshe ba med pa dang / bde ba dang legs par gnas so/ /dge slong rnams la bdag gis cang mi gsung ba'i tshul gyis gnang ba byin no/ /de nas rgyal po chen po rnam thos kyi bus gnang ba byin pa shes te/</text></item>
<item><p>254b4</p><section>sna tshogs</section><text>de'i tshe 'di ltar lcang lo can gyi pho brang gis srungs shig ces gsol to/ /spyan ldan dpal dang ldan pa yi/ /rnam par gzigs la phyag 'tshal lo/ /sems can rnams la brtse ba yi/ /gtsug tor can la phyag 'tshal lo/ /mgon med</text></item>
<item><p>254b5</p><section>sna tshogs</section><text>rnams la gdung ba yi/ /thams cad skyob la phyag 'tshal lo/ /bdud kyi sde rnams 'joms pa yi/ /'khor ba 'jig la phyag 'tshal lo/ /bram ze dpal dang ldan pa yi/ /gser thub la yang phyag 'tshal lo/ /sems can</text></item>
<item><p>254b6</p><section>sna tshogs</section><text>rnam grol mdzad pa yi/ /'od srung la ni phyag 'tshal lo/ /shAkya'i sras ni dpal dang ldan/ /nyi ma'i rgyud la phyag 'tshal lo/ /sdug bsngal kun las grol mdzad pa'i/ /gang zhig chos ni rab ston mdzad/ /gang yang 'jig rten par</text></item>
<item><p>254b7</p><section>sna tshogs</section><text>gyur pa/ /ji lta ba bzhin gzigs gyur pa'i/ /de rnams la ni phra ma med/ /'jigs pa med pa chen po ni/ /gang zhig gau tam phyag byed pa/ /lha dang mi la phan pa yin/ /rig pa dang ni zhabs su ldan/ /'jigs pa med pa</text></item>
<item><p>254b8</p><section>sna tshogs</section><text>chen po ste/ /nyi ma'i dkyil 'khor chen po ni/ /gang zhig tu ni nub cing 'char/ /gang du nyi ma nub gyur pa/ /der ni mtshan mor 'gyur ba yin/ /gang du nyi ma shar gyur pa/ /der ni nyin mo zhes brjod do/ /gting ni zab pa'i</text></item>
<item><p>255a1</p><section>sna tshogs</section><text>rgya mtsho yi/ /de yi chu yi bcud bzang ngo / /de ltar der ni skyes gyur pa'i/ /rgya mtsho'i chu yi bcud bzhin no/ /'dir ni shar gyi phyogs kyi ni/ /skye bo rnams la 'di brjod do/ /de yi phyogs ni yongs skyong ba'i/ /</text></item>
<item><p>255a2</p><section>sna tshogs</section><text>rgyal po chen po grags chen ldan/ /dri za rnams kyi bdag po ste/ /ming ni rgyal po yul 'khor skyong / /dri za 'khor dang bcas pa ni/ /glu dang gar gyis dga' bar byed/ /de yi bu ni mang po rnams/ /ming ni gcig tu thos pa ste/ /</text></item>
<item><p>255a3</p><section>sna tshogs</section><text>dbang po zhes bya stobs dang ldan/ /de ni dgu bcu rtsa gcig go/ /de yang sangs rgyas mthong ba dang / /nyi ma'i gnyen gyi sangs rgyas ni/ /'jigs dang bral ba chen po la/ /thag ring nas ni phyag bgyi'o/ /skyes bu cang mkhyen</text></item>
<item><p>255a4</p><section>sna tshogs</section><text>khyed phyag 'tshal/ /skyes bu mchog khyod phyag 'tshal lo/ /dge ba rtag tu gsung ba la/ /mi ma yin rnams khyed phyag 'tshal/ /rtag tu 'di ni nyan pa'o/ /de phyir de ltar 'di brjod do/ /rgyal ba gau tam phyag gyis shig /</text></item>
<item><p>255a5</p><section>sna tshogs</section><text>rgyal ba gau tam phyag bgyid do/ /rig pa dang ni zhabs su ldan/ /rgyal ba gau tam phyag 'tshal lo/ /gang yang yi dags rjod byed pa/ /phra ma rgyab kyi sha can dang / /srog gcod pa la chags pa dang / /skye bo ma lus</text></item>
<item><p>255a6</p><section>sna tshogs</section><text>'joms pa'o/ /'dir ni lho yi phyogs gnas pa'i/ /skye bo rnams la 'di skad brjod/ /de yi gnas ni yongs skyong ba/ /rgyal po chen po grags ldan pa/ /grul bum rnams kyi bdag po ste/ /ming ni 'phags</text></item>
<item><p>255a7</p><section>sna tshogs</section><text>skyes po zhes bya/ /grul bum 'khor dang bcas pa ni/ /glu dang gar gyis dga' bar byed/ /de yi bu ni mang po rnams/ /ming ni gcig tu thos pa ste/ /dbang po zhes bya stobs dang ldan/ /de ni dgu bcu rtsa gcig go/ /</text></item>
<item><p>255a8</p><section>sna tshogs</section><text>de yang sangs rgyas mthong ba dang / /nyi ma'i rgyud kyi sangs rgyas ni/ /'jigs dang bral ba chen po la/ /thag ring nas ni phyag bgyi'o/ /skyes bu cang mkhyen khyed phyag 'tshal/ /skyes bu mchog khyod phyag 'tshal lo/ /</text></item>
<item><p>255b1</p><section>sna tshogs</section><text>dge ba rtag tu gsung ba la/ /mi ma yin rnams khyed phyag 'tshal/ /rtag tu 'di ni nyan pa'o/ /de phyir de ltar 'di brjod de/ /rgyal ba gau tam phyag gyis shig /rgyal ba gau tam phyag bgyid do/ /rig pa dang ni zhabs su</text></item>
<item><p>255b2</p><section>sna tshogs</section><text>ldan/ /sangs rgyas gau tam phyag 'tshal lo/ /nyi ma'i dkyil 'khor chen po ni/ /gang nas gang du shar gyur pa/ /der ni nyin mor 'gyur ba ste/ /nyin mo zhes ni brjod pa yin/ /gang du nyi ma nub gyur pa/ /der ni mtshan</text></item>
<item><p>255b3</p><section>sna tshogs</section><text>mor rjod par byed/ /gting ni zab pa'i rgya mtsho yi/ /de yi chu yi bcud bzang ngo / /de ltar der ni skyes gyur pa'i/ /rgya mtsho'i chu yi bcud bzhin no/ /'dir ni nub kyi phyogs kyi ni/ /skye bo rnams la 'di brjod de/ /</text></item>
<item><p>255b4</p><section>sna tshogs</section><text>de yi phyogs ni kun skyong ba'i/ /rgyal po chen po grags chen ldan/ /klu rnams kyi ni bdag po ste/ /'di yi ming ni mig mi bzang / /klu yi 'khor dang bcas pa ni/ /glu dang gar gyis dga' bar byed/ /de yi bu ni mang po</text></item>
<item><p>255b5</p><section>sna tshogs</section><text>rnams/ /ming ni gcig tu thos pa ste/ /dbang po zhes bya stobs dang ldan/ /de ni dgu bcu rtsa gcig go/ /de yang sangs rgyas mthong ba dang / /nyi ma'i gnyen gyi sangs rgyas ni/ /'jigs dang bral ba chen po la/ /</text></item>
<item><p>255b6</p><section>sna tshogs</section><text>thag ring nas ni phyag bgyid do/ /skyes bu cang mkhyen khyed phyag 'tshal/ /skyes bu mchog khyod phyag 'tshal lo/ /dge ba rtag tu gsung ba la/ /mi ma yin rnams khyed phyag 'tshal/ /rtag tu 'di ni nyan pa'o/ /</text></item>
<item><p>255b7</p><section>sna tshogs</section><text>de phyir de ltar 'di brjod do/ /rgyal ba gau tam phyag gyis shig /rgyal ba gau tam phyag bgyid do/ /rig pa dang ni zhabs su ldan/ /sangs rgyas gau tam phyag 'tshal lo/ /gang zhig byang phyogs sgra mi snyan/ /lhun</text></item>
<item><p>255b8</p><section>sna tshogs</section><text>po lta na sdug ri dga'/ /der skyes pa yi mi rnams ni/ /bdag gir yongs su bzung ba med/ /de rnams sa bon 'debs pa med/ /rmo ba yang ni med pa yin/ /dka' spyad med par 'bras smin nas/ /mi rnams</text></item>
<item><p>256a1</p><section>sna tshogs</section><text>yongs su longs spyod de/ /sbun med ma grugs shin du dag /dri bzang 'bras ni 'bras bur ldan/ /'bras kyi 'o ma la 'tshed cing / /de bzhin btsos nas longs spyod do/ /ba lang rkang gcig la zhon nas/ /</text></item>
<item><p>256a2</p><section>sna tshogs</section><text>yul dang phyogs su 'gro bar byed/ /rkang pa gcig pa'i phyugs zhon nas/ /yul dang phyogs su 'gro bar byed/ /bud med kyi ni bzhon pa la/ /zhon nas yul dang phyogs su 'gro/ /skyes pa'i bzhon pa la zhon nas/ /</text></item>
<item><p>256a3</p><section>sna tshogs</section><text>yul dang phyogs su 'gro bar byed/ /gzhon nu ma yi bzhon pa la/ /zhon nas yul dang phyogs su 'gro/ /gzhon nu'i bzhon pa la zhon nas/ /yul dang phyogs su 'gro bar byed/ /bzhon pa de rnams la zhon nas/ /</text></item>
<item><p>256a4</p><section>sna tshogs</section><text>phyogs kun du ni rjes su 'gro/ /gtso bo rgyal po khyad med do/ /glang chen bzhon dang rta yi bzhon/ /lha yi bzhon pa la gnas nas/ /khang bzang dang ni khyogs rnams ni/ /rgyal po chen po grags chen ldan/ /de'i yang grub</text></item>
<item><p>256a5</p><section>sna tshogs</section><text>pa'i grong khyer ni/ /dri med bar snang la gnas pa/ /lcang lo can dang ku sha'i grong / /pha rol ku sha'i grong dang ni/ /nA TA'i grong dang pha rol gyi/ /ku shi ta'i grong yin no/ /byang gi phyogs na thams cad rgyas/ /skye bo'i</text></item>
<item><p>256a6</p><section>sna tshogs</section><text>tshogs pa mang po gnas/ /dgu bcu rtsa dgu grong mkha' la/ /rgyal po'i pho brang lcang lo can/ /slar yang drang srong chen po dang / /rgyal po chen po lus ngan po/ /cog ldan zhes pa rgyal po chen po'i pho brang ngo / /de'i phyir</text></item>
<item><p>256a7</p><section>sna tshogs</section><text>rgyal po chen po rnam thos kyi bu dang lus ngan po zhes brjod do/ /so sor rab tu gsal zhing zhi ba dang de dang der ni de dang de mdangs dang de'i gzi brjid dang dpa' zhing stobs dang ldan pa'i rgyal po stobs dang ldan pa'i ming ngo / /sa gzhi yang</text></item>
<item><p>256a8</p><section>sna tshogs</section><text>ni bcud ldan no/ /gnas der sprin rnams char 'bebs par byed do/ /der ni b+ha ga la brtI zhes pa'i rdzing bu'o/ /gang du gnod sbyin tshogs dang lhan cig tu gnas so/ /der ni rtag tu shing gi 'bras/ /sna tshogs</text></item>
<item><p>256b1</p><section>sna tshogs</section><text>bya rnams lhan cig gnas/ /rma bya khrung khrung sgra sgrogs shing / /khu byug rnams ni tshan tshan gnas/ /shang shang te'u sgra sgrogs shing / /de nas yang ni ngur pa dang / /gong mo nags kyi bya gag rnams/ /nags kyi</text></item>
<item><p>256b2</p><section>sna tshogs</section><text>rdzing bur gnas pa'o/ /ne tso ri skegs de sgra 'byin/ /daN Ta mA na bya dkar dang / /dus kun du ni mdzes par byed/ /lus ngan rgyal po'i rdzing rtag mdzes/ /'di ni byang gi phyogs kyi yul/ /skye bo rnams ni 'di bzhin</text></item>
<item><p>256b3</p><section>sna tshogs</section><text>brjod/ /de yi phyogs ni yongs skyong ba'i/ /rgyal po chen po grags dang ldan/ /gnod sbyin rnams kyi bdag po ste/ /'di yi ming ni lus ngan po/ /gnod sbyin 'khor dang bcas pa ni/ /glu dang gar gyis dga' bar byed/ /</text></item>
<item><p>256b4</p><section>sna tshogs</section><text>de yi bu ni mang po rnams/ /ming ni gcig tu thos pa ste/ /dbang po zhes bya stobs dang ldan/ /de ni dgu bcu rtsa gcig go/ /de yang sangs rgyas mthong ba dang / /nyi ma'i gnyen gyi sangs rgyas ni/ /'jigs dang bral ba chen po la/ /</text></item>
<item><p>256b5</p><section>sna tshogs</section><text>thag ring nas ni phyag bgyi'o/ /skyes bu cang mkhyen khyed phyag 'tshal/ /skyes bu mchog khyod phyag 'tshal lo/ /dge ba rtag tu gsung ba la/ /mi ma yin rnams khyed phyag 'tshal/ /rtag tu 'di ni nyan pa'o/ /de phyir de ltar 'di</text></item>
<item><p>256b6</p><section>sna tshogs</section><text>brjod do/ /rgyal ba gau tam phyag gyis shig /rgyal ba gau tam phyag bgyid do/ /rig pa dang ni zhabs su ldan/ /sangs rgyas gau tam phyag 'tshal lo/ /'dir ni drang srong chen po lcang lo can dang bcas pas bsrungs shig /dge slong ngam dge slong</text></item>
<item><p>256b7</p><section>sna tshogs</section><text>ma 'am/ dge bsnyen nam dge bsnyen ma rnams la bsrung ba dang / sba ba dang 'tshe ba med pa dang / bde ba dang legs par gnas so/ /drang srong chen po gang su dag dge slong dang bcas pa 'am dge slong ma dang bcas pa 'am/ dge bsnyen dang bcas pa 'am</text></item>
<item><p>256b8</p><section>sna tshogs</section><text>dge bsnyen ma dang bcas pa rnams dang / 'dir lcang lo can gyi pho brang gis de bsrung ba dang / yongs su rdzogs pa thams cad yongs su zung shig /de yang mi ma yin rnams so/ /gnod sbyin nam gnod sbyin mo 'am gnod sbyin gyi bu pho 'am</text></item>
<item><p>257a1</p><section>sna tshogs</section><text>gnod sbyin gyi bu mo 'am gnod sbyin gyi blon po chen po 'am gnod sbyin gyi 'khor ram gnod sbyin gyi g.yog 'khor ram/ /dri za pho 'am dri za mo 'am dri za'i bu pho 'am dri za'i bu mo 'am dri za'i blon po chen po 'am dri za'i 'khor ram</text></item>
<item><p>257a2</p><section>sna tshogs</section><text>dri za'i g.yog 'khor ram/ grul bum pho 'am grul bum mo 'am grul bum gyi bu pho 'am grul bum gyi bu mo 'am grul bum gyi blon po chen po 'am grul bum gyi 'khor ram grul bum gyi g.yog 'khor ram/ klu pho 'am klu mo 'am klu'i</text></item>
<item><p>257a3</p><section>sna tshogs</section><text>bu pho 'am klu'i bu mo 'am klu'i blon po chen po 'am klu'i 'khor ram klu'i g.yog 'khor rnams rab tu sdang ba'i sems kyis 'gro ba 'am rjes su 'gro ba 'am rjes su 'gro ba dang / sdod pa dang lhan cig tu sdod pa dang / gnas pa dang lhan cig tu</text></item>
<item><p>257a4</p><section>sna tshogs</section><text>gnas pa dang / nyal ba dang lhan cig tu nyal ba rnams la/ drang srong chen po 'di rnams ni mi ma yin rnams zhes bya'o/ /grong ngam grong rdal lam/ bkur stir byed pa 'am sti stang du byed pa rnams/ drang srong chen po mi ma yin rnams</text></item>
<item><p>257a5</p><section>sna tshogs</section><text>kyis de thob pa ma yin no/ /rgyal po chen po'i pho brang lcang lo can zhes bya ba gzhi 'am gnas sa med do/ /drang srong chen po mi ma yin rnams kyis gnod sbyin dang lhan cig tu gnas pa 'am mi 'thob po/ /drang srong chen po gzhan yang</text></item>
<item><p>257a6</p><section>sna tshogs</section><text>mi ma yin rnams kyi bka' mnyan par bya'o/ /drang srong chen po gzhan yang mi ma yin rnams kyis bdag la phan pa rdzogs pa dang / pha rol la smod pa dang / rtsod pa dang / drang srong chen po gzhan yang mi ma yin rnams la snod mer rab tu</text></item>
<item><p>257a7</p><section>sna tshogs</section><text>'bar ba mgo la bkon pa dang / drang srong chen po gzhan yang mi ma yin rnams kyis mgo bo tshal pa bdun du gsheg par byed do/ /drang srong chen po gzhan yang mi ma yin ni gtum pa dang drag pa dang khro ba'o/ /de rnams kyis 'di ltar</text></item>
<item><p>257a8</p><section>sna tshogs</section><text>rgyal po chen po la brjod par byed do/ /rgyal po chen po la brjod par ma nus na skyes bu la sogs pa la rjod par byed do/ /rgyal po chen po'i skyes bu la brjod par ma nus na de'i 'og ma'i skyes bu la rjod par byed do/ /drang srong chen</text></item>
<item><p>257b1</p><section>sna tshogs</section><text>po de yang mi ma yin rnams rgyal po la 'gal ba smra ba'o/ /drang srong chen po 'di lta ste/ ma ga d+ha'i yul gyi rgyal po la chom rkun byung na de ma thag tu rgyal po la brjod par byed do/ /rgyal po la brjod par ma nus na rgyal po'i</text></item>
<item><p>257b2</p><section>sna tshogs</section><text>skyes bu la brjod par byed do/ /skyes bu la brjod par ma nus na/ de'i 'og ma'i skyes bu la rjod par byed pa bzhin no/ /drang srong chen po de yang ma ga d+ha'i rgyal po la chom rkun gyis gnod par byed par brjod do/ /drang srong chen po</text></item>
<item><p>257b3</p><section>sna tshogs</section><text>'di lta bu'i mi ma yin yod pa rnams gtum pa dang drag po dang khro ba'o/ /de ma thag tu rgyal po chen po rnams la brjod par byed do/ /rgyal po chen po la brjod par ma nus na rgyal po'i skyes bu la brjod par byed do/ /skyes bu la</text></item>
<item><p>257b4</p><section>sna tshogs</section><text>brjod par ma nus na de'i 'og ma'i skyes bu la rjod par byed do/ /drang srong chen po mi ma yin rnams rgyal po chen po rnams la 'gal ba rjod par byed do/ /drang srong chen po mi ma yin gang zhig gnod sbyin nam gnod sbyin mo 'am</text></item>
<item><p>257b5</p><section>sna tshogs</section><text>gnod sbyin gyi bu 'am gnod sbyin gyi bu mo 'am gnod sbyin gyi blon po chen po 'am gnod sbyin gyi 'khor ram gnod sbyin gyi g.yog 'khor ram/ dri za pho 'am dri za mo 'am dri za'i bu pho 'am dri za'i bu mo 'am dri za'i blon po chen po 'am</text></item>
<item><p>257b6</p><section>sna tshogs</section><text>dri za'i 'khor ram dri za'i g.yog 'khor ram/ grul bum pho 'am grul bum mo 'am grul bum gyi bu pho'am grul bum gyi bu mo 'am grul bum gyi blon po chen po 'am grul bum gyi 'khor ram grul bum gyi g.yog 'khor ram/</text></item>
<item><p>257b7</p><section>sna tshogs</section><text>klu pho 'am klu mo 'am klu'i bu pho 'am klu'i bu mo 'am klu'i blon po chen po 'am klu'i 'khor ram klu'i g.yog 'khor rnams rab tu sdang ba'i sems kyis dge slong ngam dge slong ma 'am/ dge bsnyen nam dge bsnyen ma rnams</text></item>
<item><p>257b8</p><section>sna tshogs</section><text>'gro ba 'am rjes su 'gro ba 'am rjes su 'gro ba dang sdod pa dang lhan cig tu sdod pa dang nyal ba dang lhan cig tu nyal ba dang / 'di rnams ni gnod sbyin rnams dang / gnod sbyin chen po rnams dang / sde dpon rnams dang / sde dpon</text></item>
<item><p>258a1</p><section>sna tshogs</section><text>chen po rnams la gsol bar byed pa dang / nga ro sgrogs par byed pa dang / sgra cher sgrogs par byed pa'o/ /'dir gnod sbyin gyis bzung nas gnod sbyin 'dis tshe 'phrog par byed pa dang gnod sbyin 'dis 'tshe bar</text></item>
<item><p>258a2</p><section>sna tshogs</section><text>byed pa dang / gnod sbyin 'dis rnam par tho 'tsham par byed pa dang / gnod sbyin 'dis gnod par byed pa dang / gnod sbyin 'dis rnam par gnod par byed pa dang / gnod sbyin 'dis mi gtong bar byed do/ /gnod sbyin rnams</text></item>
<item><p>258a3</p><section>sna tshogs</section><text>dang gnod sbyin chen po rnams dang / sde dpon rnams dang / sde dpon chen po rnams gang zhe na/ dbang po zla ba chu zla dang / /b+hA ra dwa dza skye dgu'i bdag /tsan da na dang 'dod mchog dang / /mgul pa mdzes dang mgul nges dang / /skye dgu'i bla mar gyur pa dang / /</text></item>
<item><p>258a4</p><section>sna tshogs</section><text>lha las byung ba'i kha lo pa/ /dri za sna tshogs sde dang ni/ /mi rgyal rgyal ba'i khyu mchog dang / /de bzhin ri dang gangs can dang / /gang ba smin drug phug dang ni/ /'tshe ba dang ni btang bzung dang / /sna tshogs bshes gnyen gnya'</text></item>
<item><p>258a5</p><section>sna tshogs</section><text>shing 'dzin/ /sa skyongs rab tu rtogs pa dang / /ngo tsha mig dang khang pa dang / /lnga len gtum pa A la ba ka /srid sgrub yid bzang bzhin bzang dang / /zho gdong nor bu nor bu spyod/ /de bzhin dbang phyug dang bcas so/ /</text></item>
<item><p>258a6</p><section>sna tshogs</section><text>'di rnams ni gnod sbyin rnams dang gnod sbyin chen po rnams dang / sde dpon rnams dang sde dpon chen po rnams la gsol bar byed pa dang / nga ro sgrogs par byed pa dang / sgra cher sgrogs par byed pa'o/ /'dir gnod sbyin gyis bzung nas</text></item>
<item><p>258a7</p><section>sna tshogs</section><text>gnod sbyin 'dis tshe 'phrog par byed pa dang / gnod sbyin 'dis 'tshe bar byed pa dang / gnod sbyin 'dis rnam par tho 'tsham par byed pa dang / gnod sbyin 'dis gnod par byed pa dang / gnod sbyin 'dis rnam par gnod par byed</text></item>
<item><p>258a8</p><section>sna tshogs</section><text>pa dang / gnod sbyin 'dis ni mi gtong bar byed do/ /drang srong chen po 'dis ni lcang lo can gyi pho brang gis bsrungs shig /dge slong dang dge slong ma dang / dge bsnyen dang dge bsnyen ma rnams la bsrung ba dang / sba ba dang 'tshe</text></item>
<item><p>258b1</p><section>sna tshogs</section><text>ba med pa dang / bde ba dang legs par gnas so/ /drang srong chen po da ni bdag cag rnams 'gro bar bgyi'o/ /bdag cag rnams ni bya ba mang ba dang / byed pa mang bas so/ /dge slong dag bdag gis da ni rgyal po chen po rnams</text></item>
<item><p>258b2</p><section>sna tshogs</section><text>la 'gro ba'i gnang ba byin no/ /de nas rgyal po chen po bzhi po rnams langs nas bdag la phyag byas te/ bskor ba byas nas de nyid du mi snang bar gyur to/ /dge slong dag gnod sbyin rnams kyis kyang langs nas bdag la</text></item>
<item><p>258b3</p><section>sna tshogs</section><text>phyag byas bskor ba byas nas de nyid du mi snang bar gyur to/ /gang su dag gis bdag la bsnyun gsol te/ bsnyun gsol nas snying po dang snying po med pa ji ltar zhes zhus pa de rnams de nyid du mi snang bar gyur to/ /gang su dag</text></item>
<item><p>258b4</p><section>sna tshogs</section><text>gis bdag ga la ba der thal mo sbyar nas 'dud pa byas te mi snang bar gyur to/ /gang la la zhig gis ming dang rigs rnam par dpyad nas de nyid du mi snang bar gyur to/ /gang la la zhig cang mi smra bar gyur te de nyid du mi snang bar gyur to/ /</text></item>
<item><p>258b5</p><section>sna tshogs</section><text>dge slong dag kha don du zung la lcang lo can gyi pho brang gis bsrungs shig /dge slong dag chongs la lcang lo can gyi pho brang gis bsrungs shig /dge slong dag don dang bcas pas lcang lo can gyi pho brang gis bsrungs shig /</text></item>
<item><p>258b6</p><section>sna tshogs</section><text>dge slong ngam dge slong ma 'am/ /dge bsnyen nam dge bsnyen ma rnams la bsrung ba dang / sba ba dang / 'tshe ba med pa dang / bde ba dang legs par gnas so/ /bcom ldan 'das kyis de skad ces bka' stsal pa dang / dge slong</text></item>
<item><p>258b7</p><section>sna tshogs</section><text>de rnams bcom ldan 'das kyis gsungs pa la mngon par bstod do/ /skabs rab mchog gnyis pa ste lcang lo can gyi pho brang gi mdo rdzogs s+ho// // rgya gar skad du/ ma hA sa ma ya sU tra/ bod skad du/</text></item>
<item><p>258b8</p><section>sna tshogs</section><text>'dus pa chen po'i mdo/ 'phags pa dkon mchog gsum la gus pas phyag 'tshal lo/ /'di skad bdag gis thos pa dus gcig na/ bcom ldan 'das shAkya'i yul ser skya'i gzhi'i tshal chen po na dge slong</text></item>
<item><p>259a1</p><section>sna tshogs</section><text>gi dge 'dun chen po lnga brgya ste/ de thams cad kyang dgra bcom pa rnams dang lhan cig tu bzhugs so/ /'jig rten gyi khams bcu'i lha rnams de ma thag tu 'dus te/ bcom ldan 'das dang dge slong gi dge 'dun</text></item>
<item><p>259a2</p><section>sna tshogs</section><text>rnams blta ba'i phyir ro/ /de nas gnas gtsang ma'i ris kyi lha'i ris bzhi po rnams kyis 'di skad ces gsol to/ /'dir yang bcom ldan 'das kyis shAkya'i yul ser skya'i gzhi'i tshal chen po na dge slong gi dge 'dun chen po</text></item>
<item><p>259a3</p><section>sna tshogs</section><text>lnga brgya ste/ de thams cad kyang dgra bcom pa rnams dang lhan cig tu bzhugs so/ /'jig rten gyi khams bcu'i lha rnams de ma thag tu 'dus te/ bcom ldan 'das kyi dge slong gi dge 'dun rnams blta ba'i phyir ro/ /gang dag</text></item>
<item><p>259a4</p><section>sna tshogs</section><text>de bzhin du bcom ldan 'das ga la ba der de dag song ste song nas/ bcom ldan 'das kyi thad du tshigs su bcad pa so sor brjod par bya'o/ /de nas lha de rnams kyis 'di lta ste skyes bu stobs dang ldan pa'i lag pa bskum pa las/</text></item>
<item><p>259a5</p><section>sna tshogs</section><text>brkyang ba tsam dang brkyang ba las bskum pa de bzhin du gnas gtsang ma'i lha rnams mi snang bar gyur te bcom ldan 'das kyi thad du snang bar gyur to/ /de nas lha de rnams kyis bcom ldan 'das la phyag byas nas phyogs gcig tu</text></item>
<item><p>259a6</p><section>sna tshogs</section><text>'khod do/ /phyogs gcig tu 'khod nas yang lha de rnams kyis bcom ldan 'das kyi thad du tshigs su bcad pa 'di rnams gsol to/ /'dus pa chen po'i tshal 'di ru/ /lha yi tshogs rnams 'dus pa ste/ /chos 'di'i</text></item>
<item><p>259a7</p><section>sna tshogs</section><text>phyir du bdag 'ongs pa/ /dge 'dun mi pham 'dus pa blta/ /de nas lha gzhan rnams kyis bcom ldan 'das kyi thad du tshigs su bcad pa 'di gsol to/ /dge 'dun sems rnams dul ba dang / /rang gi sems ni drang</text></item>
<item><p>259a8</p><section>sna tshogs</section><text>por byas/ /kha lo sgyur bas drang por 'dzin/ /de bzhin mkhas pas dbang po bsrung / /de nas lha gzhan rnams kyis bcom ldan 'das kyi thad du tshigs su bcad pa 'di gsol to/ /khyim gyi 'ching ba bton pa dang / /</text></item>
<item><p>259b1</p><section>sna tshogs</section><text>dbang po nas ni sems 'gro zhing / /dag cing dri med der 'gro ba/ /mig ldan glang po dul ba bzhin/ /de nas lha gzhan rnams kyis bcom ldan 'das kyi thad du tshigs su bcad pa 'di gsol to/ /gang zhig sangs rgyas skyabs</text></item>
<item><p>259b2</p><section>sna tshogs</section><text>'gro ba/ /de ni ngan song 'gro mi 'gyur/ /mi yi lus ni spangs nas su/ /lha yi lus ni yongs rdzogs 'gyur/ /de nas bcom ldan 'das kyis dge slong rnams bos te de ma thag tu dge slong dag 'jig rten gyi khams bcu'i lha</text></item>
<item><p>259b3</p><section>sna tshogs</section><text>rnams 'dus te de bzhin gshegs pa dge slong gi dge 'dun dang bcas pa blta ba'i phyir ro/ /dge slong gang de rnams su gyur pa 'das pa'i dgra bcom pa yang dag par rdzogs pa'i sangs rgyas de rnams bcom ldan 'das de tsam du</text></item>
<item><p>259b4</p><section>sna tshogs</section><text>gyur pa de bzhin du lha rnams 'dus par gyur to/ 'di lta ste/ bdag kyang dge slong dag de bzhin du 'dus par gyur to/ /'di lta ste/ bdag kyang 'di skad ces smra ste/ dge slong dag lha'i tshogs rnams kyi ming brjod par bya ste/</text></item>
<item><p>259b5</p><section>sna tshogs</section><text>dge slong dag rab tu gsol bar byed pa zhes bya ba'i lha'i tshogs dang / dge slong dag lha'i tshogs ston par byed pa zhes bya ba'o/ /de thos nas legs par yid la zung shig dang ngas bshad par bya'o/ /de ltar btsun pa</text></item>
<item><p>259b6</p><section>sna tshogs</section><text>bcom ldan 'das la dge slong de rnams kyis so sor zhus nas/ bcom ldan 'das kyis 'di skad ces bka' stsal to/ /tshigs su bcad pa so sor bshad/ /gang du sa gzhi mthong gyur na/ /ri yi phug du gang gnas</text></item>
<item><p>259b7</p><section>sna tshogs</section><text>pa/ /de ru mnyam par 'jog par byed/ /sa gzhir seng ge 'jigs med bzhin/ /ba spu tsam yang g.yo ba med/ /sems ni dag cing dkar ba dang / /chu ni rab tu dngas bzhin du/ /lnga brgya po yis legs</text></item>
<item><p>259b8</p><section>sna tshogs</section><text>shes shing / /ser skya'i tshal gyi gnas mang po/ /de nas dge slong ston pas bos/ /bstan la dga' ba'i nyan thos rnams/ /lha yi tshogs rnams 'ongs nas ni/ /dge slong rnams kyis de shes bya/ /</text></item>
<item><p>260a1</p><section>sna tshogs</section><text>lus ni gdung bar ma byed par/ /sangs rgyas bstan pa thos pas so/ /de rnams ye shes snang bar 'gyur/ /mi ma yin rnams mthong 'gyur ba/ /gang zhig gis ni brgya mthong zhing / /stong dang bdun bcu</text></item>
<item><p>260a2</p><section>sna tshogs</section><text>mthong ba yin/ /brgya dang stong phrag gcig dang ni/ /mi ma yin rnams mthong bar 'gyur/ /gang zhig gis ni mtha' med mthong / /phyogs kun gang bar 'gyur ba mthong / /de rnams kyis ni rtogs pa dang / /spyan ldan</text></item>
<item><p>260a3</p><section>sna tshogs</section><text>rnam par dpyad nas ni/ /de phyir ston pa yis ni bos/ /bstan la dga' ba'i nyan thos kyis/ /lha yi tshogs rnams 'ongs nas ni/ /dge slong rnams kyis de shes bya/ /gang zhig la ni bdag bshad bya/ /go rims bzhin</text></item>
<item><p>260a4</p><section>sna tshogs</section><text>du mnyan par gyis/ /stong phrag bdun gyi gnod sbyin rnams/ /ser skya'i sa la gnas pa ni/ /rdzu 'phrul ldan zhing 'od dang ldan/ /kha dog dang ni grags par ldan/ /chos gtam bya phyir 'dir 'ongs te/ /zhi bas dge</text></item>
<item><p>260a5</p><section>sna tshogs</section><text>slong tshal du'o/ /stong phrag drug ni gangs can gyi/ /gnod sbyin kha dog sna tshogs lus/ /rdzu 'phrul ldan zhing 'od dang ldan/ /kha dog dang ni grags par ldan/ /chos gtam bya phyir 'dir 'ongs te/ /zhi ba dge slong</text></item>
<item><p>260a6</p><section>sna tshogs</section><text>tshal du'o/ /sna tshogs bshes gnyen lnga brgya po/ /gnod sbyin kha dog sna tshogs lus/ /rdzu 'phrul ldan zhing 'od dang ldan/ /kha dog dang ni grags par ldan/ /chos gtam bya phyir 'dir 'ongs te/ /zhi bas dge slong</text></item>
<item><p>260a7</p><section>sna tshogs</section><text>tshal du'o/ /rgyal khab gnod sbyin chu srin ni/ /ngos yangs ri la gnas pa yin/ /stobs ldan 'bum phrag gcig po ni/ /gnod sbyin rnams kyi 'khor gyis bskor/ /rgyal khab gnod sbyin chu srin ni/ /</text></item>
<item><p>260a8</p><section>sna tshogs</section><text>zhi bas dge slong tshal du'o/ /shar gyi phyogs kyi rgyal po ni/ /ming ni yul 'khor srung zhes pa/ /dri za rnams kyi bdag po ste/ /rgyal po chen po grags chen ldan/ /de yi bu ni mang po rnams/ /ming ni gcig tu</text></item>
<item><p>260b1</p><section>sna tshogs</section><text>thos pa ste/ /dbang po zhes bya stobs chen po/ /rdzu 'phrul ldan zhing 'od dang ldan/ /kha dog dang ni grags par ldan/ /chos gtam bya phyir 'dir 'ongs te/ /zhi bas dge slong tshal du'o/ /lho yi phyogs kyi'ang rgyal po ni/ /</text></item>
<item><p>260b2</p><section>sna tshogs</section><text>ming ni 'phags skyes po zhes bya/ /grul bum rnams kyi bdag po ste/ /rgyal po chen po grags chen ldan/ /de yi bu ni mang po rnams/ /ming ni gcig tu thos pa ste/ /dbang po zhes bya stobs chen po/ /rdzu 'phrul ldan</text></item>
<item><p>260b3</p><section>sna tshogs</section><text>zhing 'od dang ldan/ /kha dog dang ni grags par ldan/ /chos gtam bya phyir 'dir 'ongs te/ /zhi bas dge slong tshal du'o/ /nub kyi phyogs kyi rgyal po ni/ /ming ni mig mi bzang zhes grags/ /klu rnams kyi ni bdag po ste/ /</text></item>
<item><p>260b4</p><section>sna tshogs</section><text>rgyal po chen po grags chen ldan/ /de yi bu ni mang po rnams/ /ming ni gcig tu thos pa ste/ /dbang po zhes bya stobs dang ldan/ /rdzu 'phrul ldan zhing stobs dang ldan/ /kha dog dang ni grags par ldan/ /chos gtam bya</text></item>
<item><p>260b5</p><section>sna tshogs</section><text>phyir 'dir 'ongs te/ /zhi bas dge slong tshal du'o/ /byang gi phyogs kyi rgyal po ni/ /de ming lus ngan po zhes grags/ /gnod sbyin rnams kyi bdag po ste/ /rgyal po chen po grags chen ldan/ /de yi bu ni mang po</text></item>
<item><p>260b6</p><section>sna tshogs</section><text>rnams/ /ming ni gcig tu thos pa ste/ /dbang po zhes bya stobs chen po/ /rdzu 'phrul ldan zhing 'od dang ldan/ /kha dog dang ni grags par ldan/ /chos gtam bya phyir 'dir 'ongs te/ /zhi bas dge slong tshal du'o/ /</text></item>
<item><p>260b7</p><section>sna tshogs</section><text>shar phyogs na ni yul 'khor skyong / /lho phyogs na ni 'phags skyes po/ /nub phyogs na ni mig mi bzang / /byang phyogs na ni lus ngan po/ /de rnams rgyal po chen po bzhi/ /phyogs rnams bzhi po kun du'o/ /</text></item>
<item><p>260b8</p><section>sna tshogs</section><text>gzi brjid 'bar bas 'khod nas ni/ /ser skya'i gzhi yi tshal du'o/ /de rnams sgyu ma rtsed mo bsam/ /drung ldan rnams ni nam mkhar 'khod/ /sgyu ma sku Te t+ya bai Ta Nu/ /bir+ya ts+tsha bir+ya To bcas/ /tsan da na dang 'dod</text></item>
<item><p>261a1</p><section>sna tshogs</section><text>mchog dang / /mgul pa mdzes dang mgul nges dang / /skye dgu'i bla mar gyur pa dang / /lha las byung ba'i kha lo pa/ /dri za sna tshogs sde dang ni/ /mi rgyal rgyal ba'i khyu mchog dang / /mdun du rtse mo lnga de bzhin/ /g.yer ma dang ni nyi</text></item>
<item><p>261a2</p><section>sna tshogs</section><text>zer dang / /de dang gzhan gyi rgyal po rnams/ /rgyal po dri za dang bcas dang / /chos gtam bya phyir 'dir 'ongs nas/ /zhi bas dge slong tshal du'o/ /de nas gzhan yang nam mkha'i klu/ /yangs pa can du lhan cig gnas/ /la ba rta yi mchog</text></item>
<item><p>261a3</p><section>sna tshogs</section><text>dang ni/ /rab 'gro gnyen dang lhan cig pa/ /ya mu na dang yul 'khor skyong / /klu yi spun dang grags ldan dang / /sa srung glang po chen po rnams/ /de yang nags kyi tshal du'o/ /gang zhig klu rgyal myur du len/ /lha dang bya dang rnam dag mig /</text></item>
<item><p>261a4</p><section>sna tshogs</section><text>nam mkha' las 'ongs tshal der sleb/ /sna tshogs 'dab bzang ces de'i ming / /'jigs med byin pas klu yi rgyal/ /mkha' lding bzod pa rtogs pas so/ /phan tshun du ni mi rtsod cing / /klu khyung sangs rgyas skyabs 'gro ba/ /rdo rje lag gis</text></item>
<item><p>261a5</p><section>sna tshogs</section><text>rgyal ba dang / /lha ma yin ni rgya mtshor gnas/ /spun rnams de yi gnas dang ni/ /gzi brjid ldan zhing grags dang ldan/ /nag po mig sman 'jigs byed ldan/ /lha ma yin rnams khro byed dang / /thag bzang dang ni thag bzang ris/ /</text></item>
<item><p>261a6</p><section>sna tshogs</section><text>mtshan 'joms na mo tsi dang bcas/ /stobs kyi bu ni brgyad po rnams/ /thams cad rnam par snang mdzad med/ /stobs kyi sde ni go bgos pa/ /sgra gcan bzang po sngon du 'gro/ /btsun pa de ni 'dus nas ni/ /zhi bas dge slong tshal du'o/ /</text></item>
<item><p>261a7</p><section>sna tshogs</section><text>chu dang lha dang sa dang ni/ /me dang rlung yang der 'ongs so/ /chu lha chu yi lha dang ni/ /zla ba dang ni grags par ldan/ /byams dang snying rje'i tshogs can dang / /lha ni grags ldan mdun du'o/ /phyogs bcu'i 'jig rten tshogs</text></item>
<item><p>261a8</p><section>sna tshogs</section><text>rnams ni/ /thams cad kha dog sna tshogs lus/ /rdzu 'phrul ldan zhing 'od dang ldan/ /kha dog dang ni grags par ldan/ /chos gtam bya phyir 'dir 'ongs te/ /zhi bas dge slong tshal du'o/ /khyab 'jug lha dang lhan</text></item>
<item><p>261b1</p><section>sna tshogs</section><text>cig tu/ /tha dad tha dad 'ongs pa dang / /zla ba de yi 'khor gyi lha/ /zla ba'i mdun byas 'khor dang ni/ /nyi ma'i 'khor gyi lha rnams dang / /nyi ma'i mdun byas 'khor dang ni/ /rgyu skar de yi 'khor dang yang / /mdun byas pa la</text></item>
<item><p>261b2</p><section>sna tshogs</section><text>ha ka dang / /sa dang sa yi gtso bo dang / /brgya byin yang yang sbyin pa dang / /phyogs bcu'i 'jig rten tshogs rnams dang / /thams cad kha dog sna tshogs lus/ /rdzu 'phrul ldan zhing 'od dang ldan/ /kha dog dang ni grags par ldan/ /</text></item>
<item><p>261b3</p><section>sna tshogs</section><text>chos gtam bya phyir 'dir 'ongs te/ /zhi bas dge slong tshal du'o/ /de nas nyer spyod lha dang ni/ /chu dang me yi rtse mo bzhin/ /sgra ldan snang bar byed pa dang / /u ma'i me tog de bzhin du/ /chu lha dang bcas chos dang ni/ /a ts+tsu ta dang</text></item>
<item><p>261b4</p><section>sna tshogs</section><text>du ma rnams/ /bzang len mdzes pa'i mdun dang ni/ /mdun dang gnas dang du ma dang / /phyogs bcu'i 'jig rten tshogs dang ni/ /thams cad kha dog sna tshogs lus/ /rdzu 'phrul ldan zhing 'od dang ldan/ /kha dog dang ni grags par</text></item>
<item><p>261b5</p><section>sna tshogs</section><text>ldan/ /chos gtam bya phyir 'dir 'ongs te/ /zhi bas dge slong tshal du'o/ /'dus dang 'dus pa chen po ni/ /mi dang mi yi mchog dang ni/ /rol pa'i go 'phang mdun du dang / /yid mchog dang ni go 'phang rtse/ /de nas lha yi mchod 'os dang / /</text></item>
<item><p>261b6</p><section>sna tshogs</section><text>gang yang dmar po'i gos gyon dang / /pha rol pha rol son chen dang / /grags chen lha'i mdun gnas dang / /phyogs bcu'i 'jig rten tshogs dang ni/ /thams cad kha dog sna tshogs lus/ /rdzu 'phrul ldan zhing 'od dang ldan/ /</text></item>
<item><p>261b7</p><section>sna tshogs</section><text>kha dog dang ni grags par ldan/ /chos gtam bya phyir 'dir 'ongs te/ /zhi bas dge slong tshal du'o/ /dkar dang drod dang dmar po dang / /sngon shugs stug po lhan cig dang / /dkar po 'dzin pa la sogs dang / /mkhas pa'i lha</text></item>
<item><p>261b8</p><section>sna tshogs</section><text>ni sngon du'o/ /rtag tu glang chen myos 'phrang ba/ /'dres pa grags dang ldan pa dang / /pra dz+dzun mang po mdun du dang / /gang zhig phyogs ni mdzes pa dang / /phyogs bcu'i 'jig rten tshogs rnams dang / /thams cad kha dog sna tshogs</text></item>
<item><p>262a1</p><section>sna tshogs</section><text>lus/ /rdzu 'phrul ldan zhing 'od dang ldan/ /kha dog dang ni grags par ldan/ /chos gtam bya phyir 'dir 'ongs te/ /zhi bas dge slong tshal du'o/ /dge ba dga' ldan 'thab bral dang / /grags ldan shing dang ldan pa dang / /'phyang</text></item>
<item><p>262a2</p><section>sna tshogs</section><text>ba gnas dang gtso bo dang / /'od dang bsam pa zhes bya dang / /'phrul dga' ba ni sngon du dang / /de nas gzhan 'phrul dbang byed sngon/ /phyogs bcu'i 'jig rten tshogs dang ni/ /thams cad kha dog sna tshogs lus/ /rdzu 'phrul ldan zhing</text></item>
<item><p>262a3</p><section>sna tshogs</section><text>'od dang ldan/ /chos gtam bya phyir 'dir 'ongs nas/ /zhi bas dge slong tshal du'o/ /sna tshogs drug po'i sde pa ni/ /thams cad kha dog sna tshogs lus/ /ming ni grags dang ldan pa sngon/ /khang gzhan 'dra ba lhan cig tu/ /ma lus</text></item>
<item><p>262a4</p><section>sna tshogs</section><text>rigs ni brjod pa dang / /zag med tshogs ni pha rol brgal/ /glang chen tshogs ni blta ba dang / /zla ba bzhad pa gsum ldan dang / /tshangs bzang mchog gi thob pa dang / /rdzu 'phrul ldan pa'i bu dang ni/ /de yi dga' ba'i gzhon nu ni/ /</text></item>
<item><p>262a5</p><section>sna tshogs</section><text>de rnams zhi bas tshal du'o/ /tshangs pa'i 'jig rten stong du ni/ /tshangs pa chen po nye bar 'khod/ /'od dang ldan par skye ba dang / /grags ldan sna tshogs lus dang ni/ /dbang phyug bcu po sngon du dang / /so so dbang du gyur pa dang / /</text></item>
<item><p>262a6</p><section>sna tshogs</section><text>de yi dbus dang sngon du dang / /'phrog ma 'khor dang bcas pa'o/ /de rnams thams cad 'ongs gyur nas/ /dbang po lha dang tshangs bcas 'ongs/ /bdud kyi sde rnams 'ongs nas ni/ /gau tam thugs ni blta ba dang / /'di ni zung cig</text></item>
<item><p>262a7</p><section>sna tshogs</section><text>chings shig brjod/ /chags pa glang po bcings pa bzhin/ /'khor dang bcas pas bskor nas ni/ /gang du 'ang stong pa ma yin no/ /de la 'di ni bde chen dang / /gau tam sde la gnod mi nus/ /lag pa thal mo rdebs</text></item>
<item><p>262a8</p><section>sna tshogs</section><text>pa dang / /'jigs par byed pa'i cho nge sgrogs/ /ji ltar rlung gis sprin rnams dang / /mun nag glog dang bcas pa ni/ /de ma thag tu 'jigs dang bral/ /bsam pa khro ba med par gnas/ /lha de rnams thams cad dang tshangs pas</text></item>
<item><p>262b1</p><section>sna tshogs</section><text>bcom ldan 'das la phyag byas te bskor ba byas nas de nyid du mi snang bar gyur to/ /bdud kyi sde de rnams kyang cang mi smra ba'i tshul gyis song ngo / /ston pas nyan thos bstan pa la dga' ba rnams bos te/ de yang 'jigs pa med</text></item>
<item><p>262b2</p><section>sna tshogs</section><text>byed dang / /dag pa'i sangs rgyas bstan pa la/ /'jigs med 'dod chags bral ba ni/ /de yi ba spu'ang g.yo ba med/ /g.yul ni kun las rgyal ba dang / /'jigs pa 'das shing grags par ldan/ /lha dang lhan cig</text></item>
<item><p>262b3</p><section>sna tshogs</section><text>brjod pa dang / /nyan thos rnams ni der gnas so/ /bcom ldan 'das kyis de skad ces bka' stsal pa dang / dge slong de rnams bcom ldan 'das kyis gsungs pa la mngon par bstod do/ /'dus pa chen po'i</text></item>
<item><p>262b4</p><section>sna tshogs</section><text>mdo rdzogs s+ho// // // rgya gar skad du/ mai tri sU tra/ bod skad du/ byams pa'i mdo/ 'phags pa dkon mchog gsum la gus pas phyag 'tshal lo/ /ston pa dus gcig na ser skya'i gzhi dang / n+ya gro d+ha'i kun dga'</text></item>
<item><p>262b5</p><section>sna tshogs</section><text>ra ba dang / chu klung ro hi ni'i 'gram na bzhugs so/ /de nas tshe dang ldan pa shA ri'i bus ma 'ongs pa'i rgyal ba de'i phyir bcom ldan 'das la zhus pa/ khyed kyi rjes bstan blo brtan ni/ /ci 'dra'i sangs rgyas su 'gyur bar/ /</text></item>
<item><p>262b6</p><section>sna tshogs</section><text>spyan ldan yongs su rgyas par ni/ /bdag ni rab tu nyan par 'dod/ /gnas brtan zhus pa gsan nas ni/ /bcom ldan 'das kyis 'di skad gsungs/ /bsod nams phung po mi nyung ba'i/ /grags pa chen po mi</text></item>
<item><p>262b7</p><section>sna tshogs</section><text>pham pa'i/ /yon tan thams cad brjod mi nus/ /mdor bsdus nas ni legs bshad pa/ /phyogs gcig tsam ni bstan par bya/ /shA ri'i bu nyon nga yi tshig /'di ni bskal pa bzang po ste/ /skye ba bye ba'i lo ru ni/ /</text></item>
<item><p>262b8</p><section>sna tshogs</section><text>byams pa zhes pa'i ming nyid kyis/ /rkang gnyis mchog gi sangs rgyas so/ /ji ltar nga 'das nas dang por dus lnga 'byung ste/ 'bras bu'i bar gyi dus dang / bsgrub pa'i bar gyi dus dang / lung gi bar gyi dus dang /</text></item>
<item><p>263a1</p><section>sna tshogs</section><text>rtags tsam gyi bar gyi dus dang / sku gdung gi bar gyi dus so/ /de la 'bras bu'i bar gyi dus ni/ sangs rgyas yongs su mya ngan las 'das nas/ lo stong phrag gcig gi nang du rtogs pa bskyed par nus so/ /</text></item>
<item><p>263a2</p><section>sna tshogs</section><text>de song zhing song ba'i dus so/ /phyir mi 'ong ba rnams dang / lan cig phyir 'ong ba dang / rgyun du zhugs pa'o/ /de rnams yod pa na 'bras bu'i bar gyi dus med ces brjod par mi bya'o/ /lhag ma ni rgyun du zhugs pa ste/ de 'das</text></item>
<item><p>263a3</p><section>sna tshogs</section><text>nas 'bras bu'i bar gyi dus nub pa zhes bya'o/ /'di ni 'bras bu'i bar gyi dus nub pa zhes bya ba yin no/ /sgrub pa'i bar gyi dus zhes bya ba ni/ zhi gnas dang lhag mthong gi lam gyi 'bras bu bslab par mi nus par/ pham pa bzhi po</text></item>
<item><p>263a4</p><section>sna tshogs</section><text>bsrung bar nus pa tsam mo/ /song zhing song ba'i dus su/ pham pa bzhi po nyid bsrung ba tsam mo/ /pham pa bzhi po srung bar byed pa ni/ dge slong rnams stong phrag gcig gi nang na brgya tsam yod na yang sgrub pa'i bar gyi dus nub pa</text></item>
<item><p>263a5</p><section>sna tshogs</section><text>zhes mi bya'o/ /brgya'i nang na dge slong gcig tsam yod pa las sdom pa zhig pa dang / shi ba na sgrub pa'i bar gyi dus nub pa zhes bya'o/ /'di ni sgrub pa'i bar gyi dus nub pa zhes bya'o/ /lung gi bar gyi dus nub pa zhes bya ba ni/</text></item>
<item><p>263a6</p><section>sna tshogs</section><text>sangs rgyas kyi gsung rab sde snod gsum po'i don mi go zhing sgra tsam klog pa dang / po ti yod pa'i bar ni lung gi bar gyi dus yongs su rdzogs pa zhes bya'o/ /song zhing song ba'i dus su rtsod pa'i dus kyi rgyal po rnams chos ma</text></item>
<item><p>263a7</p><section>sna tshogs</section><text>yin pa byed par 'gyur ro/ /blon po la sogs pa rnams kyang chos ma yin pa byed par 'gyur te/ de nas yul 'khor rnams dang / ljongs rnams kyang de bzhin no/ /de rnams kyi chos ma yin pa'i rgyu yis lha rnams char</text></item>
<item><p>263a8</p><section>sna tshogs</section><text>legs par mi 'bebs so/ /'bru rnams legs par mi smin no/ /de rnams kyi 'bru ma smin pas dge slong gi dge 'dun la bza' ba ster mi nus so/ /dge slong rnams kyis kha zas ma rnyed pas slob ma dang yang slob rnams</text></item>
<item><p>263b1</p><section>sna tshogs</section><text>'dzin par mi nus so/ /song zhing song ba'i dus su lung gi bar gyi dus dman pa'o/ /dang po ni rab tu byed pa chen po nyams par 'gyur ro/ /de nub nas ya ma ka~M gi tshigs su bcad pa dang / gzhi dang gang zag dang gdags pa dang /</text></item>
<item><p>263b2</p><section>sna tshogs</section><text>sku gdung gi gtam dang / rnam 'byed dang / chos bsdu ba nub par 'gyur ba'o/ /chos mngon pa'i sde snod nub nas/ mdo sde'i sde snod nub par 'gyur ro/ /de nas a~M ga phyi ma'i sde pa nub par 'gyur ro/ /a~M ga phyi ma'i sde pa nub</text></item>
<item><p>263b3</p><section>sna tshogs</section><text>nas/ yang dag par ldan pa'i sde pa nub par 'gyur ro/ /bar ma'i sde pa dang ring po'i sde pa nub par 'gyur ro/ /ring po'i sde pa nub nas 'dul ba dang bcas pa'i skyes rabs gnas so/ /'dul ba'i sde snod la yang ngo tsha dang ldan</text></item>
<item><p>263b4</p><section>sna tshogs</section><text>pa tsam 'dzin no/ /song zhing song ba'i dus su skyes pa'i rabs tsam yang 'dzin par mi nus so/ /dang po thams cad sgrol gyi skyes pa'i rabs nub par 'gyur ro/ /tha mar lo ma med pa'i skyes pa'i rabs nub par 'gyur ro/ /</text></item>
<item><p>263b5</p><section>sna tshogs</section><text>skyes rabs rnams nub nas 'dul ba'i sde snod 'ba' shig 'dzin no/ /song zhing song ba'i dus su/ mi gang zhig gis sangs rgyas kyi gsung rab kyi tshigs su bcad pa gcig tsam dar bar byed na/ lung gi bar gyi dus nub pa</text></item>
<item><p>263b6</p><section>sna tshogs</section><text>med do/ /gang zhig rgyal po chos la dad pa'i dus su glang po che'i rgyab du gser gyi za ma tog gcig bzhag ste/ nor stong phrag gcig de ru bcug nas sangs rgyas kyis gsungs pa'i tshigs su bcad pa gcig gang gis</text></item>
<item><p>263b7</p><section>sna tshogs</section><text>shes pa des nor stong phrag de long zhes grong khyer gyi dbus su rol mo'i sgra lan gsum bsgrags nas de skad brjod de/ de len par ma nus pa na nor stong phrag de rgyal po'i mdzod du yang 'jog go/ /de'i dus ni lung gi bar gyi</text></item>
<item><p>263b8</p><section>sna tshogs</section><text>dus nub pa'i dus su 'gyur ro/ /'di ni lung gi bar gyi dus nub pa'i dus zhes bya ba yin no/ /song zhing song ba'i dus su/ chos gos 'dzin pa dang / lhung bzed 'dzin pa dang / gcer bu pa'i dge sbyong dang 'dra bar</text></item>
<item><p>264a1</p><section>sna tshogs</section><text>chag tshang ku ba'i snod/ slong ba'i snod dang / lag pa'i rtse mo la 'phyang ba'i tshul dang 'dra ba dang / dra ba'i nang du khyer nas 'gro ba'o/ /song zhing song ba'i dus su/ gos ngur smrig gis bdag la ci byed/ cung zad chos su byas pa'i dum</text></item>
<item><p>264a2</p><section>sna tshogs</section><text>bu lag pa 'am/ mgrin pa 'am/ rna ba rnams su 'am/ skra rnams la 'gebs so/ /bag ma len pa dang / so nam dang / tshong la sogs pa byas nas/ 'tsho ba'i phyir du spyod cing 'gro bar byed do/ /de'i tshe yon ster cing dge 'dun gyi ched du de</text></item>
<item><p>264a3</p><section>sna tshogs</section><text>thams cad ster bar byed de/ de'i tshe ngas kun dga' bo dge 'dun gyi yon gyi 'bras bu ni grangs med par bshad do/ /song zhing song ba'i dus su/ 'di ci bdag gi don du ngur smrig gi dum bu btogs nas dgon pa 'am nags tshal du skyur bar</text></item>
<item><p>264a4</p><section>sna tshogs</section><text>byed do/ /de rnams kyi dus su rtags tsam 'dzin pa'i bar gyi dus nub par 'gyur ro/ /'di ni rtags tsam 'dzin pa'i bar gyi dus nub pa'i dus zhes bya ba yin no/ /de nas yang dag par rdzogs pa'i sangs rgyas kyi bstan pa lo stong phrag</text></item>
<item><p>264a5</p><section>sna tshogs</section><text>lnga pa la rnyed pa dang bkur sti la sogs pa'i rnyed pa chung ngo / /sku gdung rnams rnyed bkur byed pa'i gnas su 'gro bar byed do/ /song zhing song ba'i dus su/ gnas cad du bkur sti dang sti stang ma thob nas/ bstan pa tha ma'i dus su klu'i yul</text></item>
<item><p>264a6</p><section>sna tshogs</section><text>dang / lha'i 'jig rten dang / tshangs pa'i 'jig rten gyi gnas thams cad nas 'ongs nas/ sku gdung thams cad byang chub kyi snying po kho nar bsdus te sangs rgyas kyi sku ru gyur nas/ gshin rje rdzu 'phrul du ma ston pa dang 'dra bar</text></item>
<item><p>264a7</p><section>sna tshogs</section><text>gzhan la ston no/ /de'i gnas su sems can mir gyur pa'i ming yang med do/ /stong phrag bcu'i lha'i 'jig rten gyi khor yug gi bar thams cad 'dus nas/ de ring stobs bcu pa yongs su mya ngan las 'da' bar byed do/ /</text></item>
<item><p>264a8</p><section>sna tshogs</section><text>deng nas bzung nas mun nag tu gyur to/ /zhes ngu bar byed do/ /sku gdung thams cad la me'i khams langs nas de'i sku lus lhag ma med par sreg par byed do/ /'di ni sku gdung gi bar gyi dus nub pa zhes bya ba yin no/ /</text></item>
<item><p>264b1</p><section>sna tshogs</section><text>de nas lo stong phrag lnga po 'dir bstan pa nub par gyur nas 'jig rten pa rnams la mi dge ba lhag par 'phel bar byed do/ /zhes bya ba'i don no/ /mi rnams la ngo tsha dang khrel med par 'gyur zhing ma</text></item>
<item><p>264b2</p><section>sna tshogs</section><text>dang / bu mo dang / sring mo la sogs pa'i 'du shes med par 'gyur ro/ /phag dang ce spyang la sogs pa dang 'dra bar ngo tsha med par 'gyur ro/ /de nas mi dge ba la sbyor zhing tshe bri nas tshe lo bcu par 'gyur ro/ /</text></item>
<item><p>264b3</p><section>sna tshogs</section><text>lo lnga pa'i khye'u la lo lnga pa'i bu mo bag mar len no/ /yang lo lnga'i nang nyid du bu dang bu mo dang tsha bo dang tsha mo 'ang 'byung ngo / /de'i dus su mtshon gyi bskal pa bar ma 'byung bar 'gyur ro/ /bskal pa bar</text></item>
<item><p>264b4</p><section>sna tshogs</section><text>ma gsum ste/ mu ge'i bskal pa bar ma dang / nad kyi bskal pa bar ma dang / mtshon gyi bskal pa bar ma'o/ /de la gang gi tshe 'jig rten gyi sems can rnams la 'dod pa lhag par skyes nas</text></item>
<item><p>264b5</p><section>sna tshogs</section><text>mu ge'i bskal pa bar mar 'gyur ro/ /gang gi tshe gti mug lhag par che ste/ nad kyi bskal pa bar mar 'gyur ro/ /gang gi tshe skyon du gyur pa de'i dus su mtshon gyi bskal pa bar mar 'gyur ro/ /</text></item>
<item><p>264b6</p><section>sna tshogs</section><text>mu ge'i bskal pa bar mas sems can rnams brlag par byas nas yi dags su skye bar 'gyur ro/ /nad kyi bskal pa bar mas sems can rnams brlag par byas nas dud 'gror skye bar byed do/ /</text></item>
<item><p>264b7</p><section>sna tshogs</section><text>mtshon gyi bskal pa bar mas sems can rnams brlag par byas nas dmyal bar skye bar 'gyur ro/ /de'i tshe mi rnams phan tshun du ri dgas kyi 'du shes dang bcas pa thob par gyur nas mtshon so</text></item>
<item><p>264b8</p><section>sna tshogs</section><text>gcig pa dang / mtshon so gnyis pa dang / spu gri'i so dang 'dra ba'i mtshon cha rnams bzung nas phan tshun gsod par byed do/ /de rnams su mkhas pa gang zhig</text></item>
<item><p>265a1</p><section>sna tshogs</section><text>des 'joms par thos nas ri'i sul la sogs par zhag bdun gyi kha zas bzung ste yib nas sdod do/ /de rnams su ma yib pa'i sems can lhag ma rnams phan tshun du brdeg cing gsod do/ /sa gzhi thams cad sha</text></item>
<item><p>265a2</p><section>sna tshogs</section><text>dang khrag tu 'gyur ro/ /de'i dus su sprin chen po 'dus nas char 'bebs par byed do/ /lha yis char bab pa'i rjes su dri zhim pa'i char 'bab cing 'bab par byed do/ /de rnams kyi dus su gnas thams cad yid du 'ong bar 'gyur</text></item>
<item><p>265a3</p><section>sna tshogs</section><text>ro/ /gnas thams cad dag par gyur nas 'bras shun pa can gyi char 'bab cing 'bab par 'gyur ro/ /'bras shun pa can gyi char phab pa'i rjes su 'bras shun pa med pa'i char 'bab cing 'bab par 'gyur ro/ /de'i rjes su gos dang</text></item>
<item><p>265a4</p><section>sna tshogs</section><text>rgyan gyi char 'bab cing 'bab par byed do/ /de'i mthar pus mo nub tsam gyi tshad dang mnyam pa'i rin po che sna bdun gyi char 'bab cing 'bab par byed do/ /de'i phyir bcom ldan 'das kyis bka' stsal pa/ dri zhim pa yi char 'bab</text></item>
<item><p>265a5</p><section>sna tshogs</section><text>cing / /shun can shun med 'bras kyi char/ /gos dang rgyan gyi char 'bab pa/ /de ltar dga' tshal mdzes pa bzhin/ /rin chen sna bdun ma lus pa'i/ /de yi gnas su char 'bab po/ /gnas kun gang bar byas nas ni/ /de tshe</text></item>
<item><p>265a6</p><section>sna tshogs</section><text>dga' tshal mdzes pa bzhin/ /de rnams 'das nas mi yib pa rnams 'thon te/ de rnams 'thon nas phan tshun du 'khyud pa dang / ngu ba dang / tshul khrims lnga las sogs pa'i dge ba'i chos rnams rjes su dran par byas nas</text></item>
<item><p>265a7</p><section>sna tshogs</section><text>rdzogs par rtsom mo/ /de nas tshe lo bcu pa'i mi rnams las skyes pa'i bu dang bu mo tshe lo nyi shu par 'phel lo/ /de nas mi rnams la lhag par chos 'phel bas go rims bzhin du tshe 'phel te tshe lo grangs med par</text></item>
<item><p>265a8</p><section>sna tshogs</section><text>'gyur ro/ /de'i tshe sems can rnams la rgas pa dang 'chi ba mi mthong bar 'gyur ro/ /de ltar sems can gzhan yang bag yod par 'gyur te/ dmyal ba'i sdug bsngal zhes bya ba ni ci zhes sems can rnams sems</text></item>
<item><p>265b1</p><section>sna tshogs</section><text>pa med do/ /de nas tshe lo grangs med pa rnams 'bri bar byed do/ /sngar bzhin du bri nas tshe lo brgyad khri par 'gyur ro/ /de'i dus su 'dzam bu'i gling thams cad du lha'i bu mo'i skal ba dang 'dra bar bud med dang / de ltar skyes pa</text></item>
<item><p>265b2</p><section>sna tshogs</section><text>dang bcas pas gang bar 'gyur ro/ /lha'i char pa zla ba phyed du 'bab pa dang / zhag bcu dang / zhag lnga dang / nyin zhag phyed du sa'i bcud 'phel bar 'gyur ro/ /de'i tshe sa gzhi thams cad kyi cha mnyam pa dang / tsher ma dang shing rad rod</text></item>
<item><p>265b3</p><section>sna tshogs</section><text>med cing / grong khyer la phyogs bzhi'i sgo dang ldan pa dang / grong khyer gyi dbus su dpag bsam gyi shing skye bar 'gyur ro/ /de'i phyir gsungs pa/ de nas de yi grong khyer ni/ /sna tshogs tshong 'dus so so dang / /legs par rab byung rdzing</text></item>
<item><p>265b4</p><section>sna tshogs</section><text>bu dang / /dga' zhing rab tu gnas pa dang / /dri ma med pa'i chu chen po/ /shin du grang zhing dri bzang ldan/ /rnyog med mnyam zhing tshim pa dang / /de nas rnyog ma yang dag gnas/ /pad ma ud pal gyis gang zhing / /rba rlabs dang ni rnyog</text></item>
<item><p>265b5</p><section>sna tshogs</section><text>pa med/ /ta la'i phreng ba bdun gnas zhing / /rin chen rang bzhin gyis khyebs pa/ /lcags ri bdun dang ldan pa dang / /grong khyer thams cad 'brel ba dang / /rtswa can rgyal po'i pho brang ni/ /de tshe tog dang ldan par 'gyur/ /grong khyer</text></item>
<item><p>265b6</p><section>sna tshogs</section><text>phyogs kyi sgo bzhi ru/ /dpag bsam shing ni skye bar 'gyur/ /sngon po ser po dmar po dang / /dkar po rab tu gsal ba'i 'od/ /lha yi gos ni skye bar 'gyur/ /lha yi drin gyis rgyan dang ni/ /longs spyod nye bar spyod pa rnams/ /</text></item>
<item><p>265b7</p><section>sna tshogs</section><text>thams cad steng nas 'phyang ba yin/ /de nas grong khyer dbus su ni/ /khang dmig bzhi dang ldan pa yin/ /bsod nams las kyis grub pa ni/ /dpag bsam shing gi steng nas 'byung / /ras bal ras ni bzang po dang / /ko ma u</text></item>
<item><p>265b8</p><section>sna tshogs</section><text>dum ba ra'i ras/ /bsod nams las kyis grub pa ni/ /dpag bsam shing gi steng nas 'byung / /mri daM ga ni lag pas rdung / /mu ra rdza dang a lam b+ha/ /bsod nams las las byung ba ni/ /dpag bsam shing gi steng nas 'byung / /</text></item>
<item><p>266a1</p><section>sna tshogs</section><text>dpung rgyan dag gi rgyan dang ni/ /dpung rgyan dang ni do shal dang / /rin chen rang bzhin mgul pa'i rgyan/ /bsod nams las las byung ba ni/ /dpag bsam shing gi steng nas 'byung / /dpral ba kha yi rgyan dang ni/ /nor bu</text></item>
<item><p>266a2</p><section>sna tshogs</section><text>'og pag lus la ldan/ /bsod nams las las byung ba ni/ /dpag bsam shing gi steng nas 'byung / /gzhan yang rnam pa sna tshogs pa'i/ /rgyan rnams kun gyis rnam par brgyan/ /bsod nams las las grub pa ni/ /dpag</text></item>
<item><p>266a3</p><section>sna tshogs</section><text>bsam shing gi steng nas 'byung / /ma rmos ma btab rang byung ba'i/ /bsod nams las kyis skyes pa ni/ /ma zhig spun med dri ma med/ /'bras kyi 'bras bu dri zhim ldan/ /'bras rnams bed par btsos pa na/ /mi rnams yongs</text></item>
<item><p>266a4</p><section>sna tshogs</section><text>su longs spyod do/ /de yi 'bras la zal zel med/ /stong phrag brgya ni 'byung ba yin/ /'bras kyi myu gu skye ba ni/ /thams cad du ni khyab par gnas/ /'bras snye re re skye ba la/ /phul ni re re 'byung bar 'gyur/ /mi rnams kyi ni 'bras kyi dri/ /</text></item>
<item><p>266a5</p><section>sna tshogs</section><text>thams cad du ni longs spyod do/ /stong phrag gnyis kyi shing rta'i tshad/ /shing rta brgya yi tshad tsam dang / /shing rta sum bcu rtsa dgu dang / /bre chen bcu drug pa yi khal/ /de nas yang ni ku ba gnyis/ /de lta bus 'bras 'byung ngo / /sa</text></item>
<item><p>266a6</p><section>sna tshogs</section><text>bon gcig la skye ba ni/ /skye bo rnams kyi bsod nams las/ /gang zhig tog dang ldan par gnas/ /dung gi rgyal po mi yi bdag /de yi tshe na de ltar 'gyur/ /yon tan gyi ni dpung rgyan 'dzin/ /bsam pa thams cad yongs su rdzogs/ /</text></item>
<item><p>266a7</p><section>sna tshogs</section><text>bzhin legs rna ba'i rgyan dang ldan/ /ha ri tsan dan lus la byugs/ /ga shi'i gos ni mchog tu gyon/ /nor ni rgya cher mang ba deng / /ting cag pi wang gis sad byed/ /rtag tu shin du skyid pa dang / /de yi lus dang sems bde zhing / /dpag tshad stong</text></item>
<item><p>266a8</p><section>sna tshogs</section><text>phrag bcu ru ni/ /'dzam bu gling ni gnas pa yin/ /tsher ma med cing shing med pa/ /mnyam zhing 'jam la sngo bsang gnas/ /de la nad ni gsum 'byung ste/ /'dod dang zhen dang rgas pa'o/ /lnga brgya'i lo lon bud med ni/ /rgan dang gzhon pa</text></item>
<item><p>266b1</p><section>sna tshogs</section><text>bag mar len/ /gtan du gnyis ka bde ba yin/ /rtsod pa med par 'gyur ba yin/ /'bras bu lo tog phun sum tshogs/ /'khril shing gel pa shing gi tshal/ /rtswa ni sor bzhi pa ru skye/ /shin du 'jam pa'i shing bal</text></item>
<item><p>266b2</p><section>sna tshogs</section><text>'dra/ /ha cang mi grang mi dro zhing / /char ni mnyam par 'bab pa dang / /rlung ni shin du chung ba dang / /dus tshod mnyam par ldan pa dang / /chu klung tA la mi dman zhing / /de dang de yi sa yi cha/ /sa la rdo ni chung ldan la/ /sran nag sran chung</text></item>
<item><p>266b3</p><section>sna tshogs</section><text>tshad tsam mo/ /mu tig 'dra bas yongs su gang / /rgyan rnams bskyed mos tshal dang 'dra/ /dga' zhing yid du 'ong bar 'gyur/ /grong dang grong rdal mang pos gang / /de dang de ni nye ba ru/ /'od ma smyug phran tshal bzhin no/ /bya gag</text></item>
<item><p>266b4</p><section>sna tshogs</section><text>'phur ba tsam nyid do/ /dge zhing rgyas la rdzu 'phrul ldan/ /lugs la nye bar 'tshe ba med/ /rtag tu rtse zhing dga' ba dang / /gcig tu bde bas tshim pa dang / /rgyu skar bde bas bskor ba dang / /dga' zhing tshim la rab tu dga'/ /bza'</text></item>
<item><p>266b5</p><section>sna tshogs</section><text>dang btung ba mang po za/ /sha chang chu bzhin mang ba ni/ /lha yi pho brang cang lo bzhin/ /khang bzang rgyal po'i pho brang ni/ /nyams dga' sgra mi snyan bzhin no/ /'dzam bu'i gling yang de bzhin gyur/ /de'i dus su byang chub sems dpa'</text></item>
<item><p>266b6</p><section>sna tshogs</section><text>byams pa 'di ni bskal pa grangs med pa bcu drug dang bskal pa 'bum phrag gcig lhag tsam du sbyin pa'i pha rol du phyin pa dang / pha rol du phyin pa sum bcu rdzogs par byas nas thams cad sgrol bzhin du skye ba lhag ma'i lus</text></item>
<item><p>266b7</p><section>sna tshogs</section><text>sbyin pa chen por byas shing / pha rol du phyin pa yongs su rdzogs par byas te/ de'i lus zhig nas dga' ldan du skye ba rdzogs par byas nas/ sangs rgyas byon par 'gyur ro zhes sgrogs so/ /stong phrag bcu'i 'khor yug gi lha rnams</text></item>
<item><p>266b8</p><section>sna tshogs</section><text>ni sangs rgyas byon par 'gyur ro zhes dam 'cha'o/ /phyogs lngar gzigs te dga' ldan gyi lha'i tshogs rnams kyi 'khor gyis bskor la/ dga' ldan nas byon te/ tog ldan zhes bya ba'i rgyal po'i pho brang du/ dung gi rgyal po'i</text></item>
<item><p>267a1</p><section>sna tshogs</section><text>tshangs bzang mdun na 'don bram ze'i rigs kyi tshangs ldan ma'i rum du zhugs te/ 'jig rten gyi khams stong phrag bcu g.yos so/ /zla ba bcu 'das nas drang srong lhung ba dang ri dgas rgyu ba'i gnas su ma'i rum nas 'thon</text></item>
<item><p>267a2</p><section>sna tshogs</section><text>te rim pa bzhin du shes pa dang ldan par gyur te/ bdag nyid kyi bsod nams kyi mthus sa gzhi btol nas steng du 'ongs te rin po che sna bdun gyi khang bzang bzhir rang nyid kyi lha bzhin du lha mo zla ba'i gdong can ma la sogs pa/ lha'i bu</text></item>
<item><p>267a3</p><section>sna tshogs</section><text>mo bzhin du bud med mang po de rnams dang 'grogs nas/ lo stong phrag gcig lha bzhin du rjes su myong bar gyur te/ de'i nyin par rab tu byung ba'i gzugs gcig mthong nas gser gyi gzeb la mi dga' ba seng ge'i rgyal po bzhin du</text></item>
<item><p>267a4</p><section>sna tshogs</section><text>dpal 'byor ma lus pa rdzogs pa rin po che'i khang bzang rnams la shin du mi dga' bar gyur nas nges par 'byung ba'i 'dod pa skyes so/ /thams cad stong phrag bcu'i khor yug gi lha rnams lha'i me tog la sogs pa lag pas</text></item>
<item><p>267a5</p><section>sna tshogs</section><text>blangs nas 'jig rten gyi 'khor lo 'di gcig tu 'dus te/ dung gi rgyal po la sogs pa'i skye bo chen pos bzung nas dri bzang dang phreng ba dang bdug spos la sogs pas khang bzang la bskor nas 'dug go/ /nam mkha'i lha</text></item>
<item><p>267a6</p><section>sna tshogs</section><text>rnams kyis lha'i me tog lag pas bzung nas legs so zhes bya ba'i sgra gcig tu 'byin par byed do/ /'og min gyi bar du thams cad sgra gcig tu byed cing gnas so/ /de'i dus su rin po che'i khang bzang rdza mkhan gyi</text></item>
<item><p>267a7</p><section>sna tshogs</section><text>'khor lo ltar 'khor zhing nam mkha' la 'gro'o/ /zla ba nya ba la rgyu skar gyi phreng bas bskor ba bzhin no/ /byang chub sems dpa'i btsun mo chen mo la sogs pa nam mkha' la bzhud do/ /gang zhig sems dpa' chen</text></item>
<item><p>267a8</p><section>sna tshogs</section><text>po dang 'grogs nas 'gro ba'i sems kyis de rnams kyis rang rang gi nam mkha' mthong ste tshangs pa chen pos dpag tshad gsum gyi tshad dang mnyam pa'i gdugs dkar po 'dzin no/ /brgya byin lha'i rgyal pos dung la sogs pa</text></item>
<item><p>267b1</p><section>sna tshogs</section><text>bzung nas 'bud do/ /de ltar dpal dang skal pa bzang po dang ldan pa'i lha dang mi'i tshogs kyis bskor nas khang bzang gi klu shing byang chub shing drung du gshegs so/ /de'i tshad ni khru brgya nyi shu yal ga'i bar/ /yal ga'i mtho</text></item>
<item><p>267b2</p><section>sna tshogs</section><text>tshad de dang mnyam/ /'khril nas steng nas 'og tu 'phyang / /rma bya'i gdugs bzhin mdzes pa'o/ /rtag tu rtse mor me tog gsal/ /lha yi dri bzang bsung ldan zhing / /ge sar phul lu gang tsam mo/ /me tog bzang po 'khor</text></item>
<item><p>267b3</p><section>sna tshogs</section><text>lo tsam/ /phyogs phyogs rlung gis 'khyer bar byed/ /dpag tshad bcu ru khyab pa'o/ /steng gi me tog 'og tu lhung / /byang chub snying por me tog brtsegs/ /de'i dus su nam mkha' la 'gro ba'i bya rnam pa sna tshogs pa'i tshogs</text></item>
<item><p>267b4</p><section>sna tshogs</section><text>kyis sgra snyan pas mchod de/ de ltar klu shing gi byang chub kyi shing drung du gshegs te nam mkha' la 'phyang zhing sa'i cha thams cad nyams dga' ba'i gnas su sdod do/ /de la zhag bdun du dpal gyi snying por dka' ba spyod do/ /</text></item>
<item><p>267b5</p><section>sna tshogs</section><text>tshangs pa chen pos blangs nas dngos po rnams bzung nas rab tu byung ngo / /ji snyed pa'i 'khor thams cad kyang rab tu byung ngo / /de nas gzhan yang stong phrag brgyad bcu rtsa bzhi yis/ /bram ze'i rig byed mchog shes</text></item>
<item><p>267b6</p><section>sna tshogs</section><text>shing / /byams pa rab tu byung bar gyur/ /de dang de ni rab tu byung / /de la rab tu byung nas zla ba'i gdong can gyi lha mos shin du mngar ba'i 'o thug phul lo/ /yongs su longs spyad nas srod kyi thun la byang chub kyi shing drung du</text></item>
<item><p>267b7</p><section>sna tshogs</section><text>sa mnyams nas skyil dkrung gis ma pham pa bzhugs so/ /shar gyi 'jig rten gyi khams kyi phyogs su gzigs shing bzhugs so/ /rim pa bzhin du dus la thams cad mkhyen pa'i ye shes so sor rtogs so/ /'di skad</text></item>
<item><p>267b8</p><section>sna tshogs</section><text>gsungs pa/ 'khor ba'i skye bo ma lus pa/ /dug med pa ni btsal ba'i phyir/ /dug med pa ni byed pa ni/ /yang yang skye ba sdug bsngal ba/ /khyim ni byed pa mthong bar 'gyur/ /khyim ni gzhan ni byed pa med/ /sdug</text></item>
<item><p>268a1</p><section>sna tshogs</section><text>bsngal thams cad gzhig pa dang / /dug ldan khyim ni gzhig pa'o/ /sems kyi dug ni spong ba dang / /sred pa zad nas grol bar 'gyur/ /ched du brjod pa gsungs pa'o/ /byang chub kyi shing gi drung du zhag bzhi</text></item>
<item><p>268a2</p><section>sna tshogs</section><text>bcu rtsa dgu bzhugs nas tshangs pas gsol ba 'debs pa'i phyir/ chos kyi 'khor lo bskor ba'i ched du drang srong lhung ba'i gnas su gshegs pa dang / de nas der gshegs pa na/ zhabs ni bteg dang bzhag pa na/ /me tog</text></item>
<item><p>268a3</p><section>sna tshogs</section><text>pad ma skyes par gyur/ /'dab mnyam khru ni sum bcu pa/ /'dab chung khru ni nyi shu lnga/ /ge sar khru ni nyi shu pa/ /lte ba khru ni bcu drug pa/ /ge sar rnams ni khyab par gnas/ /pad ma mdzod spu thams cad du'o/ /stobs bcu</text></item>
<item><p>268a4</p><section>sna tshogs</section><text>pa'i 'od kyis nyin mor byed pa'i 'od zil gyis mnan no/ /nyin mo dang mtshan mo mi phyed par gyur to/ /de la srod dang tho rangs bya rnams skad sgrogs so/ /me tog kha zum pa dang bye bas mtshan mo dang nyin mor shes par byed do/ /</text></item>
<item><p>268a5</p><section>sna tshogs</section><text>gang dang gang du chos ston par byed pa de dang de ru chos kyi sgra sgrogs so/ /de'i phyir gsungs pa/ 'od dang 'od zer tshad rnams ni/ /dbyangs dang dbyangs kyi tshad tsam mo/ /gzi brjid gzi yi tshad rnams ni/ /bsod nams bsod</text></item>
<item><p>268a6</p><section>sna tshogs</section><text>nams kyi ni tshad/ /shes rab shes rab kyi ni tshad/ /grags pa grags pa yi ni tshad/ /kha dog kha dog gi ni tshad/ /chos ni chos rnams kyi ni tshad/ /de nas stong phrag brgyad bcu rtsa bzhi'i bram ze dang / bye ba phrag bcwa brgyad kyi</text></item>
<item><p>268a7</p><section>sna tshogs</section><text>tshangs pa rnams kyis bdud rtsi'i btung ba mthungs nas/ ji ltar bcom ldan 'das bsod nams kyi mthu yis rnam pa brgya phrag du ma'i 'od zer 'phro zhing / rnam pa brgya phrag du ma'i mtshan rdzogs pa mtshan sum bcu rtsa</text></item>
<item><p>268a8</p><section>sna tshogs</section><text>gnyis mchog dang ldan pa dpe byad bzang po brgyad bcu dang ldan pa brgya phrag du ma'i sku mdog rnam pa du ma'i ya mtshan dang ldan par gyur pa brgya phrag du ma'i 'od zer de'i sku las 'thon par gyur to/ /de ni kha dog sngon po</text></item>
<item><p>268b1</p><section>sna tshogs</section><text>dang kha dog ser po dang / kha dog dmar po dang / kha dog dkar po dang / btsod kyi mdog lta bu'i 'od zer dang ldan pa'i sku mdog can no/ /de'i sku lus la byung ba ni shing ta la'i tshad tsam gyi 'od zer 'phro'o/ /dus dang dus ma yin</text></item>
<item><p>268b2</p><section>sna tshogs</section><text>pa dang / zung dang zung ma yin pa dang / phung po dang phung po ma yin pa ni/ bcom ldan 'das kyi sku lus la lan gsum bskor ba byas nas rgyang ring du 'gro ba dang thung du 'gro ba'o/ /bcom ldan 'das de'i sku lus ni mtho tshad du khru brgyad</text></item>
<item><p>268b3</p><section>sna tshogs</section><text>bcu rtsa brgyad par 'gyur ro/ /zhabs kyi 'og nas dpus mo'i bar du khru nyi shu rtsa gnyis so/ /pus mo nas lte ba'i bar du khru nyi shu rtsa gnyis so/ /lte ba nas sgrog rus kyi bar du khru nyi shu rtsa gnyis so/ /sgrog rus nas spyi gtsug gi</text></item>
<item><p>268b4</p><section>sna tshogs</section><text>bar du khru nyi shu rtsa gnyis so/ /dpung pa gnyis kyi bar du khru nyi shu rtsa lnga'i tshad do/ /sgrog rus re re'i dkyus ni khru lnga lnga'o/ /snyan gnyis kyi rtse mo nas rtsa ba'i bar la khru bdun bdun no/ /spyan re re'i mchu ru khru lnga lnga'o/ /smin ma gnyis</text></item>
<item><p>268b5</p><section>sna tshogs</section><text>kyi kyus su khru lnga lnga'o/ /smin ma gnyis kyi dbus kyi bar zheng la khru lnga'o/ /shangs la khru bdun no/ /ya mchu ma mchu gnyis kyi mchu ru khru bcu bcu'o/ /ljags kyi zlums su khru lnga'o/ /gtsug tor la khru lnga'o/ /gser gyi me long dang 'dra</text></item>
<item><p>268b6</p><section>sna tshogs</section><text>ba'i zhal gyi dkyil 'khor la khru nyi shu rtsa lnga'o/ /mgul pa la khru lnga'o/ /phyag gnyis kyi ring du khru bzhi bcu rtsa bzhi pa yin no/ /de ni 'di bzhin du dpe med pa'i sangs rgyas kyi dpal mtha' yas pa'i sangs rgyas kyi rol pa'o/ /stong</text></item>
<item><p>268b7</p><section>sna tshogs</section><text>phrag bcu'i 'jig rten gyi khor yug thams cad kyi lha rnams dang / de'i rjes su mi rnams kyi nang du gnas su chos kyi 'khor lo bskor ro/ /chos ston pa'i gnas dang bye ba 'bum phrag gcig gi lha dang / mi'i 'ching ba grol ba</text></item>
<item><p>268b8</p><section>sna tshogs</section><text>dang / chos kyi dang po thob pa dang / chos kyi dang po ma thob pa rnams mtho ris su skye bar 'gyur ro/ /de ltar mchog dang ldan pa'i byams pa su zhig gis mi mthong / nga ni ma bsad pa dang / pha bsad pa dang / dge slong ma sun</text></item>
<item><p>269a1</p><section>sna tshogs</section><text>phyung ba dang / dge 'dun gyi dbyen byas pa dang / mtshams med pa lnga'i las byas pa dang / mchod rten bshig pa dang / byang chub kyi shing bcad pa dang / byang chub sems dpa' bsad pa dang / dge 'dun gyi kha zas</text></item>
<item><p>269a2</p><section>sna tshogs</section><text>brlag par byas pa dang / shin du ser sna che ba dang / log par lta bar nges pa dang / 'phags pa'i gang zag la skur pa 'debs pa dang / gcer bu pa'i rigs te de rnams kyis mi mthong ngo / /tshigs bcad stong phrag gcig gis</text></item>
<item><p>269a3</p><section>sna tshogs</section><text>so sor brgyan pa 'di thams cad sgrol gyi skyes rabs chen po nyi ma gcig la skye bo rnams kyis bshad pa dang mnyan pa dang / mar me stong phrag gcig gam/ stong phrag gcig gi me tog phal pa 'am/ stong phrag gcig gi u</text></item>
<item><p>269a4</p><section>sna tshogs</section><text>pa la sngon po'i me tog gam/ mchod rten byed pa 'am/ sangs rgyas kyi sku gzugs byed pa 'am/ de la mchod pa byed pas ni byams pa sangs rgyas pa'i dus su/ de'i drung du dang po'i chos thob cing skye bar 'gyur ro/ /sems</text></item>
<item><p>269a5</p><section>sna tshogs</section><text>can lhag ma rnams kyis sbyin pa byin pa dang / tshul khrims bsrungs pa dang / gtsug lag khang sbyangs pa dang / byang chub kyi shing bskrun pa dang / mchod rten byas pa dang / mchod rten dang byang chub kyi shing la rim gro byas pa dang /</text></item>
<item><p>269a6</p><section>sna tshogs</section><text>bskyed mos tshal bskrun pa dang / zam pa btsugs pa dang / lam bcos pa dang / 'gron khang byas pa dang / khron pa byas pa dang / bstan pa'i bya ba byas pa dang / chos kyi gnas la byi dor byas pa dang / dri dang phreng ba</text></item>
<item><p>269a7</p><section>sna tshogs</section><text>la stsogs pas mchod par byed pa dang / gus par byas nas chos mnyan pa dang / kha zas tsam gyi sbyin pa dge 'dun la gtong ba dang / pha dang ma la rnyed bkur byed pa dang / rigs kyi gtso bo la rnyed bkur byed pa dang / gso sbyong</text></item>
<item><p>269a8</p><section>sna tshogs</section><text>la gnas pa la kha zas ster ba dang / glo bur ba'i btsun pa la sbyin pa ster ba dang / bsod snyoms pa la ster ba dang / stan 'bul ba'i skye bos yang dag par rdzogs pa'i sangs rgyas byams pa mthong bar 'gyur ro/ /</text></item>
<item><p>269b1</p><section>sna tshogs</section><text>tha na me tog snyim pa gang tsam 'am/ mar me gcig tsam 'bul ba 'am/ gzhan bsod nams byed pa rnams la rjes su yi rang ba dang / lha 'am mi rnams kyi dge ba 'di rnams byed pa ni de'i dus su byon pa'i yang</text></item>
<item><p>269b2</p><section>sna tshogs</section><text>dag par rdzogs pa'i sangs rgyas byams pa mthong bar 'gyur ro/ /de la yang dag par rdzogs pa'i sangs rgyas byams pa mthong bar 'dod pa rnams kyis sbyin pa gtong ba dang / tshul khrims srung ba dang / gso sbyong gi</text></item>
<item><p>269b3</p><section>sna tshogs</section><text>las byed pa dang / sgom par byed pa dang / dge ba'i las kyi bag yod par gyur na gdon mi za bar mthong ngo / /gang zhig tshangs par spyad pa spyod/ /thub pa'i gsung rab thos pa dang / /de rnams 'khor ba las</text></item>
<item><p>269b4</p><section>sna tshogs</section><text>grol zhing / /bla med mchog gyur 'chi ba med/ /tshangs par spyad pa spyod byed cing / /mchod 'os rnams la ster ba dang / /gso sbyong rnams la gnas pa dang / /legs par byams pa bsgom par gyis/ /bag yod par ni</text></item>
<item><p>269b5</p><section>sna tshogs</section><text>'gyur ba dang / /rtag tu bsod nams bya ba byed/ /dge ba 'di rnams byas pa yis/ /sdug bsngal mthar ni byed pa'o/ /bcom ldan 'das kyis de skad ces bka' stsal nas/ da ge slong de dag bcom ldan 'das kyis</text></item>
<item><p>269b6</p><section>sna tshogs</section><text>gsungs pa la mngon par bstod do/ /byams pa'i mdo rdzogs s+ho// //@#/ / rgya gar skad du/ mai tri b+hA ba na sU tra/ bod skad du/ byams pa bsgom pa'i mdo/ 'phags pa dkon mchog gsum la gus</text></item>
<item><p>269b7</p><section>sna tshogs</section><text>pas phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de nas bcom ldan 'das kyis dge slong</text></item>
<item><p>269b8</p><section>sna tshogs</section><text>rnams bos nas/ dge slong dag btsun pa bcom ldan 'das kyi spyan sngar so sor 'ongs pa la bcom ldan 'das kyis kyang 'di skad ces bka' stsal to/ /sems rnam par grol bar bya ba'i phyir byams pa bsgom par bya'o/ /</text></item>
<item><p>270a1</p><section>sna tshogs</section><text>bsam pa brtan par bya ba'i phyir ro/ /mang du byed pa dang / zhi bar byed pa dang / gzhir byed pa dang / rjes su gnas par byed pa dang / 'dris par bya ba dang / shin du brtson par bya'o/ /phan yon bcu gcig po</text></item>
<item><p>270a2</p><section>sna tshogs</section><text>so sor bshad par bya'o/ /bcu gcig gang zhe na/ bde bar nyal ba dang / bde bar sad pa dang / sdig pa'i rmi lam mi mthong ba dang / de la mi rnams dga' ba dang / mi ma yin rnams dga' ba dang / lha rnams kyis bsrung ba dang /</text></item>
<item><p>270a3</p><section>sna tshogs</section><text>me dang dug dang / mtshon rnams kyis gnod par mi 'gyur ro/ /dus rtag tu sems shin du dga' bar gnas pa dang / bzhin gyi mdangs rab tu gsal ba dang / sems gsal bar 'chi ba dang / ches cher bag yod par byas</text></item>
<item><p>270a4</p><section>sna tshogs</section><text>pas tshangs pa'i 'jig rten du skye ba'o/ /dge slong dag byams pa'i sems dang mi 'bral bar rig par bya'o/ /bsam pas brten par bya'o/ /bsgom par bya ba dang / mang du byed pa dang / zhi bar byed pa dang / gzhir byed pa</text></item>
<item><p>270a5</p><section>sna tshogs</section><text>dang / rjes su gnas par byed pa dang / 'dris par bya ba dang / shin du brtson par bya'o/ /bcu gcig po rnams kyi phan yon rnams so sor bshad zin to/ /dge slong dag gzhan yang byams pa'i phan yon rnams bshad</text></item>
<item><p>270a6</p><section>sna tshogs</section><text>par bya'o/ /kha zas du ma thob pa dang / /rang gi yul du nye bar gnas/ /mang po rnams ni 'tsho ba ni/ /gang gis byams pa ma spangs na'o/ /grong rdal gang gang 'gro ba dang / /grong khyer rgyal po'i pho brang dang / /thams</text></item>
<item><p>270a7</p><section>sna tshogs</section><text>cad du ni mchod par 'gyur/ /gang gis byams pa ma spangs na'o/ /de la chom rkun mi 'byung zhing / /de la rgyal po gnod mi byed/ /sems can thams cad bshes su 'gyur/ /gang gis byams pa ma spangs na'o/ /khro</text></item>
<item><p>270a8</p><section>sna tshogs</section><text>med rang yul bde bar gnas/ /skye ba'i 'dun sar smod med dga'/ /mchog gi gnyen dang ldan par 'gyur/ /gang gis byams pa ma spangs na'o/ /mchod na mchod pa thob par 'gyur/ /'dud na so sor 'dud par byed/ /</text></item>
<item><p>270b1</p><section>sna tshogs</section><text>snyan dang grags pa thob par 'gyur/ /gang gis byams pa ma spangs na'o/ /bkur sti byas na bkur sti thob/ /gus par byas na gus pa 'thob/ /kha dog gzi brjid ldan par 'gyur/ /gang gis byams pa ma spangs na'o/ /</text></item>
<item><p>270b2</p><section>sna tshogs</section><text>me ltar rab tu 'bar ba yi/ /lha yi lus dang 'dra bar 'gyur/ /dpal dang bral bar mi 'gyur ro/ /gang gis byams pa ma spangs na'o/ /phyugs rnams mang po thob pa dang / /zhing la 'bru mang skye ba dang / /bu dang bu mo mang</text></item>
<item><p>270b3</p><section>sna tshogs</section><text>bar 'gyur/ /gang gis byams pa ma spangs na'o/ /ri las thur du lhung ba dang / /shing las 'og tu lhung ba na/ /ltung bar mi 'gyur gnas sa thob/ /gang gis byams pa ma spangs na'o/ /ba Ta'i shing steng 'dzegs</text></item>
<item><p>270b4</p><section>sna tshogs</section><text>gyur na/ /rlung gis bskyod par mi nus bzhin/ /dgra bos cung zad bya mi nus/ /gang gis byams pa ma spangs na'o/ /bcom ldan 'das kyis de skad ces bka' stsal pa dang / dge slong de dag bcom ldan 'das kyis gsungs pa</text></item>
<item><p>270b5</p><section>sna tshogs</section><text>la mngon par bstod do/ /byams pa bsgom pa'i mdo rdzogs s+ho// // @#/ /rgya gar skad du/ pany+tsa shik+t+yA nu sa~M sa sU tra/ bod skad du/ bslab pa lnga'i phan yon gyi mdo/ 'phags pa dkon mchog gsum la gus</text></item>
<item><p>270b6</p><section>sna tshogs</section><text>pas phyag 'tshal lo/ /'di skad bdag gis thos pa dus gcig na/ bcom ldan 'das garga ra dang / chu srin byis pa gsod kyi ri dang / sman gyi nags ri dgas rgyu ba'i gnas na bzhugs so/ /de nas bcom ldan 'das snga</text></item>
<item><p>270b7</p><section>sna tshogs</section><text>dro'i dus su chos gos gyon lhung bzed thogs te/ pha na ku la'i khyim bdag gang na yod pa'i gnas der gshegs shing nye bar gshegs te/ gdan bshams pa la bzhugs so/ /de nas yang pha na ku la'i khyim bdag dang / ma</text></item>
<item><p>270b8</p><section>sna tshogs</section><text>na ku la'i khyim bdag mos/ bcom ldan 'das ga la ba der song zhing nye bar song nas/ bcom ldan 'das la phyag byas te/ phyogs gcig tu 'khod do/ /phyogs gcig tu 'khod nas/ pha na ku la'i khyim bdag des</text></item>
<item><p>271a1</p><section>sna tshogs</section><text>bcom ldan 'das la 'di skad ces gsol to/ /gang gi tshe btsun pa bcom ldan 'das/ ma na ku la'i khyim bdag mo bdag khye'u'i dus su bu mo gzhon nu ma blangs te/ ma na ku la'i khyim bdag mo las log par</text></item>
<item><p>271a2</p><section>sna tshogs</section><text>g.yem pa'i sems ma skyes so/ /lus kyi skyon gang yang ma byung ba las btsun pa bcom ldan 'das mthong ba'i chos 'di la phan tshun du mthong ngo / /skye ba gzhan du phan tshun du mthong bar bdag 'dod do/ /ma na ku</text></item>
<item><p>271a3</p><section>sna tshogs</section><text>la'i khyim bdag mos bcom ldan 'das la 'di skad ces gsol to/ /gang gi tshe btsun pa bcom ldan 'das pha na ku la'i khyim bdag gzhon nu'i dus su bdag gzhon nu ma blangs so/ /pha na ku la'i khyim bdag</text></item>
<item><p>271a4</p><section>sna tshogs</section><text>las 'dod pas log par g.yem pa'i sems ma skyes so/ /lus kyi skyon ma byung ba gang las btsun pa bcom ldan 'das mthong ba'i chos 'di la phan tshun du mthong ngo / /skye ba gzhan du phan tshun du mthong bar 'dod</text></item>
<item><p>271a5</p><section>sna tshogs</section><text>do/ /de nas bcom ldan 'das kyis bka' stsal pa/ khyim bdag dang khyim bdag mo gnyis po la 'dod pa yod par gyur pas mthong ba'i chos 'di la phan tshun du mthong bar gyur to/ /skye ba gzhan du mthong bar</text></item>
<item><p>271a6</p><section>sna tshogs</section><text>'gyur ro/ /gnyis po dag dad pa mnyam pa dang / tshul khrims mnyam pa dang / gtong ba mnyam pa dang / shes rab mnyam pa rnams kyis mthong ba'i chos 'di la phan tshun du mthong bar gyur to/ /skye ba gzhan</text></item>
<item><p>271a7</p><section>sna tshogs</section><text>du mthong bar 'gyur ro/ /yang tshigs su bcad pa 'di bka' stsal te/ gnyis ka dad dang chos tshig dang / /mnyam dang chos kyis 'tsho ba dang / /phan tshun du ni dga' ba'i tshig /de ltar skyes pa bud med gcig /nor</text></item>
<item><p>271a8</p><section>sna tshogs</section><text>mang dang ni ldan pa dang / /gnas ni bzang por skye bar 'gyur/ /dgra ni de la dga' ba dang / /gnyis ka mnyam pa'i tshul khrims kyis/ /'di ltar chos ni spyad pa dang / /gnyis ka tshul khrims ldan pa dang / /</text></item>
<item><p>271b1</p><section>sna tshogs</section><text>'dod cing 'dod la yi rang bas/ /lha yi gnas su dga' bar 'gyur/ /de'i phyir bslab pa rnam pa lnga po bsrung bar bya'o/ /'di lta ste/ srog gcod pa spong ba dang / ma byin par len pa spong ba dang / 'dod pas log par</text></item>
<item><p>271b2</p><section>sna tshogs</section><text>g.yem pa spong ba dang / brdzun du smra ba spong ba dang / myos par 'gyur ba'i chang gi btung ba spong ba'o/ /bslab pa lnga po 'di ni bsrung bar bya'o/ /de nas yang dge slong rnams kyis tshul khrims lnga'i phan yon zhus</text></item>
<item><p>271b3</p><section>sna tshogs</section><text>pa/ gzhan yang btsun pa bcom ldan 'das srog gcod pa spangs pa'i rnam par smin pa ji ltar shes par bgyi/ ma byin par len pa spangs pa'i rnam par smin pa ji ltar shes par bgyi/ 'dod pas log par</text></item>
<item><p>271b4</p><section>sna tshogs</section><text>g.yem pa spangs pa'i rnam par smin pa ji ltar shes par bgyi/ brdzun du smra ba spangs pa'i rnam par smin pa ji ltar shes par bgyi/ myos par 'gyur ba'i chang gi btung ba spangs pa'i rnam par smin pa ji ltar shes par</text></item>
<item><p>271b5</p><section>sna tshogs</section><text>bgyi/ de nas bcom ldan 'das kyis de rnams kyis dris pa de bstan cing rtogs par bya ba'i phyir bka' stsal pa/ dge slong dag srog gcod pa ni sbrul dug can dang 'dra bar blta bar bya'o/ /sdig pa du ma dang ldan pa dang /</text></item>
<item><p>271b6</p><section>sna tshogs</section><text>yi dags kyi skye gnas su skye ba dang / dud 'gro'i skye gnas su skye ba dang / dmyal ba'i skye gnas su skye bar 'gyur te/ de'i lus zhig nas shi ba'i pha rol du dmyal ba yang sos su skye'o/ /de ni dmyal ba yang sos</text></item>
<item><p>271b7</p><section>sna tshogs</section><text>dmyal ba'i bsrungs mas yang dag par sreg pa dang mtshon sna tshogs pa bzung nas dum bur gcod cing lus la bug pa 'bugs par byed do/ /rnam pa lnga yis bcing ngo zhes pas las byed cing byed la/ dmyal ba'i sems</text></item>
<item><p>271b8</p><section>sna tshogs</section><text>can de yang dang yang du shi nas yang dang yang du 'tsho bas na yang sos su skye'o/ /de rnams de la yang sos kyi sdug bsngal drag po rtsub pa tsha ba 'joms shing 'joms la gang zhig la thams cad lci zhing srog bcad pa'i rnam par</text></item>
<item><p>272a1</p><section>sna tshogs</section><text>smin pa de'o/ /de mir skyes kyang tshe thung bar 'gyur ro/ /dbang po yongs su ma tshang bar 'gyur ro/ /gzugs ngan pa dang / shes rab 'chal pa dang / rtag tu skrag pa dang / rtag tu khro ba dang / nad dang bcas pa dang / mya</text></item>
<item><p>272a2</p><section>sna tshogs</section><text>ngan dang bcas pa dang / dga' ba dang 'bral ba dang / thams cad dang 'bral ba dang / rtag tu yun ring du 'bral bar 'gyur ro/ /de'i phyir bcom ldan 'das kyis bka' stsal pa/ skye ba lnga brgyar yi dags dang / /nya sbrul</text></item>
<item><p>272a3</p><section>sna tshogs</section><text>ri dgas 'ug pa dang / /ma he khyi dang wa rnams ni/ /srog bcad pa yi nyes pa'o/ /'di ni srog bcad pa'i rnam par smin pa'o/ /srog gcod pa ni spangs pa yis/ /skyes pa 'am ni bud med lus/ /thob par 'gyur te phan yon</text></item>
<item><p>272a4</p><section>sna tshogs</section><text>ni/ /yon tan nyi shu mi dman par/ /yan lag nying lag phun sum tshogs/ /lus ni shed dang ldan pa dang / /rigs bzang por ni myur du skye/ /yan lag gtsang zhing 'jam pa dang / /tshe ring ba dang bde ba dang / /dpa' zhing stobs dang</text></item>
<item><p>272a5</p><section>sna tshogs</section><text>ldan pa dang / /tshig ni mchog tu bzang ba dang / /lha dang bcas pa dga' ba dang / /'jig rten pa yis ngan mi byed/ /'phags pas tshig ngan mi brjod dang / /byad stem ngan pas mi 'chi zhing / /mtha' yas pa yi 'khor dang ldan/ /</text></item>
<item><p>272a6</p><section>sna tshogs</section><text>kha dog gzugs dang yang dag ldan/ /nad dang mya ngan nyung ba dang / /khyim gyi gnas ni mi spong dang / /gzhan gyis mi dgar mi 'gyur ro/ /srog gcod pa ni spangs pa yis/ /skyes pa 'am ni bud med kyis/ /phan yon 'di ni</text></item>
<item><p>272a7</p><section>sna tshogs</section><text>myong bar 'gyur/ /lha rnams dang ni mi rnams su'o/ /de lus zhig cing shi nas bde 'gro mtho ris lha'i 'jig rten du nye bar skye'o/ /ma byin par len pa ni ma byin par pha rol gyi rdzas rnam par shes pa dang bcas pa dang / rnam</text></item>
<item><p>272a8</p><section>sna tshogs</section><text>par shes pa med pa gang rung khang pa phug nas rku ba la sogs pa'o/ /pha rol bslus nas len pa dang / rang 'tsho ba'i phyir de rnams de lta bu'i rim pas ma byin par len de de'i lus zhig nas shi ba'i pha rol du ngu 'bod du skye bar</text></item>
<item><p>272b1</p><section>sna tshogs</section><text>'gyur ro/ /ngu 'bod ces pa'i ming ni ngu 'bod gnyis te/ 'bar ba'i ngu 'bod dang / du ba'i ngu 'bod do/ /'bar ba'i ngu 'bod ni tshe bskal pa gcig tu gnas so/ /bar bar du me 'bar bas yongs su gang ba'o/ /du ba'i ngu</text></item>
<item><p>272b2</p><section>sna tshogs</section><text>'bod ni du ba 'tshub cing de gnyis la me 'bar bas ngu 'bod du sems can dmyal ba rnams 'tshed do/ /bu ga dgu nas me 'byung zhing lus sreg go/ /'di ni du ba'i ngu 'bod do/ /du ba'i ngu 'bod ni sems can dmyal ba rnams</text></item>
<item><p>272b3</p><section>sna tshogs</section><text>su 'tshed do/ /bu ga dgu nas du ba 'tshub cing 'byung ngo / /ji ltar zan 'tshed pa ltar lus 'tshed do/ /sems can gnyis ka mya ngan gyi sgra chen po sgrogs so/ /de dag ni der sdug bsngal drag cing rtsub pa dang tsha ba myong bar 'gyur ro/ /</text></item>
<item><p>272b4</p><section>sna tshogs</section><text>ma byin par len pa ni dge slong dag sbrul dug can dang 'dra bar blta bar bya'o/ /dmyal bar 'jug pa dang yi dags kyi yul du 'jug pa dang / dud 'gro'i skye gnas su skye bar 'gyur ro/ /gang zhig ma byin par len pa'i</text></item>
<item><p>272b5</p><section>sna tshogs</section><text>rnam par smin pa ni shin du chen po'o/ /mir skyes kyang longs spyod rnams nyams par 'gyur ba dang / ma byin par blangs pa'i sems can gyi lag tu dngos po cung zad kyang 'chags par mi 'gyur ro/ /bza' ba dang / btung ba</text></item>
<item><p>272b6</p><section>sna tshogs</section><text>dang / gos dang / stan la sogs pa rnyed dka' bar 'gyur ba dang / rgyun mi 'chad par zug rngu can dang / gzhan sdang ba dang / 'tshe bar 'gyur ro/ /gang dang gang rnyed pa de dang de ni nyams par 'gyur ro/ /gzhan gyis</text></item>
<item><p>272b7</p><section>sna tshogs</section><text>longs spyod par 'gyur ro/ /gang 'dod pa'i longs spyod ni rnyed dka' bar 'gyur ro/ /dngos po yod pa rnams 'phel bar mi 'gyur ro/ /bde ba dang 'bral bar 'gyur ro/ /de'i phyir bcom ldan 'das kyis gsungs</text></item>
<item><p>272b8</p><section>sna tshogs</section><text>pa/ 'dir ni dbul dang bkren pa dang / /gzugs ngan nye bar 'tshe ba dang / /rigs ngan du ni skye ba ni/ /ma byin len pa'i nyes pa'o/ /ma byin par len pa'i rnam par smin pa'o/ /ma byin len pa spangs pa yis/ /skyes</text></item>
<item><p>273a1</p><section>sna tshogs</section><text>pa 'am ni bud med ni/ /thob par 'gyur te phan yon ni/ /yon tan nyi shu mi dman par/ /rtag tu 'bru ni mang ba dang / /mtha' yas longs spyod phun sum tshogs/ /sngar med pa ni rab tu 'phel/ /'dod pa</text></item>
<item><p>273a2</p><section>sna tshogs</section><text>rnams ni brtan pa dang / /gzugs sgra ro dang dri dang ni/ /reg bya rnams ni yid du 'ong / /don du gnyer ba thams cad la/ /bsam pa thams cad myur du 'grub/ /de la rgyal po chom rkun dang / /mi mdza' ba yis mi 'phrogs</text></item>
<item><p>273a3</p><section>sna tshogs</section><text>dang / /me 'am yang na chu dang ni/ /de rnams kyis ni 'tshe mi 'gyur/ /'di 'dra ba yi longs spyod ldan/ /gang zhig ster dang za ba la/ /med ces pa ni 'byung mi 'gyur/ /rtag tu bde bar gnas pa dang / /ma byin len pa</text></item>
<item><p>273a4</p><section>sna tshogs</section><text>spangs pa yis/ /skyes pa 'am ni bud med la/ /thob par 'gyur te phan yon no/ /lha rnams dang ni mi rnams su'o/ /de lus zhig cing shi nas bde 'gro mtho ris dang lha'i 'jig rten du nye bar skye'o/ /'dod pa</text></item>
<item><p>273a5</p><section>sna tshogs</section><text>rnams la log par g.yem pas ni 'tsho ba'i 'jig rten 'dir 'dod par byed pa ni/ de'i lus zhig nas shi ba'i pha rol du ngu 'bod chen por skye zhing ltung bar 'gyur ro/ /de nas phyi ru chu bo rab med kyi ngogs gnyis</text></item>
<item><p>273a6</p><section>sna tshogs</section><text>su/ shal ma li'i nags dpag tshad brgyad bcu gyen du mnyam zhing mtho ba/ tsher ma sor bcu drug pa yal ga rnams thur la 'phyang ba/ lus po rgyang grags bcu gnyis dang ldan zhing lus la me gyen du 'bar ba/</text></item>
<item><p>273a7</p><section>sna tshogs</section><text>dpag tshad drug bcur gyen du 'gro zhing de la rtag tu sna tshogs pa'i mtshon gyis phan tshun du gsod cing / de ni shal ma li'i shing gi nags la shon no/ /lo stong phrag mang por shing gi tsher ma la 'dzeg go/ /gzhan</text></item>
<item><p>273a8</p><section>sna tshogs</section><text>yang dmyal ba'i srung ma rnams kyis mtshon blangs nas brgyab pas ngu zhing mgo thur la bstan nas lhung ngo / /lhung ba'i dus su lcags bsregs kyi sa gzhir gsal shing btsugs pa rnams la lhung ngo / /</text></item>
<item><p>273b1</p><section>sna tshogs</section><text>de rnams bshang lam nas 'thon pas/ de rnams kyis sdug bsngal myong bar 'gyur ro/ /rgyun du ngu zhing dpag tshad drug bcu pa'i lcags kyi bum par bskal pa gcig tu sdod do/ /me mdag gis yongs su gang bar dmyal</text></item>
<item><p>273b2</p><section>sna tshogs</section><text>ba'i bsrungs ma rnams kyi khar ldugs so/ /de'i phyir bcom ldan 'das kyis bka' stsal pa/ ri nag brtsegs pa mnyam zhing mtho/ /shing ni tsher mar bcas pa dang / /lcags kyi tsher ma rnon po yis/ /'jig rten mi la</text></item>
<item><p>273b3</p><section>sna tshogs</section><text>bde ba med/ /shing gi rtse mor gnas pa yi/ /dus kyi chung mas ci zhig bya/ /de'i phyir bcom ldan 'das kyis bka' stsal pa/ dge slong dag 'dod pa rnams la log par g.yem pa ni/ sbrul dug can dang 'dra bar</text></item>
<item><p>273b4</p><section>sna tshogs</section><text>blta bar bya'o/ /dmyal bar 'jug pa dang / yi dags kyi yul du 'jug pa dang / dud 'gro'i skye gnas su skye bar 'gyur ro/ /gang zhig 'dod pa rnams la log par g.yem pa'i rnam par smin pa ni shin du chen po'o/ /</text></item>
<item><p>273b5</p><section>sna tshogs</section><text>de mir skyes kyang sdug bsngal chen po myong bar 'gyur ro/ /de'i phyir bcom ldan 'das kyis bka' stsal pa/ skye ba lnga brgyar bud med 'gyur/ /de bzhin du ni ma ning 'gyur/ /skyug bro'i mdze can yang yang 'gyur/ /</text></item>
<item><p>273b6</p><section>sna tshogs</section><text>log par g.yem pa'i nyes pa'o/ /skye ba du mar nye bar 'tshe ba dang / dgra mang bar 'gyur ba dang / mi mdza' ba dang rtag tu lhan cig tu gnas par 'gyur ba dang / nyal ba dang ldang ba'i tshe sdug bsngal dang bcas pa dang /</text></item>
<item><p>273b7</p><section>sna tshogs</section><text>dus rtag tu khro ba dang / mis gnod par byed pa dang / rtag tu lus sgur bar 'gyur ba dang / 'on pa dang / skye ba nas skye bar dmus long la stsogs par skye bar 'gyur/ rnam par 'gyur bar nges pa dang / rtag tu sems mi</text></item>
<item><p>273b8</p><section>sna tshogs</section><text>dga' bar 'gyur ba dang / phan tshun du 'thab pa la dga' ba dang / dga' ba'i sems dang 'bral bar 'gyur ro/ /de lus zhig nas shi ba'i pha rol du ngu 'bod chen po'i dmyal bar ltung zhing skye bar 'gyur ro/ /der yang de la</text></item>
<item><p>274a1</p><section>sna tshogs</section><text>sdug bsngal drag pa dang / rtsub pa dang / tsha ba nyams su myong bar 'gyur/ 'dod pas log par g.yem pa'i rnam par smin pa'o/ /log par g.yem pa spangs pa yi/ /skyes pa 'am ni bud med kyis/ /</text></item>
<item><p>274a2</p><section>sna tshogs</section><text>thob par 'gyur te phan yon ni/ /yon tan nyi shu mi dman par/ /de la dgra ni med pa dang / /'jig rten thams cad dga' ba dang / /bza' dang btung ba rnyed par sla/ /gos dang stan dang gnas rnams dang / /bde bar nyal</text></item>
<item><p>274a3</p><section>sna tshogs</section><text>dang bde bar 'dug /de ni bde bar ldang ba dang / /ngan song 'jigs las rnam par grol/ /mya ngan med dang 'jigs pa 'ang med/ /nad rnams thams cad de la med/ /ma ning bud med du mi skye/ /cung zad gang ni don gnyer 'dod/ /</text></item>
<item><p>274a4</p><section>sna tshogs</section><text>de yi 'dod pa grub par 'gyur/ /phan tshun du ni mdza' ba mang / /gzhan ni mi dga' de la med/ /dbang po kun ni tshang ba dang / /dge ba'i mtshan nyid yang dag ldan/ /mi bzod chung dang dogs pa med/ /skyes pa bud med</text></item>
<item><p>274a5</p><section>sna tshogs</section><text>dogs med do/ /log par g.yem pa spangs pa yi/ /skyes pa 'am ni bud med kyis/ /phan yon 'di ni myong bar 'gyur/ /lha 'am yang na mi rnams kyis/ /de'i lus zhig nas shi ba'i pha rol du mtho ris dang lha'i 'jig rten</text></item>
<item><p>274a6</p><section>sna tshogs</section><text>du bde 'gror skye bar 'gyur ro/ /gang zhig skyes pa 'dod pa yis/ /skye ba yang dang yang du ni/ /bud med gzhan la 'gro mi bya/ /sems kyi dri ma bkru ba'o/ /bud med gang zhig gi gyos rgyug la nye bar mi bsnyen pa dang / rang gi</text></item>
<item><p>274a7</p><section>sna tshogs</section><text>khyo la nye bar mi bsnyen pa dang / rang gi khyo la mi brtsi ba dang / rang gi khyo'i phu bo la mi 'dud pa dang / rang gi khyo'i sring mo rnams la gnod par byed pa dang / gzhan yang lag pa dang / rkang pa dang / rgyab la las su bya ba mi byed pa dang /</text></item>
<item><p>274a8</p><section>sna tshogs</section><text>bza' ba dang btung ba gang 'dod pa mi ster ba dang / de rnams la ngo tsha dang khrel du mi byed pa dang / rang gi khyo bo la klog par byed pa dang / bskur pa btab na dmyal bar skye bar 'gyur ro/ /lcags bsregs kyi sa gzhi'i steng du nyal ba dang /</text></item>
<item><p>274b1</p><section>sna tshogs</section><text>'bar ba'i lcags kyu kha ru bcug nas mchil pa'i nya la bya ba bzhin du/ lce'i rtse mo phyi rol du phyung ste/ thag pas bcings nas phyi rol du 'don to/ /de ltar phyi rol du bton pa la/ lce'i rtse mo la mtshon chas brgyab nas brgyab pa'i</text></item>
<item><p>274b2</p><section>sna tshogs</section><text>gnas su mchu rang la skyes pa'i srin bu chen pos za'o/ /de ltar zos pas cung zad kyang smra bar mi nus so/ /de ltar de ni de la lo stong phrag du mar 'tshed par 'gyur ro/ /btsos nas yang dmyal ba chen por lhung bar 'gyur ro/ /de'i</text></item>
<item><p>274b3</p><section>sna tshogs</section><text>phyir bcom ldan 'das kyis bka' stsal pa/ gang zhig bud med skyes pa 'dod/ /skye ba skye bar yang dang yang / /lha dang lha mo ji bzhin du/ /rang gi khyo ni spang mi bya/ /brdzun du smras pas slar yang thig nag tu skye bar 'gyur ro/ /der yang</text></item>
<item><p>274b4</p><section>sna tshogs</section><text>dmyal ba'i srung ma rnams kyis sgra chen po'i tshig sgrogs shing / mtshon cha 'bar ba sna tshogs pa blangs nas lcags bsregs kyi sa gzhi la dmyal ba'i sems can gcig gis gcig 'grud pa dang / 'bar ba'i thig nag pos</text></item>
<item><p>274b5</p><section>sna tshogs</section><text>'debs pa dang / 'bar ba'i mtshon cha bzung nas yang dag par bsgyur ba dang / zhib mas 'tshag pa bzhin du ste'u dang dgra stas 'jog pa dang / de rnams kyis sgra chen po sgrogs te ngu zhing gnas so/ /rang gi khrag 'thung zhing nang du</text></item>
<item><p>274b6</p><section>sna tshogs</section><text>der gnas pa de thig nag ste brdzun du smras pas skye'o/ /der sdug bsngal drag pa dang / rtsub pa dang / tsha ba'i tshor ba myong bar 'gyur ro/ /dge slong dag brdzun du smra ba ni sbrul dug can dang 'dra bar yid la bya'o/ /des sdug bsngal</text></item>
<item><p>274b7</p><section>sna tshogs</section><text>mang po byed do/ /dmyal bar 'jug pa dang / yi dags kyi yul du 'jug pa dang / dud 'gro'i skye gnas su skye bar 'gyur ro/ /gang zhig brdzun du smra ba ni rnam par smin pa chen po'o/ /de mir skyes kyang snying rje med pa dang / skad</text></item>
<item><p>274b8</p><section>sna tshogs</section><text>bya rog gi dang 'dra ba dang / lce mi bde ba dang / so la srin 'byung ba dang / kha dri mi zhim pa dang / so mi snyoms pa dang / tshig rtsub pa dang / gre ba 'dzer ba dang / mchu mi bde ba dang / phrag dog dang bcas pa dang / rtag tu sred pa dang ldan pa dang /</text></item>
<item><p>275a1</p><section>sna tshogs</section><text>de lus zhig nas shi ba'i pha rol du thig nag tu skye bar 'gyur ro/ /de'i phyir bcom ldan 'das kyis bka' stsal pa/ kha nas rnag gi dri ldang zhing / /dpag tshad gcig tu dri ngan 'gro/ /chos ni shes par mi 'gyur ba/ /rdzun du</text></item>
<item><p>275a2</p><section>sna tshogs</section><text>smras pa'i nyes pa'o/ /brdzun du smras pa'i rnam par smin pa'o/ /brdzun du smra ba spangs pa yis/ /skyes pa 'am ni bud med ni/ /thob par 'gyur te phan yon ni/ /sum bcu rtsa gsum mi nyung ba'i/ /mig dang rna ba sna dang ni/ /</text></item>
<item><p>275a3</p><section>sna tshogs</section><text>lce dang lus dang de bzhin yid/ /de la rnam par dag par 'gyur/ /pad ma'i ze 'bru ltar mtshungs so/ /mig dang so ni mnyam pa dang / /lus ni mi ring mi thung la/ /ha cang sbom dang phra ba min/ /'di ltar legs par bshad pa'i tshig /</text></item>
<item><p>275a4</p><section>sna tshogs</section><text>ji ltar uta pa la yi dri/ /rtag tu kun da kha yi dri/ /g.yog rnams thams cad bsnyen bkur 'gyur/ /mchod par 'os pa'i tshig gis so/ /chos rnams kun la mkhas pa dang / /don dang tshig 'bru rnam par mkhas/ /sems</text></item>
<item><p>275a5</p><section>sna tshogs</section><text>kyi rtog la zhum pa med/ /rtag tu khyad par 'phags pa'i tshig /brdzun du smra ba spangs pa yis/ /skyes pa 'am ni bud med kyis/ /phan yon 'di ni myong bar 'gyur/ /lha dang mi ru skyes pa na/ de'i lus zhig nas shi ba'i pha</text></item>
<item><p>275a6</p><section>sna tshogs</section><text>rol du bde 'gro lha'i 'jig rten dang mtho ris su skye'o/ /brdzun du smra ba zhes bya ba ni/ kha na ma tho ba dang bcas pa'o/ /'dod pa'i don rnams la rigs kyi bus mi bya ba nyid do/ /bden pa dang legs pa'i bcud rnams de lta bu ni blang bar bya'o/ /</text></item>
<item><p>275a7</p><section>sna tshogs</section><text>brdzun du smra ba zhes bya ba don med par byed pa'o/ /'jig rten slu bar byed do/ /skye ba gzhan du mar mnar med pa'i dmyal bar skye bar 'gyur ro/ /de'i phyir 'tsho ba'i slad du brdzun du smra bar mi bya'o/ /thams cad mkhyen pa sangs rgyas/ byang</text></item>
<item><p>275a8</p><section>sna tshogs</section><text>chub sems dpa' sgrib pa dang bcas pa'i dus na 'ang phra ma ni/ yung ba'i kha dog ltar yun ring por mi gnas so/ /phub ma'i phung po'i steng du phur pa btsugs na yun ring du mi gnas pa bzhin no/ /rta'i rgyab du shing thog ril bu bzhag na yun</text></item>
<item><p>275b1</p><section>sna tshogs</section><text>ring du mi gnas pa bzhin du/ smras pa'i tshig la ral gris ske 'breg pa'i tshe tshig gnyis mi smra ba bzhin no/ /bden pa yun ring por smras pas dge sbyong dang bram zes pha rol du sgrol bar byed do/ /chang 'thungs pa ni tsha ba'i</text></item>
<item><p>275b2</p><section>sna tshogs</section><text>dmyal bar ltung zhing skye bar 'gyur ro/ /der lhung ba'i sems can ni lo stong phrag mang por 'tshed par 'gyur ro/ /de nas phyir phyung nas chu bo rab med kyi ngogs su skyur bar byed do/ /gang du'ang 'gro sa med par yang dang yang du</text></item>
<item><p>275b3</p><section>sna tshogs</section><text>skyal bar byed do/ /der dmyal ba'i bsrungs ma rnams kyis mchil pa'i nya 'don pa ltar/ lcags bsregs kyi sa gzhi la rdebs par byed do/ /'di ltar sgrogs te/ kye skyes bu khyod ci 'dod/ jo bo skom mo/ /dmyal ba'i bsrungs ma des</text></item>
<item><p>275b4</p><section>sna tshogs</section><text>lcags 'bar ba'i lcags kyus kha phye ste lcags bzhu ba'i khu ba ldugs par byed do/ /de la de yi mchu sreg go/ /mgrin pa yang sreg go/ /brang sreg go/ /rgyu ma sreg go/ /snying yang sreg go/ /bshang lam nas mar 'thon par byed do/ /</text></item>
<item><p>275b5</p><section>sna tshogs</section><text>de rnams kyis sdug bsngal myong bar byed cing / ngu la 'dre bar byed do/ /de'i dus su yang 'chi bar ni mi 'gyur te/ ji srid kyi bar du sdig pa'i las kyi 'bras bu myong bar byed do/ /de srid du de rnams kyis rnam par smin pa'i tshor ba</text></item>
<item><p>275b6</p><section>sna tshogs</section><text>myong bar byed do/ /de'i phyir bcom ldan 'das kyis bka' stsal pa/ tsha zhing rtsub pa'i chu bo ni/ /rab med shin du bgrod par dka'/ /lcags kyi pad ma'i 'dab ma rnams/ /'dab ma rno ba'i steng du 'gre/ /chu bo rab med gzhi med</text></item>
<item><p>275b7</p><section>sna tshogs</section><text>par/ /chos min ji ltar spyod par 'gyur/ /gang zhig chang 'thung ba de ni sdig pa chung ba ma yin no/ /de mir gyur kyang rtag tu brjed ngas pa dang / lug ltar lkugs pa dang / shes rab 'chal pa dang / rig pa mi shes pa dang / rtag tu</text></item>
<item><p>275b8</p><section>sna tshogs</section><text>gnyid du 'gro ba dang / blo gros dman pa dang / gti mug che ba dang / 'jigs pa dang / skrag par 'gyur ba dang / dogs par 'gyur ba dang / phra ma can dang / tshig mi brtan pa dang / ser sna can dang / phrag dog can dang / nges</text></item>
<item><p>276a1</p><section>sna tshogs</section><text>par mi 'byung ba dang / ngo tsha med pa dang / khrel med pa dang / shes rab chung ba dang / dge ba'i chos rnams mi rig pa ste/ skye ba lnga brgyar gnod sbyin skye/ /skye ba lnga brgyar khyi dang ni/ /mtha' yas smyon par skye bar 'gyur/ /</text></item>
<item><p>276a2</p><section>sna tshogs</section><text>chang 'thungs pa yi nyes pa'o/ /myos par 'gyur ba'i chang gi btung ba'i rnam par smin pa'o/ /chang 'thung ba ni spangs pa yis/ /skyes pa 'am ni bud med ni/ /thob ste de yi phan yon ni/ /sum bcu rtsa drug gi dman par/ /</text></item>
<item><p>276a3</p><section>sna tshogs</section><text>'das dang ma 'ongs pa yi dus/ /da ltar byung ba cung zad du/ /myur du shes par 'gyur ba dang / /rtag tu dran pa gnas pa dang / /de ni smyo bar mi 'gyur zhing / /khyad par 'phags pa'i shes rab dang / /mi rmongs pa dang bag yod</text></item>
<item><p>276a4</p><section>sna tshogs</section><text>dang / /tshig ni shin du gsal ba dang / /ngo tsha shes shing tshig ni gsal/ /de ni log par smra mi 'gyur/ /phra ma dang ni tshig rtsub med/ /don med pa la mi bstod cing / /nyin dang mtshan du de bzhin du/ /byas pa shes shing byas</text></item>
<item><p>276a5</p><section>sna tshogs</section><text>pa tshor/ /'dod med gtong dang tshul khrims ldan/ /khro ba med cing tshig ni drang / /'jigs pa med cing rnam par mkhas/ /ngo tsha khrel yod phun sum tshogs/ /'jigs pa dang ni dogs pa med/ /yid gzhungs thos pa</text></item>
<item><p>276a6</p><section>sna tshogs</section><text>'dzin pa dang / /don yod skye bo mang nang mkhas/ /chang gi btung ba spangs pa yis/ /skyes pa 'am ni bud med kyis/ /phan yon 'di rnams myong bar 'gyur/ /lha rnams dang ni mi rnams su/ /de'i lus zhig nas shi ba'i pha</text></item>
<item><p>276a7</p><section>sna tshogs</section><text>rol du bde 'gro mtho ris lha'i 'jig rten dang mtho ris su skye'o/ /tshul khrims 'di rnams bsrung bar bya'o/ /'di gang zag gang su dag skyes pa 'am bud med kyi tshul khrims bsrung bar mi byed pa dang / bsgom par</text></item>
<item><p>276a8</p><section>sna tshogs</section><text>mi byed na de'i lus zhig nas shi ba'i pha rol du ngan song ngam ngan 'gro log par ltung bar skye bar 'gyur ro/ /gang su dag tshul khrims srung bar byed pa dang / sgom par byed pa rnams ni de'i lus zhig nas shi ba'i pha rol du bde 'gro</text></item>
<item><p>276b1</p><section>sna tshogs</section><text>mtho ris dang / lha'i 'jig rten du skye bar 'gyur ro/ /bcom ldan 'das kyis de skad ces bka' stsal pa dang / dge slong de rnams bcom ldan 'das kyis gsungs pa la mngon par bstod do/ /tshul khrims lnga'i phan yon bstan</text></item>
<item><p>276b2</p><section>sna tshogs</section><text>pa'i mdo rdzogs so// // @#/ /rgya gar skad du/ gi ri A nan da sU tra/ bod skad du/ ri'i kun dga' bo'i mdo/ 'phags pa dkon mchog gsum la gus pas phyag 'tshal lo/ /'di skad bdag gis thos</text></item>
<item><p>276b3</p><section>sna tshogs</section><text>pa'i dus gcig na/ bcom ldan 'das mnyan yod rgyal byed tshal mgon med zas sbyin gyi kun dga' ra ba na bzhugs so/ /de'i tshe de'i dus na tshe dang ldan pa ri'i kun dga' bo nad dam por sdug bsngal bas gzir to/ /de</text></item>
<item><p>276b4</p><section>sna tshogs</section><text>nas tshe dang ldan pa kun dga' bo bcom ldan 'das ga la ba der song zhing nye bar song nas bcom ldan 'das la phyag byas nas phyogs gcig tu 'dug go/ /phyogs gcig tu 'dug nas yang tshe dang ldan pa kun dga' bos bcom ldan</text></item>
<item><p>276b5</p><section>sna tshogs</section><text>'das la 'di skad ces gsol to/ /btsun pa tshe dang ldan pa ri'i kun dga' bo nad dam pos sdug bsngal bas gzir to/ /btsun pa bcom ldan 'das legs par mdzad du gsol/ dge slong tshe dang ldan pa ri'i kun dga'</text></item>
<item><p>276b6</p><section>sna tshogs</section><text>bo ga la ba der gshegs la rjes su brtse bas gshegs par zhu/ de nas bcom ldan 'das kyis tshe dang ldan pa kun dga' bo la bka' stsal pa/ der yang kun dga' bo khyod dge slong ri'i kun dga' bo'i thad du song la 'du</text></item>
<item><p>276b7</p><section>sna tshogs</section><text>shes bcu bshad par gyis shig /rnam par shes pa dang ldan pa'i gnas su smra bar gyis shig /gzhan yang dge slong ri'i kun dga' bos 'du shes bcu thos nas nad kyis gzir ba'i gnas rnams la so sor rig par</text></item>
<item><p>276b8</p><section>sna tshogs</section><text>'gyur ro/ /bcu gang zhe na/ mi rtag pa'i 'du shes dang / bdag med pa'i 'du shes dang / mi gtsang ba'i 'du shes dang / bar du gcod pa'i 'du shes dang / spong ba'i 'du shes dang / 'dod chags dang bral ba'i 'du shes dang /</text></item>
<item><p>277a1</p><section>sna tshogs</section><text>'gog pa'i 'du shes dang / 'jig rten thams cad la mngon par mi dga' ba'i 'du shes dang / 'du byed thams cad la mi rtag pa'i 'du shes dang / 'byung ba dang rngub pa rjes su dran pa'i 'du shes so/ /</text></item>
<item><p>277a2</p><section>sna tshogs</section><text>mi rtag pa'i 'du shes du zhe na/ 'di ni tshe dang ldan pa kun dga' bo/ dgon pa 'am/ shing drung ngam/ khang pa stong par song la 'di ni so sor rig par bya'o/ /gzugs mi rtag pa dang / tshor ba mi rtag pa dang / 'du</text></item>
<item><p>277a3</p><section>sna tshogs</section><text>shes mi rtag pa dang / 'du byed mi rtag pa dang / rnam par shes pa mi rtag pa ste 'di rnams la nye bar len pa'i phung po lnga po mi rtag par blta bar bya'o/ /de la mi rtag pa'i 'du shes ston cig /kun dga' bo bdag</text></item>
<item><p>277a4</p><section>sna tshogs</section><text>med pa'i 'du shes du zhe na/ 'di ni dge slong kun dga' bo/ dgon pa 'am/ shing drung ngam/ khang pa stong par song la 'di ni so sor rig par bya'o/ /mig bdag med pa dang / gzugs bdag med pa dang / rna ba bdag</text></item>
<item><p>277a5</p><section>sna tshogs</section><text>med pa dang / sgra bdag med pa dang sna bdag med pa dang / dri bdag med pa dang / lce bdag med pa dang / ro bdag med pa dang / lus bdag med pa dang / reg bya bdag med pa dang / yid bdag med pa dang / chos bdag med pa ste/</text></item>
<item><p>277a6</p><section>sna tshogs</section><text>'di rnams ni nang gi drug dang phyi'i skye mched drug bdag med pa'o/ /bdag med pa la lta zhing bsam par bya'o/ /kun dga' bo bdag med pa 'di rnams ston cig /kun dga' bo mi gtsang ba'i 'du shes ni dge slong</text></item>
<item><p>277a7</p><section>sna tshogs</section><text>kun dga' bo 'di ni lus 'di nyid la spyi gtsug nas 'og gi rkang mthil gyi bar gyi/ pags pa'i phyi shun gyi bar gang bar rnam pa sna tshogs pa'i mi gtsang ba so sor brtag par bya'o/ /lus 'di la skra dang / ba spu dang /</text></item>
<item><p>277a8</p><section>sna tshogs</section><text>sen mo dang / so dang / lpags pa'i phyi shun dang / sha dang / chu ba dang / rus pa dang / rkang mar dang / mkhal ma dang / snying dang / mtsher pa dang / glo ba dang / sul mang dang / pho ba dang / rgyu ma dang / rgyu ma'i gnye</text></item>
<item><p>277b1</p><section>sna tshogs</section><text>ma dang / lgang pa dang / rtug pa dang / mkhris pa dang / bad kan dang / tshigs dang / khrag dang / rngul dang / tshil dang / mchi ma dang / zhag dang / mchil ma dang / snabs dang / chu ser dang / gcin dang / glad pa ste mi gtsang</text></item>
<item><p>277b2</p><section>sna tshogs</section><text>ba'i rdzas sum bcu rtsa gnyis so/ /lus 'di la mi gtsang bar blta bar bya'o/ /kun dga' bo mi gtsang ba 'di rnams bstan par gyis shig /kun dga' bo bar du gcod pa rnams du zhe na/ dge slong kun dga' bo 'di</text></item>
<item><p>277b3</p><section>sna tshogs</section><text>ni dgon pa 'am/ shing drung ngam/ khang stong du song ste 'di rnams so sor brtag par bya'o/ /lus 'di ni sdug bsngal mang ba dang / bar du gcod pa mang ba ste/ lus 'di la rnam pa du ma'i nad 'byung ngo / /'di lta ste/ mig</text></item>
<item><p>277b4</p><section>sna tshogs</section><text>gi nad dang / rna ba'i nad dang / sna'i nad dang / lce'i nad dang / lus kyi nad dang / mgo bo'i nad dang / rna ba'i nang gi nad dang / kha'i nad dang / so'i nad dang / glo dang / dbugs mi bde ba dang / pi na so'i nad dang / tsha rims dang /</text></item>
<item><p>277b5</p><section>sna tshogs</section><text>lto ba'i nad dang / brgyal ba dang / gzhogs phyed na ba dang / gzer ba dang / gsung pa dang / mdze dang / sha 'bras dang / 'brum bu phra mo dang / gcong nad dang / brjed byed kyi nad dang / bas ldags dang / g.yan pa dang / lus za ba dang /</text></item>
<item><p>277b6</p><section>sna tshogs</section><text>rash+ka sa dang / bi tsar rtsi ka dang / khrag mkhris dang / ma d+hu me ha dang / a~M ga dang / si la ka dang / mtshan mar rdol ba dang / mkhris pa 'khrugs pa'i nad dang / bad kan 'khrugs pa'i nad dang / rlung 'khrugs</text></item>
<item><p>277b7</p><section>sna tshogs</section><text>pa'i nad dang / 'dus pa'i nad dang / dus su zas yi khar mi 'ong ba'i nad dang / mi mnyam pa'i nad 'khrugs pa dang / a u pa ka mri ka'i nad dang / las kyi rnam par smin pa'i nad dang / grang ba dang / dro ba dang /</text></item>
<item><p>277b8</p><section>sna tshogs</section><text>bkres pa dang / skom pa dang / 'khru ba dang / chu nad ste/ lus kyi nad 'di rnams ni bar du gcod par blta zhing bsgom par bya'o/ /kun dga' bo 'di ni bar du gcod par bstan par bya'o/ /kun dga' bo spong ba'i 'du</text></item>
<item><p>278a1</p><section>sna tshogs</section><text>shes rnams du zhe na/ dge slong kun dga' bo 'di ni 'dod pa las skyes pa ste/ mi gnas par dor bar bya'o/ /rnam par gzhig pa dang / goms par mi byed pa dang / mi bsgom par 'gro ba dang / rnam par</text></item>
<item><p>278a2</p><section>sna tshogs</section><text>'tshe ba'i rnam rtog las skyes pa dang / mi gnas pa ste dor bar bya'o/ /rnam par gzhig pa dang / goms par mi byed pa dang / mi bsgom par 'gro ba ste skyes shing skyes pa'i sdig pa mi dge ba'i chos mi gnas pa ste</text></item>
<item><p>278a3</p><section>sna tshogs</section><text>dor bar bya'o/ /rnam par gzhig pa dang / goms par mi byed pa dang / mi bsgom par 'gro ba ste/ kun dga' bo 'di ni spong ba'i 'du shes so/ /kun dga' bo 'dod chags dang bral ba'i 'du shes du zhe na/ dge slong</text></item>
<item><p>278a4</p><section>sna tshogs</section><text>kun dga' bo 'di ni dgon pa 'am/ shing drung ngam/ khang stong du song ste so sor brtag par bya'o/ /'di ni zhi ba dang / gya nom pa gang 'di ni 'dus byas thams cad gnas pa dang / skye ba dang / bsgyur ba dang / sred pa zad</text></item>
<item><p>278a5</p><section>sna tshogs</section><text>pa dang / 'gog pa dang / mya ngan las 'das pa'o/ /kun dga' bo 'di ni 'gog pa'i 'du shes so/ /kun dga' bo 'jig rten thams cad la mngon par mi dga' ba'i 'du shes du zhe na/ dge slong kun dga' bo 'di ni</text></item>
<item><p>278a6</p><section>sna tshogs</section><text>gang zhig 'jig rten pa thabs dang nye bar skye ba dang / rtog pa dang / gnas pa dang / bag la nyal ba bor te dga' ba mi bskyed par ro/ /kun dga' bo 'di ni 'jig rten thams cad la mngon par mi dga' ba'i 'du shes</text></item>
<item><p>278a7</p><section>sna tshogs</section><text>su bstan par bya'o/ /kun dga' bo 'du byed thams cad mi rtag pa'i 'du shes du zhe na/ dge slong kun dga' bo 'di ni 'du byed thams cad la zhen pa med pa dang / spong ba dang / skyug bro ba ste/ kun dga' bo 'di ni</text></item>
<item><p>278a8</p><section>sna tshogs</section><text>'du byed thams cad mi rtag pa'i 'du shes su bstan par bya'o/ /kun dga' bo dbugs rngub pa dang dbyung ba rjes su dran pa du zhe na/ dge slong kun dga' bo/ dgon pa 'am/ shing drung ngam/ khang stong du song ste 'dug la</text></item>
<item><p>278b1</p><section>sna tshogs</section><text>skyil dkrungs bcas te lus drang por bsrangs la kha gyen du bltas la rjes su dran cing gnas par bya'o/ /de nas dbugs thung ngu phyung na dbugs thung ngu phyung ngo snyam du yang dag par shes so/ /dbugs ring du rngubs pa 'am thung ngu</text></item>
<item><p>278b2</p><section>sna tshogs</section><text>rngubs na rngubs so snyam du yang dag par shes so/ /dbugs ring du phyung na dbugs ring du mthong ngo snyam du yang dag par shes so/ /dbugs thung ba 'am thung ngu phyung na dbugs thung ngu phyung ngo snyam du yang dag par shes so/ /</text></item>
<item><p>278b3</p><section>sna tshogs</section><text>dbugs thung ba 'am thung ngu rgyus na thung ngu blta ba dang yang dag par shes so/ /lus kyi thams cad yang dag par myong zhing dbugs thung ngu rgyus so zhes bslab par byas te/ lus kyi yang dag par myong zhing blta zhing bslab par</text></item>
<item><p>278b4</p><section>sna tshogs</section><text>bya'o/ /lus kyi 'du byed shin du sbyangs nas dbugs thung ngu rngubs na rngubs pa la blta zhing bslab par bya'o/ /snyam du yang dag par shes so/ /gnyis ka mthong zhing lus kyi 'du byed yang dag par sbyangs shing rlung thung ngu phyung ngo / /</text></item>
<item><p>278b5</p><section>sna tshogs</section><text>zhes gnas shing bslab par bya'o/ /gnyis ka mthong zhing lus kyi 'du byed la blta zhing gnas par bslab par bya'o/ /dga' ba yang dag par myong zhing dbugs thung ngu rgyus so snyam du bslab par bya'o/ /dga' ba yang dag</text></item>
<item><p>278b6</p><section>sna tshogs</section><text>par myong zhing blta zhing bslab par bya'o/ /bde ba yang dag par myong zhing dbugs thung ngu rgyus so snyam du bslab par bya'o/ /bde ba yang dag par myong zhing blta zhing bslab par bya'o/ /sems kyi 'du byed yang dag par</text></item>
<item><p>278b7</p><section>sna tshogs</section><text>myong zhing dbugs thung ngu rgyus so snyam du bslab par bya'o/ /sems kyi 'du byed yang dag par myong zhing blta zhing bslab par bya'o/ /gnyis ka mthong zhing sems kyi 'du byed yang dag par myong zhing dbugs thung ngu rgyus na rgyus so</text></item>
<item><p>278b8</p><section>sna tshogs</section><text>snyam du bslab par bya'o/ /gnyis ka mthong zhing sems kyi 'du byed yang dag par sbyangs so snyam du bslab par bya'o/ /sems yang dag par myong na dbugs thung ngu rngubs na rngubs so zhes bslab par bya'o/ /sems yang dag par myong zhing yang</text></item>
<item><p>279a1</p><section>sna tshogs</section><text>dag par sbyangs so snyam du bslab par bya'o/ /sems mngon par dga' ba bskyed pa dang dbugs thung ngu rgyus pa na rgyus so zhes bslab par bya'o/ /sems mngon par dga' ba bskyed pa dang shin</text></item>
<item><p>279a2</p><section>sna tshogs</section><text>tu sbyangs so snyam du bslab par bya'o/ /sems zhi gnas la gnas pas dbugs thung ngu rgyus na rgyus so snyam du bslab par bya'o/ /sems zhi gnas la gnas pas lhag mthong du gnas par bslab par bya'o/ /sems rnam</text></item>
<item><p>279a3</p><section>sna tshogs</section><text>par grol bas dbugs thung ngu rgyus na rgyus so zhes bslab par bya'o/ /sems rnam par grol bas lhag mthong la gnas par bslab par bya'o/ /mi rtag par rjes su lta bas dbugs thung ngu rgyus na rgyus so snyam du bslab par bya'o/ /</text></item>
<item><p>279a4</p><section>sna tshogs</section><text>mi rtag par rjes su lta bas lhag mthong la gnas par bslab par bya'o/ /'dod chags dang bral bar rjes su blta bas dbugs thung ngu rgyus na rgyus so snyam du bslab par bya'o/ /'dod chags dang bral bar rjes su lta bas lhag mthong la gnas</text></item>
<item><p>279a5</p><section>sna tshogs</section><text>par bslab par bya'o/ /'gog pa la rjes su blta bas dbugs thung ngu rgyus na rgyus so snyam du bslab par bya'o/ /'gog pa la rjes su lta bas lhag mthong la gnas par bslab par bya'o/ /so sor spong ba rjes su lta bas dbugs</text></item>
<item><p>279a6</p><section>sna tshogs</section><text>thung ngu rgyus na rgyus so snyam du bslab par bya'o/ /so sor spong bar rjes su lta bas lhag mthong la gnas par bslab par bya'o/ /kun dga' bo dbugs rngubs pa dang dbyung ba rjes su dran pa 'di bshad par bya'o/ /der</text></item>
<item><p>279a7</p><section>sna tshogs</section><text>yang kun dga' bo'i gnas su song la/ 'du shes bcu po 'di bshad par bya'o/ /gnas gzhan yang yod de dge slong ri'i kun dga' bos 'du shes bcu po 'di thos na de'i nad thams cad zhi bar 'gyur ro/ /de nas</text></item>
<item><p>279a8</p><section>sna tshogs</section><text>yang tshe dang ldan pa kun dga' bos bcom ldan 'das las mnyan te/ tshe dang ldan pa ri'i kun dga' bo'i gnas su song nas/ tshe dang ldan pa ri'i kun dga' bo la/ 'du shes bcu so sor bshad do/ /de nas tshe dang ldan pa</text></item>
<item><p>279b1</p><section>sna tshogs</section><text>ri'i kun dga' bos 'du shes bcu po 'di rnams thos nas de'i nad thams cad zhi bar gyur to/ /de'i nad thams cad zhi nas tshe dang ldan pa ri'i kun dga' bo langs te/ tshe dang ldan pa ri'i kun dga' bo'i nad</text></item>
<item><p>279b2</p><section>sna tshogs</section><text>phyis med par gyur to/ /tshe dang ldan pa ri'i kun dga' bo'i mdo rdzogs s+ho// // @#/ /rgya gar skad du/ nan+do pa nan+da nA ga rA dza da ma na sU tra/ bod skad du/</text></item>
<item><p>279b3</p><section>sna tshogs</section><text>klu'i rgyal po dga' bo nyer dga' 'dul ba'i mdo/ 'phags pa dkon mchog gsum la gus pas phyag 'tshal lo/ /'di skad bdag gis thos pa dus gcig na/ bcom ldan 'das mnyan yod rgyal byed</text></item>
<item><p>279b4</p><section>sna tshogs</section><text>tshal mgon med zas sbyin gyi kun dga' ra ba na bzhugs so/ /khyim bdag mgon med zas sbyin dus gcig na/ bcom ldan 'das kyis chos bstan pa thos nas/ btsun pa dge slong lnga brgya dang bcas pa sang nang par bdag</text></item>
<item><p>279b5</p><section>sna tshogs</section><text>gi khyim du gdugs tshod la 'byon par zhu zhes mgron du gnyer to/ /bcom ldan 'das kyis de la gnang nas/ de'i nyin mo'i lhag ma dang mtshan mo'i mtha' 'das nas tho rangs kyi dus su stong phrag bcu'i 'jig rten gyi khams la</text></item>
<item><p>279b6</p><section>sna tshogs</section><text>thugs kyis rnam par dgongs so/ /de nas klu'i rgyal po dga' bo nyer dga' zhes bya ba ye shes kyi sgo nas mngon du byas so/ /de la nges par legs pa'i sa bon yod dam zhes brtags pa na/</text></item>
<item><p>279b7</p><section>sna tshogs</section><text>'di ni log par lta ba can dkon mchog gsum la dad pa med par gzigs so/ /gzigs nas gang zhig 'di ni log par lta ba las/ rnam par grol bar bya ba'i phyir/</text></item>
<item><p>279b8</p><section>sna tshogs</section><text>'dul bar byed pa/ gnas brtan chen po maud gal gzigs so/ /de nas mtshan mo tho rangs kyi dus su sku'i byi dor mdzad</text></item>
<item><p>280a1</p><section>sna tshogs</section><text>nas/ tshe dang ldan pa kun dga' bo bos te bka' stsal pa/ kun dga' bo/ dge slong lnga brgya dang bcas pa'i bcom ldan 'das lha'i 'jig rten du gshegs so zhes ston cig /des btsun pa bka' bzhin 'tshal lo zhes gsol</text></item>
<item><p>280a2</p><section>sna tshogs</section><text>nas dge slong rnams la don de smras so/ /de'i nyi ma la dga' bo nyer dgas nyer bsdogs byas so/ /de lha'i rin po che'i steng du skyil dkrungs kyis gnas te/ lha'i gdugs dkar po bzung ngo / /klu dang klu mo gar byed cing klu'i</text></item>
<item><p>280a3</p><section>sna tshogs</section><text>'khor g.yog du mas bskor te lha'i snod nye bar bzhag nas bza' ba dang btung ba rnam pa sna tshogs pa la rtog par byed do/ /de nas bcom ldan 'das kyis klu'i rgyal po ji lta bar gzigs so/ /de ltar byas pa gzigs nas de'i</text></item>
<item><p>280a4</p><section>sna tshogs</section><text>mgo bo'i steng gi bla bres kyi steng nyid nas/ bcom ldan 'das dge slong lnga brgya dang bcas pas gshegs te/ sum bcu rtsa gsum gyi lha'i bar mngon sum du gyur to/ /de'i tshe de'i dus na klu'i rgyal po dga' bo nyer dga' de lta bu'i</text></item>
<item><p>280a5</p><section>sna tshogs</section><text>gzugs kyis sdig pa'i lta bar lhung ba lta ba ngan pa'i sems skyes so/ /dge sbyong mgo reg 'di nga'i steng nas sum bcu rtsa gsum gyi lha'i 'jig rten gyi gnas su gshegs par 'gyur ro/ /'di ni da lta nas nga'i mgo bo la rkang pa'i</text></item>
<item><p>280a6</p><section>sna tshogs</section><text>rdul mgo bo'i steng du lhung bar byed pas 'gro ru mi ster ro snyam ste/ langs nas ri rab kyi rtsa bar song ngo / /rang gi gzugs bor te ri bo mchog rab steng 'og thams cad rang gi lus kyis lan bdun du dkris nas/ steng du gdengs ka</text></item>
<item><p>280a7</p><section>sna tshogs</section><text>byas te/ sum bcu rtsa gsum pa rnams kyis mi mthong bar bya ba'i phyir ro/ /de nas tshe dang ldan pa yul 'khor skyong gis bcom ldan 'das la 'di skad ces gsol to/ /btsun pa sngar bzhin gnas 'di'i phyogs su 'dug nas</text></item>
<item><p>280a8</p><section>sna tshogs</section><text>ri bo mchog rab mthong ngo / /ri bo mchog rab 'khor dang bcas pa mthong ngo / /sum bcu rtsa gsum mthong ngo / /rnam par rgyal ba'i khang bzang mthong ngo / /rnam par rgyal ba'i khang bzang gi steng gi rgyal</text></item>
<item><p>280b1</p><section>sna tshogs</section><text>mtshan mthong ngo / /btsun pa ci'i rgyu ci'i rkyen lags/ da ni ri bo mchog rab mi mthong bar gyur/ bcom ldan 'das kyis bka' stsal pa/ yul 'khor skyong 'di ni klu'i rgyal po dga' bo nyer dga' zhes bya ba khyed rnams</text></item>
<item><p>280b2</p><section>sna tshogs</section><text>la khros par gyur te/ ri bo mchog rab lan bdun du lus kyis dkris nas steng du gdengs kas bsgribs so/ /mun pa mun nag tu byas nas gnas so/ /gsol pa/ btsun pa bdag gis gdul bar bgyi 'am/ bcom</text></item>
<item><p>280b3</p><section>sna tshogs</section><text>ldan 'das kyis gnang ba ma byin no/ /de nas tshe dang ldan pa bzang ldan dang / tshe dang ldan pa sgra gcan 'dzin te/ go rims bzhin du dge slong thams cad kyis zhus so/ /bcom ldan 'das kyis rjes su gnang ba ma byin</text></item>
<item><p>280b4</p><section>sna tshogs</section><text>no/ /thams cad kyi rjes su gnas brtan chen po maud gal gyi bus btsun pa bdag gis gdul bar bgyi 'am zhes zhus pa dang / maud gal gyi bu thul cig ces bcom ldan 'das kyis gnang ba byin no/ /gnas</text></item>
<item><p>280b5</p><section>sna tshogs</section><text>brtan rang gi lus bor la klu'i rgyal po'i lus chen por sprul te/ dga' bo nyer dga'i lus kyi steng du lan bcu bzhi lus kyis dkri ba dang / de'i gdengs ka'i steng du rang gi gdengs ka bya'o/ /ri bo mchog rab dang bcas</text></item>
<item><p>280b6</p><section>sna tshogs</section><text>pa thams cad non cig ces bka' stsal pa dang / gnas brtan maud gal gyi bus de bzhin du byas so/ /de nas klu'i rgyal po dga' bo nyer dgas kha brlangs kyi du ba btang ngo / /gnas brtan gyis kyang khyed</text></item>
<item><p>280b7</p><section>sna tshogs</section><text>kyi lus la kha brlangs kyi du ba yod la nged la med pa yin nam zhes kha brlangs btang ngo / /klu'i rgyal po dga' bo nyer dga'i du bas gnas brtan la gnod par ma gyur to/ /gnas brtan gyi kha brlangs kyi du bas</text></item>
<item><p>280b8</p><section>sna tshogs</section><text>klu'i rgyal po la gnod par gyur to/ /klu'i rgyal po rab tu 'bar ro/ /gnas brtan gyis khyed kyi lus la 'bar ba yod pa bzhin nged la med dam zhes 'bar bar byas so/ /klu'i rgyal po'i me 'od kyis gnas brtan la gnod par</text></item>
<item><p>281a1</p><section>sna tshogs</section><text>ma gyur to/ /gnas brtan gyi me 'od kyis klu'i rgyal po la gnod par gyur to/ /klu'i rgyal pos bsams pa 'di ni bdag gi lus ri bo mchog rab dang bcas pa nges par mnan nas du ba dang me 'bar bar byed do snyam nas/ khyed gang</text></item>
<item><p>281a2</p><section>sna tshogs</section><text>yin zhes dris so/ /bdag maud gal zhes bya'o/ /btsun pa rang gi gzugs kyis gnas par gyis shig /gnas brtan gyis klu'i lus dor nas/ de'i rna ba g.yas pa'i bu ga nas zhugs te/ rna ba g.yon pa'i bu ga nas 'thon no/ /yang</text></item>
<item><p>281a3</p><section>sna tshogs</section><text>rna ba g.yon pa'i bu ga nas zhugs nas/ rna ba g.yas pa'i bu ga nas 'thon no/ /de bzhin du sna g.yas pa'i bu ga nas zhugs nas/ sna g.yon pa'i bu ga nas 'thon te/ yang sna g.yon pa'i bu ga nas zhugs nas/ sna g.yas</text></item>
<item><p>281a4</p><section>sna tshogs</section><text>pa'i bu ga nas 'thon no/ /de nas klu'i rgyal po'i kha gdangs so/ /gnas brtan khar zhugs nas/ gsus pa'i nang du mdun rgyab du yang dang yang du rgyus so/ /bcom ldan 'das kyis maud gal rdzu 'phrul cher yid la gyis shig</text></item>
<item><p>281a5</p><section>sna tshogs</section><text>klu rdzu 'phrul chen po dang ldan pa yin no zhes bka' stsal to/ /gnas brtan gyis btsun pa/ bdag gis rdzu 'phrul gyi rkang pa bzhi bsgoms pa dang / mang du byas pa dang / brtson par byas pa dang / gzhir byas pa dang / rjes su bsgrubs</text></item>
<item><p>281a6</p><section>sna tshogs</section><text>pa dang / 'dris par byas pas legs par brtsams so/ /btsun pa/ dga' bo nyer dga' lta zhog /dga' bo nyer dga' dang mtshungs par brgya'i tshogs dang / /stong gi tshogs dang / 'bum gyi tshogs kyang bdag gis gdul bar nus so/ /</text></item>
<item><p>281a7</p><section>sna tshogs</section><text>zhes gsol to/ /klu'i rgyal pos bsams pa nang na rgyu ba bdag gis ma mthong ngo / /phyir 'byung ba'i tshe mche ba gnyis kyi bar du bza' bo snyam nas/ btsun pa phyir shog /nga'i lto ba'i nang du yang dang yang du rgyu ba dang sdod pas ci bya</text></item>
<item><p>281a8</p><section>sna tshogs</section><text>zhes pas/ gnas brtan phyir byon nas gnas so/ /klu'i rgyal pos mthong nas/ 'di yin nam zhes smras te/ sna'i rlung phyir btang ngo / /gnas brtan bsam gtan bzhi po mnyam par thob pas/ ba spu'i bu ga gcig tu yang</text></item>
<item><p>281b1</p><section>sna tshogs</section><text>sna'i rlung gis bskyod par mi nus so/ /de las gzhan pa'i dge slong rnams kyis dang po rnams kyi cho 'phrul thams cad byed par nus kyis/ gnas 'di rnams la rab tu zhugs nas/ bsam gtan bzhi po myur du bsgrub par mi</text></item>
<item><p>281b2</p><section>sna tshogs</section><text>nus so/ /de'i phyir bcom ldan 'das kyis klu'i rgyal po 'dul ba de rnams la gnang ba ma byin no/ /klu'i rgyal po bdag gis dge slong 'di'i ba spu'i bu ga tsam yang sna'i rlung gis bskyod par ma nus pas rdzu 'phrul chen por bsams so/ /</text></item>
<item><p>281b3</p><section>sna tshogs</section><text>gnas brtan gyis dge slong gi gzugs dor nas/ 'dab bzang bya khyung gi gzugs su mngon par sprul to/ /'dab bzang kyi lus de mthong nas klu'i rgyal po bros par gyur to/ /'dab bzang kyi rjes su 'brel bar klu'i rgyal</text></item>
<item><p>281b4</p><section>sna tshogs</section><text>pos rang gi gzugs dor nas bram ze'i khye'u'i gzugs su sprul te/ btsun pa khyed la skyabs su 'gro'o zhes brjod par byed cing gnas brtan gyi zhabs la phyag btsal lo/ /gnas brtan gyis ston pa'i thad du shog cig 'gro ba yin no zhes</text></item>
<item><p>281b5</p><section>sna tshogs</section><text>klu'i rgyal po btul nas dug med par byas te bcom ldan 'das kyi drung du phyin no/ /klu'i rgyal pos bcom ldan 'das la phyag byas te/ btsun pa khyed la skyabs su 'gro'o zhes gsol to/ /bcom ldan 'das kyis legs so zhes</text></item>
<item><p>281b6</p><section>sna tshogs</section><text>bka' stsal nas/ dge slong 'khor dang bcas pa mgon med zas sbyin gyi gnas su gshegs so/ /mgon med zas sbyin gyis/ btsun pa yun ring por mi 'byon pa ci zhes gsol pa dang / bcom ldan 'das kyis maud</text></item>
<item><p>281b7</p><section>sna tshogs</section><text>gal gyi bu dang / dga' bo nyer dga' gnyis g.yul bkye'o zhes bka' stsal to/ /btsun pa su zhig pham su zhig rgyal bar gyur zhes gsol pas/ khyim bdag maud gal gyi bu rgyal bar gyur/ dga' bo nyer dga'</text></item>
<item><p>281b8</p><section>sna tshogs</section><text>pham par gyur to zhes bka' stsal to/ /mgon med zas sbyin gyis btsun pa bcom ldan 'das la zhag bdun du gdugs tshod gsol bar zhus/ gnas brtan la bkur sti dang sti btang bgyid par zhus so/ /</text></item>
<item><p>282a1</p><section>sna tshogs</section><text>sangs rgyas la sogs pa'i dge slong lnga brgya po rnams la bkur sti dang / sti stang zhag bdun du bgyid par 'tshal lo/ /bcom ldan 'das kyis bka' stsal pa dang / dge slong de rnams bcom ldan 'das kyis</text></item>
<item><p>282a2</p><section>sna tshogs</section><text>gsungs pa la mngon par bstod do/ /klu'i rgyal po dga' bo nyer dga' 'dul ba'i mdo rdzogs s+ho// // // rgya gar skad du/ ma hA kA sh+ya pa sU tra/ bod skad du/ 'od srung chen po'i mdo/ 'phags</text></item>
<item><p>282a3</p><section>sna tshogs</section><text>pa dkon mchog gsum la gus pas phyag 'tshal lo/ /'di skad bdag gis thos pa dus gcig na/ rgyal po'i khab 'od ma'i tshal ka lan da ka'i gnas na bzhugs so/ /de'i tshe de'i dus na/ tshe dang ldan pa 'od srung</text></item>
<item><p>282a4</p><section>sna tshogs</section><text>chen po pi phya li'i phug na bzhugs te/ nad dam pos gzir cing sdug bsngal bar gyur to/ /de nas bcom ldan 'das srod la'i dus su so sor thams cad rtog cing bzhugs so/ /tshe dang ldan pa 'od srung chen po ga la ba der gshegs</text></item>
<item><p>282a5</p><section>sna tshogs</section><text>shing nye bar gshegs te gdan bshams pa la bzhugs te bzhugs nas yang bcom ldan 'das kyis tshe dang ldan pa 'od srung chen po la 'di skad ces bka' stsal to/ /'od srung khyod ji ltar bza' ba 'dod dam/ ji ltar sdug</text></item>
<item><p>282a6</p><section>sna tshogs</section><text>bsngal myong / ji ltar zhi bar 'gyur/ zhi bar byed pa'i thabs kyis mi zhi ba ma yin no/ /de nas tshe dang ldan pa 'od srung chen pos gsol pa/ btsun pa bdag ni bza' ba dang btung ba la mi sred par gyur/</text></item>
<item><p>282a7</p><section>sna tshogs</section><text>bdag nad dam pos gzir bar gyur te/ zhi ba 'am mi zhi bar 'gyur/ zhi bar byed pa'i thabs mdzad du gsol/ byang chub kyi yan lag bdun po 'di ngas legs par bshad par bya'o/ /de mang du bsgoms</text></item>
<item><p>282a8</p><section>sna tshogs</section><text>par byas pa na/ mngon par shes pa dang / byang chub pa dang / mya ngan las 'das par gyur to/ /bdun po gang zhe na/ dran pa yang dag byang chub kyi yan lag 'di/ 'od srung ngas yang dag pa'i byang chub kyi</text></item>
<item><p>282b1</p><section>sna tshogs</section><text>yan lag tu bshad do/ /de mang du bsgoms par byas pa na/ mngon par shes pa dang / byang chub pa dang / mya ngan las 'das par gyur to/ /yang 'od srung ngas chos rnam par 'byed pa yang dag pa'i byang chub kyi yan lag tu</text></item>
<item><p>282b2</p><section>sna tshogs</section><text>bshad do/ /de mang du bsgoms par byas pa na/ mngon par shes pa dang / byang chub pa dang / mya ngan las 'das par gyur to/ /yang 'od srung ngas brtson 'grus yang dag byang chub kyi yan lag tu bshad do/ /de mang du bsgoms</text></item>
<item><p>282b3</p><section>sna tshogs</section><text>par byas pa na/ mngon par shes pa dang / byang chub pa dang / mya ngan las 'das par gyur to/ /yang 'od srung ngas dga' ba yang dag byang chub kyi yan lag tu bshad do/ /de mang du bsgoms par byas pa na/ mngon par shes pa</text></item>
<item><p>282b4</p><section>sna tshogs</section><text>dang / byang chub pa dang / mya ngan las 'das par gyur to/ /yang 'od srung ngas shin du sbyangs pa yang dag byang chub kyi yan lag tu bshad do/ /de mang du bsgoms par byas pa na/ mngon par shes pa dang / byang chub</text></item>
<item><p>282b5</p><section>sna tshogs</section><text>pa dang / mya ngan las 'das par gyur to/ /yang 'od srung ngas ting nge 'dzin yang dag byang chub kyi yan lag tu bshad do/ /de mang du bsgoms par byas pa na/ mngon par shes pa dang / byang chub pa dang / mya ngan las 'das par</text></item>
<item><p>282b6</p><section>sna tshogs</section><text>gyur to/ /yang 'od srung ngas btang snyoms yang dag byang chub kyi yan lag tu bshad do/ /de mang du bsgoms par byas pa na/ mngon par shes pa dang / byang chub pa dang / mya ngan las 'das par gyur to/ /'od srung 'di ni</text></item>
<item><p>282b7</p><section>sna tshogs</section><text>byang chub kyi yan lag bdun te ngas bshad do/ /de mang du bsgoms par byas pa na/ mngon par shes pa dang / byang chub pa dang / mya ngan las 'das par gyur to/ /bcom ldan 'das de bzhin gshegs pas gsungs</text></item>
<item><p>282b8</p><section>sna tshogs</section><text>pa'i byang chub kyi yan lag la bslab par bya'o/ /bcom ldan 'das kyis de skad ces bka' stsal pa dang / tshe dang ldan pa 'od srung chen po bcom ldan 'das kyis gsungs pa la mngon par bstod do/ /</text></item>
<item><p>283a1</p><section>sna tshogs</section><text>de ma thag tu nad zhi bar gyur nas/ tshe dang ldan pa 'od srung chen po langs so/ /tshe dang ldan pa 'od srung chen po'i nad zhi bar gyur to/ /gnas brtan 'od srung chen po'i mdo rdzogs s+ho// //</text></item>
<item><p>283a2</p><section>sna tshogs</section><text>@#/ /rgya gar skad du/ sUr+ya sU tra/ bod skad du/ nyi ma'i mdo/ 'phags pa dkon mchog gsum la gus pas phyag 'tshal lo/ /'di skad bdag gis thos pa dus gcig na/ bcom ldan 'das mnyan yod</text></item>
<item><p>283a3</p><section>sna tshogs</section><text>rgyal byed tshal mgon med zas sbyin gyi kun dga' ra ba na bzhugs so/ /de'i tshe lha'i bu nyi ma/ lha ma yin gyi dbang po sgra gcan 'dzin gyis bzung ngo / /de nas lha'i bu nyi mas bcom ldan 'das rjes su dran pa yid la</text></item>
<item><p>283a4</p><section>sna tshogs</section><text>byas te/ de'i dus su tshigs su bcad pa 'di gsol to/ /sangs rgyas dpa' bo de la 'dud/ /thams cad myur du grol bar gyis/ /bdag 'di'i kha ru bcug pas na/ /bdag ni khyed la skyabs su mchi/ /de nas bcom</text></item>
<item><p>283a5</p><section>sna tshogs</section><text>ldan 'das kyis lha'i bu nyi ma'i ched du/ lha ma yin gyi dbang po sgra gcan 'dzin la tshigs su bcad pa bka' stsal pa/ sangs rgyas 'jig rten la brtse bas/ /dgra bcom de bzhin gshegs pa la/ /nyi ma skyabs</text></item>
<item><p>283a6</p><section>sna tshogs</section><text>su song bas na/ /sgra gcan 'dzin gyis nyi ma thong / /gang zhig mun pa snang bas gsal bar byed/ /rnam snang drag po'i gzi brjid dkyil 'khor can/ /nam mkha'i nyi ma sgra gcan sgrib ma byed/ /nyi ma 'di ni sgra</text></item>
<item><p>283a7</p><section>sna tshogs</section><text>gcan gyis thong shig /de nas lha ma yin gyi dbang po sgra gcan 'dzin gyis lha'i bu nyi ma grol bar byas nas/ sngar gyi gzugs bzhin du gang su zhig gis lha ma yin gyi dbang po thags bzang ris kyi drung du song zhing song</text></item>
<item><p>283a8</p><section>sna tshogs</section><text>nas/ sems mi dga' zhing yi mug pas ba spu langs par gyur te/ phyogs gcig tu 'dug go/ /phyogs gcig tu 'dug nas lha ma yin gyi dbang po sgra gcan 'dzin la/ lha ma yin gyi dbang po thags bzang ris kyis</text></item>
<item><p>283b1</p><section>sna tshogs</section><text>tshigs su bcad pa smras pa/ ci phyir yid ni skrag par gyur/ /sgra gcan 'dzin gyis nyi ma thong / /gzugs kyi rnam 'gyur kun tu ngan/ /ci phyir 'jigs pas 'di ru lhags/ /des smras pa/ sangs rgyas tshigs bcad thos nas ni/ /</text></item>
<item><p>283b2</p><section>sna tshogs</section><text>bdag gis nyi ma ma btang na/ /mgo bo tshal pa bdun 'gas shing / /'tsho ba la ni bde ba med/ /nyi ma'i mdo rdzogs s+ho// // rgya gar skad du/ tsan tra sU tra/ bod skad du/ zla ba'i mdo/ 'phags pa dkon mchog</text></item>
<item><p>283b3</p><section>sna tshogs</section><text>gsum la gus pas phyag 'tshal lo/ /'di skad bdag gis thos pa dus gcig na/ bcom ldan 'das mnyan yod rgyal byed tshal mgon med zas sbyin gyi kun dga' ra ba na bzhugs so/ /de nas de'i tshe lha'i bu zla ba/</text></item>
<item><p>283b4</p><section>sna tshogs</section><text>lha ma yin gyi dbang po sgra gcan 'dzin gyis bzung nas/ de nas lha'i bu zla bas bcom ldan 'das rjes su dran pa yid la byas te/ de'i dus su tshigs su bcad pa 'di gsol to/ /sangs rgyas dpa' bo de la 'dud/ /thams cad</text></item>
<item><p>283b5</p><section>sna tshogs</section><text>myur du grol bar gyis/ /bdag 'di'i kha ru bcug pas na/ /bdag ni khyed la skyabs su 'gro/ /de nas bcom ldan 'das kyis lha'i bu zla ba'i ched du lha ma yin gyi dbang po sgra gcan 'dzin la tshigs su bcad pa bka'</text></item>
<item><p>283b6</p><section>sna tshogs</section><text>stsal pa/ sangs rgyas 'jig rten la brtse bas/ /dgra bcom de bzhin gshegs pa la/ /zla ba skyabs su song bas na/ /sgra gcan 'dzin gyis zla ba thong / /de nas lha ma yin gyi</text></item>
<item><p>283b7</p><section>sna tshogs</section><text>dbang po sgra gcan 'dzin gyis/ lha'i bu zla ba grol bar byas nas/ sngar gyi gzugs bzhin du gang su zhig gis lha ma yin gyi dbang po thags bzang ris kyi drung du song zhing song nas/ sems</text></item>
<item><p>283b8</p><section>sna tshogs</section><text>mi dga' zhing yi mug pas ba spu langs par gyur pas phyogs gcig tu 'dug go/ /phyogs gcig tu 'dug nas yang lha ma</text></item>
<item><p>284a1</p><section>sna tshogs</section><text>yin gyi dbang po sgra gcan 'dzin la/ lha ma yin gyi dbang po thags bzang ris kyis tshigs su bcad pa smras pa/ ci phyir yid ni skrag par gyur/ /sgra gcan 'dzin gyis zla ba thong / /gzugs kyi rnam 'gyur kun du ngan/ /</text></item>
<item><p>284a2</p><section>sna tshogs</section><text>ci phyir 'jigs pas 'di ru lhags/ /sgra gcan 'dzin gyis smras pa/ sangs rgyas tshigs bcad thos nas ni/ /zla ba bdag gis ma btang na/ /mgo bo tshal pa bdun 'gas shing / /'tsho ba la ni bde ba med/ /zla ba'i mdo rdzogs s+ho// //</text></item>
<item><p>284a3</p><section>sna tshogs</section><text>@#/ /rgya gar skad du/ ma hA ma~M ga la sU tra/ bod skad du/ bkra shis chen po'i mdo/ 'phags pa dkon mchog gsum la gus pas phyag 'tshal lo/ /'di skad bdag gis thos pa dus gcig na/ bcom</text></item>
<item><p>284a4</p><section>sna tshogs</section><text>ldan 'das mnyan yod na rgyal byed tshal mgon med zas sbyin gyi kun dga' ra ba na bzhugs so/ /de nas lha du ma rnams mtshan mo kha dog sna tshogs pa dang ldan pa'i 'od rnams kyis dus gcig la rgyal byed tshal 'od kyis snang bar byas</text></item>
<item><p>284a5</p><section>sna tshogs</section><text>nas/ bcom ldan 'das gang du bzhugs pa der lhags te lhags nas/ bcom ldan 'das la phyag byas nas phyogs gcig tu 'khod de/ phyogs gcig tu 'khod nas/ lha de rnams kyis bcom ldan 'das la tshigs su</text></item>
<item><p>284a6</p><section>sna tshogs</section><text>bcad pa mang du zhus so/ /lha dang mi rnams mang po yis/ /bkra shis pas ni bsam gyur pa/ /bkra shis pa la the tshom skyes/ /bkra shis mchog ni gsung du gsol/ /lha'i yang lha yis bka' stsal pa/ /</text></item>
<item><p>284a7</p><section>sna tshogs</section><text>sdig pa thams cad rnam par 'joms/ /'jig rten kun la phan pa'i don/ /bkra shis de rnams khyed la bshad/ /byis pa rnams la bsnyen mi bya/ /mkhas pa rnams la bsnyen par bya/ /mchod la mchod pa'i</text></item>
<item><p>284a8</p><section>sna tshogs</section><text>lan bya ba/ /'di ni mchog gi bkra shis so/ /sngar byas pa yi bsod nams kyis/ /'thun pa'i yul du gnas pa dang / /bdag nyid mchog gi smon lam bya/ /'di ni mchog gi bkra shis so/ /bden dang lag pa'i bzo</text></item>
<item><p>284b1</p><section>sna tshogs</section><text>dang ni/ /'dul ba'i sbyor bas legs par bslab/ /gang gis legs par bshad pa'i tshig /'di ni mchog gi bkra shis so/ /pha dang ma la bsnyen bkur bya/ /bu dang chung ma rjes su bzung / /mi mthun pa yi las mi bya/ /'di ni</text></item>
<item><p>284b2</p><section>sna tshogs</section><text>mchog gi bkra shis so/ /sbyin pa chos kyi spyod pa dang / /gnyen 'dun rnams ni rjes su gzung / /kha na ma tho'i las mi byed/ /'di ni mchog gi bkra shis so/ /sdig la dga' ba spang bar bya/ /chang gi btung ba rnam par spang / /</text></item>
<item><p>284b3</p><section>sna tshogs</section><text>gang zhig chos la bag yod pa/ /'di ni mchog gi bkra shis so/ /glo bur bla ma gus par bya/ /byas pa shes shing gus par bya/ /dus su chos ni mnyan par bya/ /'di ni mchog gi bkra shis so/ /tshig ngan pa ni bzod par bya/ /</text></item>
<item><p>284b4</p><section>sna tshogs</section><text>dge sbyong rnams ni mthong bar bya/ /dus su chos kyi 'brel gtam bya/ /'di ni mchog gi bkra shis so/ /dka' thub dang ni tshangs spyod bya/ /'phags pa'i bden pa mthong bar bya/ /mya ngan 'das pa mngon sum bya/ /</text></item>
<item><p>284b5</p><section>sna tshogs</section><text>'di ni mchog gi bkra shis so/ /'jig rten chos la dris pa na/ /gang zhig sems ni g.yo mi bya/ /mya ngan mi dga' med bzod bya/ /'di ni mchog gi bkra shis so/ /de ltar bshad par byas pa rnams/ /thams</text></item>
<item><p>284b6</p><section>sna tshogs</section><text>cad du ni rgyal ba dang / /thams cad du ni zhi bar 'gro/ /de rnams de la mchog bkra shis/ /bcom ldan 'das kyis de skad ces bka' stsal nas/ lha de rnams bcom ldan 'das kyis gsungs pa la mngon par bstod do// //</text></item>
<item><p>284b7</p><section>sna tshogs</section><text>bkra shis chen po'i mdo rdzogs s+ho// //'di yi bsod nams las kyis ni/ /sangs rgyas ma thob bar du bdag /sman chen po yi shes rab dang / /'od gtso phyug po'i longs spyod dang / /thams cad sgrol gyi sbyin pa dang / /skye ba</text></item>
<item><p>284b8</p><section>sna tshogs</section><text>skye bar bdag la gyur/ /'phags pa chos kyi 'khor lo bskor ba'i mdo/ skyes pa rabs kyi gleng gzhi'i bshad pa/ lcang lo can gyi pho brang gi mdo/ 'dus pa chen po'i mdo/ byams pa'i mdo/ byams pa bsgom pa'i mdo/</text></item>
<item><p>285a1</p><section>sna tshogs</section><text>tshul khrims lnga'i phan yon bstan pa'i mdo/ tshe dang ldan pa ri'i kun dga' bo'i mdo/ klu'i rgyal po dga' bo dang nyer dga' 'dul ba'i mdo/ gnas brtan 'od srung chen po'i mdo/ nyi ma'i</text></item>
<item><p>285a2</p><section>sna tshogs</section><text>mdo/ zla ba'i mdo/ bkra shis chen po'i mdo zhes bya ba ste/ de ltar mdo bcu gsum po 'di rnams ni 'dzam bu'i gling gi dbus/ 'phags pa'i yul/ byang chub kyi snying po rdo rje'i gdan las dpag tshad brgya tsam</text></item>
<item><p>285a3</p><section>sna tshogs</section><text>byang shar du bgrod pa'i bod yul/ gangs ri'i khrod/ rtsang nyang ro tshong 'dus 'gur mo'i sa cha/ 'phags pa rang byung 'jig rten dbang phyug gi gtsug lag khang gi bdag po/ sangs rgyas bcom ldan 'das</text></item>
<item><p>285a4</p><section>sna tshogs</section><text>kyi bstan pa la lhag par mos shing / dpal 'byor dang chab srid du ma la dbang phyug dam pa'i go 'phang thob pa'i zhal bu pa sku zhang grags pa rgyal mtshan du dben sha'i bka' lung gis/ byang chub kyi snying po rdo rje'i</text></item>
<item><p>285a5</p><section>sna tshogs</section><text>gdan las lho phyogs su dpag tshad drug brgya tsam bgrod pa'i gnas/ sing ga gling pa bram ze'i rigs las legs par rab tu byung zhing bsnyen par rdzogs pa sde snod gsum la thugs legs par byang ba'i paN+Di ta A nan+da</text></item>
<item><p>285a6</p><section>sna tshogs</section><text>shrI'i zhal snga nas/ mang du thos pa'i lo cA ba shAkya'i dge slong nyi ma rgyal mtshan dpal bzang pos/ skad gnyis smra ba rnams kyi gdan sa gtsug lag khang chen po dpal thar pa gling du bsgyur cing zhus te/ gtan la phab pa'o// //</text></item>
</list>