<list>
<item><p>1a1</p><section>'dul ba</section><text>(cha) @#/ ! /'dul ba lung bzhugs so/ /</text></item>
<item><p>1a2</p><section>'dul ba</section><text>(黃) 律師戒行經第六部</text></item>
<item><p>1b1</p><section>'dul ba</section><text>'dul ba rnam par 'byed pa/ bam po nyi shu gnyis pa/ de'i tshe na tshe dang ldan pa </text></item>
<item><p>1b2</p><section>'dul ba</section><text>kun dga' bo bcom ldan 'das kyi snam logs na bsil yab thogs te bcom ldan 'das la bsil yab kyis </text></item>
<item><p>1b3</p><section>'dul ba</section><text>g.yob cing 'dug go/ /de nas bcom ldan 'das kyis lhas byin song nas ring po ma lon par thugs su </text></item>
<item><p>1b4</p><section>'dul ba</section><text>chud nas tshe dang ldan pa kun dga' bo la bka' stsal pa/ kun dga' bo song la 'od ma'i tshal ka lan </text></item>
<item><p>1b5</p><section>'dul ba</section><text>dka'i gnas na dge slong ji snyed nye bar rten cing gnas pa de dag thams cad dpong sa'i khang par sdus shig /</text></item>
<item><p>1b6</p><section>'dul ba</section><text>tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas/</text></item>
<item><p>1b7</p><section>'dul ba</section><text>'od ma'i tshal ka lan da ka'i gnas na dge slong ji snyed nye bar rten cing gnas pa de dag thams cad dpong </text></item>
<item><p>1b8</p><section>'dul ba</section><text>sa'i khang par bsdus nas bcom ldan 'das ga la ba der song ste phyin nas bcom ldan 'das kyi zhabs </text></item>
<item><p>2a1</p><section>'dul ba</section><text>gnyis la mgo bos phyag 'tshal te mtha' cig tu 'dug go/ /mtha' cig tu 'dug nas bcom ldan 'das la tshe dang ldan pa kun dga' bos 'di skad ces gsol to/ /btsun pa 'od ma'i tshal ka lan da ka'i </text></item>
<item><p>2a2</p><section>'dul ba</section><text>gnas na dge slong ji snyed nye bar rten cing gnas pa de dag thams cad dpong sa'i khang par mchis shing 'thun par gyur na bcom ldan 'das da de'i dus la bab par dgongs su gsol/ de nas bcom ldan 'das dpong sa'i khang pa ga </text></item>
<item><p>2a3</p><section>'dul ba</section><text>la ba der gshegs te byon nas/ dge slong gi dge 'dun gyi gong du gdan bshams pa nyid la bzhugs so/ /bzhugs nas bcom ldan 'das kyis dge slong rnams la bka' stsal pa/ dge slong dag lnga po 'di dag ni 'jig </text></item>
<item><p>2a4</p><section>'dul ba</section><text>rten na yod cing srid pa'i ston pa dag yin te/ lnga gang zhe na/ 'di na ston pa gcig ni tshul khrims yongs su ma dag bzhin du bdag gi tshul khrims yongs su dag cing kun nas nyon mongs pa med do zhes dam 'cha' bar </text></item>
<item><p>2a5</p><section>'dul ba</section><text>byed de/ de la nyan thos rnams kyis lhan cig 'grogs pa'i rgyus ston pa shes ldan 'di ni tshul khrims yongs su ma dag bzhin du bdag gi tshul khrims yongs su dag cing kun nas nyon mongs pa med do zhes dam 'cha' bar </text></item>
<item><p>2a6</p><section>'dul ba</section><text>shes mod kyi/ bdag cag gis gal te ston pa 'di gzhan la brjod par gyur na/ des 'di yid mi dga' bar 'gyur bas bdag cag la gang gis 'di yid mi dga' bar gyur pa des ston pa la kun du spyad pas ci bya ste/</text></item>
<item><p>2a7</p><section>'dul ba</section><text>ston pa shes ldan 'di rang nyid kyis shes par zad do/ /'di bdag cag la 'di lta ste chos gos dang / bsod snyoms dang / gnas mal dang / na ba'i rkyen dang / sman gyi yo byad dag gis sems par byed do snyam pas nyan thos </text></item>
<item><p>2a8</p><section>'dul ba</section><text>rnams kyang de la tshul khrims kyi sgo nas rjes su bsrung ba bya bar sems so/ /ston pa de lta bu ni nyan thos rnams las tshul khrims rjes su srung bar re bar byed de/ 'di ni 'jig rten na yod cing srid pa'i ston pa dang po yin no/ /</text></item>
<item><p>2b1</p><section>'dul ba</section><text>gzhan yang 'di na ston pa gcig ni 'tsho ba yongs su ma dag bzhin du bdag gi 'tsho ba yongs su dag cing kun nas nyon mongs pa med do zhes dam 'cha' bar byed de/ de la nyan thos rnams kyis lhan cig 'grogs pa'i rgyus ston pa shes </text></item>
<item><p>2b2</p><section>'dul ba</section><text>ldan 'di ni 'tsho ba yongs su ma dag bzhin du bdag gi 'tsho ba yongs su dag cing kun nas nyon mongs pa med do zhes dam 'cha' bar shes mod kyi/ bdag cag gis ston pa 'di gal te gzhan la brjod par gyur na des 'di yid mi dga' </text></item>
<item><p>2b3</p><section>'dul ba</section><text>bar 'gyur bas bdag cag la gang gis 'di yid mi dga' bar gyur pa des ston pa la kun du spyad pas ci bya ste/ ston pa shes ldan 'di rang nyid shes par zad do/ /'di bdag cag la 'di lta ste/ chos gos dang / bsod snyoms dang / gnas </text></item>
<item><p>2b4</p><section>'dul ba</section><text>mal dang / na ba'i rkyen dang / sman gyi yo byad dag gis sems par byed do/ /snyam pas nyan thos rnams kyang de la 'tsho ba'i sgo nas rjes su bsrung ba bya bar sems so/ /ston pa de lta bu ni nyan thos rnams las 'tsho ba rjes su </text></item>
<item><p>2b5</p><section>'dul ba</section><text>srung ba re bar byed de/ 'di ni 'jig rten na yod cing srid pa'i ston pa gnyis pa yin no/ /gzhan yang 'di na ston pa gcig ni shes pa dang mthong ba yongs su ma dag bzhin du bdag gi shes pa dang mthong ba yongs su dag cing kun </text></item>
<item><p>2b6</p><section>'dul ba</section><text>nas nyon mongs pa med do zhes dam 'cha' bar byed de/ de la nyan thos rnams kyis lhan cig 'grogs pa'i rgyus ston pa shes ldan 'di ni shes pa dang mthong ba yongs su ma dag bzhin du bdag gi shes pa dang mthong ba yongs su dag cing kun </text></item>
<item><p>2b7</p><section>'dul ba</section><text>nas nyon mongs pa med do zhes dam 'cha' bar shes mod kyi bdag cag gis ston pa 'di gzhan la brjod par gyur na des 'di yid mi dga' bar 'gyur bas/ bdag cag la gang gis 'di yid mi dga' bar gyur pa des ston </text></item>
<item><p>2b8</p><section>'dul ba</section><text>pa la kun du spyad pas ci bya ste/ ston pa shes ldan 'di rang nyid shes par zad do/ /'di bdag cag la 'di lta ste/ chos gos dang bsod snyoms dang / gnas mal dang / na ba'i rkyen dang / sman gyi yo byad dag gis sems pa </text></item>
<item><p>3a1</p><section>'dul ba</section><text>byed do snyam pas nyan thos rnams kyang de la shes pa dang mthong ba'i sgo nas rjes su bsrung ba bya bar sems so/ /ston pa de lta bu ni nyan thos rnams las shes pa dang mthong ba rjes su srung ba re bar byed de/ 'di ni </text></item>
<item><p>3a2</p><section>'dul ba</section><text>'jig rten na yod cing srid pa'i ston pa gsum pa yin no/ /gzhan yang 'di na ston pa gcig ni brda' sprod pa phun sum tshogs pa ma yin bzhin du bdag ni brda' sprod pa phun sum tshogs shing kun nas nyon mongs pa med do/ /</text></item>
<item><p>3a3</p><section>'dul ba</section><text>zhes dam 'cha' bar byed de/ de la nyan thos rnams kyis lhan cig 'grogs pa'i rgyus ston pa shes ldan 'di ni brda' sprod pa phun sum tshogs pa ma yin bzhin du bdag ni brda' sprod pa phun sum tshogs shing kun nas </text></item>
<item><p>3a4</p><section>'dul ba</section><text>nyon mongs pa med do zhes dam 'cha' bar shes mod kyi/ bdag cag gis ston pa 'di gzhan la brjod par gyur na des 'di yid mi dga' bar 'gyur bas bdag cag la gang gis 'di yid mi dga' bar gyur pa des ston pa la kun du </text></item>
<item><p>3a5</p><section>'dul ba</section><text>spyad pas ci bya ste/ ston pa shes ldan 'di rang nyid shes par zad do/ /'di bdag cag la 'di lta ste chos gos dang bsod snyoms dang gnas mal dang / na ba'i rkyen dang sman gyi yo byad dag gis sems par byed do snyam pas nyan thos </text></item>
<item><p>3a6</p><section>'dul ba</section><text>rnams kyang de la brda' sprod pa phun sum tshogs pa'i sgo nas rjes su bsrung ba bya bar sems so/ /ston pa de lta bu ni nyan thos rnams las brda' sprod pa phun sum tshogs pa rjes su srung ba re bar byed de/ 'di ni 'jig rten na yod cing </text></item>
<item><p>3a7</p><section>'dul ba</section><text>srid pa'i ston pa bzhi pa yin no/ /gzhan yang 'di na ston pa gcig ni chos 'dul ba nyes par bshad pa dang ldan bzhin du bdag ni chos 'dul ba legs par gsungs pa dang ldan zhing kun nas nyon mongs pa med do zhes dam 'cha' bar byed de/</text></item>
<item><p>3a8</p><section>'dul ba</section><text>de la nyan thos rnams kyis lhan cig 'grogs pa'i rgyus ston pa shes ldan 'di ni chos 'dul ba nyes par bshad pa dang ldan bzhin du bdag ni chos 'dul ba legs par gsungs pa dang ldan zhing kun nas nyon mongs pa med do/ /zhes dam </text></item>
<item><p>3b1</p><section>'dul ba</section><text>'cha' bar shes mod kyi/ bdag cag gis ston pa 'di gzhan la brjod par gyur na/ des 'di yid mi dga' bar 'gyur bas bdag cag la gang gis 'di yid mi dga' bar gyur pa des ston pa la kun du spyad pas ci bya ste/ ston pa shes ldan 'di </text></item>
<item><p>3b2</p><section>'dul ba</section><text>rang nyid shes par zad do/ /'di bdag cag la 'di lta ste chos gos dang bsod snyoms dang gnas mal dang na ba'i rkyen dang sman gyi yo byad dag gis sems par byed do snyam pas nyan thos rnams kyang de la chos 'dul ba legs par gsungs </text></item>
<item><p>3b3</p><section>'dul ba</section><text>pa'i sgo nas rjes su bsrung ba bya bar sems so/ /ston pa de lta bu ni nyan thos rnams las chos 'dul ba legs par bshad pa rjes su srung ba re bar byed de/ 'di ni 'jig rten na yod cing srid pa'i ston pa lnga pa yin no/ /dge slong dag </text></item>
<item><p>3b4</p><section>'dul ba</section><text>nga ni tshul khrims yongs su dag pa kho na yin pas nga'i tshul khrims yongs su dag cing kun nas nyon mongs pa med do zhes dam 'cha' bar byed de/ nga la nyan thos rnams tshul khrims kyi sgo nas rjes su bsrung ba bya bar mi sems shing nga yang nyan thos </text></item>
<item><p>3b5</p><section>'dul ba</section><text>rnams las tshul khrims rjes su srung ba re bar mi byed do/ /dge slong dag nga ni 'tsho ba yongs su dag pa kho na yin pas nga'i 'tsho ba yongs su dag cing kun nas nyon mongs pa med do zhes dam 'cha' bar byed de nga la nyan thos rnams 'tsho ba'i </text></item>
<item><p>3b6</p><section>'dul ba</section><text>sgo nas rjes su bsrung ba bya bar mi sems shing nga yang nyan thos rnams las 'tsho ba yongs su srung ba re bar mi byed do/ /dge slong dag nga ni shes pa dang mthong ba yongs su dag pa kho na yin pas nga'i shes pa dang mthong ba yongs su dag </text></item>
<item><p>3b7</p><section>'dul ba</section><text>cing kun nas nyon mongs pa med do zhes dam 'cha' bar byed do/ nga la nyan thos rnams shes pa dang mthong ba'i sgo nas rjes su bsrung ba bya bar mi sems shing nga yang nyan thos rnams las shes pa dang mthong ba rjes su srung ba </text></item>
<item><p>3b8</p><section>'dul ba</section><text>re bar mi byed do/ /dge slong dag nga ni brda' sprod pa phun sum tshogs pa kho na yin pas nga'i brda' sprod pa phun sum tshogs shing kun nas nyon mongs pa med do zhes dam 'cha' bar byed de/ nga la nyan thos rnams brda' sprod pa phun sum </text></item>
<item><p>4a1</p><section>'dul ba</section><text>tshogs pa'i sgo nas rjes su srung ba bya bar mi sems shing / nga yang nyan thos rnams las brda' sprod pa phun sum tshogs pa rjes su srung ba re bar mi byed do / /dge slong dag nga ni chos 'dul ba legs par gsungs pa dang ldan pa </text></item>
<item><p>4a2</p><section>'dul ba</section><text>kho na yin pas nga'i chos 'dul ba legs par gsungs pa yin zhing kun nas nyon mongs pa med do zhes dam 'cha' bar byed de/ nga la nyan thos rnams chos 'dul ba legs par gsungs pa'i sgo nas rjes su bsrung ba bya bar mi sems shing /</text></item>
<item><p>4a3</p><section>'dul ba</section><text>nga yang nyan thos rnams las chos 'dul ba legs par bshad pa rjes su srung ba re bar mi byed do/ /dge slong dag nga ni khyed la tshar bcad cing tshar bcad cing smra bar byed zil gyis mnan cing zil gyis mnan cing smra bar byed de/ khyed la </text></item>
<item><p>4a4</p><section>'dul ba</section><text>dbyig tu mi 'dzin cing rdza mkhan gyi snod so ma btang ba dag bzhin du gang snying po yod pa de 'jog par byed kyis nga'i tshig gi lam dag la bzod par gyis shig /de nas lhas byin gyis ko ka li ka dang / khan da dra bya dang / ka ta mo ra ka ti sh+ya dang /</text></item>
<item><p>4a5</p><section>'dul ba</section><text>rgya mtshos byin dag la smras pa/ ko ka li ka /khan da dra bya/ ka ta mo ra ka ti sh+ya/ rgya mtshos byin dag khyed cag tshur sheg /dge sbyong gau ta ma 'dug bzhin du nyan thos kyi dge 'dun 'thun pa dbye bar bya zhing 'khor lo yang dbye bar bya ste/</text></item>
<item><p>4a6</p><section>'dul ba</section><text>des na bdag cag shi zhing / dus la bab pa dag la dge sbyong gau ta ma de tsam du rdzu 'phrul che ba/ de tsam du mthu che ba 'dug bzhin du lhas byin dang / ko ka li ka dang / khan da dra bya dang / ka ta mo ra ka ti sh+ya dang / rgya mtshos byin gyis nyan thos </text></item>
<item><p>4a7</p><section>'dul ba</section><text>kyi dge 'dun 'thun pa phye zhing 'khor lo yang dbye ba byas so zhes phyogs dang phyogs mtshams rnams su snyan pa'i sgra'i tshogs rgya chen po dge ba mngon par grags par 'gyur ro/ /lhas byin bdag cag gis de ltar byar mi nus te/</text></item>
<item><p>4a8</p><section>'dul ba</section><text>de ci'i phyir zhe na/ bcom ldan 'das kyi nyan thos mthu che ba/ rdzu 'phrul che ba/ lha'i mig dang ldan pa/ gzhan gyi sems shes pa gang dag yod pa de dag ni thag ring po yang mthong la drung na 'dug pas kyang mi mthong zhing de dag gi sems </text></item>
<item><p>4b1</p><section>'dul ba</section><text>kyis bdag cag gi sems la khyab par bya ste/ yid kyis kyang bdag cag rnam par shes par byed pas de dag gis bdag cag 'phags pa nyid kyang shes par 'gyur ba'i phyir ro/ /ko ka li ka thabs 'ga' zhig yod do/ /lhas byin thabs de gang yin/ tshur sheg dang </text></item>
<item><p>4b2</p><section>'dul ba</section><text>bdag cag dge slong gnas brtan gnas brtan rnams kyi drung du dong ste/ gnas brtan dag thugs las chung ngur mdzod cig dang bdag cag gis gnas brtan rnams yo byad thams cad kyis mi brel bar bgyi'o zhes yo byad thams cad kyis </text></item>
<item><p>4b3</p><section>'dul ba</section><text>bstabs par bya'o/ /gzhon nu rnams la ni lhung bzed dang chos gos dang dra ba dang phor bu dang ska rags dang lung dbog pa dang / klag pa dang kha ton dang / rnal 'byor dang yid la bya bas bsnyen bkur dang stongs mo bya'o/ /lhas byin gal te </text></item>
<item><p>4b4</p><section>'dul ba</section><text>thabs de lta bu yod na de ltar bya'o/ /de nas lhas byin gyis dge 'dun 'thun pa dbye ba'i phyir brtul ba dang / dge slong gnas brtan gnas brtan rnams kyis 'phags ma thag tu lhas byin gyis dge 'dun 'thun pa dbye ba'i phyir brtul to/ /</text></item>
<item><p>4b5</p><section>'dul ba</section><text>zhes rnam par shes par gyur nas/ dge slong rnams kyis skabs de bcom ldan 'das la gsol pa dang / de nas bcom ldan 'das kyis dge slong rnams la bka' stsal pa/ dge slong dag lhas byin dang gzhan yang de lta bu gang </text></item>
<item><p>4b6</p><section>'dul ba</section><text>yin pa la bzhams te bsgo bar bya'o/ /'di skad ces bsgo bar bya ste/ tshe dang ldan pa lhas byin khyod dge 'dun 'thun pa dbye ba'i phyir rtul bar ma byed cig /dbyen byed par 'gyur ba'i rtsod pa yang dag par blangs nas rab tu bzung ste ma 'dug shig /</text></item>
<item><p>4b7</p><section>'dul ba</section><text>tshe dang ldan pa lhas byin khyod dge 'dun dang 'thun par gyis shig /dge 'dun 'thun mi phyed kun du dga' mi rtsod mchog gcig 'don pa gcig cing / chu dang 'o ma gcig tu 'dres pa lta bur gyur la/ ston pa'i bstan pa gsal bar byed na bde ba la reg par </text></item>
<item><p>4b8</p><section>'dul ba</section><text>gnas par 'gyur gyis/ tshe dang ldan pa lhas byin khyod dge 'dun 'byed par byed pa'i gzhi 'di lta bu 'di thong shig ces bsgo bar bya'o/ /dge slong rnams kyis btsun pa bka' bzhin 'tshal zhes bcom ldan 'das las mnyan nas lhas byin la </text></item>
<item><p>5a1</p><section>'dul ba</section><text>tshe dang ldan pa lhas byin khyod dge 'dun 'thun pa dbye ba'i phyir rtul bar ma byed cig /dbyen byed par 'gyur ba'i rtsod pa yang dag par blangs nas rab tu bzung ste ma 'dug shig /tshe dang ldan pa lhas byin khyod dge 'dun dang 'thun par </text></item>
<item><p>5a2</p><section>'dul ba</section><text>gyis shig /dge 'dun 'thun mi phyed kun du dga' mi rtsod mchog gcig 'don pa gcig cing / chu dang 'o ma gcig tu 'dres pa lta bur gyur la/ ston pa'i bstan pa gsal bar byed na bde ba la reg par gnas par 'gyur gyis/ tshe dang ldan pa </text></item>
<item><p>5a3</p><section>'dul ba</section><text>lhas byin khyod dge 'dun 'byed par byed pa'i gzhi 'di lta bu 'di thong shig ces bzhams te bsgo'o/ /dge slong rnams kyis de la bzhams te bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni </text></item>
<item><p>5a4</p><section>'dul ba</section><text>brdzun pa'o zhes rjes su tha snyad 'dogs par byed pa'i skabs de dge slong rnams kyis bcom ldan 'das la rgyas par gsol pa dang / bcom ldan 'das kyis bka' stsal pa/ dge slong dag khyed kyis lhas byin dang gzhan yang de lta bu </text></item>
<item><p>5a5</p><section>'dul ba</section><text>gang yin pa la gsol ba dang bzhi'i las kyis bsgo bar bya'o/ /'di ltar bsgo bar bya ste/ gnas mal bsham pa byas nas gaN DI brdungs te dris pa'i tshig gis dge slong rnams la yang dag par bsgo nas dge 'dun thams cad </text></item>
<item><p>5a6</p><section>'dul ba</section><text>'dug cing 'thun par gyur pa la dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge slong lhas byin 'dis dge 'dun 'thun pa dbye ba'i slad du brtul te/ dbyen bgyid par </text></item>
<item><p>5a7</p><section>'dul ba</section><text>'gyur ba'i rtsod pa yang dag par blangs nas rab tu bzung ste mchis nas/ 'di la dge slong mang pos bzhams te bsgo na 'di la dge slong mang pos bzhams te bsgo yang gzhi de nyid la nan gyis mchog tu bzung zhing mngon par </text></item>
<item><p>5a8</p><section>'dul ba</section><text>zhen nas 'di nyid bden gyi gzhan ni brdzun pa'o zhes rjes su tha snyad 'dogs par bgyid na/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis lhas byin la tshe dang ldan pa lhas byin </text></item>
<item><p>5b1</p><section>'dul ba</section><text>khyod dge 'dun 'thun pa dbye ba'i phyir brtul bar ma byed cig /dbyen byed par 'gyur ba'i rtsod pa yang dag par blangs nas rab tu bzung ste ma 'dug shig /tshe dang ldan pa lhas byin khyod dge 'dun dang 'thun par gyis shig /dge 'dun 'thun mi phyed kun du dga' </text></item>
<item><p>5b2</p><section>'dul ba</section><text>mi rtsod mchog gcig /'don pa gcig cing / chu dang 'o ma gcig tu 'dres pa lta bur gyur la/ ston pa'i bstan pa gsal bar byed na bde ba la reg par gnas par 'gyur gyis/ tshe dang ldan pa lhas byin khyod dge 'dun 'byed par byed pa'i gzhi 'di lta bu </text></item>
<item><p>5b3</p><section>'dul ba</section><text>'di thong shig ces gsol ba dang bzhi'i las kyis bsgo ba mdzad do/ /'di ni gsol ba'o/ /las ni 'di ltar bya ste/ dge 'dun btsun pa rnams gsan du gsol/ dge slong lhas byin 'dis dge 'dun 'thun pa dbye ba'i slad du brtul te </text></item>
<item><p>5b4</p><section>'dul ba</section><text>dbyen bgyid par 'gyur ba'i rtsod pa yang dag par blangs nas rab tu bzung ste mchis nas/ 'di la dge slong mang pos bzhams te bsgo na 'di la dge slong mang pos bzhams te bsgo yang gzhi de nyid la nan gyis mchog tu bzung zhing </text></item>
<item><p>5b5</p><section>'dul ba</section><text>mngon par zhen nas 'di ni bden gyi gzhan ni brdzun pa'o zhes rjes su tha snyad 'dogs par bgyid de/ de'i slad du dge 'dun gyis lhas byin la tshe dang ldan pa lhas byin khyod dge 'dun 'thun pa dbye ba'i phyir rtul bar ma byed cig /dbyen byed </text></item>
<item><p>5b6</p><section>'dul ba</section><text>par 'gyur ba'i rtsod pa yang dag par blangs nas rab tu bzung ste ma 'dug shig /tshe dang ldan pa lhas byin khyod dge 'dun dang 'thun par gyis shig /dge 'dun 'thun mi phyed kun du dga' mi rtsod mchog gcig /'don pa gcig cing / chu dang 'o ma gcig </text></item>
<item><p>5b7</p><section>'dul ba</section><text>tu 'dres pa lta bur gyur la ston pa'i bstan pa gsal bar byed na bde ba la reg par gnas par 'gyur gyis/ tshe dang ldan pa lhas byin khyod dge 'dun 'byed par byed pa'i gzhi 'di lta bu 'di thong shig ces gsol ba dang bzhi'i las kyis </text></item>
<item><p>5b8</p><section>'dul ba</section><text>bsgo ba mdzad na / tshe dang ldan pa gang dag lhas byin la gsol ba dang bzhi'i las kyis bsgo ba mdzad par bzod pa de dag ni cang ma gsungs shig /gang dag mi bzod pa de dag ni gsungs shig /'di ni las brjod pa dang po ste/ de bzhin du </text></item>
<item><p>6a1</p><section>'dul ba</section><text>lan gnyis lan gsum du bzlas/ dge 'dun gyis bzod cing gnang nas dge 'dun gyis lhas byin la gsol ba dang bzhi'i las kyis bsgo ba mdzad lags te/ 'di ltar cang mi gsung bas de de bzhin du 'dzin to/ /dge slong rnams kyis btsun </text></item>
<item><p>6a2</p><section>'dul ba</section><text>pa bka' bzhin 'tshal zhes bcom ldan 'das las mnyan nas lhas byin la gsol ba dang bzhi'i las kyis bsgo'o/ /gsol ba dang bzhi'i las kyis bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan </text></item>
<item><p>6a3</p><section>'dul ba</section><text>ni brdzun pa'o zhes rjes su tha snyad 'dogs par byed do/ /de'i grogs byed pa'i dge slong mi mthun par smra ba'i rjes su phyogs pa bzhi po ko ka li ka dang / khan da dra bya dang / ka ta mo ra ka ti sh+ya dang / rgya mtshos byin de dag kyang dge slong rnams la 'di skad </text></item>
<item><p>6a4</p><section>'dul ba</section><text>ces tshe dang ldan pa dag khyed cag dge yang rung sdig kyang rung dge slong 'di la ci yang ma smra shig /de ci'i phyir zhe na/ tshe dang ldan pa dag dge slong 'di ni chos smra ba 'dul ba smra ba/ dge slong 'di ni chos dang 'dul ba yang dag par blangs nas rab tu bzung </text></item>
<item><p>6a5</p><section>'dul ba</section><text>ste rjes su tha snyad 'dogs par byed pa dge slong 'di ni shes bzhin du smra'i/ mi shes par ma yin pa'i phyir te/ dge slong 'di gang la 'dod cing bzod pa de la bdag cag kyang 'dod cing bzod do zhes zer ba'i skabs de dge slong rnams kyis </text></item>
<item><p>6a6</p><section>'dul ba</section><text>bcom ldan 'das la rgyas par gsol pa dang / bcom ldan 'das kyis bka' stsal pa/ dge slong dag ko ka li ka dang / khan da dra bya dang / ka ta mo ra ka ti sh+ya dang / rgya mtshos byin dang / gzhan yang de lta bu gang yin pa la bzhams te bsgo bar bya'o/ /'di skad </text></item>
<item><p>6a7</p><section>'dul ba</section><text>bsgo bar bya ste/ tshe dang ldan pa ko ka li ka /khan da dra bya/ ka ta mo ra ka ti sh+ya/ rgya mtshos byin khyed shes bzhin du dge slong gang dge 'dun 'thun pa dbye ba'i phyir rtul bar byed cing / dbyen byed par 'gyur ba'i rtsod pa yang dag par blangs nas rab tu </text></item>
<item><p>6a8</p><section>'dul ba</section><text>bzung ste 'dun pa de'i grogs byed cing mi 'thun par smra ba'i rjes su phyogs par ma byed cig /dge slong rnams la 'di skad ces tshe dang ldan pa dag khyed cag dge yang rung sdig kyang rung dge slong 'di la ci yang ma smra shig /de ci'i phyir zhe na/</text></item>
<item><p>6b1</p><section>'dul ba</section><text>tshe dang ldan pa dag dge slong 'di ni chos smra ba/ 'dul ba smra ba/ dge slong 'di ni chos dang 'dul ba yang dag par blangs nas rab tu bzung ste rjes su tha snyad 'dogs par byed pa dge slong 'di ni shes bzhin du smra'i/ mi shes par ma yin pa'i </text></item>
<item><p>6b2</p><section>'dul ba</section><text>phyir te/ dge slong 'di gang la 'dod cing bzod pa de la bdag cag kyang 'dod cing bzod do zhes ma zer cig /de ci'i phyir zhe na/ tshe dang ldan pa dag dge slong 'di ni chos smra ba ma yin/ 'dul ba smra ba ma yin gyi/ tshe dang ldan pa dag dge </text></item>
<item><p>6b3</p><section>'dul ba</section><text>slong 'di ni chos ma yin pa smra ba/ 'dul ba ma yin pa smra ba/ dge slong 'di ni chos ma yin pa dang 'dul ba ma yin pa yang dag par blangs nas rab tu bzung ste rjes su tha snyad 'dogs par byed pa/ dge slong 'di ni mi shes bzhin du smra'i shes par ma </text></item>
<item><p>6b4</p><section>'dul ba</section><text>yin pa'i phyir te/ dge slong 'di gang la 'dod cing bzod pa de la tshe dang ldan pa dag 'dod cing bzod par ma byed cig /tshe dang ldan pa dag khyed dge 'dun 'byed 'dod par ma byed par tshe dang ldan pa dag dge 'dun 'thun pa nyid du </text></item>
<item><p>6b5</p><section>'dul ba</section><text>'dod par gyis shig tshe dang ldan pa dag dge 'dun dang 'thun par gyis shig /dge 'dun 'thun mi phyed kun du dga' mi rtsod/ mchog gcig 'don pa gcig cing chu dang 'o ma gcig tu 'dres pa lta bur gyur la/ ston pa'i </text></item>
<item><p>6b6</p><section>'dul ba</section><text>bstan pa gsal bar byed na bde ba la reg par gnas par 'gyur gyis/ tshe dang ldan pa dag dge 'dun 'byed pa'i rjes su phyogs shing mi mthun par smra ba 'di lta bu 'di thong shig ces bsgo bar bya'o/ /dge slong rnams kyis </text></item>
<item><p>6b7</p><section>'dul ba</section><text>btsun pa bka' bzhin 'tshal zhes bcom ldan 'das las mnyan nas de'i grogs byed pa'i dge slong mi mthun par smra ba'i rjes su phyogs pa bzhi po ko ka li ka dang / khan da dra bya dang / ka Ta mo ra ka ti sh+ya dang / rgya mtshos </text></item>
<item><p>6b8</p><section>'dul ba</section><text>byin rnams la 'di skad ces tshe dang ldan pa dag khyed shes bzhin du dge slong gang dge 'dun 'thun pa dbye ba'i phyir rtul bar byed cing dbyen byed par 'gyur ba'i rtsod pa yang dag par blangs nas rab tu bzung ste 'dug pa </text></item>
<item><p>7a1</p><section>'dul ba</section><text>de'i grogs byed cing mi mthun par smra ba'i rjes su phyogs par ma byed cig /dge slong rnams la 'di skad ces tshe dang ldan pa dag khyed cag dge yang rung sdig kyang rung dge slong 'di la ci yang ma smra shig /de ci'i phyir zhe na/</text></item>
<item><p>7a2</p><section>'dul ba</section><text>tshe dang ldan pa dag dge slong 'di ni chos smra ba/ 'dul ba smra ba/ dge slong 'di ni chos dang / 'dul ba yang dag par blangs nas rab tu bzung ste rjes su tha snyad 'dogs par byed pa/ dge slong 'di ni shes bzhin du smra'i mi shes </text></item>
<item><p>7a3</p><section>'dul ba</section><text>par ma yin pa'i phyir te/ dge slong 'di gang la 'dod cing bzod pa de la bdag cag kyang 'dod cing bzod do zhes ma zer cig /de ci'i phyir zhe na/ tshe dang ldan pa dag dge slong 'di ni chos smra ba ma yin/ 'dul ba smra ba ma yin gyi/ tshe </text></item>
<item><p>7a4</p><section>'dul ba</section><text>dang ldan pa dag dge slong 'di ni chos ma yin pa smra ba/ 'dul ba ma yin pa smra ba/ dge slong 'di ni chos ma yin pa dang / 'dul ba ma yin pa yang dag par blangs nas rab tu bzung ste rjes su tha snyad 'dogs par byed pa/ dge slong </text></item>
<item><p>7a5</p><section>'dul ba</section><text>'di ni mi shes bzhin du smra'i shes par ma yin pa'i phyir te/ dge slong 'di gang la 'dod cing bzod pa de la tshe dang ldan pa dag 'dod cing bzod par ma byed cig /tshe dang ldan pa dag khyed dge 'dun 'byed 'dod par ma byed par tshe dang ldan </text></item>
<item><p>7a6</p><section>'dul ba</section><text>pa dag dge 'dun 'thun pa nyid du 'dod par gyis shig /tshe dang ldan pa dag dge 'dun dang 'thun par gyis shig /dge 'dun 'thun mi phyed kun du dga' mi rtsod/ mchog gcig 'don pa gcig cing chu dang 'o ma gcig tu 'dres pa lta bur gyur </text></item>
<item><p>7a7</p><section>'dul ba</section><text>la/ ston pa'i bstan pa gsal bar byed na bde ba la reg par gnas par 'gyur gyis/ tshe dang ldan pa dag dge 'dun 'byed pa'i rjes su phyogs shing mi mthun par smra ba 'di lta bu 'di thong shig ces bsgo'o/ /dge slong rnams </text></item>
<item><p>7a8</p><section>'dul ba</section><text>kyis de dag la bzhams te bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni brdzun pa'o zhes rjes su tha snyad 'dogs par byed pa'i skabs de dge slong rnams kyis </text></item>
<item><p>7b1</p><section>'dul ba</section><text>bcom ldan 'das la rgyas par gsol pa dang / bcom ldan 'das kyis bka' bstsal pa/ dge slong dag khyed kyis ko ka li ka dang / khan da dra bya dang / ka Ta mo ra ka ti sh+ya dang / rgya mtshos byin rnams dang / gzhan yang de lta bu gang yin pa la </text></item>
<item><p>7b2</p><section>'dul ba</section><text>gsol ba dang bzhi'i las kyis bsgo bar bya'o/ /'di ltar bsgo bar bya ste/ gnas mal bsham pa byas nas gaN DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing 'thun </text></item>
<item><p>7b3</p><section>'dul ba</section><text>par gyur pa la dge slong gcig gis gsol ba byas te las bya'o/ /dge 'dun btsun pa rnams gsan du gsol/ ko ka li ka dang / khan da dra bya dang / ka Ta mo ra ka ti sh+ya dang / rgya mtshos byin 'di dag dge slong gang dge 'dun </text></item>
<item><p>7b4</p><section>'dul ba</section><text>'thun pa dbye ba'i slad du rtul bar bgyid cing dbyen bgyid par 'gyur ba'i rtsod pa yang dag par blangs nas rab tu bzung ste mchis pa de'i grogs bgyid cing mi 'thun par smra nas/ 'di dag la dge slong rnams kyis bzhams te </text></item>
<item><p>7b5</p><section>'dul ba</section><text>bsgo na 'di dag la dge slong rnams kyis bzhams te bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni brdzun pa'o zhes rjes su tha snyad 'dogs par bgyid na/ gal te dge </text></item>
<item><p>7b6</p><section>'dul ba</section><text>'dun gyi dus la bab cing bzod na dge 'dun gyis gnang bar mdzod cig dang / dge 'dun gyis ko ka li ka dang / khan da dra bya dang / ka Ta mo ra ka ti sh+ya dang / rgya mtshos byin rnams la tshe dang ldan pa dag khyed shes bzhin du dge slong </text></item>
<item><p>7b7</p><section>'dul ba</section><text>gang dge 'dun 'thun pa dbye ba'i phyir rtul bar byed dbyen byed par 'gyur ba'i rtsod pa yang dag par blangs nas rab tu bzung ste 'dug pa de'i grogs byed cing mi 'thun par smra ba'i rjes su phyogs par ma byed cig /dge </text></item>
<item><p>7b8</p><section>'dul ba</section><text>slong rnams la 'di skad ces tshe dang ldan pa dag khyed cag dge yang rung sdig kyang rung dge slong 'di la ci yang ma smra shig /de ci'i phyir zhe na/ tshe dang ldan pa dag dge slong 'di ni chos smra ba/ 'dul ba smra ba/ dge slong </text></item>
<item><p>8a1</p><section>'dul ba</section><text>'di ni chos dang / 'dul ba yang dag par blangs nas rab tu bzung ste rjes su tha snyad 'dogs par byed pa/ dge slong 'di ni shes bzhin du smra'i mi shes par ma yin pa'i phyir te/ dge slong 'di gang la 'dod cing bzod pa de la bdag cag kyang </text></item>
<item><p>8a2</p><section>'dul ba</section><text>'dod cing bzod do zhes ma zer shig /de ci'i phyir zhe na/ tshe dang ldan pa dag dge slong 'di ni chos smra ba ma yin/ 'dul ba smra ba ma yin gyi/ tshe dang ldan pa dag dge slong 'di ni chos ma yin pa smra ba/ 'dul ba ma yin pa smra ba/ dge slong 'di ni chos ma </text></item>
<item><p>8a3</p><section>'dul ba</section><text>yin pa dang / 'dul ba ma yin pa yang dag par blangs nas rab tu bzung ste rjes su tha snyad 'dogs par byed pa/ dge slong 'di ni mi shes bzhin du smra'i shes par ma yin pa'i phyir te/ dge slong 'di gang la 'dod cing bzod pa de la tshe dang ldan pa dag 'dod </text></item>
<item><p>8a4</p><section>'dul ba</section><text>cing bzod par ma byed cig /tshe dang ldan pa dag khyed dge 'dun 'byed 'dod par ma byed par tshe dang ldan pa dag dge 'dun 'thun pa nyid du 'dod par gyis shig /tshe dang ldan pa dag dge 'dun dang 'thun par gyis </text></item>
<item><p>8a5</p><section>'dul ba</section><text>shig /dge 'dun 'thun mi phyed kun du dga' mi rtsod/ mchog gcig 'don pa gcig cing / chu dang 'o ma gcig tu 'dres pa lta bur gyur la/ ston pa'i bstan pa gsal bar byed na bde ba la reg par gnas par 'gyur gyis/ tshe dang ldan pa dag </text></item>
<item><p>8a6</p><section>'dul ba</section><text>dge 'dun 'byed pa'i rjes su phyogs shing mi mthun par smra ba 'di lta bu 'di thong shig ces gsol ba dang bzhi'i las kyis bsgo ba mdzad do/ /'di ni gsol ba'o/ /las ni 'di ltar bya ste/ dge 'dun btsun pa rnams gsan du gsol/ ko ka </text></item>
<item><p>8a7</p><section>'dul ba</section><text>li ka dang / khan da dra bya dang / ka Ta mo ra ka ti sh+ya dang / rgya mtshos byin 'di dag dge slong gang dge 'dun 'thun pa dbye ba'i slad du rtul bar bgyid cing dbyen bgyid par 'gyur ba'i rtsod pa yang dag par blangs nas rab tu bzung ste mchis pa de'i grogs </text></item>
<item><p>8a8</p><section>'dul ba</section><text>bgyid cing mi mthun par smra nas 'di dag la dge slong rnams kyis bzhams te bsgo na/ 'di dag la dge slong rnams kyis bzhams te bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni </text></item>
<item><p>8b1</p><section>'dul ba</section><text>brdzun pa'o zhes rjes su tha snyad 'dogs par bgyid de/ de'i slad du dge 'dun gyis ko ka li ka dang / khan da dra bya dang / ka Ta mo ra ka ti sh+ya dang / rgya mtshos byin rnams la/ tshe dang ldan pa dag khyed shes bzhin du dge slong gang dge 'dun 'thun pa </text></item>
<item><p>8b2</p><section>'dul ba</section><text>dbye ba'i phyir rtul bar byed cing dbyen byed par 'gyur ba'i rtsod pa yang dag par blangs nas rab tu bzung ste 'dug pa de'i grogs byed cing mi mthun par smra ba'i rjes su phyogs par ma byed cig dge slong rnams la 'di skad ces tshe </text></item>
<item><p>8b3</p><section>'dul ba</section><text>dang ldan pa dag khyed cag dge yang rung sdig kyang rung dge slong 'di la ci yang ma smra shig /de ci'i phyir zhe na/ tshe dang ldan pa dag dge slong 'di ni chos smra ba/ 'dul ba smra ba/ dge slong 'di ni chos dang / 'dul ba yang dag par blangs nas </text></item>
<item><p>8b4</p><section>'dul ba</section><text>rab tu bzung ste rjes su tha snyad 'dogs par byed pa/ dge slong 'di ni shes bzhin du smra'i mi shes par ma yin pa'i phyir te/ dge slong 'di gang la 'dod cing bzod pa de la bdag cag kyang 'dod cing bzod do zhes ma zer cig de ci'i </text></item>
<item><p>8b5</p><section>'dul ba</section><text>phyir zhe na/ tshe dang ldan pa dag dge slong 'di ni chos smra ba ma yin/ 'dul ba smra ba ma yin gyi tshe dang ldan pa dag dge slong 'di ni chos ma yin pa smra ba/ 'dul ba ma yin pa smra ba dge slong 'di ni chos ma yin pa dang / 'dul </text></item>
<item><p>8b6</p><section>'dul ba</section><text>ba ma yin pa yang dag par blangs nas rab tu bzung ste rjes su tha snyad 'dogs par byed pa/ dge slong 'di ni mi shes bzhin du smra'i shes par ma yin pa'i phyir te/ dge slong 'di gang la 'dod cing bzod pa de la tshe dang ldan pa dag 'dod cing bzod </text></item>
<item><p>8b7</p><section>'dul ba</section><text>par ma byed cig /tshe dang ldan pa dag khyed dge 'dun 'byed 'dod par ma byed par tshe dang ldan pa dag dge 'dun 'thun pa nyid du 'dod par gyis shig /tshe dang ldan pa dag dge 'dun dang 'thun par gyis shig /dge 'dun 'thun mi phyed kun du dga' mi </text></item>
<item><p>8b8</p><section>'dul ba</section><text>rtsod/ mchog gcig 'don pa gcig cing chu dang 'o ma gcig tu 'dres pa lta bur gyur la/ ston pa'i bstan pa gsal bar byed na bde ba la reg par gnas par 'gyur gyis/ tshe dang ldan pa dag dge 'dun 'byed pa'i rjes su phyogs shing /</text></item>
<item><p>9a1</p><section>'dul ba</section><text>mi mthun par smra ba 'di lta bu 'di thong shig ces gsol ba dang bzhi'i las kyis bsgo ba mdzad na/ tshe dang ldan pa gang dag ko ka li ka dang / khan da dra bya dang / ka Ta mo ra ka ti sh+ya dang / rgya mtshos byin rnams gsol ba dang bzhi'i </text></item>
<item><p>9a2</p><section>'dul ba</section><text>las kyis bsgo ba mdzad par bzod pa de dag ni cang ma gsung shig gang dag mi bzod pa de dag ni gsungs shig /'di ni las brjod pa dang po ste/ de bzhin du lan gnyis lan gsum du bzlas/ dge 'dun gyis bzod cing gnang nas </text></item>
<item><p>9a3</p><section>'dul ba</section><text>dge 'dun gyis ko ka li ka dang / khan da dra bya dang / ka Ta mo ra ka ti sh+ya dang / rgya mtshos byin rnams la gsol ba dang bzhi'i las kyis bsgo ba mdzad lags te/ 'di ltar cang mi gsung bas de de bzhin du 'dzin to/ /dge slong rnams </text></item>
<item><p>9a4</p><section>'dul ba</section><text>kyis btsun pa bka' bzhin 'tshal zhes bcom ldan 'das las mnyan nas ko ka li ka dang / khan da dra bya dang / ka Ta mo ra ka ti sh+ya dang / rgya mtshos byin rnams la gsol ba dang bzhi'i las kyis bsgo'o/ /gsol ba dang bzhi'i </text></item>
<item><p>9a5</p><section>'dul ba</section><text>las kyis bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni brdzun pa'o zhes rjes su tha snyad 'dogs par byed pa'i skabs de dge slong rnams kyis bcom ldan 'das la </text></item>
<item><p>9a6</p><section>'dul ba</section><text>rgyas par gsol to/ /de nas bcom ldan 'das kyis dge slong rnams la bka' stsal pa/ dge slong dag lhas byin gyis nga'i nyan thos kyi dge 'dun 'thun pa dbye ba dang 'khor lo yang 'byed par nus te/ 'di ltar de'i </text></item>
<item><p>9a7</p><section>'dul ba</section><text>grogs byed pa'i dge slong mi mthun par smra ba nyid kyi rjes su phyogs pa bzhi po ko ka li ka dang / khan da dra bya dang / ka Ta mo ra ka ti sh+ya dang / rgya mtshos byin dag yod pa'i phyir ro/ /lhas byin gyis dge sbyong gau ta mas dge slong dag lhas </text></item>
<item><p>9a8</p><section>'dul ba</section><text>byin gyis nga'i nyan thos kyi dge 'dun 'thun pa dbye ba dang 'khor lo yang 'byed par nus te 'di ltar de'i grogs byed pa'i dge slong mi mthun par smra ba nyid kyi rjes su phyogs pa bzhi po ko ka li ka dang / khan da dra bya dang / ka Ta mo </text></item>
<item><p>9b1</p><section>'dul ba</section><text>ra ka ti sh+ya dang / rgya mtshos byin dag yod pa'i phyir ro zhes bdag la lung bstan to zhes thos so/ /thos nas kyang ko ka li ka dang / khan da drab bya dang / ka Ta mo ra ka ti sh+ya dang / rgya mtshos byin rnams la smras pa/ ko ka li ka dang / khan da dra bya </text></item>
<item><p>9b2</p><section>'dul ba</section><text>dang / ka Ta mo ra ka ti sh+ya dang / rgya mtshos byin dag shes par gyis shig /dge sbyong gau ta mas lhas byin gyis nga'i nyan thos kyi dge 'dun 'thun pa dbye ba dang 'khor lo yang 'byed par nus te/ 'di ltar de'i grogs byed pa'i dge slong mi mthun par </text></item>
<item><p>9b3</p><section>'dul ba</section><text>smra ba nyid kyi rjes su phyogs pa bzhi po ko ka li ka dang / khan da dra bya dang / ka Ta mo ra ka ti sh+ya dang / rgya mtshos byin dag yod pa'i phyir ro zhes kho bo la lung bstan to/ /de dag gis smras pa/ lhas byin gal te de lta na legs so/ /des rgya cher dge </text></item>
<item><p>9b4</p><section>'dul ba</section><text>'dun 'thun pa dbye ba'i phyir brtul bar brtsams pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya </text></item>
<item><p>9b5</p><section>'dul ba</section><text>ba la sogs pa snga ma bzhin no/ sangs rgyas bcom ldan 'das kyis lhas byin la rmas pa/ lhas byin khyod gyis dge 'dun 'thun pa dbye ba'i phyir brtul zhing dbyen byed par 'gyur ba'i rtsod pa yang dag par blangs nas rab tu bzung ste 'dug pa bden nam/</text></item>
<item><p>9b6</p><section>'dul ba</section><text>btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes bya ba la sogs pas rnam par smad pa snga ma </text></item>
<item><p>9b7</p><section>'dul ba</section><text>bzhin no/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par rjes su gzigs pas 'dul ba la nyan thos rnams kyi bslab pa'i </text></item>
<item><p>9b8</p><section>'dul ba</section><text>gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab ba'i gzhi 'di ltar gdon par bya ste/ yang dge slong gang dge 'dun 'thun pa dbye ba'i phyir rtul bar byed cing dbyen byed par </text></item>
<item><p>10a1</p><section>'dul ba</section><text>'gyur ba'i rtsod pa yang dag par blangs nas rab tu bzung ste 'dug na/ dge slong de la dge slong rnams kyis 'di skad ces tshe dang ldan pa khyed dge 'dun 'thun pa dbye ba'i phyir rtul bar ma byed cig /dbyen byed par 'gyur ba'i rtsod pa yang </text></item>
<item><p>10a2</p><section>'dul ba</section><text>dag par blangs nas rab tu bzung ste ma 'dug shig /tshe dang ldan pa dge 'dun dang 'thun par gyis shig dge 'dun 'thun mi phyed kun du dga' mi rtsod/ mchog gcig 'don pa gcig cing chu dang 'o ma gcig tu 'dres pa lta bur gyur la/ ston pa'i bstan pa </text></item>
<item><p>10a3</p><section>'dul ba</section><text>gsal bar byed na bde ba la reg par gnas par 'gyur gyis/ tshe dang ldan pa khyed dge 'dun 'byed par byed pa'i gzhi 'di lta bu 'di thong shig ces bsgo bar bya'o/ /dge slong de la dge slong rnams kyis de skad bsgo ba na gal te gzhi de gtong na de lta na </text></item>
<item><p>10a4</p><section>'dul ba</section><text>legs/ gal te mi gtong na gzhi de gtong bar bya ba'i phyir lan gnyis lan gsum du yang dag par bsgo bar bya/ yang dag par bstan par bya'o/ /lan gnyis lan gsum du yang dag par bsgo/ yang dag par bstan pa na gzhi de gtong na de lta na </text></item>
<item><p>10a5</p><section>'dul ba</section><text>legs/ gal te mi gtong na dge 'dun lhag ma'o/ /yang dge slong gang zhes bya ba ni lhas byin nam gzhan yang de lta bu gang yin pa'o/ /dge 'dun zhes bya ba ni de bzhin gshegs pa'i nyan thos kyi dge 'dun no/ /'thun pa zhes bya ba ni ro gcig </text></item>
<item><p>10a6</p><section>'dul ba</section><text>pa'o/ /dbye ba'i phyir zhes bya ba ni gnyis su bya ba'i phyir ro/ /rtul bar byed cing zhes bya ba ni rtsol bar byed cing ngo / /dbyen byed par 'gyur ba'i rtsod pa yang dag par blangs nas rab tu bzung ste 'dug na zhes bya ba ni ko ka li ka dang / khan da </text></item>
<item><p>10a7</p><section>'dul ba</section><text>dra bya dang / ka Ta mo ra ka ti sh+ya dang / rgya mtshos byin dag yang dag par blangs nas rab tu bzung ste 'dug na'o/ /dge slong de la zhes bya ba ni lhas byin la'o/ /dge slong rnams kyis shes bya ba ni chos 'di pa rnams kyis so/ /'di </text></item>
<item><p>10a8</p><section>'dul ba</section><text>skad ces shes bya ba ni bzhams te bsgo ba ji skad sngar bstan pa ltar bsgo bar bya'o/ /dge slong de la dge slong rnams kyis de skad bsgo ba na zhes bya ba ni bzhams te bsgo ba na'o/ /gal te gzhi de gtong na zhes bya ba ni lta ba de yongs su </text></item>
<item><p>10b1</p><section>'dul ba</section><text>gtong na'o/ /de lta na legs zhes bya ba ni de lta na bzang ba'o/ /gal te mi gtong na zhes bya ba ni yongs su mi gtong na'o/ /lan gnyis lan gsum du yang dag par bsgo bar bya/ yang dag par bstan par bya'o zhes bya ba ni gsol ba dang bzhi'i las kyis </text></item>
<item><p>10b2</p><section>'dul ba</section><text>bsgo ba ji skad sngar bstan pa ltar bsgo bar bya ste/ yang dag par bsgo ba de ni de yin/ yang dag par bstan pa de ni de yin no/ /dge 'dun lhag ma'o zhes bya ba ni snga ma bzhin du ltung ba de dge 'dun la rag las pa yin te/ des na dge 'dun lhag ma'o </text></item>
<item><p>10b3</p><section>'dul ba</section><text>zhes gsungs so/ /de la ltung bar ji ltar 'gyur zhe na/ dge slong gis cung zad ji tsam du dge 'dun 'thun pa dbye ba'i phyir rtul bar byed na thams cad du nyes byas su 'gyur ro/ /dge slong gis bzhams te bsgo ba na gzhi de gtong na de lta na </text></item>
<item><p>10b4</p><section>'dul ba</section><text>legs/ gal te mi gtong na nyes pa sbom por 'gyur ro/ /gsol ba dang bzhi'i las kyis bsgo ba na gzhi de gtong na de lta na legs/ gal te mi gtong na gsol ba byas pa na nyes pa sbom por 'gyur ro/ /las brjod pa dang po brjod </text></item>
<item><p>10b5</p><section>'dul ba</section><text>pa na ma rdzogs par gzhi de gtong na de lta na legs/ gal te mi gtong na rdzogs par brjod pa na nyes pa sbom por 'gyur ro/ /las brjod pa gnyis pa brjod pa na ma rdzogs par gzhi de gtong na de lta na legs/ gal te mi gtong na rdzogs </text></item>
<item><p>10b6</p><section>'dul ba</section><text>par brjod pa na nyes pa sbom por 'gyur ro/ /las brjod pa gsum pa brjod pa na ma rdzogs par gzhi de gtong na de lta na legs/ gal te mi gtong na nyes pa sbom por 'gyur ro/ /rdzogs par brjod pa na gal te 'thun pa dang chos ma yin pas </text></item>
<item><p>10b7</p><section>'dul ba</section><text>bsgo bar byed na ltung ba med do/ /mi mthun pa dang chos kyi bsgo bar byed na ltung ba med do/ /'thun pa dang chos ltar bcos pas bsgo bar byed na ltung ba med do/ /mi mthun pa dang chos ma yin pa ltar bcos pas bsgo bar byed na ltung ba med do/ /</text></item>
<item><p>10b8</p><section>'dul ba</section><text>chos ji lta ba dang / 'dul ba ji lta ba dang / ston pa'i bstan pa ji lta ba de ltar bsgo bar mi byed na ltung ba med do/ /chos ji lta ba dang 'dul ba ji lta ba dang / ston pa'i bstan pa ji lta ba de ltar 'thun pas bsgo bar byed na rdzogs par brjod pa na dge </text></item>
<item><p>11a1</p><section>'dul ba</section><text>'dun lhag mar 'gyur ro/ /dge slong des stan de la 'dug bzhin du 'di skad ces tshe dang ldan pa dag bdag la dge 'dun lhag ma'i ltung ba byung ngo zhes brjod par bya ste/ gal te de skad brjod na de lta na legs/ gal te mi brjod na de phyin chad nas de la </text></item>
<item><p>11a2</p><section>'dul ba</section><text>'chab pa'i nyes pa 'byung bar 'gyur ro/ /de bas na dge slong gis ji tsam du gzhi des ma bshags shing so sor ma bshags par gsol ba dang / gsol ba dang gnyis dang / gsol ba dang bzhi'i las nyams su myong bar byed na thams cad du nyes byas su </text></item>
<item><p>11a3</p><section>'dul ba</section><text>'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /dge 'dun gyi dbyen byed pa'i dge 'dun lhag ma ste bcu pa rdzogs s+ho// // de nas bcom ldan 'das kyis gdan de nyid la bzhugs </text></item>
<item><p>11a4</p><section>'dul ba</section><text>bzhin du 'dul ba la nyan thos rnams kyi bslab pa'i gzhi gnyis pa bca' bar bzhed nas dge slong rnams la bka' stsal pa/ dge slong dag dge 'dun gyis bya ba cung zhig yod kyis re shig stan las ma ldang shig /sangs rgyas bcom ldan 'das </text></item>
<item><p>11a5</p><section>'dul ba</section><text>rnams ni mkhyen bzhin du rmed par mdzad pa ste zhes bya ba la sogs pa snga ma bzhin no/ /sangs rgyas bcom ldan 'das kyis ko ka li ka dang / khan da dra bya dang / ka Ta mo ra ka ti sh+ya dang / rgya mtshos byin rnams la rmas pa/ ko ka li ka /khan da dra bya/</text></item>
<item><p>11a6</p><section>'dul ba</section><text>ka Ta mo ra ka ti sh+ya/ rgya mtshos byin khyed shes bzhin du dge slong gang dge 'dun 'thun pa dbye ba'i phyir rtul bar byed cing dbyen byed par 'gyur ba'i rtsod pa yang dag par blangs nas rab tu bzung ste 'dug pa de'i grogs byed cing mi 'thun </text></item>
<item><p>11a7</p><section>'dul ba</section><text>par smra ba'i rjes su phyogs nas dge slong rnams la 'di skad ces tshe dang ldan pa dag khyed cag dge yang rung sdig kyang rung dge slong 'di la ci yang ma smra shig /de ci'i phyir zhe na/ tshe dang ldan pa dag dge slong 'di ni chos smra ba/ 'dul </text></item>
<item><p>11a8</p><section>'dul ba</section><text>ba smra ba/ dge slong 'di ni chos dang / 'dul ba yang dag par blangs nas rab tu bzung ste rjes su tha snyad 'dogs par byed pa dge slong 'di ni shes bzhin du smra'i mi shes par ma yin pa'i phyir te/ dge slong 'di gang la 'dod cing </text></item>
<item><p>11b1</p><section>'dul ba</section><text>bzod pa de la bdag cag kyang 'dod cing bzod do zhes smras pa bden nam/ btsun pa mad do/ /sangs rgyas bcom ldan 'das kyis dge slong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa </text></item>
<item><p>11b2</p><section>'dul ba</section><text>de ni rab tu byung bas bya ba ma yin no zhes bya ba la sogs pas rnam par smad pa snga ma bzhin no/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na </text></item>
<item><p>11b3</p><section>'dul ba</section><text>phan yon bcu yang dag par rjes su gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par </text></item>
<item><p>11b4</p><section>'dul ba</section><text>bya ste/ dge slong de'i grogs byed pa'i dge slong mi mthun par smra ba nyid kyi rjes su phyogs pa gcig gam/ gnyis sam/ mang po dag yod cing / gal te de dag dge slong rnams la 'di skad ces tshe dang ldan pa dag khyed cag dge yang rung </text></item>
<item><p>11b5</p><section>'dul ba</section><text>sdig kyang rung dge slong 'di la ci yang ma smra shig /de ci'i phyir zhe na/ tshe dang ldan pa dag dge slong 'di ni chos smra ba/ 'dul ba smra ba/ dge slong 'di ni chos dang 'dul ba yang dag par blangs nas rab tu bzung ste rjes su tha snyad </text></item>
<item><p>11b6</p><section>'dul ba</section><text>'dogs par byed pa dge slong 'di ni shes bzhin du smra'i mi shes par ma yin pa'i phyir te/ dge slong 'di gang la 'dod cing bzod pa de la bdag cag kyang 'dod cing bzod do zhes zer na dge slong de dag la dge slong rnams kyis </text></item>
<item><p>11b7</p><section>'dul ba</section><text>'di skad ces tshe dang ldan pa dag khyed cag de skad ces dge slong 'di ni chos smra ba/ 'dul ba smra ba/ dge slong 'di ni chos dang / 'dul ba yang dag par blangs nas/ rab tu bzung ste rjes su tha snyad 'dogs par byed pa/ dge </text></item>
<item><p>11b8</p><section>'dul ba</section><text>slong 'di ni shes bzhin du smra'i mi shes par ma yin pa'i phyir te/ dge slong 'di gang la 'dod cing bzod pa de la bdag cag kyang 'dod cing bzod do zhes ma zer cig /de ci'i phyir zhe na/ tshe dang ldan pa dag dge slong 'di ni chos </text></item>
<item><p>12a1</p><section>'dul ba</section><text>smra ba ma yin/ 'dul ba smra ba ma yin gyi/ tshe dang ldan pa dag dge slong 'di ni chos ma yin pa smra ba/ 'dul ba ma yin pa smra ba/ dge slong 'di ni chos ma yin pa dang / 'dul ba ma yin pa yang dag par blangs nas rab tu bzung ste </text></item>
<item><p>12a2</p><section>'dul ba</section><text>rjes su tha snyad 'dogs par byed pa/ dge slong 'di ni mi shes bzhin du smra'i shes par ma yin pa'i phyir te/ dge slong 'di gang la 'dod cing bzod pa de la tshe dang ldan pa dag 'dod cing bzod par ma byed cig /tshe dang ldan pa dag khyed dge 'dun </text></item>
<item><p>12a3</p><section>'dul ba</section><text>'byed 'dod par ma byed par tshe dang ldan pa dag dge 'dun 'thun pa nyid du 'dod par gyis shig /tshe dang ldan pa dag dge 'dun dang 'thun par gyis shig /dge 'dun 'thun mi phyed kun du dga' mi rtsod/ mchog gcig /'don pa gcig cing chu dang 'o ma </text></item>
<item><p>12a4</p><section>'dul ba</section><text>gcig tu 'dres pa lta bur gyur la/ ston pa'i bstan pa gsal bar byed na bde ba la reg par gnas par 'gyur gyis/ tshe dang ldan pa dag dge 'dun 'byed pa'i rjes su phyogs shing mi mthun par smra ba 'di lta bu 'di thong shig ces bsgo </text></item>
<item><p>12a5</p><section>'dul ba</section><text>bar bya'o/ /dge slong de dag la dge slong rnams kyis de skad bsgo ba na gal te gzhi de gtong na de lta na legs/ gal te mi gtong na gzhi de gtong bar bya ba'i phyir lan gnyis lan gsum du yang dag par bsgo bar bya/ yang dag par </text></item>
<item><p>12a6</p><section>'dul ba</section><text>bstan par bya'o/ /lan gnyis lan gsum du yang dag par bsgo/ /yang dag par bstan pa na gzhi de gtong na de lta na legs/ gal te mi gtong na dge 'dun lhag ma'o/ /dge slong de'i zhes bya ba ni lhas byin gyi'o/ /grogs byed </text></item>
<item><p>12a7</p><section>'dul ba</section><text>pa'i dge slong zhes bya ba ni ko ka li ka dang / khan da dra bya dang / ka Ta mo ra ka ti sh+ya dang / rgya mtshos byin dag go/ mi mthun par smra ba nyid kyi rjes su phyogs pa zhes bya ba ni lta ba de dag dang / 'dod pa de dag dang / bsam pa de dag dang </text></item>
<item><p>12a8</p><section>'dul ba</section><text>ldan pa'o/ /gcig gam/ gnyis sam/ mang po dag yod cing zhes bya ba ni gnyis las lhag pa ni mang ba'o/ /gal te de dag ces bya ba ni rjes su phyogs pa de dag go/ /dge slong rnams la zhes bya ba ni chos 'di pa rnams la'o/ /'di </text></item>
<item><p>12b1</p><section>'dul ba</section><text>skad ces shes bya ba ni 'di skad ces zer na'o/ /dge yang rung zhes bya ba ni dge ba la sbyor bar yang ma byed cig pa'o/ /sdig kyang rung zhes bya ba ni sdig pa las zlog par yang ma byed cig ces bya ba'o/ /dge slong 'di la zhes bya ba ni </text></item>
<item><p>12b2</p><section>'dul ba</section><text>lhas byin la'o/ /ci yang ma smra shig ces bya ba ni cung zad kyang ma smra shig pa'o/ /de ci'i phyir zhe na/ tshe dang ldan pa dag dge slong 'di ni chos smra ba 'dul ba smra ba/ dge slong 'di ni chos dang / 'dul ba yang dag par blangs nas rab tu bzung </text></item>
<item><p>12b3</p><section>'dul ba</section><text>ste rjes su tha snyad 'dogs par byed pa zhes bya ba ni chos ji lta ba dang / 'dul ba ji lta ba dang / ston pa'i bstan pa ni lta ba de ltar rjes su tha snyad 'dogs par byed pa'o/ /dge slong 'di ni shes bzhin du smra'i mi shes par ma yin pa'i phyir te zhes </text></item>
<item><p>12b4</p><section>'dul ba</section><text>bya ba ni don rtogs pa yin gyi/ don ma rtogs pa ma yin pa'i phyir ro/ /dge slong 'di gang la 'dod cing bzod pa de la bdag cag kyang 'dod cing bzod do/ /zhes zer na zhes bya ba ni dge slong lhas byin 'di gzhi gang 'dod pa de bdag cag </text></item>
<item><p>12b5</p><section>'dul ba</section><text>kyang 'dod do zhes zer na'o/ /dge slong de dag la zhes bya ba ni ko ka li ka dang / khan da dra bya dang / ka Ta mo ra ka ti sh+ya dang / rgya mtshos byin dag la 'o/ /dge slong rnams kyis shes bya ba ni chos 'di pa rnams kyis so/ /'di skad ces </text></item>
<item><p>12b6</p><section>'dul ba</section><text>shes bya ba ni bzhams te bsgo ba ji skad sngar bstan pa ltar bsgo bar bya ba'o/ /dge slong de dag la dge slong rnams kyis de skad bsgo ba na zhes bya ba ni bzhams te bsgo ba na'o/ /gal te gzhi de gtong na zhes bya ba ni lta ba de yongs </text></item>
<item><p>12b7</p><section>'dul ba</section><text>su gtong na'o/ /de lta na legs zhes bya ba ni de lta na bzang ba'o/ /gal te mi gtong na zhes bya ba ni yongs su mi gtong na'o/ /lan gnyis lan gsum du yang dag par bsgo bar bya/ yang dag par bstan par bya'o zhes bya ba ni gsol ba dang /</text></item>
<item><p>12b8</p><section>'dul ba</section><text>bzhi'i las kyis bsgo ba ji skad sngar bstan pa ltar bsgo bar bya ba ste/ yang dag par bsgo ba de ni de yin/ yang dag par bstan pa de ni de yin no/ /dge 'dun lhag ma'o zhes bya ba ni snga ma bzhin du ltung ba de dge 'dun la rag las pa </text></item>
<item><p>13a1</p><section>'dul ba</section><text>yin te/ des na dge 'dun lhag ma'o zhes gsungs so/ /de la ltung bar ji ltar 'gyur zhe na/ dge slong gis cung zad ji tsam du dge 'dun 'thun pa dbye ba'i phyir rtul bar byed cing dbyen byed par 'gyur ba'i rtsod pa yang dag par blangs nas rab </text></item>
<item><p>13a2</p><section>'dul ba</section><text>tu bzung ste 'dug pa de'i grogs byed cing mi mthun pa smra ba'i rjes su phyogs par byed na thams cad du nyes byas su 'gyur ro/ /dge slong gis bzhams te bsgo ba na gzhi de gtong na de lta na legs/ gal te mi gtong na nyes pa sbom par 'gyur ro/ /gsol </text></item>
<item><p>13a3</p><section>'dul ba</section><text>ba dang bzhi'i las kyis bsgo ba na gzhi de gtong na de lta na legs/ gal te mi gtong na gsol ba byas pa na nyes pa sbom por 'gyur ro/ /las brjod pa dang po brjod pa na ma rdzogs par gzhi de gtong na de lta na legs/ gal te mi gtong na rdzogs par </text></item>
<item><p>13a4</p><section>'dul ba</section><text>brjod pa na nyes pa sbom por 'gyur ro/ /las brjod pa gnyis pa brjod pa na ma rdzogs par gzhi de gtong na de lta na legs/ gal te mi gtong na rdzogs par brjod pa na nyes pa sbom bor 'gyur ro/ /las brjod pa gsum pa brjod pa na ma rdzogs </text></item>
<item><p>13a5</p><section>'dul ba</section><text>par gzhi de gtong na de lta na legs/ gal te mi gtong na nyes pa sbom por 'gyur ro/ /rdzogs par brjod pa na gal te 'thun pa dang / chos ma yin pas bsgo bar byed na ltung ba med do/ /mi mthun pa dang chos kyis bsgo bar byed na ltung ba med do/ /</text></item>
<item><p>13a6</p><section>'dul ba</section><text>'thun pa dang / chos ltar bcos pas bsgo bar byed na ltung ba med do/ /mi mthun pa dang / chos ma yin pa ltar bcos pas bsgo bar byed na ltung ba med do/ /chos ji lta ba dang / 'dul ba ji lta ba dang / ston pa'i bstan pa ji lta ba de ltar bsgo bar </text></item>
<item><p>13a7</p><section>'dul ba</section><text>mi byed na ltung ba med do/ /chos ji lta ba dang / 'dul ba ji lta ba dang / ston pa'i bstan pa ji lta ba de ltar 'thun pas bsgo bar byed na rdzogs par brjod pa na dge 'dun lhag mar 'gyur ro/ /dge slong des stan de la 'dug bzhin du 'di skad ces tshe dang </text></item>
<item><p>13a8</p><section>'dul ba</section><text>ldan pa dag bdag la dge 'dun lhag ma'i ltung ba byung ngo zhes brjod par bya ste/ gal te de skad brjod na de lta na legs/ gal te mi brjod na de phyin cad nas de la 'chab pa'i nyes pa 'byung bar 'gyur ro/ /de bas na dge slong gis ji tsam du gzhi </text></item>
<item><p>13b1</p><section>'dul ba</section><text>des ma bshags shing so sor ma bshags par gsol ba dang / gsol ba dang gnyis dang / gsol ba dang bzhi'i las nyams su myong bar byed na thams cad du nyes byas su 'gyur ro/ /las dang po pa dang / smyos pa dang / sems 'khrugs pa dang / tshor ba dag </text></item>
<item><p>13b2</p><section>'dul ba</section><text>gis nyen pa la ltung ba med do/ /rjes su phyogs pa'i dge 'dun lhag ma ste bcu gcig pa rdzogs so// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /</text></item>
<item><p>13b3</p><section>'dul ba</section><text>de'i tshe re lde ri la dge slong 'gro mgyogs dang / nab so gnyis dang / dge slong dmar ser can khyim sun 'byin pa/ sdig pa'i chos kun du spyod pa dag 'khod do/ /de dag bud med kyi yul dang lhan cig tho 'tsham par byed/ kun du rtse bar byed/ kun tu </text></item>
<item><p>13b4</p><section>'dul ba</section><text>ca co 'don par byed/ rgod pa dang / dregs pa dang / lus sgyur bar byed/ stan gcig la 'dug par byed/ snod gcig tu za bar byed/ phor bu gcig tu myos par 'gyur ba'i btung ba sna tshogs dag 'thung bar byed/ me tog dag 'thog par byed/ 'thog tu 'jud </text></item>
<item><p>13b5</p><section>'dul ba</section><text>par byed/ phreng ba dag rgyud par byed/ rgyud du 'jud par byed/ me tog rna rgyan dag thogs par byed/ thogs su 'jud par byed/ bro brdung bar byed/ bro rdung du 'jud par byed/ glu len par byed/ glu len du 'jud par byed/ rol mo'i sgra 'byin par byed/ rol </text></item>
<item><p>13b6</p><section>'dul ba</section><text>mo'i sgra 'byin du 'jud par byed/ bro mkhas pa dang / glu mkhas pa dang / rol mo'i sgra 'byin pa mkhas pa la ngo so las byung ba sbyin par byed/ chos gos dag brdzes te rgyug par byed/ mchong bar byed/ rab tu mchong bar byed/ brla skor bar byed/</text></item>
<item><p>13b7</p><section>'dul ba</section><text>lag pa skor bar byed/ nya ltar skor bar byed/ chur 'phyo ba 'phen par byed/ chu la rnga mang du ka ltar rdung bar byed/ glang po che'i skad kyi sgra 'byin par byed/ rta'i skad kyi sgra 'byin par byed/ khyu mchog gi skad kyi sgra 'byin par byed/ rma bya'i </text></item>
<item><p>13b8</p><section>'dul ba</section><text>skad kyi sgra 'byin par byed/ khu byug gi skad kyi sgra 'byin par byed/ khas rdza rnga'i sgra 'byin par byin par byed/ khas dung gi sgra 'byin par byed/ khas rnga bo che'i sgra 'byin par byed/ glang po che'i thab mo yang byed/ glang po che'i thab mo byed </text></item>
<item><p>14a1</p><section>'dul ba</section><text>du 'jud par yang byed/ rta'i thab mo dang / khyu mchog gi thab mo dang / ma he'i thab mo dang / ra'i thab mo dang / lug gi thab mo dang / bud med kyi thab mo dang / skyes pa'i thab mo dang / gzhon nu'i thab mo dang / gzhon nu ma'i thab mo dang / bya gag gi </text></item>
<item><p>14a2</p><section>'dul ba</section><text>thab mo dang / thi ba'i thab mo dang / ngur pa'i thab mo yang byed/ byed du 'jud par yang byed de/ de dag dang gzhan yang dge slong gi las ma yin pa dag byed cing byed du 'jud de/ de dag gi spyod tshul dang / spyod pa dang / log par sgrub pa des re lde'i ri la dge slong </text></item>
<item><p>14a3</p><section>'dul ba</section><text>ma 'ongs pa dag kyang mi 'ong la/ 'ongs pa dag kyang mngon par mi dga' zhing re lde'i ri'i gnas spong bar byed do/ /re lde'i ri la gnas pa'i bram ze dang / khyim bdag dag kyang yid mi dga' zhing zhe bcil bar gyur nas dge slong gnyug mar gnas pa </text></item>
<item><p>14a4</p><section>'dul ba</section><text>dag la yang bsod snyoms dbul ba dang / bya bar sems pa dka' na/ blo bur du lhag pa rnams la lta smos kyang ci dgos par gyur to/ /ji tsam dus gzhan zhig na tshe dang ldan pa kun dga' bo yul ka shi ka dag tu ljongs rgyu zhing 'gro ba na re lde </text></item>
<item><p>14a5</p><section>'dul ba</section><text>rir phyin nas re lde ri'i nags na 'dug go/ /de nas tshe dang ldan pa kun dga' bo snga dro sham thabs bgos lhung bzed dang chos gos thogs te re lde ri la bsod snyoms la zhugs pa dang / de ji ltar lhung bzed bkrus pa kho nas re lde ri la bsod </text></item>
<item><p>14a6</p><section>'dul ba</section><text>snyoms la zhugs pa de ltar lhung bzed bkrus pa kho nas tha na slongs mo gcig sbyin pa yang ma thob/ phyir gtong ba yang ma thob par phyir byung ngo / /de nas tshe dang ldan pa kun dga' bo 'di snyam du sems te/ sngon ni re lde ri 'di 'byor </text></item>
<item><p>14a7</p><section>'dul ba</section><text>pa dang / rgyas pa dang / bde ba dang / lo legs pa dang / skye bo dang / mi mang pos kyang gang bar gyur la/ 'dir slongs mo bas kyang bsod snyoms rnyed sla bar gyur na/ da ltar yang re lde ri 'di 'byor pa dang / rgyas pa dang / bde ba dang / lo legs pa </text></item>
<item><p>14a8</p><section>'dul ba</section><text>dang / skye bo dang mi mang pos kyang gang ba ni yin na/ 'on kyang bdag ji ltar ltung bzed bkrus pa kho nas re lde ri la bsod snyoms la zhugs pa de ltar lhung bzed bkrus pa kho nas tha na slongs mo gcig sbyin pa yang ma thob/ phyir gtong ba yang </text></item>
<item><p>14b1</p><section>'dul ba</section><text>ma thob par phyir byung ba las na 'dir bcom ldan 'das kyi nyan thos byin pa/ blun pa/ mi gsal ba/ mi mkhas pa 'ga' zhig gis nyon mongs pa'i dbang du gyur pas spyod yul lam spyod yul gyi grong ngam rigs kyi bud med dam/ rigs kyi gzhon nu </text></item>
<item><p>14b2</p><section>'dul ba</section><text>ma dag la kun du smras pa 'am/ nom pa 'am/ nyug pa byas par ma gyur tam snyam mo/ de'i tshe na re lde ri pa'i bram ze dang / khyim bdag rnams kyi dpong sa'i gnas na bram ze dang / khyim bdag lnga brgya tsam bya ba zhig gi phyir 'dug ste 'thun par </text></item>
<item><p>14b3</p><section>'dul ba</section><text>gyur to/ /de nas tshe dang ldan pa kun dga' bo re lde ri pa'i bram ze dang / khyim bdag rnams kyi dpong sa'i gnas ga la ba der song ste phyin nas/ re lde ri pa'i bram ze dang / khyim bdag rnams la 'di skad ces smras so/ /shes ldan dag sngon ni re lde </text></item>
<item><p>14b4</p><section>'dul ba</section><text>ri 'di 'byor pa dang / rgyas pa dang / bde ba dang / lo legs pa dang / skye bo dang / mi mang pos kyang gang bar gyur la/ 'dir slongs mo bas kyang bsod snyoms rnyed sla bar gyur na/ da ltar yang re lde ri 'di 'byor pa dang / rgyas pa dang / bde ba dang / lo legs </text></item>
<item><p>14b5</p><section>'dul ba</section><text>ba dang / skye bo dang / mi mang pos gang ba ni yin na/ 'on kyang bdag ji ltar lhung bzed bkrus pa kho nas re lde ri la bsod snyoms la zhugs pa de ltar lhung bzed bkrus pa kho nas tha na slongs mo gcig sbyin pa yang ma thob/ phyir gtong </text></item>
<item><p>14b6</p><section>'dul ba</section><text>ba yang ma thob par phyir byung bar gyur to/ /de skad ces smras pa dang / re lde ri pa'i bram ze dang / khyim bdag de dag dbang po rnams phyir blan te 'khod do/ /de'i tshe na dge bsnyen chu rgyun can 'khor de nyid du 'dug cing 'thun par gyur </text></item>
<item><p>14b7</p><section>'dul ba</section><text>to/ /de nas dge bsnyen chu rgyun can gyis tshe dang ldan pa kun dga' bo'i lag pa gnyis nas bzung ste mtha' gcig tu khrid nas tshe dang ldan pa kun dga' bo la 'di skad ces smras so/ /btsun pa kun dga' bo mkhyen par </text></item>
<item><p>14b8</p><section>'dul ba</section><text>mdzod cig /re lde ri 'di la dge slong 'gro mgyogs dang / nab so gnyis dang / dge slong dmar ser can khyim sun 'byin pa/ sdig pa'i chos kun du spyod pa dag mchis te/ de dag bud med kyi yul dang lhan </text></item>
<item><p>15a1</p><section>'dul ba</section><text>cig tho 'tsham par bgyid/ kun du rtse bar bgyid/ kun du ca co 'don par bgyid/ rgod pa dang / dregs pa dang / lus sgyur bar bgyid/ stan gcig la mchis par bgyid/ snod gcig tu 'tshal bar </text></item>
<item><p>15a2</p><section>'dul ba</section><text>bgyid/ phor bu gcig tu myos par 'gyur ba'i btung ba sna tshogs dag 'tshal bar bgyid/ me tog dag 'thog par bgyid/ 'thog tu stsol bar bgyid/ phreng ba dag rgyud par bgyid/ rgyud du stsal bar bgyid/ me tog rna rgyan dag thogs par bgyid/</text></item>
<item><p>15a3</p><section>'dul ba</section><text>'thog du stsal bar bgyid/ bro rdung bar bgyid/ bro rdung du stsal bar bgyid/ mchid mchi bar bgyid/ mchid mchir stsol bar bgyid/ rol mo'i sgra 'byin par bgyid/ rol mo'i sgra 'byin du stsal bar bgyid/ bro mkhas pa dang / glu </text></item>
<item><p>15a4</p><section>'dul ba</section><text>mkhas pa dang / rol mo'i sgra 'byin mkhas pa la ngo so las byung ba stsol bar bgyid/ chos gos dag brdzes te rgyug par bgyid/ mchong bar bgyid/ rab tu mchong bar bgyid/ brla skor bar bgyid/ lag pa skor bar bgyid/ nya ltar skor </text></item>
<item><p>15a5</p><section>'dul ba</section><text>bar bgyid/ chab tu 'phyo ba 'phen par bgyid/ chab la rnga ma du ka ltar rdung bar bgyid/ chab la rnga bo che ltar rdung bar bgyid/ glang po che'i skad kyi sgra 'byin par bgyid/ rta'i skad kyi sgra 'byin par bgyid/ khyu mchog gi skad kyi sgra 'byin par bgyid/</text></item>
<item><p>15a6</p><section>'dul ba</section><text>rma bya'i skad kyi sgra 'byin par bgyid/ khu byug gi skad kyi sgra 'byin par bgyid/ khas rdza rnga'i sgra 'byin par bgyid/ khas dung gi sgra 'byin par byed/ khas rnga bo che'i sgra 'byin par bgyid/ glang po che'i thab mo yang bgyid/</text></item>
<item><p>15a7</p><section>'dul ba</section><text>glang po che'i thab mo bgyid du stsol bar yang bgyid/ rta'i thab mo dang / khyu mchog gi thab mo dang / ma he'i thab mo dang / ra'i thab mo dang / lug gi thab mo dang / bud med kyi thab mo dang / skyes pa'i thab mo dang / gzhon nu'i </text></item>
<item><p>15a8</p><section>'dul ba</section><text>thab mo dang / gzhon nu ma'i thab mo dang / bya gag gi thab mo dang / thi ba'i thab mo dang / ngur ba'i thab mo yang bgyid/ bgyid du stsal bar yang bgyid de/ de dag dang gzhan yang dge sbyong gi las ma lags pa dag bgyid cing bgyid du </text></item>
<item><p>15b1</p><section>'dul ba</section><text>stsal to/ /de dag gi spyod tshul dang / spyod pa dang / log par sgrub pa des re lde ri la dge slong ma mchis pa dag kyang mi mchis la/ mchis pa dag kyang mngon par mi dga' zhing re lde ri'i gnas spong bar bgyid do/ /re lde ri la gnas pa'i bram ze dang /</text></item>
<item><p>15b2</p><section>'dul ba</section><text>khyim bdag dag kyang yid mi dga' zhing / zhe bcil bar gyur nas dge slong gnyug mar gnas pa dag la yang bsod snyoms dbul ba dang bgyi bar sems pa dka' na/ glo bur du lhags pa rnams la lta smos kyang ci 'tshal bar gyur gyis </text></item>
<item><p>15b3</p><section>'dul ba</section><text>btsun pa kun dga' bo gal te khyod mi dga' na khyod kyis thugs brtse ba'i slad du don 'di bcom ldan 'das la rgyas par gsol cig /tshe dang ldan pa kun dga' bos dge bsnyen chu rgyun can la cang mi smra bas dang du blangs so/ /</text></item>
<item><p>15b4</p><section>'dul ba</section><text>de nas dge bsnyen chu rgyun can gyis tshe dang ldan pa kun dga' bos cang mi smra bas dang du blangs par rig nas tshe dang ldan pa kun dga' bo la 'di skad ces smras so/ /btsun pa kun dga' bo bdag gi sdum par bsod snyoms gcig gsol </text></item>
<item><p>15b5</p><section>'dul ba</section><text>bar ci gnang / tshe dang ldan pa kun dga' bos dge bsnyen chu rgyun can la cang mi smra bas dang du blangs so/ /de nas dge bsnyen chu rgyun can gyis tshe dang ldan pa kun dga' bos cang mi smra bas dang du blangs par rig nas tshe dang </text></item>
<item><p>15b6</p><section>'dul ba</section><text>ldan pa kun dga' bo bde bar 'dug pa la rang gi lag nas bca' ba dang bza' ba gtsang zhing bsod pas tshim par byed/ stobs par byed cing / rang gi lag nas bca' ba dang bza' ba gtsang zhing bsod pa rnam grangs </text></item>
<item><p>15b7</p><section>'dul ba</section><text>du mas tshim par byas shing bstabs nas tshe dang ldan pa kun dga' bos zos shing lag pa bsnyal lhung bzed bzhag par rig nas stan ches dma' ba zhig khyer te/ tshe dang ldan pa kun dga' bo'i mdun du chos mnyan pa'i phyir </text></item>
<item><p>15b8</p><section>'dul ba</section><text>'dug go/ /de nas tshe dang ldan pa kun dga' bo dge bsnyen chu rgyun can la chos dang ldan pa'i gtam yang dag par ston/ yang dag par 'dzin du bcug /yang dag par gzeng stod/ yang dag par rab tu dga' bar byed cing </text></item>
<item><p>16a1</p><section>'dul ba</section><text>chos dang ldan pa'i gtam yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar byas nas stan las langs te song ngo // //</text></item>
<item><p>16a2</p><section>'dul ba</section><text>'dul ba rnam par 'byed pa/ bam po nyi shu gsum pa/ de nas tshe dang ldan pa kun dga' bos ji ltar yongs su spyad pa'i gnas mal mkhos su phab nas lhung bzed dang / chos gos thogs te mnyan yod ga la ba der rgyu zhing song nas mthar gyis rgyu zhing </text></item>
<item><p>16a3</p><section>'dul ba</section><text>'gro ba na mnyan yod du phyin to de nas tshe dang ldan pa kun dga' bos ltung bzed dang / chos gos mkhos su phab ste rkang pa gnyis bkrus nas bcom ldan 'das ga la ba der song ste phyin nas bcom ldan 'das kyi zhabs gnyis la mgo </text></item>
<item><p>16a4</p><section>'dul ba</section><text>bos phyag 'tshal te mtha' gcig tu 'dug go/ /mtha' gcig tu 'dug nas tshe dang ldan pa kun dga' bos de la dge bsnyen chu rgyun can dang lhan cig skabs su gtam brjod pa ji snyed byung bar gyur pa de dag thams cad bcom ldan 'das la </text></item>
<item><p>16a5</p><section>'dul ba</section><text>rgyas par gsol to/ /de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo khyod dge slong gnas brtan gnas brtan rnams dang lhan cig re lde'i ri </text></item>
<item><p>16a6</p><section>'dul ba</section><text>la song la dge slong 'gro mgyogs dang / nab so gnyis bskrad pa'i las gyis shig /'di ltar bya ste/ lam gyi bar du 'dug la dge slong gleng ba po bsko bar bya ste/ dge slong gleng ba po chos lnga dang ldan pa ni ma bskos pa yang </text></item>
<item><p>16a7</p><section>'dul ba</section><text>bsko bar mi bya zhing bskos pa yang dbyung bar bya ste/ lnga gang zhe na/ 'dun pas 'gro ba dang / zhe sdang gis 'gro ba dang / gti mug gis 'gro ba dang / 'jigs pas 'gro ba dang / glengs pa dang ma glengs pa mi shes pa ste/</text></item>
<item><p>16a8</p><section>'dul ba</section><text>dge slong gleng ba po chos lnga po de dag dang ldan pa ni ma bskos pa yang bsko bar mi bya zhing / bskos pa yang dbyung bar bya'o/ /dge slong gleng ba po chos lnga dang ldan pa ni ma bskos pa yang bsko bar bya zhing bskos pa yang dbyung bar </text></item>
<item><p>16b1</p><section>'dul ba</section><text>mi bya ste/ lnga gang zhe na/ 'dun pas mi 'gro ba dang / zhe sdang gis mi 'gro ba dang / gti mug gis mi 'gro ba dang / 'jigs pas mi 'gro ba dang / glengs pa dang ma glengs pa shes pa ste/ /dge slong gleng ba po chos lnga po de dag dang ldan pa ni </text></item>
<item><p>16b2</p><section>'dul ba</section><text>ma bskos pa yang bsko bar bya zhing bskos pa yang dbyung bar mi bya'o/ /'di ltar bsko bar bya ste/ gnas mal bsham pa byas nas gaN DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug </text></item>
<item><p>16b3</p><section>'dul ba</section><text>cing 'thun par gyur pa la je dang po spro bar bya ste/ tshe dang ldan pa ming 'di zhes bya ba khyod re lde ri la song ste/ dge slong 'gro mgyogs dang / nab so la dge sbyong gi chos ma yin pa rnam pa mang pos gleng bar spro 'am/ gal te spro na des spro'o </text></item>
<item><p>16b4</p><section>'dul ba</section><text>zhes brjod par bya'o/ /de'i 'og tu dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge slong gleng ba po ming 'di zhes bgyi ba 'di re lde ri la mchis te dge slong 'gro 'gyogs dang /</text></item>
<item><p>16b5</p><section>'dul ba</section><text>nab so la dge sbyong gi chos ma lags pa rnam pa mang pos gleng bar spro na gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis dge slong gleng ba po ming 'di zhes bgyi ba dge slong </text></item>
<item><p>16b6</p><section>'dul ba</section><text>'gro mgyogs dang / nab so la gleng bar bsko'o/ /'di ni gsol ba'o/ las ni 'di ltar bya ste/ dge 'dun btsun pa rnams gsan du gsol/ dge slong gleng ba po ming 'di zhes bgyi ba 'di re lde ri la mchis </text></item>
<item><p>16b7</p><section>'dul ba</section><text>nas dge slong 'gro mgyogs dang / nab so la dge sbyong gi chos ma lags pa rnam pa mang pos gleng bar spro ste/ de'i slad du dge 'dun gyis dge slong gleng ba po ming 'di zhes bgyi ba dge slong 'gro mgyogs dang /</text></item>
<item><p>16b8</p><section>'dul ba</section><text>nab so la gleng bar bsko na/ tshe dang ldan pa gang dge slong gleng ba po ming 'di zhes bgyi ba dge slong 'gro mgyogs dang / nab so la gleng bar bsko bar mdzad par bzod pa de dag ni cang ma gsung shig /gang dag mi </text></item>
<item><p>17a1</p><section>'dul ba</section><text>bzod pa de dag ni gsungs shig /dge 'dun gyis bzod cing gnang nas dge 'dun gyis dge slong gleng ba po ming 'di zhes bgyi ba dge slong 'gro mgyogs dang / nab so la gleng bar bskos lags te/ 'di ltar cang mi </text></item>
<item><p>17a2</p><section>'dul ba</section><text>gsung bas de de bzhin du 'dzin to/ /dge slong dag ngas dge slong gleng ba po'i kun du spyod pa'i chos bca' bar bya ste/ dge slong gleng ba pos srin bu can gyi ril song ste gnas mal bsham pa byas nas gaN DI brdungs te dris pa'i </text></item>
<item><p>17a3</p><section>'dul ba</section><text>tshig gis dge slong rnams la yang dag par bsgo nas dge 'dun thams cad 'dug cing 'thun par gyur pa na dge slong 'gro mgyogs dang / nab so gnyis la gleng bar bya'o/ /gal te 'thun pa mi sbyin na ma gus pa de nyid kyis gnas </text></item>
<item><p>17a4</p><section>'dul ba</section><text>nas bskrad pa'i las bya'o/ /gal te 'thun pa ster na skabs 'byed du gzhug par bya'o/ /gal te skabs mi 'byed na ma gus pa de nyid kyis bskrad pa'i las bya'o/ /gal te skabs 'byed na gleng bar bya'o/ /gal te ltung </text></item>
<item><p>17a5</p><section>'dul ba</section><text>ba ma mthong ngo zhes zer na ma gus pa de nyid kyis bskrad pa'i las bya'o/ /gal te ltung ba mthong ngo zhes zer na 'di skad ces de kho na'i phyir dge 'dun gyis khyed gnyis la bskrad pa'i phrin las mdzad do zhes brjod par bya'o </text></item>
<item><p>17a6</p><section>'dul ba</section><text>dge slong gleng ba pos gleng ba po'i chos ji ltar bcas pa yang dag par blangs te 'jug par mi byed na 'gal tshabs can du 'gyur ro/ /tshe dang ldan pa kun dga' bos btsun pa bka' bzhin 'tshal zhes bcom ldan 'das </text></item>
<item><p>17a7</p><section>'dul ba</section><text>las mnyan nas dge slong gnas brtan gnas brtan rnams dang lhan cig re lde ri la song ste/ lam gyi bar du 'dug nas dge slong gleng ba po bskos so/ /de na dge slong dmar ser can gang dag dge slong 'gro </text></item>
<item><p>17a8</p><section>'dul ba</section><text>mgyogs dang / nab so gnyis dang mtshungs par byed pa de dag gis tshe dang ldan pa kun dga' bo dge slong gnas brtan gnas brtan rnams dang lhan cig 'dir 'ongs te lam gyi bar du 'dug nas/ dge slong gleng ba po </text></item>
<item><p>17b1</p><section>'dul ba</section><text>bskos te dge slong 'gro mgyogs dang / nab so gnyis skrod pa'i las byed par 'gyur ro zhes thos so/ /thos nas kyang de dag 'di snyam du sems te/ tshe dang ldan pa 'di gnyis kyis kun du spyad pa dang / smras pa dang / brtul ba gang yin pa </text></item>
<item><p>17b2</p><section>'dul ba</section><text>dag las bdag cag gis kun du ma spyad pa dang / ma brtul ba ci yang med pas de'i phyir 'di gnyis la skrod pa'i las byed na bdag cag la yang ci'i phyir mi byed de/ /gang gi tshe tshe dang ldan pa kun dga' bo dang dge slong gnas </text></item>
<item><p>17b3</p><section>'dul ba</section><text>brtan gnas brtan rnams 'dir 'ongs te dang por 'gro mgyogs dang / nab so gnyis bskrad pa'i las byas nas de'i 'og tu bdag cag la yang skrod pa'i las byed par 'gyur ba'i gnas yod par 'gyur bas bdag cag gtur </text></item>
<item><p>17b4</p><section>'dul ba</section><text>bu'i khur drags te nyan rna ba bzhag cing 'khod nas/ tshe dang ldan pa kun dga' bo dang / dge slong gnas brtan gnas brtan rnams sgo gcig nas 'jug par 'gyur ba na/ bdag cag gtur bu'i khur dag thogs te sgo </text></item>
<item><p>17b5</p><section>'dul ba</section><text>gcig nas 'byung zhing mnyan yod du 'dong bar bya gor ma chag snyam mo/ /de nas dge slong gleng ba po re lde ri la song ste gnas mal bsham pa byas nas/ gaN DI brdungs te dris pa'i tshig gis dge slong rnams la yang dag </text></item>
<item><p>17b6</p><section>'dul ba</section><text>par bsgo nas dge 'dun thams cad 'dug cing 'thun par gyur pa na dge slong 'gro mgyogs dang / nab so gnyis kyis 'thun pa byin te skabs phye nas dge slong gleng ba pos glengs pa dang / de gnyis kyis smras pa/</text></item>
<item><p>17b7</p><section>'dul ba</section><text>tshe dang ldan pa ltung ba mthong ngo / /gleng ba pos smras pa/ de kho na'i phyir dge 'dun gyis khyed gnyis la bskrad pa'i phrin las mdzad do/ /de nas tshe dang ldan pa kun dga' bo dang / dge slong gnas brtan gnas brtan </text></item>
<item><p>17b8</p><section>'dul ba</section><text>rnams sgo gcig nas zhugs par gyur pa na dge slong dmar ser can dag gtur bu'i khur dag thogs te sgo gcig nas byung zhing mnyan yod du dong nas de dag gis ltung ba bshags par bya ba gang yin pa de dag kyang </text></item>
<item><p>18a1</p><section>'dul ba</section><text>bshags shing / sems kyi rnam par rtog pa sna tshogs bsdam par bya ba dag kyang sems kyis bsdams te/ dge slong rang bzhin du gnas pa dag dang lhan cig gnas shing dge 'dun gyi bya ba yang rjes su srung bar byed do/ /</text></item>
<item><p>18a2</p><section>'dul ba</section><text>de nas tshe dang ldan pa kun dga' bo dang / dge slong gnas brtan gnas brtan rnams kyis dge slong 'gro mgyogs dang / nab so gnyis la bskrad pa'i las byas nas mnyan yod ga la ba der song ste/ mthar gyis rgyu zhing 'dong ba na </text></item>
<item><p>18a3</p><section>'dul ba</section><text>mnyan yod du phyin to/ /'gro mgyogs dang / nab so gnyis kyis bsams pa/ gang sa la sgyel ba de ni sa nyid las brten te ldang ba yin pas bdag cag gnyis kyang mnyan yod nyid du song ste/ bcom ldan 'das dang dge slong gi dge </text></item>
<item><p>18a4</p><section>'dul ba</section><text>'dun la bzod pa gsol bar bya'o snyam nas 'gro mgyogs kyis smras pa/ nab so gang sa la sgyel ba de ni sa nyid las brten te ldang ba yin pas bdag cag gnyis kyang mnyan yod nyid du song ste/ bcom ldan 'das dang dge slong </text></item>
<item><p>18a5</p><section>'dul ba</section><text>gi dge 'dun la bzod pa gsol bar byas 'dong ngo / /nab sos smras pa/ ma nyes kyis tshur shog bzod pa gsol du 'dong ngo / /de gnyis kyis gros byas nas de nyid kyi mtshan mo 'das pa dang snga dro sham thabs bgos lhung bzed dang </text></item>
<item><p>18a6</p><section>'dul ba</section><text>chos gos thogs te re lde ri la bsod snyoms la zhugs nas/ re lde ri la bsod snyoms brgyus te zas kyi bya ba byas nas phyi ma'i zas kyi bsod snyoms las phyir log pas ji ltar spyad pa'i gnas mal mkhos su phab ste lhung bzed </text></item>
<item><p>18a7</p><section>'dul ba</section><text>dang chos gos thogs nas mnyan yod ga la ba der rgyu zhing dong ste mthar gyis rgyu zhing dong ba na mnyan yod du phyin nas dge slong gnas brtan gnas brtan rnams kyis de gnyis mthong ba dang / de dag de gnyis la gtam </text></item>
<item><p>18a8</p><section>'dul ba</section><text>'dre bar mi byed/ phebs par smra bar mi byed do/ /dge slong dmar ser can dag gis kyang de gnyis mthong ba dang de dag kyang de gnyis la gtam 'dre bar mi byed/ phebs par smra bar mi byed do/ /de nas dge slong 'gro mgyogs dang </text></item>
<item><p>18b1</p><section>'dul ba</section><text>nab so gnyis kyis dge slong dmar ser can dag la smras pa/ tshe dang ldan pa dag dge slong gnas brtan gnas brtan dag kho bo cag gnyis la gtam 'dre bar mi byed/ phebs par smra bar mi byed pa ni rigs na/ khyed cag ci'i phyir kho </text></item>
<item><p>18b2</p><section>'dul ba</section><text>bo cag gnyis la gtam 'dre bar mi byed/ phebs par smra bar mi byed/ kho bo cag gnyis kyis kun du spyad pa dang / smras pa dang / brtul ba gang yin pa dag las khyed cag gis kun du ma spyad pa dang / ma smras pa dang / ma brtul ba ci </text></item>
<item><p>18b3</p><section>'dul ba</section><text>zhig yod/ de dag gis smras pa/ tshe dang ldan pa gnyis de yang bden mod kyi 'on kyang kho bo cag gis ltung ba bshags par bya ba gang dag yin pa de dag kyang bshags shing sems kyi rnam par rtog pa sna tshogs bsdam par bya ba dag kyang </text></item>
<item><p>18b4</p><section>'dul ba</section><text>sems kyis bsdams te/ da ltar dge slong rang bzhin du gnas pa dag dang lhan cig gnas shing dge 'dun gyi bya ba yang rjes su srung bar byed pas kho bo cag phyin cad gnas ngan len kun du spyod pa dag dang lhan cig longs spyod par mi </text></item>
<item><p>18b5</p><section>'dul ba</section><text>byed do/ /de gnyis kyis tshe dang ldan pa dag 'di na dge slong kha cig 'dun pas 'gro ba/ zhe sdang gis 'gro ba/ gti mug gis 'gro ba/ 'jigs pas 'gro ba dag yin te/ 'di ltar ltung ba 'dra ba kho na las dge slong kha cig ni skrod par byed/ /</text></item>
<item><p>18b6</p><section>'dul ba</section><text>kha cig ni skrod par mi byed do zhes 'phya bar brtsams pa dang / dge slong rnams kyis de gnyis la smras pa/ tshe dang ldan pa gnyis khyed cag gnyis su la 'dun pas 'gro ba zhes zer/ zhe sdang gis 'gro ba/ gti mug gis 'gro ba/</text></item>
<item><p>18b7</p><section>'dul ba</section><text>'jigs pas 'gro ba zhes zer/ tshe dang ldan pa dag dge slong tshe dang ldan pa kun dga' bo dang / gnas brtan gnas brtan gang dag re lde ri la dong nas bdag cag bskrad pa'i las byas pa dag la'o/ /dge slong don nyung ngu dag ci'i phyir dge slong </text></item>
<item><p>18b8</p><section>'dul ba</section><text>dag dge slong tshe dang ldan pa kun dga' bo dang / gnas brtan gnas brtan gang dag re lde ri la dong nas bdag cag bskrad pa'i las byas par shes bzhin du de dag la 'dun pas 'gro ba zhes zer/ zhe sdang gis 'gro ba/ gti mug gis </text></item>
<item><p>19a1</p><section>'dul ba</section><text>'gro ba/ 'jigs pas 'gro ba zhes zer zhing / dge slong rnams la yang de skad ces tshe dang ldan pa dag 'di na dge slong kha cig 'dun pas 'gro ba/ zhe sdang gis 'gro ba/ gti mug gis 'gro ba/ 'jigs pas 'gro </text></item>
<item><p>19a2</p><section>'dul ba</section><text>ba dag yin te/ 'di ltar ltung ba 'dra ba kho na las dge slong kha cig ni skrod par byed/ kha cig ni skrod par mi byed do/ /zhes smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la </text></item>
<item><p>19a3</p><section>'dul ba</section><text>gsol pa dang / bcom ldan 'das kyi bka' stsal pa/ dge slong dag khyed kyis dge slong 'gro mgyogs dang / nab so gnyis dang / gzhan yang de lta bu gang yin pa la bzhams te bsgo bar bya'o/ /'di skad bsgo bar bya ste/ tshe dang ldan pa 'gro </text></item>
<item><p>19a4</p><section>'dul ba</section><text>mgyogs dang / nab so gnyis khyed dge slong tshe dang ldan pa kun dga' bo dang / gnas brtan gnas brtan gang dag re lde ri la dong nas khyed bskrad pa'i las byas par shes bzhin du de dag la 'dun pas 'gro ba zhes ma zer cig /zhe sdang gis </text></item>
<item><p>19a5</p><section>'dul ba</section><text>'gro ba/ gti mug gis 'gro ba/ 'jigs pas 'gro ba zhes ma zer cig /dge slong rnams la yang 'di skad ces tshe dang ldan pa dag 'di na dge slong kha cig 'dun pas 'gro ba/ zhe sdang gis 'gro ba/ gti mug gis 'gro ba/ 'jigs pas 'gro </text></item>
<item><p>19a6</p><section>'dul ba</section><text>ba dag yin te/ 'di ltar ltung ba 'dra ba kho na las dge slong kha cig ni skrod par byed/ kha cig ni skrod par mi byed do/ /zhes ma zer cig /de ci'i phyir zhe na/ dge slong de dag ni 'dun pas 'gro ba ma yin/ zhe sngang gis 'gro ba ma yin/ gti </text></item>
<item><p>19a7</p><section>'dul ba</section><text>mug gis 'gro ba ma yin/ 'jigs pas 'gro ba ma yin gyi/ 'di ltar tshe dang ldan pa dag nyid khyim sun 'byin pa/ sdig pa'i chos kun du spyod pa dag yin te/ khyed nyid kyis khyim dag sun phyung bar yang mthong zhing thos la rab </text></item>
<item><p>19a8</p><section>'dul ba</section><text>tu shes/ khyed sdig pa kun du spyod par yang mthong zhing thos la rab tu shes pa'i phyir te/ tshe dang ldan pa dag 'dun pas 'gro ba zhes bya ba'i tshig gi lam dang / zhe sdang gis 'gro ba/ gti mug gis 'gro ba/ 'jigs pas 'gro ba zhes bya ba'i </text></item>
<item><p>19b1</p><section>'dul ba</section><text>tshig gi lam 'di lta bu 'di thong shig ces bsgo bar bya'o/ /dge slong rnams kyis btsun pa bka' bzhin 'tshal zhes bcom ldan 'das las mnyan nas dge slong 'gro mgyogs dang / nab so gnyis la tshe dang ldan pa 'gro mgyogs </text></item>
<item><p>19b2</p><section>'dul ba</section><text>dang / nab so gnyis khyed dge slong tshe dang ldan pa kun dga' bo dang / gnas brtan gnas brtan gang dag re lde ri la dong nas khyed bskrad pa'i las byas par shes bzhin du de dag la 'dun pas 'gro ba zhes ma zer cig /zhe sdang gis 'gro ba/ gti </text></item>
<item><p>19b3</p><section>'dul ba</section><text>mug gis 'gro ba/ 'jigs pas 'gro ba zhes ma zer cig /dge slong rnams la yang 'di skad ces tshe dang ldan pa dag 'di na dge slong kha cig 'dun pas 'gro ba/ zhe sdang gis 'gro ba/ gti mug gis 'gro ba/ 'jigs pas 'gro </text></item>
<item><p>19b4</p><section>'dul ba</section><text>ba dag yin te/ 'di ltar ltung ba 'dra ba kho na las dge slong kha cig ni skrod par byed/ kha cig ni skrod par mi byed do/ /zhes ma zer cig /de ci'i phyir zhe na/ dge slong de dag ni 'dun pas 'gro ba ma yin/ zhe sdang gis 'gro ba ma yin/</text></item>
<item><p>19b5</p><section>'dul ba</section><text>gti mug gis 'gro ba ma yin/ 'jigs pas 'gro ba ma yin gyi/ 'di ltar tshe dang ldan pa dag nyid khyim sun 'byin pa sdig pa'i chos kun du spyod pa dag yin te/ khyed nyid kyis khyim dag sun phyung bar mthong zhing thos </text></item>
<item><p>19b6</p><section>'dul ba</section><text>la rab tu shes/ khyed sdig pa kun du spyod par yang mthong zhing thos la rab tu shes pa'i phyir te/ tshe dang ldan pa dag 'dun pas 'gro ba zhes bya ba'i tshig gi lam dang / zhe sdang gis 'gro ba/ gti mug gis 'gro ba/ 'jigs pas 'gro </text></item>
<item><p>19b7</p><section>'dul ba</section><text>ba zhes bya ba'i tshig gi lam 'di lta bu 'di thong shig ces bzhams te bsgo'o/ /dge slong rnams kyis de gnyis la bzhams te bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni brdzun </text></item>
<item><p>19b8</p><section>'dul ba</section><text>pa'o zhes rjes su tha snyad 'dogs par byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis dge slong 'gro mgyogs dang / nab so gnyis dang /</text></item>
<item><p>20a1</p><section>'dul ba</section><text>gzhan yang de lta bu gang yin pa la gsol ba dang bzhi'i las kyis bsgo bar bya'o/ /'di ltar bsgo bar bya ste/ gnas mal bsham pa byas nas gaN DI brdungs te dris pa'i tshig gis dge slong rnams la yang dag par bsgo nas dge </text></item>
<item><p>20a2</p><section>'dul ba</section><text>'dun thams cad 'dug cing 'thun par gyur pa la dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge slong 'gro mgyogs dang / nab so 'di gnyis dge slong tshe dang ldan pa kun dga' bo dang /</text></item>
<item><p>20a3</p><section>'dul ba</section><text>gnas brtan gnas brtan gang dag re lde ri la mchis nas 'di gnyis bskrad pa'i las bgyid par 'tshal bzhin du de dag la 'dun pas 'gro ba zhes mchi/ zhe sdang gis 'gro ba/ gti mug gis 'gro ba/ 'jigs pas 'gro ba zhes mchi zhing /</text></item>
<item><p>20a4</p><section>'dul ba</section><text>dge slong rnams la yang 'di skad ces tshe dang ldan pa dag 'di na dge slong kha cig 'dun pas 'gro ba/ zhe sdang gis 'gro ba/ gti mug gis 'gro ba/ 'jigs pas 'gro ba dag yin te/ 'di ltar ltung ba 'dra ba kho na las dge slong kha cig ni </text></item>
<item><p>20a5</p><section>'dul ba</section><text>skrod par byed/ kha cig ni skrod par mi byed do/ /zhes mchi nas/ 'di gnyis la dge slong mang pos bzhams te bsgo na/ 'di gnyis la dge slong mang pos bzhams te bsgo yang gzhi de nyid la nan gyis mchog tu bzung zhing mngon par </text></item>
<item><p>20a6</p><section>'dul ba</section><text>zhen nas 'di nyid bden gyi gzhan ni brdzun pa'o zhes rjes su tha snyad 'dogs par bgyid na/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis dge slong 'gro mgyogs dang nab so gnyis la </text></item>
<item><p>20a7</p><section>'dul ba</section><text>tshe dang ldan pa 'gro mgyogs dang nab so gnyis khyed dge slong tshe dang ldan pa kun dga' bo dang / gnas brtan gnas brtan gang dag re lde ri la dong nas khyed bskrad pa'i las byas par shes bzhin du de dag la 'dun pas 'gro ba zhes ma </text></item>
<item><p>20a8</p><section>'dul ba</section><text>zer cig /zhe sdang gis 'gro ba/ gti mug gis 'gro ba/ 'jigs pas 'gro ba zhes ma zer cig /dge slong rnams la yang 'di skad ces tshe dang ldan pa dag 'di na dge slong kha cig 'dun pas 'gro ba/ zhe sdang gis 'gro ba/ gti mug gis 'gro ba/</text></item>
<item><p>20b1</p><section>'dul ba</section><text>'jigs pas 'gro ba dag yin te/ 'di ltar ltung ba 'dra ba kho na las dge slong kha cig ni skrod par byed/ kha cig ni skrod par mi byed do zhes ma zer cig /de ci'i phyir zhe na/ dge slong de dag ni 'dun pas 'gro ba ma yin/ zhe sdang gis 'gro ba ma yin/</text></item>
<item><p>20b2</p><section>'dul ba</section><text>gti mug gis 'gro ba ma yin/ 'jigs pas 'gro ba ma yin gyi/ 'di ltar tshe dang ldan pa dag nyid khyim sun 'byin pa sdig pa'i chos kun du spyod pa dag yin te/ khyed nyid kyis khyim dag sun phyung bar yang mthong zhing thos la rab tu shes/ khyed </text></item>
<item><p>20b3</p><section>'dul ba</section><text>sdig pa kun du sbyod par yang mthong zhing thos la rab tu shes pa'i phyir te/ tshe dang ldan pa dag 'dun pas 'gro ba zhes bya ba'i tshig gi lam dang / zhe sdang gis 'gro ba/ gti mug gis 'gro ba/ 'jigs pas 'gro ba zhes bya ba'i tshig gi lam 'di lta </text></item>
<item><p>20b4</p><section>'dul ba</section><text>bu 'di thong shig ces gsol ba dang bzhi'i las kyis bsgo ba mdzad do/ /'di ni gsol ba'o/ /las ni 'di ltar bya ste/ dge 'dun btsun pa rnams gsan du gsol/ dge slong 'gro mgyogs dang / nab so 'di gnyis dge slong tshe dang ldan pa </text></item>
<item><p>20b5</p><section>'dul ba</section><text>kun dga' bo dang / gnas brtan gnas brtan gang dag re lde ri la mchis nas 'di gnyis bskrad pa'i las bgyis par 'tshal bzhin du/ de dag la 'dun pas 'gro ba zhes mchi/ zhe sdang gis 'gro ba/ gti mug gis 'gro ba/ 'jigs pas </text></item>
<item><p>20b6</p><section>'dul ba</section><text>'gro ba zhes mchi zhing / dge slong rnams la yang 'di skad ces tshe dang ldan pa dag 'di na dge slong kha cig 'dun pas 'gro ba/ zhe sdang gis 'gro ba/ gti mug gis 'gro ba/ 'jigs pas 'gro ba dag yin te/ 'di ltar ltung ba 'dra ba kho na </text></item>
<item><p>20b7</p><section>'dul ba</section><text>las dge slong kha cig ni skrod par byed/ kha cig ni skrod par mi byed do zhes mchi nas/ 'di gnyis la dge slong mang pos bzhams te bsgo na 'di gnyis la dge slong mang pos bzhams te bsgo yang gzhi de nyid la nan gyis mchog tu bzung zhing </text></item>
<item><p>20b8</p><section>'dul ba</section><text>mngon par zhen nas 'di nyid bden gyi gzhan ni brdzun pa'o zhes rjes su tha snyad 'dogs par bgyid de/ de'i slad du dge 'dun gyis dge slong 'gro mgyogs dang / nab so gnyis la tshe dang ldan pa 'gro mgyogs dang / nab so gnyis khyed dge slong tshe dang </text></item>
<item><p>21a1</p><section>'dul ba</section><text>ldan pa kun dga' bo dang / gnas brtan gnas brtan gang dag re lde ri la dong nas khyed bskrad pa'i las byas pas shes bzhin du de dag la 'dun pas 'gro ba zhes ma zer cig /zhe sdang gis 'gro ba/ gti mug gis 'gro ba/ 'jigs pas </text></item>
<item><p>21a2</p><section>'dul ba</section><text>'gro ba zhes ma zer cig /dge slong rnams la yang 'di skad ces tshe dang ldan pa dag 'di na dge slong kha cig 'dun pas 'gro ba/ zhe sdang gis 'gro ba/ gti mug gis 'gro ba/ 'jigs pas 'gro ba dag yin te/ 'di ltar ltung ba 'dra ba kho na las </text></item>
<item><p>21a3</p><section>'dul ba</section><text>dge slong kha cig ni skrod par byed/ kha cig ni skrod par mi byed do zhes ma zer cig /de ci'i phyir zhe na/ dge slong de dag ni 'dun pas 'gro ba ma yin/ zhe sdang gis 'gro ba ma yin/ gti mug gis 'gro ba ma yin/ 'jigs pas 'gro </text></item>
<item><p>21a4</p><section>'dul ba</section><text>ba ma yin gyi/ 'di ltar tshe dang ldan pa dag nyid khyim sun 'byin pa/ sdig pa'i chos kun du spyod pa dag yin te/ khyed nyid kyis khyim dag sun phyung bar yang mthong zhing thos la rab tu shes/ khyed sdig pa kun du spyod par yang mthong </text></item>
<item><p>21a5</p><section>'dul ba</section><text>zhing thos la rab tu shes pa'i phyir te/ tshe dang ldan pa dag 'dun pas 'gro ba zhes bya ba'i tshig gi lam dang / zhe sdang gis 'gro ba/ gti mug gis 'gro ba/ 'jigs pas 'gro ba zhes bya ba'i tshig gi lam 'di lta bu 'di thong shig </text></item>
<item><p>21a6</p><section>'dul ba</section><text>ces gsol ba dang bzhi'i las kyis bsgo ba mdzad na/ tshe dang ldan pa gang dag dge slong 'gro mgyogs dang / nab so gnyis la gsol ba dang bzhi'i las kyis bsgo ba mdzad par bzod pa de dag ni cang ma gsung shig /gang dag mi bzod pa </text></item>
<item><p>21a7</p><section>'dul ba</section><text>de dag ni gsungs shig /'di ni las brjod pa dang po ste/ de bzhin du lan gnyis lan gsum du bzlas/ dge 'dun gyis bzod cing gnang nas dge 'dun gyis dge slong 'gro mgyogs dang / nab so gnyis la gsol ba dang bzhi'i las </text></item>
<item><p>21a8</p><section>'dul ba</section><text>kyis bsgo ba mdzad lags te/ 'di ltar cang mi gsung bas de de bzhin du 'dzin to/ /dge slong rnams kyis btsun pa bka' bzhin 'tshal zhes bcom ldan 'das las mnyan nas dge slong 'gro mgyogs dang / nab so gnyis la gsol ba dang </text></item>
<item><p>21b1</p><section>'dul ba</section><text>bzhi'i las kyis bsgo'o/ /gsol ba dang bzhi'i las kyis bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni brdzun pa'o zhes rjes su tha snyad 'dogs par byed pa'i skabs de dge slong rnams </text></item>
<item><p>21b2</p><section>'dul ba</section><text>kyis bcom ldan 'das la gsol to/ /de nas bcom ldan 'das kyis byung ba 'di dang gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams </text></item>
<item><p>21b3</p><section>'dul ba</section><text>ni mkhyen bzhin du rmed par mdzad pa ste zhes bya ba la sogs pa yang snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong rab tu mang po dag grong ngam/ grong rdal zhig na nye bar rten cing </text></item>
<item><p>21b4</p><section>'dul ba</section><text>gnas par gyur la de dag kyang khyim sun 'byin pa sdig pa'i chos kun du spyod par gyur cing / de dag gis khyim dag sun phyung bar mthong ngam/ thos sam/ rab tu shes sam/ de dag sdig pa kun du spyod par mthong ngam/ thos sam/ rab tu shes </text></item>
<item><p>21b5</p><section>'dul ba</section><text>na dge slong de dag la dge slong rnams kyis 'di skad ces tshe dang ldan pa dag khyim sun 'byin pa sdig pa'i chos kun du spyod pa dag yin te/ khyed kyis khyim dag sun phyung bar yang mthong zhing thos la rab tu shes/ khyed sdig pa kun du </text></item>
<item><p>21b6</p><section>'dul ba</section><text>spyod par yang mthong zhing thos la rab tu shes kyis/ tshe dang ldan pa dag khyed 'di na gnas pas chog gis gnas 'di nas deng shig ces bsgo bar bya'o/ /gal te de dag dge slong rnams la 'di skad ces tshe dang ldan pa dag 'di na dge slong </text></item>
<item><p>21b7</p><section>'dul ba</section><text>kha cig 'dun pas 'gro ba/ zhe sdang gis 'gro ba/ gti mug gis 'gro ba/ 'jigs pas 'gro ba dag yin te/ 'di ltar ltung ba 'dra ba kho na las dge slong kha cig ni skrod par byed/ kha cig ni skrod par mi byed do zhes zer na dge slong </text></item>
<item><p>21b8</p><section>'dul ba</section><text>de dag la dge slong rnams kyis 'di skad ces tshe dang ldan pa dag khyed de skad ces tshe dang ldan pa dag 'di na dge slong kha cig 'dun pas 'gro ba/ zhe sdang gis 'gro ba/ gti mug gis 'gro ba/ 'jigs pas 'gro ba dag yin te/</text></item>
<item><p>22a1</p><section>'dul ba</section><text>'di ltar ltung ba 'dra ba kho na las dge slong kha cig ni skrod par byed/ kha cig ni skrod par mi byed do/ /zhes ma zer cig /de ci'i phyir zhe na/ dge slong de dag ni 'dun pas 'gro ba ma yin/ zhe sdang gis 'gro ba ma yin/ gti mug gis </text></item>
<item><p>22a2</p><section>'dul ba</section><text>'gro ba ma yin/ 'jigs pas 'gro ba ma yin gyi/ 'di ltar tshe dang ldan pa dag nyid khyim sun 'byin pa sdig pa'i chos kun du spyod pa dag yin te/ khyed nyid kyis khyim dag sun phyung bar yang mthong zhing thos la rab tu shes/ khyed sdig pa kun du </text></item>
<item><p>22a3</p><section>'dul ba</section><text>spyod par yang mthong zhing thos la rab tu shes pa'i phyir te/ tshe dang ldan pa dag 'dun pas 'gro ba zhes bya ba'i tshig gi lam dang / zhe sdang gis 'gro ba/ gti mug gis 'gro ba/ 'jigs pas 'gro ba zhes bya ba'i tshig gi lam 'di lta bu 'di thong </text></item>
<item><p>22a4</p><section>'dul ba</section><text>shig ces bsgo bar bya'o/ /dge slong de dag la dge slong rnams kyis de skad bsgo ba na/ gal te gzhi de gtong na de lta na legs/ gal te mi gtong na gzhi de gtong bar bya ba'i phyir lan gnyis lan gsum du yang dag par bsgo bar bya/ yang </text></item>
<item><p>22a5</p><section>'dul ba</section><text>dag par bstan par bya'o/ /lan gnyis lan gsum du yang dag par bsgo/ yang dag par bstan pa na gzhi de gtong na de lta na legs/ gal te mi gtong na dge 'dun lhag ma'o/ /dge slong zhes bya ba ni 'gro mgyogs dang / nab so </text></item>
<item><p>22a6</p><section>'dul ba</section><text>dag gam/ /gzhan yang de lta bu gang yin pa'o/ /rab tu mang po dag ces bya ba ni gnyis las lhag pa ni rab tu mang po dag go/ /grong ngam/ grong rdal zhig na zhes bya ba ni re lde ri la'o/ de dag kyang khyim sun 'byin pa zhes bya </text></item>
<item><p>22a7</p><section>'dul ba</section><text>ba la/ khyim zhes bya ba ni bram ze dang / khyim bdag gi khyim dag go/ /de dag ni rgyu gnyis kyis sun 'byin par byed de/ 'grogs pa dang longs spyod pas so/ /ji ltar 'grogs pas she na/ bud med kyi yul dang lhan cig </text></item>
<item><p>22a8</p><section>'dul ba</section><text>stan gcig la 'dug par byed/ snod gcig tu za bar byed/ phor bu gcig tu myos par 'gyur ba'i btung ba sna tshogs dag 'thung bar byed pa ste/ de ltar 'grogs pas so/ /ji ltar longs spyod pas she na/ zas kyis dang /</text></item>
<item><p>22b1</p><section>'dul ba</section><text>skom gyis dang / gos kyis dang / me tog gis dang / 'bras bus dang / so shing gis te/ de ltar longs spyod pas so/ /sdig pa'i chos kun du spyod par gyur cing zhes bya ba ni gnas ngan len kun du spyod par gyur cing ngo / /de dag gis khyim dag </text></item>
<item><p>22b2</p><section>'dul ba</section><text>ces bya ba ni bram ze dang / khyim bdag gi khyim dag go/ /mthong ngam zhes bya ba ni mig gi rnam par shes pas so/ /thos sam zhes bya ba ni rna ba'i rnam par shes pas so/ /rab tu shes sam zhes bya ba ni de las gzhan pa'i rnam par shes </text></item>
<item><p>22b3</p><section>'dul ba</section><text>pa'i tshogs dag gis so/ /de dag sdig pa kun du spyod par zhes bya ba ni gnas ngan len kun du spyod par ro/ /dge slong de dag la dge slong rnams kyis shes bya ba ni chos 'di pa rnams kyis so/ /'di skad ces shes bya ba ni bzhams te </text></item>
<item><p>22b4</p><section>'dul ba</section><text>bsgo ba ji skad sngar bstan pa ltar bsgo bar bya'o/ /dge slong de dag la dge slong rnams kyis de skad bsgo ba na zhes bya ba ni bzhams te bsgo ba na 'o/ /gal te gzhi de gtong na zhes bya ba ni lta ba de yongs su gtong na'o/ /de lta na </text></item>
<item><p>22b5</p><section>'dul ba</section><text>legs zhes bya ba ni de lta na bzang ba'o/ /gal te mi gtong na zhes bya ba ni yongs su mi gtong na 'o/ /lan gnyis lan gsum du yang dag par bsgo bar bya/ yang dag par bstan par bya'o zhes bya ba ni gsol ba dang bzhi'i las kyis </text></item>
<item><p>22b6</p><section>'dul ba</section><text>bsgo ba ji skad sngar bstan pa ltar bsgo bar bya ba ste/ yang dag par bsgo ba de ni de yin / yang dag par bstan pa de ni de yin no/ /dge 'dun lhag ma'o zhes bya ba ni snga ma bzhin du ltung ba de dge 'dun la rag las pa yin te/ des </text></item>
<item><p>22b7</p><section>'dul ba</section><text>na dge 'dun lhag ma'o zhes gsungs so/ /de la ltung bar ji ltar 'gyur zhe na/ dge slong gis cung zad ji tsam du dge slong gang dag gis bdag nyid bskrad pa'i las byas par shes bzhin du de dag la 'dun pas 'gro ba/ zhe sdang </text></item>
<item><p>22b8</p><section>'dul ba</section><text>gis 'gro ba/ gti mug gis 'gro ba/ 'jigs pas 'gro ba zhes zer na thams cad du nyes byas su 'gyur ro/ /dge slong gis bzhams te bsgo ba na gzhi de gtong na de lta na legs/ gal te mi gtong na nyes pa sbom por 'gyur ro/ /</text></item>
<item><p>23a1</p><section>'dul ba</section><text>gsol ba dang bzhi'i las kyis bsgo ba na gzhi de gtong na de lta na legs/ gal te mi gtong na gsol ba byas pa na nyes pa sbom por 'gyur ro/ /las brjod pa dang po brjod pa na ma rdzogs par gzhi de gtong na de lta na legs/ gal </text></item>
<item><p>23a2</p><section>'dul ba</section><text>te mi gtong na rdzogs par brjod pa na nyes pa sbom por 'gyur ro/ /las brjod pa gnyis pa brjod pa na ma rdzogs par gzhi de gtong na de lta na legs/ gal te mi gtong na rdzogs par brjod pa na nyes pa sbom por 'gyur ro/ /las brjod pa gsum </text></item>
<item><p>23a3</p><section>'dul ba</section><text>pa brjod pa na ma rdzogs par gzhi de gtong na de lta na legs/ gal te mi gtong na nyes pa sbom por 'gyur ro/ /rdzogs par brjod pa na gal te 'thun pa dang chos ma yin pas bsgo bar byed na ltung ba med do/ /mi 'thun pa dang chos kyis </text></item>
<item><p>23a4</p><section>'dul ba</section><text>bsgo bar byed na ltung ba med do/ /'thun pa dang chos ltar bcos pas bsgo bar byed na ltung ba med do/ /mi mthun pa dang chos ma yin pa ltar bcos pas bsgo bar byed na ltung ba med do/ /chos ji lta ba dang / 'dul ba ji lta ba dang / ston </text></item>
<item><p>23a5</p><section>'dul ba</section><text>pa'i bstan pa ji lta ba de ltar bsgo bar mi byed na ltung ba med do/ /chos ji lta ba dang / 'dul ba ji lta ba dang / ston pa'i bstan pa ji lta ba de ltar 'thun pas bsgo bar byed na rdzogs par brjod na dge 'dun lhag mar 'gyur ro/ /</text></item>
<item><p>23a6</p><section>'dul ba</section><text>dge slong des stan de la 'dug bzhin du 'di skad ces tshe dang ldan pa bdag la dge 'dun lhag ma'i ltung ba byung ngo zhes brjod par bya ste/ gal te de skad brjod na de lta na legs/ gal te mi rjod na de phyin cad nas de la 'chab pa'i </text></item>
<item><p>23a7</p><section>'dul ba</section><text>nyes pa 'byung bar 'gyur ro/ /de bas na dge slong gis ji tsam du gzhi des ma bshags shing so sor ma bshags par gsol ba dang / gsol ba dang gnyis dang / gsol ba dang bzhi'i las nyams su myong bar byed na thams cad du nyes </text></item>
<item><p>23a8</p><section>'dul ba</section><text>byas su 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ khyim sun 'byin pa'i dge 'dun lhag ma ste bcu gnyis pa rdzogs so// // sangs rgyas bcom </text></item>
<item><p>23b1</p><section>'dul ba</section><text>ldan 'das kau sham bi na gdangs can gyi kun dga' ra ba na bzhugs so/ /de'i tshe na tshe dang ldan pa 'dun pa ltung ba byung ba chos bzhin du phyir mi byed nas de la dge slong don 'dod pa/ phan pa 'dod pa/ bde ba 'dod pa/ bde ba la reg par </text></item>
<item><p>23b2</p><section>'dul ba</section><text>'dod pa/ grub pa dang bde ba 'dod pa rnams kyis tshe dang ldan pa 'dun pa khyod ltung ba byung ba de dag chos bzhin du phyir gyis shig ces gleng bar byed/ dran par byed pa na des smras pa/ su la ltung ba de phyir byed par 'gyur ro/ /khyod la ltung ba </text></item>
<item><p>23b3</p><section>'dul ba</section><text>byung na su zhig phyir byed par 'gyur su 'gyod par 'gyur ba'o/ /khyod la ltung ba byung ba la su 'gyod par 'gyur/ de la dge slong rnams kyis phyir zhing phyir zhing smras pa na der 'thur zhing smras pa/ tshe dang ldan pa dag khyed cag dge yang rung sdig </text></item>
<item><p>23b4</p><section>'dul ba</section><text>kyang rung bdag la ci yang ma smra shig /bdag kyang dge yang rung sdig kyang rung tshe dang ldan pa dag la ci yang mi smra'o/ /tshe dang ldan pa dag gis bdag la tshig gi lam thong shig /khyed la yang bdag gis smras pas ci zhig bya/ 'di ltar khyed cag ni </text></item>
<item><p>23b5</p><section>'dul ba</section><text>rigs sna tshogs dang / rus sna tshogs dang / khyim sna tshogs nas rab tu byung ba dag yin te/ 'di lta ste/ dper na shing ljon pa dag gi lo ma sna tshogs rlung gis blags pa dag gcig tu lhung zhing gcig tu 'dug pa de bzhin du khyed cag </text></item>
<item><p>23b6</p><section>'dul ba</section><text>kyang rigs sna tshogs dang / rus sna tshogs dang / khyim sna tshogs nas rab tu byung ba dag yin gyi/ kho bo'i 'phags pas ni byang chub thugs su chud pa yin no/ /dge slong don nyung ngu dag ci'i phyir dge slong dag dge slong rnams kyis </text></item>
<item><p>23b7</p><section>'dul ba</section><text>gdon par gtogs pa'i bslab pa'i gzhi rnams dang / bde bar gshegs pa'i mdor gtogs pa rnams kyis chos dang 'thun pa dang / 'dul ba dang 'thun par smras pa ni bdag nyid brjod par bya ba ma yin par byed ces smod par byed/ phyar ka </text></item>
<item><p>23b8</p><section>'dul ba</section><text>gtong bar byed/ kha zer bar byed ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis dge slong 'dun pa dang / gzhan yang de lta bu gang yin pa </text></item>
<item><p>24a1</p><section>'dul ba</section><text>la bzhams te bsgo bar bya'o/ /'di skad ces bsgo bar bya ste/ tshe dang ldan pa 'dun pa khyod dge slong rnams kyis gdon par gtogs pa'i bslab pa'i gzhi rnams dang / bde bar gshegs pa'i mdor gtogs pa rnams </text></item>
<item><p>24a2</p><section>'dul ba</section><text>kyis chos dang 'thun pa dang / 'dul ba dang 'thun par smras pa na bdag nyid brjod par bya ba ma yin par ma byed par tshe dang ldan pas bdag nyid brjod par bya ba kho nar gyis shig /dge slong rnams tshe dang ldan pa la chos dang 'thun pa dang 'dul </text></item>
<item><p>24a3</p><section>'dul ba</section><text>ba dang 'thun par smra ba na tshe dang ldan pa yang dge slong rnams la chos dang 'thun pa dang / 'dul ba dang 'thun par smros shig /'di lta ste/ gcig la gcig brjod par bya ba nyid du byed pa dang / gcig la gcig 'doms shing rjes su </text></item>
<item><p>24a4</p><section>'dul ba</section><text>ston pa dang / gcig gis gcig ltung ba las slong ba nyid de lta bus bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de'i 'khor 'di 'phel bar 'gyur gyis/ tshe dang ldan pa 'dun pa khyod </text></item>
<item><p>24a5</p><section>'dul ba</section><text>bdag nyid brjod par bya ba ma yin par byed pa'i las kyi mtha' 'di lta bu 'di thong shig ces bsgo bar bya'o/ /dge slong rnams kyis btsun pa bka' bzhin 'tshal zhes bcom ldan 'das las mnyan nas tshe dang ldan pa 'dun pa la tshe dang ldan pa </text></item>
<item><p>24a6</p><section>'dul ba</section><text>'dun pa khyod dge slong rnams kyis gdon par gtogs pa'i bslab pa'i gzhi rnams dang / bde bar gshegs pa'i mdor gtogs pa rnams kyis chos dang 'thun pa dang / 'dul ba dang 'thun par smras pa na/ bdag nyid brjod par bya ba ma </text></item>
<item><p>24a7</p><section>'dul ba</section><text>yin par ma byed par tshe dang ldan pas bdag nyid brjod par bya ba kho nar gyis shig /dge slong rnams tshe dang ldan pa la chos dang 'thun pa dang / 'dul ba dang 'thun par smra ba na tshe dang ldan pa yang dge slong rnams la chos dang 'thun pa dang / 'dul ba </text></item>
<item><p>24a8</p><section>'dul ba</section><text>dang 'thun par smos shig /'di lta ste/ gcig la gcig brjod par bya ba nyid du byed pa dang / gcig la gcig 'doms shing rjes su ston pa dang / gcig gis gcig ltung ba las slong ba nyid de lta bus bcom ldan 'das de bzhin gshegs pa </text></item>
<item><p>24b1</p><section>'dul ba</section><text>dgra bcom pa yang dag par rdzogs pa'i sangs rgyas de'i 'khor 'di 'phel bar 'gyur gyis/ tshe dang ldan pa 'dun pa khyod bdag nyid brjod par bya ba ma yin par byed pa'i las kyi mtha' 'di lta bu 'di thong shig ces bzhams te bsgo'o/ /de la dge slong rnams </text></item>
<item><p>24b2</p><section>'dul ba</section><text>kyis bzhams te bsgo ba na gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni brdzun pa'o zhes rjes su tha snyad 'dogs par byed pa'i skabs de dge slong rnams kyis bcom ldan 'das la gsol pa dang /</text></item>
<item><p>24b3</p><section>'dul ba</section><text>bcom ldan 'das kyis bka' stsal pa/ dge slong dag khyed kyis dge slong 'dun pa dang / gzhan yang de lta bu gang yin pa la gsol ba dang bzhi'i las kyis bsgo bar bya'o/ /'di ltar bsgo bar bya ste/ gnas mal bsham pa byas nas gaN </text></item>
<item><p>24b4</p><section>'dul ba</section><text>DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing 'thun par gyur pa la dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge slong </text></item>
<item><p>24b5</p><section>'dul ba</section><text>'dun pa 'di ltung ba byung ba chos bzhin du slar mi bgyid nas/ 'di la dge slong rnams kyis gdon par gtogs pa'i bslab pa'i gzhi rnams dang / bde bar gshegs pa'i mdor gtogs pa rnams kyis chos dang 'thun pa dang / 'dul ba </text></item>
<item><p>24b6</p><section>'dul ba</section><text>dang 'thun par smras pa na/ tshe dang ldan pa dag khyed cag dge yang rung sdig kyang rung bdag la ci yang ma smra shig /bdag kyang dge yang rung sdig kyang rung tshe dang ldan pa dag la ci yang mi smra'o/ /tshe dang ldan pa dag gis bdag la tshig gi lam thong shig /</text></item>
<item><p>24b7</p><section>'dul ba</section><text>khyed la yang bdag gis smras pas ci zhig bya zhes bdag nyid brjod par bgyi ba ma lags par bgyid nas/ 'di la dge slong mang pos bzhams te bsgo na 'di la dge slong mang pos bzhams te bsgo yang gzhi de nyid la nan gyis mchog tu bzung </text></item>
<item><p>24b8</p><section>'dul ba</section><text>zhing mngon par zhen nas 'di nyid bden gyi gzhan ni brdzun pa'o zhes rjes su tha snyad 'dogs par bgyid na/ gal te dge 'dun gyi dus la bab cing bzod na dge 'dun gyis gnang bar mdzod cig dang / /dge 'dun gyis dge slong 'dun pa la </text></item>
<item><p>25a1</p><section>'dul ba</section><text>tshe dang ldan pa 'dun pa khyod dge slong rnams kyis gdon par gtogs pa'i bslab pa'i gzhi rnams dang / bde bar gshegs pa'i mdor gtogs pa rnams kyis chos dang 'thun pa dang / 'dul ba dang 'thun par smras pa na bdag </text></item>
<item><p>25a2</p><section>'dul ba</section><text>nyid brjod par bya ba ma yin par ma byed par tshe dang ldan pas bdag nyid brjod par bya ba kho nar gyis shig /dge slong rnams tshe dang ldan pa la chos dang 'thun pa dang / 'dul ba dang 'thun par smra ba na/ tshe dang ldan pa yang dge slong rnams la chos </text></item>
<item><p>25a3</p><section>'dul ba</section><text>dang 'thun pa dang / 'dul ba dang 'thun par smros shig /'di lta ste/ gcig la gcig brjod par bya ba nyid du byed pa dang / gcig la gcig 'doms shing rjes su ston pa dang / gcig gis gcig ltung ba las slong ba nyid de lta bus bcom </text></item>
<item><p>25a4</p><section>'dul ba</section><text>ldan 'das de bzhin gshegs pa dgra bcom pa yang dag par rdzogs pa'i sangs rgyas de'i 'khor 'di 'phel bar 'gyur gyis/ tshe dang ldan pa 'dun pa khyod bdag nyid brjod par bya ba ma yin par byed pa'i las kyi mtha' 'di lta bu </text></item>
<item><p>25a5</p><section>'dul ba</section><text>'di thong shig ces gsol ba dang bzhi'i las kyis bsgo ba mdzad do/ /'di ni gsol ba'o/ /las ni 'di ltar bya ste/ dge 'dun btsun pa rnams gsan du gsol/ dge slong 'dun pa 'di ltung ba byung ba chos bzhin du slar mi bgyid </text></item>
<item><p>25a6</p><section>'dul ba</section><text>nas 'di la dge slong rnams kyis gdon par gtogs pa'i bslab pa'i gzhi rnams dang / bde bar gshegs pa'i mdor gtogs pa rnams chos dang 'thun pa dang / 'dul ba dang 'thun par smras pa na/ tshe dang ldan pa dag </text></item>
<item><p>25a7</p><section>'dul ba</section><text>khyed cag dge yang rung sdig kyang rung bdag la ci yang ma smra shig /bdag kyang dge yang rung sdig kyang rung tshe dang ldan pa dag la ci yang mi smra'o/ /tshe dang ldan pa dag gis bdag la tshig gi lam thong shig /khyed la yang bdag </text></item>
<item><p>25a8</p><section>'dul ba</section><text>gis smras pas ci zhig bya zhes bdag nyid brjod par bgyi ba ma lags par bgyid nas/ 'di la dge slong mang pos bzhams te bsgo yang gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni </text></item>
<item><p>25b1</p><section>'dul ba</section><text>brdzun pa'o/ /zhes rjes su tha snyad 'dogs par bgyid de/ de'i slad du dge 'dun gyis dge slong 'dun pa la tshe dang ldan pa 'dun pa khyod dge slong rnams kyis gdon par gtogs pa'i bslab pa'i gzhi rnams dang / bde bar gshegs pa'i mdor </text></item>
<item><p>25b2</p><section>'dul ba</section><text>gtogs pa rnams kyis chos dang 'thun pa dang / 'dul ba dang 'thun par smras pa na bdag nyid brjod par bya ba ma yin par ma byed par tshe dang ldan pas bdag nyid brjod par bya ba kho nar gyis shig /dge slong rnams tshe dang ldan pa la chos dang </text></item>
<item><p>25b3</p><section>'dul ba</section><text>'thun pa dang / 'dul ba dang 'thun par smra ba na/ tshe dang ldan pa yang dge slong rnams la chos dang 'thun pa dang / 'dul ba dang 'thun par smos shig /'di lta ste/ gcig la gcig brjod par bya ba nyid du byed pa dang / gcig la gcig 'doms </text></item>
<item><p>25b4</p><section>'dul ba</section><text>shing rjes su ston pa dang / gcig gis gcig ltung ba las slong ba nyid de lta bus bcom ldan 'das de bzhin gshegs pa dgra bcom pa yang dag par rdzogs ba'i sangs rgyas de'i 'khor 'di 'phel bar 'gyur gyis/ tshe dang ldan pa 'dun </text></item>
<item><p>25b5</p><section>'dul ba</section><text>pa khyod bdag nyid brjod par bya ba ma yin par byed pa'i las kyi mtha' 'di lta bu 'di thong shig ces gsol ba dang bzhi'i las kyis bsgo ba mdzad na/ tshe dang ldan pa gang dag dge slong 'dun pa la gsol ba dang bzhi'i las kyis bsgo ba </text></item>
<item><p>25b6</p><section>'dul ba</section><text>mdzad par bzod pa de dag ni cang ma gsung shig /gang dag mi bzod pa de dag ni gsungs shig /'di ni las brjod pa dang po ste/ de bzhin du lan gnyis lan gsum du bzlas/ dge 'dun gyis bzod cing gnang nas dge 'dun </text></item>
<item><p>25b7</p><section>'dul ba</section><text>gyis dge slong 'dun pa la gsol ba dang bzhi'i las kyis bsgo ba mdzad lags te/ 'di ltar cang mi gsung bas de de bzhin du 'dzin to/ /dge slong rnams kyis btsun pa bka' bzhin 'tshal zhes bcom ldan 'das las mnyan nas </text></item>
<item><p>25b8</p><section>'dul ba</section><text>dge slong 'dun pa la gsol ba dang bzhi'i las kyis bsgo'o/ /gsol ba dang bzhi'i las kyis bsgo ba na gzhi de nyid la nan gyis mchog tu bzung zhing mngon par zhen nas 'di nyid bden gyi gzhan ni brdzun pa'o zhes </text></item>
<item><p>26a1</p><section>'dul ba</section><text>rjes su tha snyad 'dogs par byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes </text></item>
<item><p>26a2</p><section>'dul ba</section><text>bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin no/ /sangs rgyas bcom ldan 'das kyis 'dun pa la rmas pa/ 'dun pa khyod </text></item>
<item><p>26a3</p><section>'dul ba</section><text>dge slong rnams kyis gdon par gtogs pa'i bslab pa'i gzhi rnams dang / bde bar gshegs pa'i mdor gtogs pa rnams kyis chos dang 'thun pa dang / 'dul ba dang 'thun par smras pa na bdag nyid brjod pa bya ba ma yin par byed pa bden </text></item>
<item><p>26a4</p><section>'dul ba</section><text>nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas </text></item>
<item><p>26a5</p><section>'dul ba</section><text>bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar </text></item>
<item><p>26a6</p><section>'dul ba</section><text>bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ 'di na dge slong 'ga' zhig bka' blo mi bde ba'i rang bzhin can du gyur la/ de la dge slong rnams </text></item>
<item><p>26a7</p><section>'dul ba</section><text>kyis gdon par gtogs pa'i bslab pa'i gzhi rnams dang / bde bar gshegs pa'i mdor gtogs pa rnams kyis chos dang 'thun pa dang / 'dul ba dang 'thun par smras pa na tshe dang ldan pa dag khyed cag dge </text></item>
<item><p>26a8</p><section>'dul ba</section><text>yang rung sdig kyang rung bdag la ci yang ma smra shig /bdag kyang dge yang rung sdig kyang rung tshe dang ldan pa dag la ci yang mi smra 'o/ /tshe dang ldan pa dag gis bdag la tshig gi lam thong shig /khyod la yang bdag gis smras pas </text></item>
<item><p>26b1</p><section>'dul ba</section><text>ci zhig bya zhes bdag nyid brjod par bya ba ma yin par byed na/ dge slong de la dge slong rnams kyis 'di skad ces tshe dang ldan pa khyod dge slong rnams kyis gdon par gtogs pa'i bslab pa'i gzhi rnams dang / bde bar gshegs pa'i </text></item>
<item><p>26b2</p><section>'dul ba</section><text>mdor gtogs pa rnams kyis chos dang 'thun pa dang / 'dul ba dang 'thun par smras pa na/ bdag nyid brjod par bya ba ma yin par ma byed par tshe dang ldan pas bdag nyid brjod par bya ba kho nar gyis shig /dge slong rnams tshe dang ldan pa la </text></item>
<item><p>26b3</p><section>'dul ba</section><text>chos dang 'thun pa dang / 'dul ba dang 'thun par smra ba na tshe dang ldan pa yang dge slong rnams la chos dang 'thun pa dang / 'dul ba dang 'thun par smros shig /'di lta ste gcig la gcig brjod par bya ba nyid du byed pa dang / gcig </text></item>
<item><p>26b4</p><section>'dul ba</section><text>la gcig 'doms shing rjes su ston pa dang / gcig gis gcig ltung ba las slong ba nyid de lta bus bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de'i 'khor 'di 'phel bar 'gyur gyis </text></item>
<item><p>26b5</p><section>'dul ba</section><text>tshe dang ldan pa khyod bdag nyid brjod par bya ba ma yin par byed pa'i las kyi mtha' 'di lta bu 'di thong shig /ces bsgo bar bya'o/ /dge slong de la dge slong rnams kyis de skad bsgo ba na gal te gzhi de gtong na de lta na legs/ gal te </text></item>
<item><p>26b6</p><section>'dul ba</section><text>mi gtong na gzhi de gtong bar bya ba'i phyir lan gnyis lan gsum du yang dag par bsgo bar bya/ yang dag par bstan par bya'o/ /lan gnyis lan gsum du yang dag par bsgo/ yang dag par bstan pa na gzhi de gtong na de lta na legs/</text></item>
<item><p>26b7</p><section>'dul ba</section><text>gal te mi gtong na dge 'dun lhag ma'o/ /'di na dge slong 'ga' zhig ces bya ba ni 'dun pa 'am gzhan yang de lta bu gang yin pa'o/ /bka' blo mi bde ba'i rang bzhin can du gyur la zhes bya ba la/ bka' blo mi bde ba zhes bya ba ni tshig </text></item>
<item><p>26b8</p><section>'dul ba</section><text>gi lam rjes su 'thun pa/ rjes su mnyan par bya ba/ tshul dang 'thun pa/ drang por 'jug pa/ 'grus skyong gi yan lag gi tshogs dag kun du 'gog pa dang / mi 'dzin pa dang / mi bya ba dang / mi mthun par 'dzin pa'o/ /</text></item>
<item><p>27a1</p><section>'dul ba</section><text>de la zhes bya ba ni 'dun pa la'o/ /dge slong rnams kyis zhes bya ba ni chos 'di pa rnams kyis so/ /gdon par gtogs pa'i bslab pa'i gzhi rnams shes bya ba la/ gdon pa zhes bya ba ni pham par 'gyur ba'i chos bzhi dang / dge 'dun lhag </text></item>
<item><p>27a2</p><section>'dul ba</section><text>ma'i chos bcu gsum dang / ma nges pa'i chos gnyis dang / spang ba'i ltung byed kyi chos sum bcu dang / ltung byed kyi chos dgu bcu dang / so sor bshags par bya ba'i chos bzhi dang / bslab pa'i chos mang po dang / rtsod pa zhi bar bya ba'i chos bdun po </text></item>
<item><p>27a3</p><section>'dul ba</section><text>dag go/ /bde bar gshegs pa'i mdor gtogs pa rnams kyis shes bya ba la/ bde bar gshegs pa zhes bya ba ni ston pa'o/ /mdo zhes bya ba ni des nye bar sbyar ba'i mdo 'am/ yang na mdo yang dag par sbyor ba'o/ /chos dang 'thun pa zhes bya </text></item>
<item><p>27a4</p><section>'dul ba</section><text>ba ni mdo sde dang / ma mo dang ngo / /'dul ba dang 'thun pa zhes bya ba ni 'dul ba nyid dang ngo / /smras pa na zhes bya ba ni bzlog pa na ste/ chos ji lta ba dang / 'dul ba ji lta ba dang / ston pa'i bstan pa ji lta ba de ltar bsgo ba na'o/ /tshe dang ldan pa dag </text></item>
<item><p>27a5</p><section>'dul ba</section><text>khyed cag dge yang rung sdig kyang rung bdag la ci yang ma smra shig ces bya ba ni dge ba la sbyor bar yang ma byed la sdig pa las zlog par yang ma byed cig ces pa'o/ /bdag kyang dge yang rung sdig kyang rung tshe dang ldan pa dag la ci yang </text></item>
<item><p>27a6</p><section>'dul ba</section><text>mi smra'o zhes bya ba ni dge ba la sbyor bar yang mi byed la sdig pa las zlog par yang mi byed do/ /zhes pa'o/ /tshe dang ldan pa dag gis bdag la tshig gi lam thong shig /khyed la yang bdag gis smras pas ci zhig bya zhes bya ba ni rgya cher bdag nyid </text></item>
<item><p>27a7</p><section>'dul ba</section><text>brjod par bya ba ma yin pa nyid du 'jog par byed pa'o/ /bdag nyid brjod par bya ba ma yin par byed na zhes bya ba ni bdag nyid brjod par bya ba ma yin pa nyid du 'jog par byed na'o/ /dge slong de la zhes bya ba ni 'dun pa la'o/ /dge slong </text></item>
<item><p>27a8</p><section>'dul ba</section><text>rnams kyis shes bya ba ni chos 'di pa rnams kyis so/ /'di skad ces bya ba ni bzhams te bsgo ba ji skad sngar bstan pa ltar bsgo bar bya ba'o/ /dge slong de la dge slong rnams kyis 'di skad bsgo ba zhes bya ba ni bzhams te bsgo </text></item>
<item><p>27b1</p><section>'dul ba</section><text>bas bzlog pa na'o/ /gal te gzhi de zhes bya ba ni bka' blo mi bde ba nyid do/ /gtong na zhes bya ba ni yongs su gtong na'o/ /de lta na legs zhes bya ba ni de lta na bzang ba'o/ /gal te mi gtong na zhes bya ba ni yongs su mi gtong na'o/ /lan gnyis lan </text></item>
<item><p>27b2</p><section>'dul ba</section><text>gsum du yang dag par bsgo bar bya/ yang dag par bstan par bya'o zhes bya ba ni gsol ba dang bzhi'i las kyis bsgo ba ji skad sngar bstan pa ltar bsgo bar bya ste/ yang dag par bsgo ba de ni de yin no/ /yang dag par bstan pa de ni de yin no/ /</text></item>
<item><p>27b3</p><section>'dul ba</section><text>dge 'dun lhag ma'o zhes bya ba ni snga ma bzhin du ltung ba de dge 'dun la rag las pa yin te/ des na dge 'dun lhag ma'o zhes gsungs so/ /de la ltung bar ji ltar 'gyur zhe na/ dge slong gis cung zad ji tsam du dge slong rnams kyis gdon par </text></item>
<item><p>27b4</p><section>'dul ba</section><text>gtogs pa'i bslab pa'i gzhi rnams dang / bde bar gshegs pa'i mdor gtogs pa rnams kyis chos dang 'thun pa dang / 'dul ba dang 'thun par smras pa na bdag nyid brjod par bya ba ma yin par byed na thams cad du nyes byas su 'gyur ro/ /</text></item>
<item><p>27b5</p><section>'dul ba</section><text>dge slong gis bzhams te bsgo ba na gzhi de gtong na de lta na legs/ gal te mi gtong na nyes pa sbom por 'gyur ro/ /gsol ba dang bzhi'i las kyis bsgo ba na gzhi de gtong na de lta na legs/ gal te mi gtong na gsol ba byas pa na nyes </text></item>
<item><p>27b6</p><section>'dul ba</section><text>byas sbom por 'gyur ro/ /las brjod pa dang po brjod pa na ma rdzogs par gzhi de gtong na de lta na legs/ gal te mi gtong na rdzogs par brjod pa na nyes pa sbom por 'gyur ro/ /las brjod pa gnyis pa brjod pa na ma rdzogs </text></item>
<item><p>27b7</p><section>'dul ba</section><text>par gzhi de gtong na de lta na legs/ gal te mi gtong na rdzogs par brjod pa na nyes pa sbom por 'gyur ro/ /las brjod pa gsum pa brjod pa na ma rdzogs par gzhi de gtong na de lta na legs/ gal te mi gtong na nyes pa sbom por </text></item>
<item><p>27b8</p><section>'dul ba</section><text>'gyur ro/ /rdzogs par brjod pa na gal te 'thun pa dang chos ma yin pas bsgo bar byed na ltung ba med do/ /mi mthun pa dang chos kyis bsgo bar byed na ltung ba med do/ /'thun pa dang chos ltar bcos pas bsgo bar byed na ltung ba </text></item>
<item><p>28a1</p><section>'dul ba</section><text>med do/ /mi mthun pa dang / chos ma yin pa ltar bcos pas bsgo bar byed na ltung ba med do/ /chos ji lta ba dang / 'dul ba ji lta ba dang / ston pa'i bstan pa ji lta ba de ltar bsgo bar mi byed na ltung ba med do/ /chos ji lta ba dang / 'dul ba ji lta ba dang /</text></item>
<item><p>28a2</p><section>'dul ba</section><text>ston pa'i bstan pa ji lta ba de ltar 'thun pas bsgo bar byed na rdzogs par brjod pa na dge 'dun lhag mar 'gyur ro/ /dge slong des stan de la 'dug bzhin du 'di skad ces tshe dang ldan pa dag bdag la dge 'dun lhag ma'i ltung ba byung ngo zhes brjod </text></item>
<item><p>28a3</p><section>'dul ba</section><text>par bya ste/ gal te de skad brjod na de lta na legs/ gal te mi brjod na de phyin cad nas de la 'chab pa'i nyes pa 'byung bar 'gyur ro/ /de bas na dge slong gis ji tsam du gzhi de ma bshags shing so sor ma bshags par gsol ba dang / gsol </text></item>
<item><p>28a4</p><section>'dul ba</section><text>ba dang gnyis dang bzhi'i las nyams su myong bar byed na thams cad du nyes byas su 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do// //</text></item>
<item><p>28a5</p><section>'dul ba</section><text>'dul ba rnam par 'byed pa/ bam po nyi shu bzhi pa/ dge slong rnams the tshom skyes nas tshom thams cad gcod pa sangs rgyas bcom ldan 'das la zhus pa/ btsun pa tshe dang ldan pa 'dun pa 'di tshangs pa mtshungs par </text></item>
<item><p>28a6</p><section>'dul ba</section><text>spyod pa des pa rnams kyi mdun du bcom ldan 'das nye du lags par ston cing bdag nyid smra ba dang rnam bar smra bar bgyid pa la gzigs/ bcom ldan 'das kyis bka' stsal pa/ dge slong dag da ltar du ma zad de/ 'di ltar </text></item>
<item><p>28a7</p><section>'dul ba</section><text>'das pa'i dus na yang 'dis bram ze dang khyim bdag des pa des pa rnams kyi mdun du nga nye du yin par bstan cing bdag nyid smra ba dang rnam par smra bar byas pa de nyon cig /dge slong dag sngon byung ba 'das pa'i dus na rdo 'jog na bram ze </text></item>
<item><p>28a8</p><section>'dul ba</section><text>zla grags shes bya ba zhig 'dug pa des rigs mnyam pa las chung ma blangs nas de de dang lhan cig rtse bar byed/ dga' bar byed/ dga' mgur spyod par byed do/ /rtse bar byed/ dga' bar byed/ dga' mgur spyod par byed pa de'i bu </text></item>
<item><p>28b1</p><section>'dul ba</section><text>btsas nas de'i ming nyi zla zhes bya bar btags te de bsrings bskyed nas chen por gyur to / /ji tsam dus gzhan zhig na bram ze zla grags na bar gyur nas/ de chung ma dang bus yal bar bor zhing na ba ma sos nas de la bu mo mngag gzhug </text></item>
<item><p>28b2</p><section>'dul ba</section><text>ma zhig yod pa des bsams pa/ bram ze zla grags kyis khrus gzhal ba brgya dag gis longs spyod dag bsgrubs te 'di na bar gyur na chung ma dang bus yal bar bor zhing na ba ma sos pas bdag gis rje bo yal bar dor ba ni bdag </text></item>
<item><p>28b3</p><section>'dul ba</section><text>la tshul dang 'thun pa ma yin no snyam nas de dge ba'i bsam pa dang rje bo la snying nye bas sman pa'i gan du song ste smras pa/ bzhin bzangs khyod kyis bram ze zla grags zhes bya ba de shes sam/ shes te de ci nyes/ de na bar </text></item>
<item><p>28b4</p><section>'dul ba</section><text>gyur nas chung ma dang bus yal bar bor nas na ba ma sos kyis de'i sman ston cig /sman pas smras pa/ bu mo gal te de chung ma dang bus yal bar bor na g.yog sus byed/ bzhin bzangs sman ston cig dang bdag </text></item>
<item><p>28b5</p><section>'dul ba</section><text>gis g.yog bya'o/ /sman pa des de la nad ci las gyur pa dris nas sman bstan to/ /de nas bu mo des bram ze zla grags kyi g.yog byas nas des nad de las sos so/ /bram ze zla grags kyis bsams pa/ bdag </text></item>
<item><p>28b6</p><section>'dul ba</section><text>nad de lta bus btab na chung ma dang bus yal bar bor nas srog dag dang cung zad ma bral ba gang yin pa de ni bu mo 'di'i mthu yin pas bdag gis 'di la ngal ba 'bras bu dang bcas pa bskyed par bya'o snyam du rig </text></item>
<item><p>28b7</p><section>'dul ba</section><text>nas bu mo de bos te smras pa/ bu mo kho bo nad de lta bus btab na chung ma dang bus yal bar bor nas khyod kyi mthus srog dag dang ma bral bar kho bos shes kyis khyod la dam pa ci zhig sbyin par bya ba de smros shig /</text></item>
<item><p>28b8</p><section>'dul ba</section><text>jo bo gal te khyod bdag la dgyes na bdag khyod dang lhan cig mjal bar 'tshal lo/ /bu mo khyod la kho bo dang lhan cig phrad pas ci bya/ kho bos khyod kar sha pa Na lnga brgya sbyin zhing bran mo las gtang ngo / /jo bo bdag </text></item>
<item><p>29a1</p><section>'dul ba</section><text>shin du ring du mchis su lags kyang bran mo nyid lags kyis/ gal te khyod bdag la dgyes na bdag khyod dang lhan cig mjal bar 'tshal lo/ /des de gdon mi za bar dngan dus byed par rig nas smras pa/ bu mo gang gi tshe khyod dus </text></item>
<item><p>29a2</p><section>'dul ba</section><text>la bab cing zla mtshan dang ldan par gyur pa de'i tshe khyod kho bo'i gan du shog shig /bu mo de de'i tshig gis snying dga' bar gyur nas/ zla mtshan 'dzag pa'i nyi ma bgrang zhing 'dug 'dug nas gang gi tshe zla mtshan dang ldan par gyur pa de'i tshe </text></item>
<item><p>29a3</p><section>'dul ba</section><text>bram ze de'i gan du song ba dang / des de dang lhan cig dga' mgur spyad nas de la sems can zhugs par gyur to/ /de'i chung ma bram ze mos bram ze 'di bu mo 'di dang lhan cig dga' mgur spyad do snyam du rig nas de phrag dog gi </text></item>
<item><p>29a4</p><section>'dul ba</section><text>kun nas dkris pa kun du spyod pas mi bzod pa skyes nas bu mo de la rtag tu khu tshur dang thal lcag gis rdeg cing zas ngan pa dang / gos ngan pa srel du 'jud do/ /bu mo des bsams pa bdag gi mngal du zhugs pa'i sems can skal chad 'di su zhig </text></item>
<item><p>29a5</p><section>'dul ba</section><text>yin na 'di mngal du zhugs pa'i dus tshun cad nas bdag rtag tu khu tshur dang thal lcag dag gis rdeg cing zas ngan pa dang / gos ngan pa srel du bcug go snyam nas de bdag nyid mya ngan byed cing 'dug go/ /ji tsam na zla ba dgu tshang nas </text></item>
<item><p>29a6</p><section>'dul ba</section><text>btsas pa las khye'u zhig byung nas des bsams pa/ sems can skal chad 'di bdag gi mngal du zhugs nas bdag gis de 'dra ba'i gnas skabs thob par gyur pas gal te 'di skyes par gyur na bdag thams cad kyi thams cad du </text></item>
<item><p>29a7</p><section>'dul ba</section><text>med par 'gyur ro snyam du rig nas de chol zangs su bzhag ste dor bar brtsams pa dang / de'i tshe bram ze des mthong nas smras pa/ bu mo de ci yin/ des smras pa/ cang ma lags so/ /des chol zangs de bltas pa dang / ji tsam na </text></item>
<item><p>29a8</p><section>'dul ba</section><text>khye'u zhig mthong nas des smras pa/ bu mo ci'i phyir 'di 'dor bar byed/ jo bo gang tshun chad nas sems can skal chad 'di bdag gi mngal du zhugs par gyur pa de tshun chad nas bdag bram ze mo 'dis rtag tu </text></item>
<item><p>29b1</p><section>'dul ba</section><text>khu tshur dang thal lcag dag gis rdeg cing / 'tshal ma ngan pa dang rad pa ngan pa srel du stsal bas gal te 'di skyes par gyur na bdag thams cad kyi thams cad du ma mchis par 'gyur ba'i slad du'o/ /des smras pa/ bu mo de ni des ma nyes </text></item>
<item><p>29b2</p><section>'dul ba</section><text>kyi kho bos nyes kyis 'di skyed cig dang 'di la kho bos dus shes par bya'o/ /des de bsnyod par brtsams pa dang / bram zes kyang bram ze mo la smras pa/ gang gi tshe kho bo de ltar na bar gyur pa na khyod dang bus yal bar bor ba de'i tshe na bu mo </text></item>
<item><p>29b3</p><section>'dul ba</section><text>'dis sman dang g.yog gis legs par gsos par kho bos shes kyis/ de'i phyir gal te 'di la mkho ba stobs par byed na de lta na legs/ gal te mi byed na kho bos 'di khyim bdag mor gzhag cing khyod 'di'i bran mor </text></item>
<item><p>29b4</p><section>'dul ba</section><text>bsko'o/ /bram ze mo de skrag te bsams pa/ bram ze 'di gtum pas gal te de ltar ma byas na de lta byed par 'gyur ba'i gnas yod do/ /snyam du rig nas des smras pa/ bram ze khyod kyis bu mo mngag gzhug ma la dga' </text></item>
<item><p>29b5</p><section>'dul ba</section><text>mgur spyad pa dang / khye'u 'di khyod kyi sras lags par yang bdag gis ma 'tshal te da slan cad cung zad kyang tho 'tsham par mi byed do/ /khye'u de chol zangs su bcug pas de'i ming chol zangs pa zhes bya bar chags so/ /bram </text></item>
<item><p>29b6</p><section>'dul ba</section><text>ze de chol zangs pa la 'di'i las bdag gi g.yog byas shing 'di yang bdag las byung ba yin no snyam pas shin tu byams pa dang ldan par 'gyur te/ de de dang lhan cig gcig tu za zhing gang du 'gron du bos par 'gro ba der </text></item>
<item><p>29b7</p><section>'dul ba</section><text>yang de dang lhan cig 'gro'o/ /ji tsam dus gzhan zhig na bram ze de yang na bar gyur nas de rtsa ba dang / sdong bu dang / 'dab ma dang / me tog dang / 'bras bu'i sman dag gis gso bar byed de/ gso bar byed pa na nad na ba kho nar gyur nas </text></item>
<item><p>29b8</p><section>'dul ba</section><text>gang gi tshe de 'chi ba la thug pa'i tshor ba byung zhing ring po mi thogs par dus byed par 'gyur ba de'i tshe na des bu thu bo nyi zla bkug ste smras pa/ bu kho bo 'das nas khyod ni mya ngan bya ba ma yin gyi/ khyod kyi nu bo chol zangs pa 'di </text></item>
<item><p>30a1</p><section>'dul ba</section><text>mya ngan bya bar 'gyur bas khyod kyis 'di la mkho ba bstabs par bya'o zhes smras nas/ bsags pa kun gyi mtha' zad cing / /mthon po rnams kyi mtha' ltung 'gyur/ /phrad pa'i mtha' ni 'bral ba ste/ /gson pa'i </text></item>
<item><p>30a2</p><section>'dul ba</section><text>mtha' ni 'chi ba yin/ /zhes bya ba yin pas de dus kyi chos dang ldan par gyur nas de nyi zla dang / chol zangs pa dang / snying du sdug cing 'brel pa'i rtsa lag gzhan dag gis dur khrod du khyer te bsregs nas de'i 'og tu mya ngan bsang ba </text></item>
<item><p>30a3</p><section>'dul ba</section><text>byas te 'khod do/ /ji tsam dus gzhan zhig na nyi zlas zan gyi dus su chol zangs pa tshur shog 'dir zan zo shig ces bos pa dang / de la mas smras pa/ bu khyod bran mo'i bu dang ji ltar lhan cig zan za bar byed/ ma bdag gis </text></item>
<item><p>30a4</p><section>'dul ba</section><text>dus thams cad du nu bo 'di dang lhan cig zos shing 'thungs na da ji ltar bran mo'i bu zhes bya/ mas smras pa/ bu khyod kyi pha gtum par gyur pas de la cung zad smra bar sus nus 'di ni bran mo'i bu kho na yin no/ /chol zangs pas </text></item>
<item><p>30a5</p><section>'dul ba</section><text>thos nas de ma'i gan du song ste smras pa/ ma bdag bran mo'i bu yin pa bden nam/ bu 'jig rten ni rang gi las kyi 'bras bu la spyod pa yin pas su zhig su'i bran yin/ bu yul gzhan du song la thos pa 'dzin cing 'dug shig /</text></item>
<item><p>30a6</p><section>'dul ba</section><text>de yul gzhan du song nas de yul gzhan du rang gi ming chol zangs pa zhes bya ba btang ste zla ba zhi ba zhes bya bar bsgrags nas ji tsam na mthar gyis mnyan yod du phyin nas/ de na bram ze mdun na 'don zhig 'dug nas/ de gcig </text></item>
<item><p>30a7</p><section>'dul ba</section><text>nas gcig tu de'i gan du song ste cha lugs dul ba dang spyod lam zhi bas gus par smra ba byas te mtha' gcig tu 'dug go/ /de nas bram ze des 'ongs pa legs so zhes bya ba'i tshig kun du brjod pas rab tu dga' bar byas te </text></item>
<item><p>30a8</p><section>'dul ba</section><text>dris pa/ kye bram ze'i khye'u khyod ga las 'ongs/ rdo 'jog nas mchis so/ /khyod kyis rdo 'jog na 'khod pa'i skye bo'i tshogs dag shes sam 'tshal to/ /de na bram ze zla grags de'i gtam ci grag bram ze'i khye'u des ngu bar brtsams </text></item>
<item><p>30b1</p><section>'dul ba</section><text>pa dang / des smras pa/ bram ze'i khye'u ci'i phyir ngu / de bdag gi pha lags so/ /'o na ci'i phyir ngu / de gum mo/ /bram ze'i khye'u skyes pas ni gdon mi za bar 'chi bar bya dgos kyis kho bo khyod kyi pha'i chung po grogs yin gyis bag phob </text></item>
<item><p>30b2</p><section>'dul ba</section><text>shig dang thams cad bya'o/ /des smras pa/ mkhan po re shig bgyi ba gzhan btang ste/ je rig byed klag par bgyi'o/ /bu ma nyes te/ bram ze rang gi rigs sgrogs pas bya ba ni de yin no/ /des de'i drung du rig byed klag par brtsams pa dang / de blo rno ba </text></item>
<item><p>30b3</p><section>'dul ba</section><text>dang / brtan pa dang / brtson 'grus brtsams pa yin pas des dus cung zhig gis rig byed bzhi po dag blags so/ /bram ze de mngon par dga' nas des de'i bu mo rgyan thams cad kyis brgyan te de'i chung mar byin zhing bdag dbang ba'i </text></item>
<item><p>30b4</p><section>'dul ba</section><text>nor mang po dag kyang byin no/ de bram ze mdun na 'don gyi dmag par gyur cing rig byed bzhi dang ldan pa zhes 'jig rten thams cad la rnam par grags shing / sbyin pa dang / mchod pa dang / bsnyen bkur dag gis khyim gyi 'byor </text></item>
<item><p>30b5</p><section>'dul ba</section><text>pa nye bar bsags par gyur to/ /ji tsam dus gzhan zhig na rdo 'jog na gnas pa'i skye bo'i tshogs dag zong thogs te mnyan yod du lhags nas/ de dag gis chol zangs pa ji ltar bram ze mdun na 'don gyi dmag par gyur </text></item>
<item><p>30b6</p><section>'dul ba</section><text>cing / rig byed bzhi dang ldan pa/ sbyin pa dang / mchod pa dang / bsnyen bkur dag gis khyim gyi 'byor pa nye bar bsags par gyur pa thos so/ /thos nas kyang gros bya bar brtsams pa/ bdag cag 'dong zhing de mngon sum du </text></item>
<item><p>30b7</p><section>'dul ba</section><text>byas te rdo 'jog na nyi zla bde ba'i gtam bya'o/ /snyam nas de dag de'i gan du song ste/ de dag gis de ngo shes nas cang ma smras par de nas zong bsgyur te rin blangs nas rdo 'jog tu dong ngo / /de dag gis lam gyi ngal ba bso ste nyi zla </text></item>
<item><p>30b8</p><section>'dul ba</section><text>la smras pa/ mnyan yod na khyod kyi nu bo chol zangs pa bram ze 'dun na 'don gyi dmag par gyur cing / rig byed bzhi dang ldan par 'jig rten thams cad la rnam par grags te/ sbyin pa dang / mchod pa dang / bsnyen bkur dag </text></item>
<item><p>31a1</p><section>'dul ba</section><text>gis khyim gyi 'byor pa nye bar bsags par gyur to/ /de yid dga' ba skyes nas ma la smras pa/ ma chol zangs pa de mnyan yod na bram ze mdun na 'don gyi dmag par gyur cing / rig byed bzhi dang ldan par 'jig rten thams cad la grags </text></item>
<item><p>31a2</p><section>'dul ba</section><text>te/ sbyin pa dang / mchod pa dang / bsnyen bkur dag gis khyim gyi 'byor pa nye bar bsags shes grag go/ /mas smras pa/ de ltar ga la 'gyur te/ bran mo'i bu de la su zhig sbyin pa dang / mchod pa dang / bsnyen bkur byed par 'os na de la bsnyen bkur </text></item>
<item><p>31a3</p><section>'dul ba</section><text>byed par 'gyur/ de nas de cang mi smra bar 'dug go/ /ji tsam dus gzhan zhig na nyi zla longs spyod srabs par gyur nas mas de la smras pa/ bu nu bo de'i gan du song shig dang gal te na de khyod la longs spyod dag gis bgo bsha' byed par 'gyur ro/ /des </text></item>
<item><p>31a4</p><section>'dul ba</section><text>smras pa/ ma de'i tshe na de bran mo'i bu yin na da ji ltar nu bor 'gyur/ mas smras pa/ bu gal te de lta na yang song la de las blang ba ma bzlog shig /de mas nan gyis mnan pa na don 'thun btsal te mnyan yod du song ngo / /chol zangs pas ji ltar </text></item>
<item><p>31a5</p><section>'dul ba</section><text>bdag gi phu bo nyi zla de don 'thun dang lhan cig 'dir 'ongs te phyogs ga ge mo zhig na 'dug go zhes thos so/ /thos nas kyang bsu nas des de la 'ongs pa legs so zhes bya ba'i tshig gis kun du spyad nas smras pa/ bdag gis 'dir zla ba </text></item>
<item><p>31a6</p><section>'dul ba</section><text>zhi ba zhes bya ba'i ming btags kyis/ bdag la khyod chol zangs pa zhes ma 'bod cig /nyi zlas smras pa/ khyod zla ba zhi ba yin na su zhig gzhan du 'bod par 'gyur des nyi zla khyim du khrid de bkur sti chen pos mkhos su phab </text></item>
<item><p>31a7</p><section>'dul ba</section><text>nas zan byin te bram ze mo la smras pa/ khyod shes par gyis shig /'di ni kho bo'i pho bo nyi zla zhes bya ba yin gyis khyod kyis 'di la mkho ba thams cad bstabs par bya zhing tshig mi gcag pa dang / rtag tu gus pa dang bcas par </text></item>
<item><p>31a8</p><section>'dul ba</section><text>gyis shig /des kyang khas blangs so/ /nyi zla ni des shing 'grogs na bde ba yin la/ chol zangs pa ni gtum zhing gzu lums dang / drag shul can yin pas de chung ma de la nyes pa cung zad tsam gyis kyang khu tshur dang thal lcag dag </text></item>
<item><p>31b1</p><section>'dul ba</section><text>gis rdeg par byed do/ /bram ze mo des nyi zla la smras pa/ jo bo khyod gnyis nu ma gcig la gsol gsol ba'i mched lags na gang gi slad du khyod ni des shing 'grogs na bde ba lags la/ khyod kyi gcung po 'di ni gtum zhing gzu </text></item>
<item><p>31b2</p><section>'dul ba</section><text>lums dang / drag shul can lags pa 'di la rgyu ci mchis/ nyi zlas smras pa/ sru 'dis khyim gyi rig pa ma blags so/ /jo bo bdag la khyim gyi rig pa de stsol cig /nyi zlas tshigs su bcad pa </text></item>
<item><p>31b3</p><section>'dul ba</section><text>smras pa/ rig pa su la 'ang sbyin bya min/ /rig dang bcas te 'chi bar bya/ /rig pa rig dang gus pa dang / /nor gyis sbyin par bya ba na/ /bram ze mos smras pa/</text></item>
<item><p>31b4</p><section>'dul ba</section><text>jo bo nor ji tsam gyis stsol bar mdzad/ sru kar sha pa Na lnga brgyas so/ /des kar sha pa Na lnga brgya thogs te de'i rkang pa gnyis la gtugs nas smras pa/ jo bo khyim gyi rig pa de stsol cig /nyi zlas smras pa/ sru </text></item>
<item><p>31b5</p><section>'dul ba</section><text>je kho bo rdzongs shig dang nam 'gro ba'i tshe sbyin no/ /bram ze mo de khyim thab kyi gan du song ste smras pa/ rje'i sras khyod kyi gcen 'di khyim gyi bya ba sems pas mi dga' bar 'gyur gyis 'di slar thong shig /des smras pa/</text></item>
<item><p>31b6</p><section>'dul ba</section><text>bzang mo gal te de lta na khyod kyis je 'di'i lam rgyags sta gon gyis shig dang / kho bos don 'thun btsal bar bya'o/ /des rdo 'jog tu 'gro ba'i don 'thun btsal bar brtsams nas/ bram ze mo des de'i lam rgyags sta gon byas nas kAr </text></item>
<item><p>31b7</p><section>'dul ba</section><text>Sha pa Na lnga brgya thogs te nyi zla'i rkang pa gnyis la gtugs nas smras pa/ jo bo khyod brdzang ba'i dus 'di lags kyis khyim gyi rig pa stsol cig /nyi zlas smras pa/ sru gang gi tshe zla ba zhi ba khyod la rdeg par byed pa de'i tshe khyod kyis rig pa 'di klag </text></item>
<item><p>31b8</p><section>'dul ba</section><text>par bya'o/ /skye bo mang po gzhan dag dang / /gzhan gyi khyim du 'ang shes gyur cing / /grong srung rigs kyis shes gyur gyis/ /kha rog 'dug shig chol zangs pa/ /gal te smras pa 'di don ci zhes zer na de la gal te rdeg par byed na </text></item>
<item><p>32a1</p><section>'dul ba</section><text>don yang bshad par bya'o zhes brjod par bya'o/ /sru gsang sngags kyi tshig don dang ldan pa 'di dag ni brjod pa tsam kho nas 'bras bu dang bcas par 'gyur ba yin gyis phyis 'gyod par mi 'gyur bar legs par zung shig /bram ze mo des yi ge </text></item>
<item><p>32a2</p><section>'dul ba</section><text>de dag legs par bzung nas zla ba zhi bas kyang rdo 'jog tu 'gro ba'i don 'thun btsal nas nyi zla la kar sha pa Na dag gis bgo bsha' byas te lam rgyags byin nas de skyel du song ngo / /bu mo des bsams pa/ ci gsang sngags kyi tshig 'di </text></item>
<item><p>32a3</p><section>'dul ba</section><text>dag bden nam brdzun pa sad par bya'o snyam nas/ des zla ba zhi bas nyi zla bskyal te phyir log pa'i tshe bza' ba dang / /btung ba dang / khrus bya ba ci yang sta gon ma byas so/ /de nas zla ba zhi bas smras pa/ bzang mo chu khyer te shog /khrus bya'o/ /</text></item>
<item><p>32a4</p><section>'dul ba</section><text>chung mas smras pa/ rje'i sras chab sta gon ma bgyis so/ /bzang mo gal te de lta na zas khyer te shog bza'o/ /rje'i sras de yang sta gon ma bgyis so/ /de khros te smras pa/ nga'i phu bo 'dug pa de'i tshe na ngas re shig khyod btang snyoms su bzhag par </text></item>
<item><p>32a5</p><section>'dul ba</section><text>zad kyi/ khyod kyi rang bzhin ni ma brdegs kyi bar du byed du mi btub pa yin no zhes des bsnun pa gzas te brdeg par brtsams pa dang / chung mas smras pa/ rje'i sras re shig gzhes shig dang khyim gyi rig pa je gsan par bgyi'o/ /</text></item>
<item><p>32a6</p><section>'dul ba</section><text>des smras pa/ thos par gyis shig chung mas skye bo mang po gzhan dag dang / /gzhan gyi khyim du 'ang shes gyur cing / /grong srung rigs kyis shes gyur gyis/ /kha rog 'dug shig chol zangs pa zhes smras pa dang / des smras pa/</text></item>
<item><p>32a7</p><section>'dul ba</section><text>bzang mos smras pa de'i don ci yin/ chung mas smras pa/ gal te rdeg par mdzad na don yang khyod la brjod par bgyi'o/ /de ri dgas gnad du phog pa ltar zug rngus zug nas smras pa/ mi rdeg gis thong la don ma smra shig ces </text></item>
<item><p>32a8</p><section>'dul ba</section><text>zer ro/ /dge slong dag de'i tshe de'i dus na bram ze zla grags shes bya ba gang yin pa de ni nga nyid yin no/ /de'i tshe de'i dus na chol zangs pa zhes bya ba gang yin pa de ni 'dun pa 'di yin no/ /dge slong dag de'i tshe yang 'dis bram ze dang /</text></item>
<item><p>32b1</p><section>'dul ba</section><text>khyim bdag des bdag gi mdun du nga nye dur brjod cing bdag nyid smra ba dang / rnam par smra ba byas so/ /da ltar yang 'dis tshangs pa mtshungs par spyod pa des pa des pa rnams kyi mdun du nga nye dur brjod cing bdag nyid smra ba dang / rnam par smra bar byed do/ /dge </text></item>
<item><p>32b2</p><section>'dul ba</section><text>slong dag de lta bas na nga nye dur brjod pa rnams kyis tshangs pa mtshungs par spyod pa gnas brtan rnams dang / bar ma rnams dang / gsar bu rnams la yang gus pa dang bcas pa dang / rje sa dang bcas pa dang / 'jigs pa dang bcas pa'i dbang du </text></item>
<item><p>32b3</p><section>'dul ba</section><text>'gyur ba dag gis gnas par bya'o/ /bka' blo mi bde ba'i dge 'dun lhag ma ste/ bcu gsum pa rdzogs s+ho// //tshe dang ldan pa dag bdag gi dge 'dun lhag ma'i chos bcu gsum po dag bton zin no/ /de dag las dgu ni ltung ba </text></item>
<item><p>32b4</p><section>'dul ba</section><text>dang po dag nyid kyis so/ /bzhi ni lan gsum gyi bar gyis so/ /dge slong gis de dag las ltung ba gang yang rung ba zhig byas la ji srid du shes bzhin du 'chab par byed pa de srid du des mi 'dod bzhin du spo ba bya'o/ /dge slong gis mi 'dod bzhin du </text></item>
<item><p>32b5</p><section>'dul ba</section><text>spo ba byas nas 'og tu zhag drug gi bar du dge 'dun mgu bar bya ba spyad par bya'o/ /dge slong gis mgu bar bya ba spyad nas dbyung ba la thogs te chos dang 'thun par byas la dge slong gi dge 'dun gyi sems mgu bar byas na/ gang na dge slong nyi shu'i tshogs </text></item>
<item><p>32b6</p><section>'dul ba</section><text>kyi dge 'dun yod pa der dge slong de dbyung bar bya'o/ /gal te dge slong nyi shur gcig gis ma tshang ba'i tshogs kyi dge 'dun gyis dge slong de 'byin par byed na dge slong de yang ma phyin la/ dge slong de dag kyang smad par bya ba yin te/ de la de ni </text></item>
<item><p>32b7</p><section>'dul ba</section><text>cho ga yin no/ /dge 'dun lhag ma rnams rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs s+ho/ /de nas tshe dang ldan pa 'char ka snga dro sham thab </text></item>
<item><p>32b8</p><section>'dul ba</section><text>bgos lhung bzed dang chos gos thogs te mnyan yod du bsod snyoms la zhugs nas mthar gyis mnyan yod du bsod snyoms la rgyu ba na khyim bdag gi chung ma sbed ma'i khyim ga la ba der song ngo / /khyim bdag gi chung ma sbed mas tshe dang </text></item>
<item><p>33a1</p><section>'dul ba</section><text>ldan pa 'char ka thag ring po kho na nas mthong ste/ mthong nas kyang tshe dang ldan pa 'char ka'i phyir stan shom par byed cing 'di skad ces kyang smras so/ /btsun pa 'char ka tshur spyon/ btsun pa 'char ka byon pa legs so/ /btsun pa 'char ka gdan bshams pa nyid </text></item>
<item><p>33a2</p><section>'dul ba</section><text>la bzhugs shig /tshe dang ldan pa 'char ka stan bshams pa de la 'dug go/ /de nas khyim bdag gi chung ma sbed mas/ tshe dang ldan pa 'char ka'i rkang pa gnyis la mgo bos phyag 'tshal te pus mo gnyis la pus mo gnyis gtad de chos nyan </text></item>
<item><p>33a3</p><section>'dul ba</section><text>pa'i phyir 'dug go/ /tshe dang ldan pa 'char kas de la chos snyan pa dag bstan par brtsams so/ /de'i tshe na ri dgas 'dzin gyi ma sa ga khyim de'i nyen kor na 'gro bas ri dgas 'dzin gyi ma sa gas khyim bdag gi chung ma </text></item>
<item><p>33a4</p><section>'dul ba</section><text>sbed ma'i khyim na tshe dang ldan pa 'char ka'i skad kyi gdangs grag pa thos so/ /thos nas kyang de 'di snyam du sems te/ kye ma 'phags pa 'char ka skad kyi gdangs kyis khyim bdag gi chung ma sbed ma la sbrang bu sbrang rtsi 'byin pa dang </text></item>
<item><p>33a5</p><section>'dul ba</section><text>'dra bar chos snyan pa snyan pa dag ston par byed kyis bdag kyang gzhan la brtsams pa'i chos mnyan pa'i phyir 'gro'o snyam mo/ /de nas ri dgas 'dzin gyi ma sa ga khyim bdag gi chung ma sbed ma'i khyim ga la ba der song ba dang / ri dgas 'dzin gyi ma </text></item>
<item><p>33a6</p><section>'dul ba</section><text>sa gas khyim bdag gi chung ma sbed ma tshe dang ldan pa 'char ka'i pus mo gnyis la pus mo gnyis gtad de chos mnyan pa'i phyir 'dug pa mthong ngo / /mthong nas kyang de 'di snyam du sems te/ gal te khyim bdag gam/ khyim bdag gi chung ma 'am/ khyim </text></item>
<item><p>33a7</p><section>'dul ba</section><text>bdag gi bu ma dad pa 'ga' zhig gis 'di mthong bar gyur na/ 'phags pa 'char ka 'dis khyim bdag gi chung ma sbed ma dang lhan cig dben pa skyabs yod par dge sbyong gi tshul ma yin pa sdig pa'i las cung zhig byas sam byed par sems so/ /</text></item>
<item><p>33a8</p><section>'dul ba</section><text>snyam du gdon mi za bar mthar thug par 'gro bar 'gyur bas de'i phyir 'di ni bdag gi bya ba yin no snyam nas/ de nas ri dgas 'dzin gyi ma sa ga bcom ldan 'das ga la ba der song ste phyin nas/ bcom ldan 'das kyi zhabs gnyis la mgo bos phyag 'tshal te/</text></item>
<item><p>33b1</p><section>'dul ba</section><text>mtha' gcig tu 'dug go/ /mtha' gcig tu 'dug nas bcom ldan 'das la ri dgas 'dzin gyi ma sa gas 'di skad ces gsol to/ /btsun pa bdag gis khyim bdag gi mchis brang sbed ma'i sdum pa na tshe dang ldan pa 'char ka'i skad kyi gdangs grag pa thos te/</text></item>
<item><p>33b2</p><section>'dul ba</section><text>thos nas bdag 'di snyam bgyid de/ kye ma 'phags pa 'char ka khyim bdag gi mchis brang sbed ma la sbrang bu sbrang rtsi 'byin pa dang 'dra bar chos snyan pa snyan pa dag ston par bgyid kyis/ bdag kyang gzhan la brtsams pa'i chos mnyan pa'i slad du mchi 'o snyam nas/</text></item>
<item><p>33b3</p><section>'dul ba</section><text>bdag khyim bdag gi mchis brang sbed ma'i sdum pa ga la ba der mchis pa dang / bdag gis khyim bdag gi mchis brang sbed ma tshe dang ldan pa 'char ka'i pus mo gnyis la pus mo gnyis gtad de mchis pa mthong ngo / /mthong nas kyang bdag 'di snyam </text></item>
<item><p>33b4</p><section>'dul ba</section><text>bgyid de/ /gal te khyim bdag gam/ khyim bdag gi mchis brang ngam/ khyim bdag gi bu ma dad pa 'ga' zhig gis 'di mthong bar gyur na/ 'phags pa 'char ka 'dis khyim bdag gi mchis brang sbed ma dang lhan cig dben pa skyabs </text></item>
<item><p>33b5</p><section>'dul ba</section><text>mchis par dge sbyong gi tshul ma lags pa sdig pa'i las cung zhig bgyis sam bgyid par sems so snyam du gdon mi 'tshal bar mthar thug par mchi bar 'gyur bas de'i slad du 'di ni bdag gi bgyi ba lags so snyam bgyid na/ btsun pa de'i </text></item>
<item><p>33b6</p><section>'dul ba</section><text>slad du bcom ldan 'das kyis thugs brtse ba'i slad du/ gang gis 'phags pa dag bud med kyi yul dang lhan cig gcig pu gcig dang dben pa skyabs mchis pa na stan la mchis par mi 'gyur bar 'phags pa rnams la dran </text></item>
<item><p>33b7</p><section>'dul ba</section><text>pa bgyi ba cung zhig bca' ba mdzad na legs so legs so/ /bcom ldan 'das kyis ri dgas 'dzin gyi ma sa ga la cang mi gsung bas gnang ngo / /de nas ri dgas 'dzin gyi ma sa gas bcom ldan 'das kyis cang </text></item>
<item><p>33b8</p><section>'dul ba</section><text>mi gsung bas gnang bar rig nas/ bcom ldan 'das kyi zhabs gnyis la mgo bos phyag 'tshal te stan las langs nas song ngo / /de nas bcom ldan 'das kyis byung ba 'di dang / gleng gzhi 'di dang / skabs 'di </text></item>
<item><p>34a1</p><section>'dul ba</section><text>la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan </text></item>
<item><p>34a2</p><section>'dul ba</section><text>'das kyis tshe dang ldan pa 'char ka la rmas pa/ 'char ka khyod kyis mi mdzes pa de lta bu de byas par gyur pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa rjes su 'thun pa ma yin pa/ rung ba ma yin </text></item>
<item><p>34a3</p><section>'dul ba</section><text>pa/ tshul dang 'thun pa ma yin pa de ni rab tu byung bas bya ba ma yin no zhes bya ba la sogs pas rnam par smad pa mdzad do/ /de nas bcom ldan 'das kyis rnam grangs du mas rnam par smad nas/ dge slong rnams la bka' stsal pa/ dge slong </text></item>
<item><p>34a4</p><section>'dul ba</section><text>dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon </text></item>
<item><p>34a5</p><section>'dul ba</section><text>par bya ste/ yang dge slong gang bud med kyi yul dang lhan cig gcig pu gcig dang dben pa skyabs yod pa na 'dod pa byar rung bar stan la 'dug par byed cing / de la gal te dge bsnyen ma yid ches pa'i tshig dang ldan pa chos gsum </text></item>
<item><p>34a6</p><section>'dul ba</section><text>po pham par 'gyur ba 'am/ dge 'dun lhag ma 'am/ ltung byed las chos gang yang rung bas smras par gyur la dge slong gis 'dug par khas blangs na chos gsum po pham par 'gyur ba 'am/ dge 'dun lhag ma 'am/</text></item>
<item><p>34a7</p><section>'dul ba</section><text>ltung byed las chos gang yang rung bas byed du gzhug cing / dge slong de la dge bsnyen ma yid ches pa'i tshig dang ldan pas chos gang dang gang gis smras par gyur pa'i chos de dang des dge slong de byed du gzhug ste de ni ma nges pa'i chos so/ /</text></item>
<item><p>34a8</p><section>'dul ba</section><text>yang dge slong gang zhes bya ba ni 'char ka 'am gzhan yang de lta bu gang yin pa'o/ /bud med kyi yul dang zhes bya ba ni bud med dam gzhon nu ma mi tshangs par spyad pa las byung ba'i chos sten nus pa dang ngo / /lhan cig ces bya ba ni de dang lhan </text></item>
<item><p>34b1</p><section>'dul ba</section><text>cig go/ /gcig pu gcig dang zhes bya ba ni de de dang ngo / /dben pa zhes bya ba ni gang na bud med dang skyes pa dang ma ning gzhan 'ga' yang med pa'o/ /skyabs yod pa na zhes bya ba ni lngas bskyabs pa ste/ rtsig pas bskyabs pa dang / rib mas </text></item>
<item><p>34b2</p><section>'dul ba</section><text>bskyabs pa dang / yol bas bskyabs pa dang / thibs pos bskyabs pa dang / mtshan mos bskyabs pa na'o/ /'dod pa byar rung bar zhes bya ba ni mi tshangs par spyod pa byar rung bar ro/ /stan la zhes bya ba ni gzhi la'o/ /'dug par byed cing </text></item>
<item><p>34b3</p><section>'dul ba</section><text>zhes bya ba ni 'dom gang gi nang du rkub btsos 'jog par byed cing ngo / /de la gal te dge bsnyen ma yid ches pa'i tshig dang ldan pas shes bya ba la yid ches pa zhes bya ba ni sangs rgyas la mngon par dad pa dang / chos dang dge 'dun la mngon par dad </text></item>
<item><p>34b4</p><section>'dul ba</section><text>pa dang / sangs rgyas la skyabs su song ba dang / chos dang dge 'dun la skyabs su song ba dang / sangs rgyas la gcig tu gyur pa dang / chos dang dge 'dun la gcig tu gyur pa dang / sangs rgyas la nem nur med cing the tshom med </text></item>
<item><p>34b5</p><section>'dul ba</section><text>pa dang / chos dang dge 'dun dang / sdug bsngal dang / kun 'byung dang / 'gog pa dang / lam la nem nur med cing the tshom med pa dang / bden pa mthong ba dang / 'bras bu thob pa dang / mngon par rtogs pa </text></item>
<item><p>34b6</p><section>'dul ba</section><text>dang ldan pa dang / gang gi rang gi srog gi phyir yang shes bzhin du brdzun gyi tshig smra bar mi nus pa'o/ /chos gsum po zhes bya ba la/ gsum po zhes bya ba ni grangs bstan pa'o/ /pham par 'gyur ba 'am/ dge 'dun </text></item>
<item><p>34b7</p><section>'dul ba</section><text>lhag ma 'am/ ltung byed las chos gang yang rung bas shes bya ba la/ pham par 'gyur ba zhes bya ba ni bzhi po dag las gang yang rung bas so/ /dge 'dun lhag ma zhes bya ba ni bcu gsum po dag las gang yang rung bas so/ /</text></item>
<item><p>34b8</p><section>'dul ba</section><text>ltung byed ces bya ba ni dgu bcu po dag las gang yang rung bas so/ /'di ltar dge bsnyen ma yid ches pa'i tshig dang ldan pa ni ltung ba la mi mkhas pa dang / ltung ba'i gleng gzhi la mi mkhas pa dang / ltung ba kun nas slong ba la mi </text></item>
<item><p>35a1</p><section>'dul ba</section><text>mkhas pa yin pas 'di ltar des dge slong mi chos bla ma smra ba 'am/ bud med kyi yul dang lhan cig stan gcig la lus kyis reg par byed pa 'am/ snod gcig tu za bar byed pa 'am/ phor bu gcig tu myos par 'gyur ba'i btung </text></item>
<item><p>35a2</p><section>'dul ba</section><text>ba sna tshogs 'thung ba 'am/ sa rko ba 'am/ rtswa sngon po gcod pa 'am/ dus ma yin par za ba 'am/ gzhan yang rang bzhin dang bcas pa'i kha na ma tho ba dang bcas ba'i las gang byed par mthong ba de dag las gang khas blangs pa de byed du </text></item>
<item><p>35a3</p><section>'dul ba</section><text>gzhug pa'o/ /byed du gzhug ces bya ba ni 'chags su gzhug pa'o/ /de ni ma nges pa'i chos so zhes bya ba ni de ni rnam par ma bzhag pa'i chos yin pa'o/ /de la ltung bar ji ltar 'gyur zhe na/ dge slong gis dge bsnyen ma yid </text></item>
<item><p>35a4</p><section>'dul ba</section><text>ches pa'i tshig dang ldan pa'i tshig gis 'gro ba khas len cing 'greng ba yang mi len 'dug pa yang mi len nyal ba yang mi len na/ gang khas len pa de byed du gzhug go/ /dge slong gis dge bsnyen ma yid ches pa'i tshig dang ldan pa'i </text></item>
<item><p>35a5</p><section>'dul ba</section><text>tshig gis 'gro ba dang / 'greng ba khas len cing 'dug pa yang mi len/ nyal ba yang mi len na gang khas len pa de byed du gzhug go/ /dge slong gis dge bsnyen ma yid ches pa'i tshig dang ldan pa'i tshig gis 'gro ba dang /</text></item>
<item><p>35a6</p><section>'dul ba</section><text>'greng ba dang / 'dug pas khas len cing nyal ba mi len na gang khas len pa de byed du gzhug go/ /dge slong gis dge bsnyen ma yid ches pa'i tshig dang ldan pa'i tshig gis 'gro ba dang / 'greng ba dang / 'dug pa dang /</text></item>
<item><p>35a7</p><section>'dul ba</section><text>nyal ba khas len na thams cad byed du gzhug go/ /gal te dge slong gis dge bsnyen ma yid ches pa'i tshig dang ldan pa'i tshig gis 'gro ba yang khas mi len cing 'greng ba yang mi len 'dug pa yang mi len/ nyal ba yang mi len na de la chad pa'i las 'os </text></item>
<item><p>35a8</p><section>'dul ba</section><text>pa yin pas dge bsnyen ma yid ches pa'i tshig dang ldan pa'i tshig gis de'i ngo bo nyid tshol du gzhug pa sbyin par bya'o/ /'di ltar sbyin par bya ste/ gnas mal bsham pa byas nas gaN DI brdungs te dris pa'i tshig gis dge </text></item>
<item><p>35b1</p><section>'dul ba</section><text>'dun thams cad la yang dag par bsgo nas dge 'dun thams cad 'dug cing 'thun par gyur pa la dge slong gcig gis gsol ba byas te las bya'o/ /dge 'dun btsun pa rnams gsan du gsol/ tshe dang ldan pa 'char ka 'di dge bsnyen ma yid </text></item>
<item><p>35b2</p><section>'dul ba</section><text>ches pa'i tshig dang ldan pa'i tshig gis 'gro ba yang mchid kyis mi 'tshal/ 'greng ba yang mi 'tshal/ 'dug pa yang mi 'tshal/ nyal ba yang mi 'tshal na/ gal te dge 'dun gyi dus la bab cing bzod na dge 'dun gyis gnang bar </text></item>
<item><p>35b3</p><section>'dul ba</section><text>mdzod cig dang / dge 'dun gyis tshe dang ldan pa 'char ka la dge bsnyen ma yid ches pa'i tshig dang ldan pa'i tshig gis de'i ngo bo nyid tshol du gzhug pa stsol to/ /'di ni gsol ba'o/ /las ni 'di ltar bya ste/ dge 'dun </text></item>
<item><p>35b4</p><section>'dul ba</section><text>btsun pa rnams gsan du gsol/ tshe dang ldan pa 'char ka 'di dge bsnyen ma yid ches pa'i tshig dang ldan pa'i tshig gis 'gro ba yang mchid kyis mi 'tshal/ 'greng ba yang mi 'tshal/ 'dug pa yang mi 'tshal / nyal ba </text></item>
<item><p>35b5</p><section>'dul ba</section><text>yang mi 'tshal te/ de'i slad du dge 'dun gyis tshe dang ldan pa 'char ka la dge bsnyen ma yid ches pa'i tshig dang ldan pa'i tshig gis de'i ngo bo nyid tshol du gzhug pa stsol na/ tshe dang ldan pa gang dag tshe dang ldan pa 'char ka la dge </text></item>
<item><p>35b6</p><section>'dul ba</section><text>bsnyen ma yid ches pa'i tshig dang ldan pa'i tshig gis de'i ngo bo nyid tshol du gzhug pa stsal bar bzod pa de dag ni cang ma gsung shig /gang dag mi bzod pa de dag ni gsungs shig /'di ni las brjod pa dang po ste/ de bzhin du </text></item>
<item><p>35b7</p><section>'dul ba</section><text>lan gnyis lan gsum du bzlas/ dge 'dun gyis bzod cing gnang nas dge 'dun gyis tshe dang ldan pa 'char ka la dge bsnyen ma yid ches pa'i tshig dang ldan pa'i tshig gis de'i ngo bo nyid tshol du gzhug stsal lags te 'di ltar cang mi gsung </text></item>
<item><p>35b8</p><section>'dul ba</section><text>bas de de bzhin du 'dzin to/ /dge slong dag ngas dge slong de'i ngo bo nyid tshol du gzhug pa byin pa'i kun du spyod pa'i chos dag bca' bar bya ste/ dge slong de'i ngo bo nyid tshol du gzhug pa byin pas rab tu dbyung bar mi bya/</text></item>
<item><p>36a1</p><section>'dul ba</section><text>bsnyen par rdzogs par mi bya/ gnas sbyin par mi bya/ dge tshul nye bar gzhag par mi bya'o/ /des dge slong la tshul khrims nyams pa dang / lta ba nyams pa dang / cho ga nyams pa dang / 'tsho ba nyams pas gleng bar mi bya/ dran par mi </text></item>
<item><p>36a2</p><section>'dul ba</section><text>bya'o/ /dge slong ma la ston par bsko bar mi bya'o/ /sngar bskos na yang des dge slong ma la bstan par mi bya'o/ /des gdams ngag gzhag par mi bya/ gso sbyong gzhag par mi bya/ dgag dbye gzhag par mi bya'o/ /des gsol ba </text></item>
<item><p>36a3</p><section>'dul ba</section><text>mi bya gsol ba dang gnyis dang / gsol ba dang bzhi'i las mi bya'o/ /des dge 'dun gyi nang du gang zag 'dul ba 'dzin pa gzhan dag yod na so sor thar pa'i mdo gdon par mi bya'o/ /dge slong de'i ngo bo nyid tshol du gzhug pa </text></item>
<item><p>36a4</p><section>'dul ba</section><text>byin pas kun du spyad par bya ba'i chos ji ltar bcas pa yang dag par blangs te 'jug par mi byed na 'gal tshabs can du 'gyur ro/ /ma nges pa'i chos dang po rdzogs s+ho// // sangs rgyas bcom ldan 'das rgyal po'i </text></item>
<item><p>36a5</p><section>'dul ba</section><text>khab na 'od ma'i tshal ka lan da ka'i gnas na bzhugs s+ho/ /de nas dge slong shi ri ka snga dro sham thabs bgos lhung bzed dang chos gos thogs te rgyal po'i khab tu bsod snyoms la zhugs nas/ mthar gyis rgyal po'i </text></item>
<item><p>36a6</p><section>'dul ba</section><text>khab tu bsod snyoms rgyu ba na khyim bdag gi chung ma gso sbyong 'phags kyi khyim ga la ba der song ngo / /khyim bdag gi chung ma gso sbyong 'phags kyis dge slong shi ri ka thag ring po kho na nas mthong ste/ mthong nas kyang dge slong shi </text></item>
<item><p>36a7</p><section>'dul ba</section><text>ri ka'i phyir stan shom par byed cing 'di skad ces kyang smras so/ /btsun pa shi ri ka tshur spyon/ btsun pa shi ri ka byon pa legs so/ /btsun pa shi ri ka gdan bshams pa nyid la bzhugs shig /dge slong shi ri ka stan bshams pa </text></item>
<item><p>36a8</p><section>'dul ba</section><text>de la 'dug go/ /de nas khyim bdag gi chung ma gso sbyong 'phags kyis dge slong shi ri ka'i rkang pa gnyis la mgo bos phyag 'tshal te pus mo gnyis la pus mo gnyis ma reg par chos mnyan pa'i phyir 'dug go/ /dge slong shi ri kas </text></item>
<item><p>36b1</p><section>'dul ba</section><text>de la chos snyan pa snyan pa dag bstan par brtsams so/ /de'i tshe na dge bsnyen ma legs skyes de'i nyen kor na 'gro bas dge bsnyen ma legs skyes kyis khyim bdag gi chung ma gso sbyong 'phags kyi khyim na dge slong shi ri ka'i skad kyi gdangs </text></item>
<item><p>36b2</p><section>'dul ba</section><text>grags pa thos so/ /thos nas kyang de 'di snyam du sems te/ kye ma 'phags pa shi ri ka'i skad kyi gdangs kyis khyim bdag gi chung ma gso sbyong 'phags la sbrang bu sbrang rtsi 'byin pa dang 'dra bar chos snyan pa snyan pa dag ston par byed kyis/</text></item>
<item><p>36b3</p><section>'dul ba</section><text>bdag kyang gzhan la brtsams pa'i chos mnyan pa'i phyir 'gro'o snyam mo/ /de nas dge bsnyen ma legs skyes khyim bdag gi chung ma gso sbyong 'phags kyi khyim ga la ba der song ba dang / dge bsnyen ma legs skyes kyis khyim </text></item>
<item><p>36b4</p><section>'dul ba</section><text>bdag gi chung ma gso sbyong 'phags dge slong shi ri ka'i pus mo gnyis la pus mo gnyis ma reg par chos mnyan pa'i phyir 'dug pa mthong ngo / /mthong nas kyang de 'di snyam du sems te/ gal te khyim bdag gam/</text></item>
<item><p>36b5</p><section>'dul ba</section><text>khyim bdag gi chung ma 'am/ khyim bdag gi bu ma dad pa 'ga' zhig gis 'di mthong bar gyur na 'phags pa shi ri ka 'dis khyim bdag gi chung ma gso sbyong 'phags dang lhan cig dben pa skyabs yod par dge sbyong gi tshul ma yin pa sdig </text></item>
<item><p>36b6</p><section>'dul ba</section><text>pa'i las cung zhig byas sam/ byed par sems so snyam du gdon mi za bar mthar thug par 'gro bar 'gyur bas de'i phyir 'di ni bdag gis bya ba yin no snyam nas de nas dge bsnyen ma legs skyes bcom ldan 'das ga la ba der song ste </text></item>
<item><p>36b7</p><section>'dul ba</section><text>phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la dge bsnyen ma legs skyes kyis 'di skad ces gsol to/ /btsun pa bdag </text></item>
<item><p>36b8</p><section>'dul ba</section><text>gis khyim bdag gi mchis brang gso sbyong 'phags kyi sdum pa na 'phags pa shi ri ka'i skad kyi gdangs grags pa thos te/ thos nas kyang bdag 'di snyam bgyid de/ kye ma 'phags pa shi ri ka khyim bdag gi mchis </text></item>
<item><p>37a1</p><section>'dul ba</section><text>brang gso sbyong 'phags la sbrang bu sbrang rtsi 'byin pa dang 'dra bar chos snyan pa snyan pa dag ston par bgyid kyis/ bdag kyang gzhan la brtsams pa'i chos mnyan pa'i slad du mchi'o snyam nas bdag khyim bdag gi mchis brang gso sbyong </text></item>
<item><p>37a2</p><section>'dul ba</section><text>'phags kyi sdum pa ga la ba der mchis pa dang / bdag gis khyim bdag gi mchis brang gso sbyong 'phags dge slong shi ri ka'i pus mo gnyis la pus mo gnyis ma reg par mchis pa mthong ngo / /mthong nas kyang bdag 'di snyam bgyid de/</text></item>
<item><p>37a3</p><section>'dul ba</section><text>gal te khyim bdag gam/ khyim bdag gi mchis brang ngam/ khyim bdag gi bu ma dad pa 'ga' zhig gis 'di mthong bar gyur na 'phags pa shi ri ka 'dis khyim bdag gi mchis brang gso sbyong 'phags dang lhan cig dben pa skyabs mchis </text></item>
<item><p>37a4</p><section>'dul ba</section><text>par dge sbyong gi tshul ma lags pa sdig pa'i las cung zhig bgyis sam/ bgyid par sems so snyam du gdon mi 'tshal bar mthar thug par mchis par 'gyur bas de'i slad du 'di ni bdag gi bgyi ba lags so snyam bgyid na/ btsun pa </text></item>
<item><p>37a5</p><section>'dul ba</section><text>de'i slad du bcom ldan 'das kyis thugs brtse ba'i slad du gang gis 'phags pa dag bud med kyi yul dang lhan cig gcig pu gcig dang dben pa skyabs mchis pa na stan la mchis par mi 'gyur bar 'phags pa rnams la dran par bgyi ba cung zhig </text></item>
<item><p>37a6</p><section>'dul ba</section><text>bca' ba mdzad na legs lags so/ /bcom ldan 'das kyis dge bsnyen ma legs skyes la cang mi gsungs bas gnang ngo / /de nas dge bsnyen ma legs skyes kyis bcom ldan 'das kyis cang mi gsung bas gnang bar rig nas/</text></item>
<item><p>37a7</p><section>'dul ba</section><text>bcom ldan 'das kyi zhabs gnyis la mgo bos phyag 'tshal te stan las langs nas song ngo / /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /zhes bya </text></item>
<item><p>37a8</p><section>'dul ba</section><text>ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis dge slong shi ri ka la rmas pa/ shi ri ka </text></item>
<item><p>37b1</p><section>'dul ba</section><text>khyod kyis mi mdzes pa de lta bu de byas par gyur pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu </text></item>
<item><p>37b2</p><section>'dul ba</section><text>byung bas bya ba ma yin no zhes bya ba la sogs pas rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas </text></item>
<item><p>37b3</p><section>'dul ba</section><text>'dul ba la nyan thos rnams kyis bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang bud med kyi yul dang lhan </text></item>
<item><p>37b4</p><section>'dul ba</section><text>cig gcig pu gcig dang dben pa skyabs yod pa na 'dod pa byar mi rung bar stan la 'dug par byed cing de la gal te dge bsnyen ma yid ches pa'i tshig dang ldan pas chos gnyis po dge 'dun lhag ma 'am/ ltung byed las chos gang yang rung bas smras </text></item>
<item><p>37b5</p><section>'dul ba</section><text>par gyur la/ dge slong gis 'dug par khas blangs na chos gnyis po dge 'dun lhag ma 'am/ ltung byed las chos gang yang rung bas byed du gzhug cing dge slong de la dge bsnyen ma yid ches pa'i tshig dang ldan pas chos gang dang </text></item>
<item><p>37b6</p><section>'dul ba</section><text>gang gis smras par gyur pa'i chos de dang des dge slong de byed du gzhug ste de yang ma nges pa'i chos so/ /yang dge slong gang zhes bya ba ni shi ri ka 'am gzhan yang de lta bu gang yin pa'o/ /bud med kyi yul dang zhes bya ba ni bud med dang </text></item>
<item><p>37b7</p><section>'dul ba</section><text>gzhon nu ma mi tshangs par spyod pa las byung ba'i chos sten nus pa dang ngo / /lhan cig ces bya ba ni de dang lhan cig go/ /gcig pu gcig dang zhes bya ba ni de de dang ngo / /dben pa zhes bya ba ni gang na bud med dang / skyes pa dang /</text></item>
<item><p>37b8</p><section>'dul ba</section><text>ma ning gzhan 'ga' yang med pa'o/ /skyabs yod pa na zhes bya ba ni lngas bskyabs pa ste/ rtsig pas bskyabs pa dang / rib mas bskyabs pa dang / yol bas bskyabs pa dang / thibs pos bskyabs pa dang / mtshan </text></item>
<item><p>38a1</p><section>'dul ba</section><text>mos bskyabs pa na'o/ /'dod pa byar mi rung bar zhes bya ba ni mi tshangs par spyod pa byar mi rung bar ro/ /stan la zhes bya ba ni khri dang khri'u la'o/ /'dug par byed cing zhes bya ba ni mdom gang gi nang ma yin par rkub btsos 'jog </text></item>
<item><p>38a2</p><section>'dul ba</section><text>par byed cing ngo / /de la gal te dge bsnyen ma yid ches pa'i tshig dang ldan pas zhes bya ba la/ yid ches pas zhes bya ba ni sangs rgyas la mngon par dad pa dang / chos dang dge 'dun la mngon par dad pa dang / sangs rgyas la </text></item>
<item><p>38a3</p><section>'dul ba</section><text>skyabs su song ba dang / chos dang dge 'dun la skyabs su song ba dang / sangs rgyas la gcig tu gyur pa dang / chos dang dge 'dun la gcig tu gyur pa dang / sangs rgyas la nem nur med cing the tshom med pa dang / chos dang / dge 'dun </text></item>
<item><p>38a4</p><section>'dul ba</section><text>dang / sdug bsngal ba dang / kun 'byung ba dang / 'gog pa dang / lam la nem nur med cing the tshom med pa dang / bden pa mthong ba dang / 'bras bu thob pa dang / mngon par rtogs pa dang ldan pa dang / gang gis rang gi srog gi phyir yang </text></item>
<item><p>38a5</p><section>'dul ba</section><text>shes bzhin du brdzun gyi tshig smra bar mi nus pa'o/ /chos gnyis po zhes bya ba la gnyis po zhes bya ba ni grangs bstan pa'o/ /dge 'dun lhag ma 'am/ ltung byed las chos gang yang rung bas zhes bya ba la/ dge 'dun lhag ma </text></item>
<item><p>38a6</p><section>'dul ba</section><text>zhes bya ba ni bcu gsum po dag las gang yang rung bas so/ /ltung byed ces bya ba ni dgu bcu po dag las gang yang rung bas so/ /'di ltar dge bsnyen ma yid ches pa'i tshig dang ldan pa ni ltung ba la mi mkhas pa dang / ltung ba'i </text></item>
<item><p>38a7</p><section>'dul ba</section><text>gleng gzhi la mi mkhas pa dang / ltung ba kun nas slong ba la mi mkhas pa yin pas 'di ltar des dge slong mi'i chos bla ma smra ba 'am/ bud med kyi yul dang lhan cig stan gcig la/ lus kyis reg par byed pa 'am/ snod gcig </text></item>
<item><p>38a8</p><section>'dul ba</section><text>tu za bar byed pa 'am/ phor bu gcig tu myos par 'gyur ba'i btung ba sna tshogs 'thung ba 'am/ sa rko ba 'am/ rtswa sngon po gcod pa 'am/ dus ma yin par za ba dang / gzhan yang rang bzhin dang bcas pa'i kha na ma tho ba </text></item>
<item><p>38b1</p><section>'dul ba</section><text>dang bcas pa'i las gang byed par mthong ba de dag las gang khas blangs pa de byed du gzhug pa'o/ /byed du gzhug ces bya ba ni 'chags su gzhug pa'o/ /de yang ma nges pa'i chos so zhes bya ba ni de yang rnam par ma bzhag pa'i </text></item>
<item><p>38b2</p><section>'dul ba</section><text>chos yin pa'o/ /ltung ba rnam par bzhag pa dang / de'i ngo bo nyid tshol du gzhug pa'i sbyin pa dang / de'i ngo bo nyid tshol du gzhug pa byin pa'i kun du spyod pa'i chos dag ni snga ma bzhin du shes par bya'o/ /ma nges pa'i chos gnyis rdzogs s+ho// //</text></item>
<item><p>38b3</p><section>'dul ba</section><text>sdom la/ 'chang ba 'bral ba 'jog pa dang / /'khrur 'jug pa dang len pa dang / /slong dang stod g.yogs smad g.yogs bcas/ /rin thang so sor bskur ba'o/ / sangs rgyas bcom ldan 'das mnyan yod na rgyal byed kyi tshal mgon med </text></item>
<item><p>38b4</p><section>'dul ba</section><text>zas sbyin gyi kun dga' ra ba na bzhugs so/ /de'i tshe na dge slong rnams la chos gos mang ba nyid 'di lta bu 'di byung ste/ chos gos gzhan gyis ni gtsug lag khang du chags chag 'debs par byed/ gzhan gyis ni legs par nyug par </text></item>
<item><p>38b5</p><section>'dul ba</section><text>byed/ gzhan gyis ni lci ba sar pa'i byug pas skud par byed/ gzhan gyis ni lag pa dang rkang pa dag 'khru bar byed/ gzhan gyis ni so shing 'dor bar byed/ gzhan gyis ni grong du bsod snyoms la rgyu bar byed/ gzhan gyis ni zas </text></item>
<item><p>38b6</p><section>'dul ba</section><text>kyi gral du bkad par byed/ gzhan gyis ni mkhan po dang slob dpon dag la bltar 'gro bar byed/ gzhan gyis ni ston pa'i gdams ngag nyams su myong bar byed/ gzhan gyis ni nyin mo chos mnyan pa nyams su myong bar byed/ gzhan </text></item>
<item><p>38b7</p><section>'dul ba</section><text>gyis ni mtshan mo chos mnyan pa nyams su myong bar byed de/ de dag gyon pa dang 'bud par byed pa na bya ba mang ba dang / byed pa mang bar gyur cing lung mnod pa dang / klag pa dang / kha ton dang / rnal 'byor dang / yid la bya ba dang /</text></item>
<item><p>38b8</p><section>'dul ba</section><text>nang gi sems kyi zhi gnas gtong bar byed do/ /dge slong don nyung ngu dag ci'i phyir dge slong rnams la chos gos mang ba nyid 'di lta bu 'di byung ste/ chos gos gzhan gyis ni gtsug lag khang chag chag 'debs par byed/ gzhan gyis ni legs par nyug </text></item>
<item><p>39a1</p><section>'dul ba</section><text>par byed/ gzhan gyis ni lci ba sar pa'i byug pas skud par byed/ gzhan gyis ni lag pa dang rkang pa dag 'khru bar byed/ gzhan gyis ni so shing 'dor bar byed/ gzhan gyis ni grong du bsod snyoms la rgyu bar byed/ gzhan gyis ni zas </text></item>
<item><p>39a2</p><section>'dul ba</section><text>kyi gral du bkad par byed/ gzhan gyis ni mkhan po dang slob dpon dag la bltar 'gro bar byed/ gzhan gyis ni ston pa'i gdams ngag nyams su myong bar byed/ gzhan gyis ni nyin mo chos mnyan pa nyams su myong bar byed/ gzhan gyis ni mtshan </text></item>
<item><p>39a3</p><section>'dul ba</section><text>mo chos mnyan pa nyams su myong bar byed de/ de dag byon pa dang 'bud par byed pa na bya ba mang ba dang / byed pa mang bar gyur cing lung mnod pa dang / klag pa dang / kha ton dang / rnal 'byor dang / yid la bya ba dang / nang gi sems kyi zhi gnas gtong </text></item>
<item><p>39a4</p><section>'dul ba</section><text>bar byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun </text></item>
<item><p>39a5</p><section>'dul ba</section><text>bsdu ba mdzad do/ /de bzhin gshegs pa ni don gyi dbang gnyis gzigs pa na dge slong gi dge 'dun sdud par mdzad de/ 'di lta ste nga'i nyan thos rnams kyis kun shes pa nyid du bya ba'i phyir dang / ngas 'dul ba la bslab pa'i gzhi legs par </text></item>
<item><p>39a6</p><section>'dul ba</section><text>bcas par 'gyur ba'o/ /sangs rgyas bcom ldan 'das rnams ni mkhyen bzhin du rmed par mdzad pa ste/ mkhyen bzhin du rmed pa/ mkhyen kyang mi rmed pa/ dus su rmed pa/ dus las yol bar mi rmed pa/ don dang ldan pa rmed pa/ don </text></item>
<item><p>39a7</p><section>'dul ba</section><text>dang mi ldan pa mi rmed pas sangs rgyas bcom ldan 'das rnams ni don dang mi ldan pa rmed pa la chu lon gyis zlog par mdzad pa yin no/ /de la sangs rgyas bcom ldan 'das rnams ni don dang ldan pa rmed pa la dus mkhyen pa yin pas sangs rgyas </text></item>
<item><p>39a8</p><section>'dul ba</section><text>bcom ldan 'das kyis dge slong rnams la rmas pa/ dge slong dag khyed la chos gos mang ba nyid 'di lta bu 'di byung ste/ chos gos gzhan gyis ni gtsug lag khang du chags chags 'debs par byed/ gzhan gyis ni legs par nyug </text></item>
<item><p>39b1</p><section>'dul ba</section><text>par byed/ gzhan gyis ni lci ba sar pa'i byug pas skud par byed/ gzhan gyis ni lag pa dang rkang pa dag 'khru bar byed/ gzhan gyis ni so shing 'dor bar byed/ gzhan gyis ni grong du bsod snyoms la rgyu bar byed/ gzhan gyis ni zas kyi gral du </text></item>
<item><p>39b2</p><section>'dul ba</section><text>bkad par byed/ gzhan gyis ni mkhan po dang slob dpon dag la bltar 'gro bar byed/ gzhan gyi ni ston pa'i gdams ngag nyams su myong bar byed/ gzhan gyis ni nyin mo chos mnyan pa nyams su myong bar byed/ gzhan gyis ni mtshan mo chos mnyan pa </text></item>
<item><p>39b3</p><section>'dul ba</section><text>nyams su myong bar byed de/ khyed cag gyon pa dang 'bud par byed pa na bya ba mang ba dang / byed pa mang bar gyur cing lung mnod pa dang / klag pa dang / kha ton dang / rnal 'byor dang / yid la bya ba dang / nang gi sems kyi zhi gnas gtong bar byed pa bden nam/</text></item>
<item><p>39b4</p><section>'dul ba</section><text>btsun pa mad do/ /sangs rgyas bcom ldan 'das kyis gso dka' ba dang / dgang dka' ba dang / 'dod pa che ba dang / chog mi shes pa rnam par smad do/ /de nas bcom ldan 'das kyis gso sla ba dang / dgang sla ba dang / 'dod pa chung ba dang /</text></item>
<item><p>39b5</p><section>'dul ba</section><text>chog shes pa dang / phreng ba dang / yo byad bsnyungs pa dang / sbyangs pa'i yon tan dang / mdzes pa dang / tshod shes pa nyid kyi bsngags pa brjod nas dge slong rnams la bka' stsal pa/ dge slong dag de lta bas na phan yon bcu yang dag </text></item>
<item><p>39b6</p><section>'dul ba</section><text>par gzigs pas 'dul ba la nyan thos rnams kyi bslab pa'i gzhi bca' bar bya ste/ 'di lta ste/ dge 'dun bsdu ba'i phyir dang / dge 'dun legs par bya ba'i phyir dang / dge 'dun bde bar gnas par bya ba'i </text></item>
<item><p>39b7</p><section>'dul ba</section><text>phyir dang / gnong mi bkur ba'i gang zag rnams tshar gcad pa'i phyir dang / ngo tsha shes pa rnams bde bar gnas par bya ba'i phyir dang / mngon par ma dad pa rnams mngon par dad par bya ba'i phyir dang / mngon par dad pa rnams phyir zhing 'byung bar </text></item>
<item><p>39b8</p><section>'dul ba</section><text>bya ba'i phyir dang / tshe 'di'i zag pa rnams bsdams par bya ba'i phyir dang / tshe rabs phyi ma'i rnams bzlog pa'i phyir dang / nga'i tshangs par spyod pa skye bo mang po la phan pa yangs par gyur pa lha dang mi'i bar dag la yang dag par rab tu bstan pa yun ring du </text></item>
<item><p>40a1</p><section>'dul ba</section><text>gnas par 'gyur ba'o/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong chos gos zin pas sra brkyang phyung na chos gos gsum bcang bar bya'o/ /de las lhag par 'chang na spang ba'i ltung byed </text></item>
<item><p>40a2</p><section>'dul ba</section><text>do zhes bcom ldan 'das kyis 'dul ba la nyan thos rnams kyi bslab pa'i gzhi bca' ba mdzad do/ /sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/ /de'i tshe na tshe dang ldan pa 'od srung chen po rgyal </text></item>
<item><p>40a3</p><section>'dul ba</section><text>po'i khab na dgon pa'i spyil bu na 'dug ste/ gang gi tshe bcom ldan 'das kyis tshe dang ldan pa 'od srung chen po dge 'dun la gtad pa'i tshe khyim bdag gcig gis yun ring po nas smon pa kye ma bdag gis gnas brtan 'od srung chen po lha dang mis </text></item>
<item><p>40a4</p><section>'dul ba</section><text>mchod pa bshos gsol te/ ras yug chen zhig bskon na ci ma rung snyam na de'i 'dod pa yongs su rdzogs par ma gyur nas/ de nas khyim bdag de ras yug chen thogs nas tshe dang ldan pa kun dga' bo ga la ba der song ste phyin nas tshe dang ldan pa </text></item>
<item><p>40a5</p><section>'dul ba</section><text>kun dga' bo'i rkang pa gnyis la mgo bos phyag 'tshal te/ tshe dang ldan pa kun dga' bo la 'di skad ces smras so/ /btsun pa kun dga' bo khyod kyis da ltar gnas brtan 'od srung chen po ga la bzhugs ci gsan/ khyim bdag </text></item>
<item><p>40a6</p><section>'dul ba</section><text>dgon pa'i spyil bu na 'dug ces thos so / /ji tsam byon par 'gyur/ 'di nyid kyi gso sbyong bcwa lnga pa'i tshe'o/ /btsun pa kun dga' bo mkhyen par mdzod cig /'di na bdag yun ring po nas smon pa/ kye ma bdag gis gnas </text></item>
<item><p>40a7</p><section>'dul ba</section><text>brtan 'od srung chen po lha dang mis mchod pa bshos gsol te ras yug chen zhig bkon na ci ma rung snyam na/ bdag gis ras yug chen de yang 'tshal te mchis na/ btsun pa kun dga' bo mkhyen par mdzod cig /bdag cag khyim pa dag </text></item>
<item><p>40a8</p><section>'dul ba</section><text>ni bgyi ba mang ba dang / bgyid pa mang ba lags kyi/ kye ma btsun pa kun dga' bos bdag la thugs brtse ba'i slad du gnas brtan 'od srung chen po lha dang mis mchod pa la ras yug chen 'di bskon du gsol/ de nas tshe dang ldan </text></item>
<item><p>40b1</p><section>'dul ba</section><text>pa kun dga' bo 'di snyam du sems te/ gal te bdag gis khyim bdag las ras yug chen blangs na ni bslab pa'i gzhi ral bar yang 'gyur/ gal te ma blangs na ni khyim bdag gi bsod nams kyi bar chad dang / gnas brtan 'od srung chen po'i </text></item>
<item><p>40b2</p><section>'dul ba</section><text>rnyed pa'i bar chad du yang 'gyur na bdag gis blangs par gyur na dus yin pa'i phyir bcom ldan 'das kyis gnang bar 'gyur ba gang yin pa de'i gnas kyang yod par 'gyur grang snyam nas/ de nas tshe dang ldan pa kun dga' bos khyim bdag las ras yug </text></item>
<item><p>40b3</p><section>'dul ba</section><text>chen blangs nas bcom ldan 'das ga la ba der song ste phyin nas/ bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ mtha' gcig tu 'dug nas tshe dang ldan pa kun dga' bos skabs de bcom ldan </text></item>
<item><p>40b4</p><section>'dul ba</section><text>'das la rgyas par gsol to/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo legs so legs so/ /ngas gnang ba gang yin pa de khyod kyis shes te/ de lta bas na dge slong gis zhag </text></item>
<item><p>40b5</p><section>'dul ba</section><text>bcu'i bar du gos lhag pa rung bar ma byas pa bcang bar rjes su gnang ngo / /de nas bcom ldan 'das kyis bslab pa 'dod pa rnams dang / bslab pa la gus pa rnams dang / bslab pa la yo byad bsnyungs pa rnams dang /</text></item>
<item><p>40b6</p><section>'dul ba</section><text>sbyangs pa'i yon tan rnams dang / mdzes pa rnams dang / tshod shes pa rnams kyi bsngags pa brjod nas dge slong rnams bka' stsal pa/ dge slong dag de lta bas na snga ma ni bcas pa yin la 'di ni gnang ba yin no/ /</text></item>
<item><p>40b7</p><section>'dul ba</section><text>nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong chos gos zin pas sra brkyang phyung na zhag bcu'i bar du gos lhag pa rung bar ma byas pa bcang bar bya'o/ /de las 'das par 'chang na spang </text></item>
<item><p>40b8</p><section>'dul ba</section><text>ba'i ltung byed do/ /dge slong zhes bya ba ni chos 'di pa'o/ /chos gos zin pas sra brkyang phyung na zhes bya ba la/ chos gos zin la sra brkyang ma phyung ba yang yod/ sra brkyang phyung la chos gos ma zin pa yang yod/</text></item>
<item><p>41a1</p><section>'dul ba</section><text>chos gos zin cing sra brkyang phyung ba yang yod/ chos gos ma zin cing sra brkyang ma phyung ba yang yod do/ /de la re shig ji tsam gyis na chos gos zin la sra brkyang ma phyung ba yin zhe na/ 'di lta ste/ dge slong gis chos gos dag bkru ba dang /</text></item>
<item><p>41a2</p><section>'dul ba</section><text>dra ba dang / drub pa dang / kha bsgyur zin la dge 'dun gyis sra brkyang ma phyung ba yin te/ de tsam gyis na chos gos zin la sra brkyang ma phyung ba yin no/ /ji tsam gyis na sra brkyang phyung la chos gos ma zin pa yin zhe na/ 'di lta ste/</text></item>
<item><p>41a3</p><section>'dul ba</section><text>dge slong gis chos gos dag bkru ba dang / dra ba dang / drub pa dang / kha bsgyur ma zin la dge 'dun gyis sra brkyang phyung ba yin te/ de tsam gyi na sra brkyang phyung la chos gos ma zin pa yin no/ /ji tsam gyis na chos gos zin cing sra </text></item>
<item><p>41a4</p><section>'dul ba</section><text>brkyang phyung ba yin zhe na/ 'di lta ste/ dge slong gis chos gos dag bkru ba dang / dra ba dang / drub pa dang / kha bsgyur zin cing dge 'dun gyis kyang sra brkyang phyung ba yin te/ de tsam gyis na sra brkyang phyung zhing chos gos zin pa </text></item>
<item><p>41a5</p><section>'dul ba</section><text>yin no/ /ji tsam gyis na chos gos ma zin cing sra brkyang ma phyung ba yin zhe na/ rnam pa de dag ma gtogs pa'o/ /zhag bcu'i bar du zhes bya ba ni mtshan mo bcu'i mthar ro/ /gos lhag pa zhes bya ba ni byin gyis brlab par bya ba las lhag pa'o/ /</text></item>
<item><p>41a6</p><section>'dul ba</section><text>rung bar ma byas pa zhes bya ba ni brtag pa ma byas pa'o/ /bcang bar bya'o zhes bya ba ni bdag gir bya ba'o/ /de las 'das par 'chang na zhes bya ba ni de las thal bar 'chang na'o/ /spang ba'i ltung byed do zhes bya ba ni dngos po de spangs nas </text></item>
<item><p>41a7</p><section>'dul ba</section><text>ltung byed kyi ltung ba bshags par bya ba ste/ des na spang ba'i ltung byed do zhes gsungs so// //'dul ba rnam par 'byed pa/ bam po nyi shu lnga pa/ de la ltung bar ji ltar 'gyur zhe na/ 'di lta ste dge slong gis </text></item>
<item><p>41a8</p><section>'dul ba</section><text>tshes la gos rnyed na dge slong des gos de zhag bcu po de nyid kyi nang du byin gyis brlab par bya ba 'am/ gtang bar bya ba 'am/ rung bar bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi </text></item>
<item><p>41b1</p><section>'dul ba</section><text>byed dam/ rung bar mi byed dam/ gzhan la sbyin par mi byed na/ nyi ma bcu gcig pa'i skya reng shar na spang ba'i ltung byed du 'gyur ro/ /tshes la gos ma rnyed kyang tshes gnyis sam/ tshes gsum 'am/ tshes dgu 'am/ tshes bcu tshun cad </text></item>
<item><p>41b2</p><section>'dul ba</section><text>kyis gos rnyed na dge slong des gos de zhag bcu po de nyid kyi nang du byin gyis brlab par bya ba 'am/ gtang bar bya ba 'am/ rung bar bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/</text></item>
<item><p>41b3</p><section>'dul ba</section><text>rung bar mi byed dam/ gzhan la sbyin par mi byed na nyi ma bcu gcig pa'i skya reng shar na spang ba'i ltung byed du 'gyur ro/ /dge slong gis tshes la gos shig rnyed cing des tshes gnyis la yang gzhan zhig rnyed na dge slong des zhag </text></item>
<item><p>41b4</p><section>'dul ba</section><text>bcu po de nyid kyi nang du snga ma byin gyis brlab par bya zhing phyi ma gtang bar bya ba 'am/ rung bar bya ba 'am/ gzhan la sbyin par bya'o/ /yang na phyi ma byin gyis brlabs par bya zhing snga ma gtang bar bya ba 'am/ rung bar bya ba </text></item>
<item><p>41b5</p><section>'dul ba</section><text>'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rung bar mi byed dam/ gzhan la sbyin par mi byed na nyi ma bcu gcig pa'i skya reng shar na spang ba'i ltung byed du 'gyur ro/ /</text></item>
<item><p>41b6</p><section>'dul ba</section><text>tshes dang tshes gnyis la ma rnyed kyang tshes gsum dang tshes bcu tshun cad kyis gos shig rnyed na dge slong des zhag bcu po de nyid kyi nang du snga ma byin gyis brlab par bya zhing phyi ma gtang bar bya ba 'am/ rung bar bya ba 'am/ gzhan la </text></item>
<item><p>41b7</p><section>'dul ba</section><text>sbyin par bya'o/ /yang na phyi ma byin gyis brlab par bya zhing snga ma gtang bar bya ba 'am/ rung bar bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rung bar mi byed </text></item>
<item><p>41b8</p><section>'dul ba</section><text>dam/ gzhan la sbyin par mi byed na nyi ma bcu gcig pa'i skya reng shar na spang ba'i ltung byed du 'gyur ro/ /dge slong gis tshes la gos gnyis rnyed na dge slong des gos de gnyis zhag bcu po de nyid kyi nang du byin gyis brlab par </text></item>
<item><p>42a1</p><section>'dul ba</section><text>bya ba 'am/ gtang bar bya ba 'am/ rung bar bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rung bar mi byed dam/ /gzhan la sbyin par mi byed na nyi ma bcu gcig pa'i </text></item>
<item><p>42a2</p><section>'dul ba</section><text>skya reng shar na spang ba'i ltung byed du 'gyur ro/ /tshes la gos gnyis ma rnyed kyang tshes gnyis sam/ tshes gsum 'am/ tshes dgu 'am/ tshes bcu tshun cad kyis gos gnyis rnyed na dge slong des gos de gnyis zhag bcu po de nyid kyi nang du byin gyis brlab </text></item>
<item><p>42a3</p><section>'dul ba</section><text>par bya ba 'am/ gtang bar bya ba 'am/ rung bar bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rung bar mi byed dam/ gzhan la sbyin par mi byed na nyi ma bcu gcig pa'i skya reng shar na spang ba'i ltung </text></item>
<item><p>42a4</p><section>'dul ba</section><text>byed du 'gyur ro/ /dge slong gis tshes la gos gnyis shig rnyed cing des tshes gnyis la yang gos gzhan gnyis shig rnyed na dge slong des zhag bcu po de nyid kyi nang du snga ma gnyis byin gyis brlab par bya zhing phyi ma gnyis gtang bar bya ba 'am/</text></item>
<item><p>42a5</p><section>'dul ba</section><text>rung bar bya ba 'am/ gzhan la sbyin par bya'o/ /yang na phyi ma gnyis byin gyis brlab par bya zhing snga ma gnyis gtang bar bya ba 'am/ rung bar bya ba 'am/ gzhan la sbyin par bya'o/ /byin gyis rlob par mi byed dam/ gtong bar </text></item>
<item><p>42a6</p><section>'dul ba</section><text>mi byed dam/ rung bar mi byed dam/ gzhan la sbyin par mi byed na nyi ma bcu gcig pa'i skya reng shar na spang ba'i ltung byed du 'gyur ro/ /tshes dang tshes gnyis la ma rnyed kyang tshes gsum dang tshes bcu tshun cad kyis gos gnyis shig </text></item>
<item><p>42a7</p><section>'dul ba</section><text>rnyed na dge slong des zhag bcu po de nyid kyi nang du snga ma gnyis byin gyis brlab par bya zhing phyi ma gnyis gtong bar bya ba 'am/ rung bar bya ba 'am/ gzhan la sbyin par bya'o/ /yang na phyi ma gnyis byin gyis brlab par bya zhing snga ma gnyis </text></item>
<item><p>42a8</p><section>'dul ba</section><text>gtang bar bya ba 'am/ rung bar bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rung bar mi byed dam/ gzhan la sbyin par mi byed na nyi ma bcu gcig pa'i skya ring shar na </text></item>
<item><p>42b1</p><section>'dul ba</section><text>spang ba'i ltung byed du 'gyur ro/ /dge slong gis tshes la gos mang po rnyed na dge slong des gos de dag zhag bcu po de nyid kyi nang du byin gyis brlab par bya ba 'am/ gtong bar bya ba 'am/ rung bar bya ba 'am/ gzhan la sbyin par bya'o/ /byin gyis </text></item>
<item><p>42b2</p><section>'dul ba</section><text>rlob par mi byed dam/ gtong bar mi byed dam/ rung bar mi byed dam/ gzhan la sbyin par mi byed na nyi ma bcu gcig pa'i skya reng shar na spang ba'i ltung byed du 'gyur ro/ /tshes la gos mang po ma rnyed kyang tshes gnyis sam/ tshes gsum </text></item>
<item><p>42b3</p><section>'dul ba</section><text>'am/ tshes dgu 'am/ tshes bcu tshun cad kyis gos mang po rnyed na dge slong des gos de dag zhag bcu po de nyid kyi nang du byin gyis brlab par bya ba 'am/ gtong bar bya ba 'am/ rung bar bya ba 'am/ gzhan la sbyin par bya'o/ /</text></item>
<item><p>42b4</p><section>'dul ba</section><text>byin gyis rlob par mi byed dam/ gtong bar mi byed dam/ rung bar mi byed dam/ gzhan la sbyin par mi byed na nyi ma bcu gcig pa'i skya reng shar na spang ba'i ltung byed du 'gyur ro/ /dge slong gis tshes la gos mang po dag </text></item>
<item><p>42b5</p><section>'dul ba</section><text>cig rnyed cing des tshes gnyis la yang gzhan mang po dag cig rnyed na dge slong des zhag bcu po de nyid kyi nang du snga ma dag byin gyis brlab par bya zhing phyi ma dag gtang bar bya ba 'am/ rung bar bya ba 'am/ gzhan la sbyin par bya'o/ /yang na </text></item>
<item><p>42b6</p><section>'dul ba</section><text>phyi ma dag byin gyis brlab par bya zhing snga ma dag gtong bar bya ba 'am/ rung bar bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rung bar mi byed dam/ gzhan la sbyin </text></item>
<item><p>42b7</p><section>'dul ba</section><text>par mi byed na nyi ma bcu gcig pa'i skya reng shar na spang ba'i ltung byed du 'gyur ro/ /tshes dang tshes gnyis la ma rnyed kyang tshes gsum dang tshes bcu tshun cad kyis gos mang po dag cig rnyed na dge slong des zhag bcu po de nyid kyi nang du snga ma dag gtong </text></item>
<item><p>42b8</p><section>'dul ba</section><text>bar bya ba 'am/ rung bar bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rung bar mi byed dam/ gzhan la sbyin par mi byed na nyi ma bcu gcig pa'i skya reng shar na </text></item>
<item><p>43a1</p><section>'dul ba</section><text>spang ba'i ltung byed du 'gyur ro/ /dge slong gi gos spang bar gyur na de ma spangs shing bral bar ma byas la ltung ba ma bshags par gzhan zhig rnyed na de yang snga ma'i rgyud kyis spang bar 'gyur ro/ /dge slong gi gos spang bar gyur na de </text></item>
<item><p>43a2</p><section>'dul ba</section><text>spangs shing bral bar ma byas la ltung ba ma bshags par gzhan zhig rnyed na de yang snga ma'i rgyud kyis spang bar 'gyur ro/ /dge slong gi gos spang bar gyur na de spangs shing bral bar byas la ltung ba ma bshags par gzhan zhig rnyed na de yang snga ma'i </text></item>
<item><p>43a3</p><section>'dul ba</section><text>rgyud kyis spang bar 'gyur ro/ /dge slong gi gos spang bar gyur na de spangs shing bral bar byas la ltung ba bshags nas gzhan zhig rnyed na de la ltung ba med do/ /de bzhin du dge slong gis ji srid du spang ba'i dngos po de ma bshags shing so sor ma bshags </text></item>
<item><p>43a4</p><section>'dul ba</section><text>par lhung bzed dam/ chos gos sam/ dra ba 'am/ phor bu 'am/ ska rags sam/ dge sbyong gi 'tsho ba'i yod byad gang yang rung ba gzhan nye bar 'jog par byed na de yang snga ma'i rgyud kyis spang bar 'gyur ro/ /las dang </text></item>
<item><p>43a5</p><section>'dul ba</section><text>po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /'chang ba'i spang ba ste dang po rdzogs so// //</text></item>
<item><p>43a6</p><section>'dul ba</section><text>sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na dge slong rnams la chos gos mang ba nyid 'di lta bu 'di byung ste/ dge slong dbyar gnas par </text></item>
<item><p>43a7</p><section>'dul ba</section><text>khas blangs pa gang yang rung bas chos gos rnyed nas des de bkrus shing dras te drubs nas kha bsgyur te gtur bu'i bam po bsgres nas dge slong gnas pa dang / gnyug mar gnas pa rnams la rjes su gtad de/ dge slong dag chos gos </text></item>
<item><p>43a8</p><section>'dul ba</section><text>stod g.yogs smad g.yogs dang bcas pas ljongs rgyur 'dong zhing de dag chos gos stod g.yogs smad g.yogs dang bcas pas ljongs rgyur 'dong ba na ma sbas pa dang sbed du ma bcug par gyur to/ /dge slong gnas pa dang gnyug mar gnas </text></item>
<item><p>43b1</p><section>'dul ba</section><text>pa dag kyang chos gos de dag skems pa dang / gsang ba dang 'ding ba dang / sprug pa dang / brtul ba dang / sbed pa dag byed pas bya ba mang ba dang / byed pa mang bar gyur cing lung mnod pa dang / klag pa dang / kha ton dang / rnal 'byor dang /</text></item>
<item><p>43b2</p><section>'dul ba</section><text>yid la bya ba dang / nang gi sems kyi zhi gnas gtong bar byed nas/ dge slong don nyung ngu dag ci'i phyir dge slong rnams la chos gos mang ba nyid 'di lta bu 'di byung ste/ dge slong dbyar gnas par khas blangs pa gang yang rung </text></item>
<item><p>43b3</p><section>'dul ba</section><text>bas chos gos rnyed nas des de bkrus shing dras te drubs nas kha bsgyur te gtur bu'i bam po bsgres nas dge slong gnas pa dang / gnyug mar gnas pa rnams la rjes su gtad de/ dge slong dag chos gos stod g.yogs smad </text></item>
<item><p>43b4</p><section>'dul ba</section><text>g.yogs dang bcas pas ljongs rgyur 'dong zhing de dag chos gos stod g.yogs smad g.yogs dang bcas pas ljongs rgyur 'dong ba na ma sbas pa dang sbed du ma bcug par gyur/ dge slong gnas pa dang gnyug mar gnas </text></item>
<item><p>43b5</p><section>'dul ba</section><text>pa dag kyang chos gos de dag skems pa dang / bsang ba dang / 'ding ba dang / sprug pa dang / brtul ba dang / sbed pa dag byed pas bya ba mang ba dang / byed pa mang bar gyur cing lung mnod pa dang / klag </text></item>
<item><p>43b6</p><section>'dul ba</section><text>pa dang / kha ton dang / rnal 'byor dang / yid la bya ba dang / nang gi sems kyi zhi gnas gtong bar byed ces smod par byed/ phyar ka gtong bar byed/ kha zer bar byed pa'i skabs de dge slong </text></item>
<item><p>43b7</p><section>'dul ba</section><text>rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /</text></item>
<item><p>43b8</p><section>'dul ba</section><text>sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis dge slong mang po dag la rmas pa/ dge slong dag khyed la chos gos mang ba nyid </text></item>
<item><p>44a1</p><section>'dul ba</section><text>'di lta bu byung ste/ dge slong dbyar gnas par khas blangs pa gang yang rung bas chos gos rnyed nas des de bkrus shing dras te drubs nas kha bsgyur te gtur bu'i bam po bsgres nas dge slong gnas pa dang / gnyug mar gnas </text></item>
<item><p>44a2</p><section>'dul ba</section><text>pa rnams la rjes su gtad de/ dge slong dag chos gos stod g.yogs smad g.yogs dang bcas pas ljongs rgyur 'dong zhing khyed cag chos gos stod g.yogs smad g.yogs dang bcas pas ljongs rgyur 'dong ba na ma sbas pa dang /</text></item>
<item><p>44a3</p><section>'dul ba</section><text>sbed du ma bcug par gyur la/ dge slong gnas pa dang gnyug mar gnas pa dag kyang chos gos de dag skems pa dang / bsang ba dang / 'ding ba dang / sprug pa dang / rtul ba dang / sbed pa dag byed pas bya ba mang ba dang / byed pa </text></item>
<item><p>44a4</p><section>'dul ba</section><text>mang bar gyur cing lung mnod pa dang / klag pa dang / kha ton dang / rnal 'byor dang / yid la bya ba dang / nang gi sems kyi zhi gnas gtong bar byed pa bden nam/ btsun pa mad do/ /sangs rgyas bcom ldan 'das kyis </text></item>
<item><p>44a5</p><section>'dul ba</section><text>gso dka' ba dang / dgang dka' ba dang / 'dod pa che ba dang / chog mi shes pa rnam par smad pa mdzad do/ /de nas bcom ldan 'das kyis gso sla ba dang / dgang sla ba dang / 'dod pa chung ba dang / chog shes pa dang /</text></item>
<item><p>44a6</p><section>'dul ba</section><text>phri ba dang / yo byad bsnyungs pa dang / sbyangs pa'i yon tan dang / mdzes pa nyid dang / tshod shes pa'i bsngags pa brjod nas dge slong rnams la bka' stsal pa/ dge slong dag de lta bas na phan yon </text></item>
<item><p>44a7</p><section>'dul ba</section><text>bcu yang dag par rjes su gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /'dul ba la nyan thos rnams kyi bslab pa'i gzhi 'di ltar bca' bar bya </text></item>
<item><p>44a8</p><section>'dul ba</section><text>ste/ dge slong chos gos zin pas sra brkyang phyung na gal te nub gcig kyang chos gos gsum las chos gos gang yang rung ba dang mtshams kyi phyi rol du bral bar byed na spang ba'i ltung byed do/ /zhes bcom ldan 'das kyis </text></item>
<item><p>44b1</p><section>'dul ba</section><text>'dul ba la nyan thos rnams kyi bslab pa'i gzhi bca' ba mdzad do/ /sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/ /de'i tshe na tshe dang ldan pa 'od srung chen po rgyal po'i khab na sde </text></item>
<item><p>44b2</p><section>'dul ba</section><text>can ma'i phug na gso sbyong gcig pa'i gnas kyi sdom pas dge 'dun dang 'thun par 'dug go/ /dge slong rab tu mang po dag de nyid kyi gso sbyong bcwa lnga pa'i tshe gso sbyong gi gnas su 'dug cing 'thun par gyur nas gtso cher tshe </text></item>
<item><p>44b3</p><section>'dul ba</section><text>dang ldan pa 'od srung chen po 'ong ba la sdod do/ /de nas tshe dang ldan pa 'od srung chen po gso sbyong gi gnas su 'phags pa na chu klung dbyar bzang ldan rgal ba dang chu rlabs chen po byung ba des de'i snam sbyar gsher bar gyur to/ /</text></item>
<item><p>44b4</p><section>'dul ba</section><text>de nas tshe dang ldan pa 'od srung chen po snam sbyar de 'tshir ba dang / 'ding ba dang / skems pa na yun ring du thogs par gyur to/ /de nas tshe dang ldan pa 'od srung chen pos snam sbyar de btsir cing bting ste bskams nas gso sbyong gi </text></item>
<item><p>44b5</p><section>'dul ba</section><text>gnas ga la ba der song ste phyin nas dge slong gi dge 'dun gyi gong du stan bshams pa nyid la 'dug go/ /de nas dge slong rab tu mang po dag gis tshe dang ldan pa 'od srung chen po la 'di skad ces smras so/ /btsun pa 'od srung </text></item>
<item><p>44b6</p><section>'dul ba</section><text>chen po mkhyen par mdzod cig /'di na bdag cag dge slong rab tu mang po dag gso sbyong gi gnas su 'dug cing 'thun par gyur nas gtso char tshe dang ldan pa 'od srung chen po la sdod cing 'khod na/ 'on kyang tshe dang ldan </text></item>
<item><p>44b7</p><section>'dul ba</section><text>pa 'od srung chen po 'phyis par gyur to/ /tshe dang ldan pa dag 'di na bdag gso sbyong gi gnas su 'phags pa na chu klung dbyar bzang ldan rgal ba dang chu rlabs chen po byung ba des bdag gi snam sbyar gsher bar </text></item>
<item><p>44b8</p><section>'dul ba</section><text>gyur nas/ bdag snam sbyar 'tshir ba dang / 'ding ba dang / skems pa na yun ring zhig thogs par gyur to/ /tshe dang ldan pa dag da ltar bdag dge slong 'od srung chen po rgan po rgas pa dgog tu gyur </text></item>
<item><p>45a1</p><section>'dul ba</section><text>pa lags la bdag gi snam sbyar ni lci bas yongs su skyong bar rngo mi thog na/ bdag gis ji ltar bgyi zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong </text></item>
<item><p>45a2</p><section>'dul ba</section><text>dag khyed kyis dge slong 'od srung chen po rgan po rgas pa dgog tu gyur pa dang / gzhan yang de lta bu gang yin pa la snam sbyar dang 'bral bar mi 'gyur ba'i gnang ba byin cig /'di ltar sbyin par bya ste/ gnas mal bshams pa byas </text></item>
<item><p>45a3</p><section>'dul ba</section><text>nas gaN DI brdungs te dris pa'i tshig gis dge slong rnams la yang dag par bsgo nas dkyil 'khor bar dge slong bzhi'i tshogs las mi nyung ba'i dge 'dun thams cad 'dug cing 'thun par gyur pa la dge slong 'od srung gis bla gos phrag pa gcig </text></item>
<item><p>45a4</p><section>'dul ba</section><text>tu byas te rgan rims bzhin du phyag 'tshal nas rgan pa'i mtha' logs su tsog pur 'dug ste thal mo sbyar nas dge 'dun la snam sbyar nye bar bstan te 'di skad ces brjod par bya'o/ /dge 'dun btsun pa rnams gsan du gsol/ bdag dge slong 'od srung </text></item>
<item><p>45a5</p><section>'dul ba</section><text>rgan po rgas pa dgog tu gyur pa lags la bdag gi snam sbyar ni lci bas yongs su skyong bar rngo mi thog nas/ bdag dge slong 'od srung rgan po rgas pa dgog tu gyur pa dge 'dun las snam sbyar dang 'bral bar mi 'gyur ba'i gnang ba gsol na/ thugs brtse ba </text></item>
<item><p>45a6</p><section>'dul ba</section><text>can dge 'dun btsun pa rnams kyis thugs brtse ba'i slad du bdag dge slong 'od srung rgan po rgas pa dgog tu gyur pa la snam sbyar dang 'bral bar mi 'gyur ba'i gnang ba stsal du gsol/ de bzhin du lan gnyis lan gsum du bzlas/ de'i 'og </text></item>
<item><p>45a7</p><section>'dul ba</section><text>tu dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge slong 'od srung 'di rgan po rgas pa dgog tu gyur pa lags la 'di'i snam sbyar ni lci bas yongs su skyong bar rngo mi thogs </text></item>
<item><p>45a8</p><section>'dul ba</section><text>nas/ dge slong 'od srung rgan po rgas pa dgog tu gyur pa 'di dge 'dun las snam sbyar dang 'bral bar mi 'gyur ba'i gnang ba gsol na/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun </text></item>
<item><p>45b1</p><section>'dul ba</section><text>gyis dge slong 'od srung rgan po rgas pa dgog tu gyur pa la snam sbyar dang 'bral bar mi 'gyur ba'i gnang ba stsol to/ /'di ni gsol ba'o/ /las ni 'di ltar bya ste/ dge 'dun btsun pa rnams gsan du gsol/ dge slong 'od srung 'di rgan po rgas pa </text></item>
<item><p>45b2</p><section>'dul ba</section><text>dgog tu gyur pa lags la 'di'i snam sbyar ni lci bas yongs su skyong bar rngo mi thogs nas/ dge slong 'ong srung rgan po rgas pa dgog tu gyur pa 'di dge 'dun las snam sbyar dang 'bral bar mi 'gyur ba'i snang ba gsol te/ de'i slad du dge </text></item>
<item><p>45b3</p><section>'dul ba</section><text>'dun gyis dge slong 'od srung rgan po rgas pa dgog tu gyur pa la snam sbyar dang 'bral bar mi 'gyur ba'i gnang ba stsol na/ tshe dang ldan pa gang dag dge slong 'od srung rgan po rgas pa dgog tu gyur pa la snam sbyar dang 'bral bar mi 'gyur </text></item>
<item><p>45b4</p><section>'dul ba</section><text>ba'i gnang ba stsal bar bzod pa de dag ni cang ma gsung shig /gang dag mi bzod pa de dag ni gsungs shig /dge 'dun gyis bzod cing gnang nas dge 'dun gyis dge slong 'od srung rgan po rgas pa dgog tu gyur pa la snam sbyar </text></item>
<item><p>45b5</p><section>'dul ba</section><text>dang 'bral bar mi 'gyur ba'i gnang ba stsal lags te/ 'di ltar cang mi gsung bas de de bzhin du 'dzin to/ /dge 'dun gyis dge slong gang yang rung ba la snam sbyar dang / 'bral bar mi 'gyur ba'i gnang ba byin par gyur na des chos </text></item>
<item><p>45b6</p><section>'dul ba</section><text>gos stod g.yogs smad g.yogs dang bcas pas ljongs rgyur 'gro bar bya ste/ 'di la 'gyod par mi bya'o/ /de'i tshe na tshe dang ldan pa shA ri'i bu 'khor de nyid du 'dug cing 'thun par gyur to/ /de nas tshe dang ldan pa shA ri'i bus </text></item>
<item><p>45b7</p><section>'dul ba</section><text>dge slong rnams la smras pa/ tshe dang ldan pa dag da ltar bdag dge slong shA ri'i bu rlung nad can lags la/ bdag gi snam sbyar ni lci bas yongs su skyong bar rngo mi thog na bdag gis ji ltar bgyi zhes zer ba'i skabs de dge slong rnams </text></item>
<item><p>45b8</p><section>'dul ba</section><text>kyis bcom ldan 'das la gsol pa dang / bcom ldan 'das kyis bka' stsal pa/ dge slong dag khyed kyis dge slong shA ri'i bu rlung nad can dang gzhan yang de lta bu gang yin pa la snam sbyar dang 'bral bar mi 'gyur ba'i gnang ba byin cig /'di ltar </text></item>
<item><p>46a1</p><section>'dul ba</section><text>sbyin par bya ste/ gnas mal bsham pa byas nas gaN DI brdungs te dris pa'i tshig gis dge slong rnams la yang dag par bsgo nas dkyil 'khor bar dge slong bzhi'i tshogs las mi nyung ba'i dge 'dun thams cad 'dug cing /</text></item>
<item><p>46a2</p><section>'dul ba</section><text>'thun par gyur pa la dge slong shA ri'i bus bla gos phrag pa gcig tu byas te rgan rims bzhin du phyag 'tshal nas rgan pa'i mtha' logs su tsog bur 'dug ste thal mo sbyar nas dge 'dun la snam sbyar nye bar bstan te 'di skad ces </text></item>
<item><p>46a3</p><section>'dul ba</section><text>brjod par bya'o/ /dge 'dun btsun pa rnams gsan du gsol/ bdag dge slong shA ri'i bu rlung nad can lags la bdag gi snam sbyar ni lci bas yongs su skyong bar rngo mi thog nas/ bdag dge slong shA ri'i bu rlung nad can dge 'dun las snam sbyar dang 'bral </text></item>
<item><p>46a4</p><section>'dul ba</section><text>bar mi 'gyur ba'i gnang ba gsol na thugs brtse ba can dge 'dun btsun pa rnams kyis thugs brtse ba'i slad du bdag dge slong shA ri'i bu rlung nad can la snam sbyar dang 'bral bar mi 'gyur ba'i gnang ba stsal du gsol/ de bzhin du lan gnyis </text></item>
<item><p>46a5</p><section>'dul ba</section><text>lan gsum du bzlas/ de'i 'og tu dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge slong shA ri'i bu 'di rlung nad can lags la 'di'i snam sbyar ni lci bas yongs su skyong bar </text></item>
<item><p>46a6</p><section>'dul ba</section><text>rngo mi thog nas/ dge slong shA ri'i bu rlung nad can 'di dge 'dun las snam sbyar dang 'bral bar mi 'gyur ba'i gnang ba gsol na/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun </text></item>
<item><p>46a7</p><section>'dul ba</section><text>gyis dge slong shA ri'i bu rlung nad can la snam sbyar dang 'bral bar mi 'gyur ba'i gnang ba stsol to/ /'di ni gsol ba'o/ /las ni 'di ltar bya ste/ dge 'dun btsun pa rnams gsan du gsol/ dge slong shA ri'i bu 'di rlung </text></item>
<item><p>46a8</p><section>'dul ba</section><text>nad can lags la 'di'i snam sbyar ni lci bas yongs su skyong bar rngo mi thog nas/ dge slong shA ri'i bu rlung nad can 'di dge 'dun las snam sbyar dang 'bral bar mi 'gyur ba'i gnang ba gsol te/ de'i slad du dge </text></item>
<item><p>46b1</p><section>'dul ba</section><text>'dun gyis dge slong shA ri'i bu rlung nad can la snam sbyar dang 'bral bar mi 'gyur ba'i gnang ba stsol na/ tshe dang ldan pa gang dag dge slong shA ri'i bu rlung nad can la snam sbyar dang 'bral bar mi 'gyur ba'i gnang ba stsal bar </text></item>
<item><p>46b2</p><section>'dul ba</section><text>bzod pa de dag ni cang ma gsung shig /gang dag mi bzod pa de dag ni gsungs shig /dge 'dun gyis bzod cing gnang nas dge 'dun gyis dge slong shA ri'i bu rlung nad can la snam sbyar dang 'bral bar mi 'gyur ba'i gnang ba stsal lags te/</text></item>
<item><p>46b3</p><section>'dul ba</section><text>'di ltar cang mi gsung bas de de bzhin du 'dzin to/ /dge 'dun gyis dge slong gang yang rung ba la snam sbyar dang 'bral bar mi 'gyur ba'i gnang ba byin par gyur na/ des chos gos stod g.yogs smad g.yogs dang bcas pas ljongs </text></item>
<item><p>46b4</p><section>'dul ba</section><text>rgyur 'gro bar bya ste/ 'di la 'gyod par mi bya'o/ /de nas bcom ldan 'das kyis bslab pa 'dod pa rnams kyi bsngags pa brjod cing bslab pa la gus pa rnams dang / bslab pa la yo byad bsnyungs pa rnams dang / phri ba rnams dang /</text></item>
<item><p>46b5</p><section>'dul ba</section><text>sbyangs pa'i yon tan rnams dang / mdzes pa rnams dang / tshod shes pa rnams kyi yon tan brjod nas dge slong rnams la bka' stsal pa/ dge slong dag de lta bas na snga ma ni bcas pa yin la 'di ni gnang ba yin no/ /nga'i nyan thos rnams </text></item>
<item><p>46b6</p><section>'dul ba</section><text>kyis 'dul ba la bslab pa'i gzhi 'di ltar gdon par bya ste/ dge slong chos gos zin pas sra brkyang phyung na gal te nub gcig kyang chos gos gsum las chos gos gang yang rung ba dang mtshams kyi phyi rol du 'bral bar byed na dge 'dun </text></item>
<item><p>46b7</p><section>'dul ba</section><text>gyis gnang ba ma gtogs te spang ba'i ltung byed do/ /dge slong zhes bya ba ni chos 'di pa'o/ /chos gos zin pas sra brkyang phyung na zhes bya ba ni chos gos zin la sra brkyang ma phyung ba yang yod/ chos gos ma zin la sra brkyang phyung ba yang </text></item>
<item><p>46b8</p><section>'dul ba</section><text>yod/ chos gos zin cing sra brkyang phyung ba yang yod/ chos gos ma zin cing sra brkyang ma phyung ba yang yod de/ snga ma bzhin du mu bzhir rgyas par sbyar ro/ /gal te nub gcig kyang zhes bya ba ni nub gcig gi mthar </text></item>
<item><p>47a1</p><section>'dul ba</section><text>yang ngo / /chos gos gsum las chos gos gang yang rung ba dang zhes bya ba ni snam sbyar dang bla gos dang mthar gos las gang yang rung ba dang ngo / /mtshams kyi phyi rol du 'bral bar byed na zhes bya ba ni gzhan </text></item>
<item><p>47a2</p><section>'dul ba</section><text>du skya reng 'char bar byed na'o/ /dge 'dun gyis gnang ba ma gtogs te zhes bya ba ni dge 'dun gyis gnang ba bzhag ste'o/ /spang ba'i ltung byed do zhes bya ba ni dngos po de spangs nas ltung byed kyi ltung ba </text></item>
<item><p>47a3</p><section>'dul ba</section><text>bshags par bya ba ste/ des na spang ba'i ltung byed do zhes gsungs so/ /de la ltung bar ji ltar 'gyur zhe na / bar sdom la/ khyim gcig pa dang khyim gnyis dang / /khyim gyi tshogs dang ldan pa </text></item>
<item><p>47a4</p><section>'dul ba</section><text>dang / /rtsig pa rib ma 'obs bskor dang / /rnam bzhir bya ba grong dang khyim/ /sten 'gro mu stegs tshong rdal dang / /tshong khang sgra khang g.yul dang ni/ /g.yul tshoms gru dang </text></item>
<item><p>47a5</p><section>'dul ba</section><text>shing rta dang / /shing ljon kun dga'i ra ba yin/ /lam du 'gro sdod 'dug nyal dang / /thad kar yang ni de bzhin te/ /mtshams gzhan nyal ba tha ma yi/ /sde tshan yang dag bsdus pa yin/ /</text></item>
<item><p>47a6</p><section>'dul ba</section><text>khyim gcig dang ldan pa'i grong dang / khyim gnyis dang ldan pa'i grong dang / khyim gyi tshogs dang ldan pa'i grong dang / rtsig pas bskor ba'i grong dang / rib mas bskor ba'i grong dang /</text></item>
<item><p>47a7</p><section>'dul ba</section><text>'obs kyis bskor ba'i grong dang rnam pa bzhir bya ba grong nyen kor gcig pa dang / grong nyen kor tha dad pa dang / grong rab tu mang po nyen kor gcig pa dang / grong rab tu mang po nyen kor tha dad pa dang /</text></item>
<item><p>47a8</p><section>'dul ba</section><text>khyim nyen kor gcig pa dang / khyim nyen kor tha dad pa dang / khyim rab tu mang po nyen kor gcig pa dang / khyim rab tu mang po nyen kor tha dad pa dang / sten 'gro'i khyim nyen kor gcig pa </text></item>
<item><p>47b1</p><section>'dul ba</section><text>dang / sten 'gro'i khyim nyen kor tha dad pa dang / sten 'gro'i khyim rab tu mang po nyen kor gcig pa dang / sten 'gro'i khyim rab tu mang po nyen kor tha dad pa dang / mu stegs can gyi khyim </text></item>
<item><p>47b2</p><section>'dul ba</section><text>nyen kor gcig pa dang / mu stegs can gyi khyim nyen kor tha dad pa dang / mu stegs can gyi khyim rab tu mang po nyen kor gcig pa dang / mu stegs can gyi khyim rab tu mang po nyen kor tha dad pa dang / tshong rdal nyen kor gcig pa dang / tshong rdal </text></item>
<item><p>47b3</p><section>'dul ba</section><text>nyen kor tha dad pa dang / tshong rdal rab tu mang po nyen kor gcig pa dang / tshong rdal rab tu mang po nyen kor tha dad pa dang / tshong khang nyen kor gcig pa dang / tshong khang nyen kor tha dad pa dang / tshong khang rab tu mang po nyen kor gcig pa dang / tshong khang rab tu </text></item>
<item><p>47b4</p><section>'dul ba</section><text>mang po nyen kor tha dad pa dang / sgra khang nyen kor gcig pa dang / sgra khang nyen kor tha dad pa dang / sgra khang rab tu mang po nyen kor gcig pa dang / sgra khang rab tu mang po nyen kor tha dad pa dang / g.yul nyen kor gcig pa dang / g.yul </text></item>
<item><p>47b5</p><section>'dul ba</section><text>nyen kor tha dad pa dang / g.yul rab tu mang po nyen kor gcig pa dang / g.yul rab tu mang po nyen kor tha dad pa dang / g.yul gyi tshoms nyen kor gcig pa dang / g.yul gyi tshoms nyen kor tha dad pa dang / g.yul gyi </text></item>
<item><p>47b6</p><section>'dul ba</section><text>tshoms rab tu mang po nyen kor gcig pa dang / g.yul gyi tshoms rab tu mang po nyen kor tha dad pa dang / gru nyen kor gcig pa dang / gru nyen kor tha dad pa dang / gru rab tu mang po nyen kor gcig pa dang / gru rab tu mang po nyen </text></item>
<item><p>47b7</p><section>'dul ba</section><text>kor tha dad pa dang / shing rta nyen kor gcig pa dang / shing rta nyer kor tha dad pa dang / shing rta rab tu mang po nyen kor gcig pa dang / shing rta rab tu mang po nyen kor tha dad pa dang / shing ljon pa nyen kor gcig pa dang /</text></item>
<item><p>47b8</p><section>'dul ba</section><text>shing ljon pa nyen kor tha dad pa dang / shing ljon pa rab tu mang po nyen kor gcig pa dang / shing ljon pa rab tu mang po nyen kor tha dad pa dang / kun dga'i ra ba nyen kor gcig pa dang / kun dga'i ra ba nyen kor tha dad pa dang /</text></item>
<item><p>48a1</p><section>'dul ba</section><text>kun dga'i ra ba rab tu mang po nyen kor gcig pa dang / kun dga'i ra ba rab tu mang po nyen kor tha dad pa dang / lam du 'gro ba la sogs pa dang / thad kar 'gro ba la sogs pa dang / mtshams gzhan dag gi gnas thun </text></item>
<item><p>48a2</p><section>'dul ba</section><text>mong dang thun mong ma yin pa'i bye brag gis dge slong chos gos dang mi 'bral ba'i ltung ba rnam par bzhag pa'i bye brag rgya cher ston to/ /de la khyim gcig dang ldan pa'i grong gang zhe na/ 'di lta ste ri khrod pa rnams dang / bod rnams dang / kla klo rnams kyi </text></item>
<item><p>48a3</p><section>'dul ba</section><text>grong ngo / /de'i nyen kor gang zhe na/ nang thams cad dang / phyi rol 'dom gang 'am/ gang du de dag rdung bar byed pa dang / rngo bar byed pa dang / 'thag par byed pa dang / 'cha' bar byed pa dang / za bar byed pa dang / 'thung bar byed pa dang / khye'u sus </text></item>
<item><p>48a4</p><section>'dul ba</section><text>byed pa de ni de'i nyen kor yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag bzhag ste nang du skya reng 'char bar byed na yang ltung ba med do/ /nang ngam </text></item>
<item><p>48a5</p><section>'dul ba</section><text>nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /khyim gnyis dang ldan pa'i grong gang zhe na/ 'di lta ste khyim gcig dang ldan pa'i grong ji lta ba bzhin du khyim gnyis dang ldan </text></item>
<item><p>48a6</p><section>'dul ba</section><text>pa'i grong yang de bzhin no/ /khyim gyi tshogs dang ldan pa'i grong gang zhe na/ 'di lta ste grong sgo sna tshogs nas kun nas gnas pa gang yin pa'o/ /de'i nyen kor gang zhe na/ so so tha dad pa'o/ /ci zhig thun mong yin zhe na/ ci yang ma yin no/ /</text></item>
<item><p>48a7</p><section>'dul ba</section><text>rtsigs pas bskor ba'i grong gang zhe na/ 'di lta ste grong rtsig pas bskor ba gang yin pa'o/ /de'i nyen kor gang zhe na/ nang thams cad dang phyi rol mdom gang ngam/ gang du ba lang drug dang ldan pa'i shing rta smyig ma can gyis </text></item>
<item><p>48a8</p><section>'dul ba</section><text>khyab cing 'dug pa dang / bya gag spar nas 'dug pa'i bar de ni de'i nyen kor yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag bzhag ste nang du </text></item>
<item><p>48b1</p><section>'dul ba</section><text>skye reng 'char bar byed na yang ltung ba med do/ /nang ngam nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /rib mas bskor ba'i grong gang zhe na/ 'di lta ste grong rib mas bskor ba </text></item>
<item><p>48b2</p><section>'dul ba</section><text>gang yin pa'o/ /de'i nyen kor gang zhe na/ nang thams cad dang / phyi rol 'dom gang ngam/ gang du ra lug bton pa dag gi rmig pas bslang ba'i rdul 'bab pa dang / mi rang bzhin gyis ngo tsha dang ldan pa bshang sar 'gro ba'i bar </text></item>
<item><p>48b3</p><section>'dul ba</section><text>de ni de'i nyen kor yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag bzhag ste nang du skya reng 'char bar byed na yang ltung ba med do/ /nang ngam nyen </text></item>
<item><p>48b4</p><section>'dul ba</section><text>kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /'obs kyis bskor ba'i grong gang zhe na/ 'di lta ste grong 'obs kyis bskor ba gang yin pa'o/ /de'i nyen kor gang zhe na/</text></item>
<item><p>48b5</p><section>'dul ba</section><text>nang thams cad dang phyi rol 'dom gang ngam/ gang du skas gdang bu bcu gnyis pas khyab cing 'dug pa dang / phyag dar bor ba'i bong ba rags pa 'dril ba'i bar de ni de'i nyen kor yin no/ /dge slong gis nang du chos gos </text></item>
<item><p>48b6</p><section>'dul ba</section><text>dag bzhag ste/ nyen kor du skya reng 'char bar byed na ltung ba med do/ /nyen kor du chos gos dag bzhag ste nang du skya reng 'char bar byed na yang ltung ba med do/ /nang ngam nyen kor du chos gos dag bzhag ste </text></item>
<item><p>48b7</p><section>'dul ba</section><text>gzhan du skya reng 'char bar byed na spang ba'i ltung byed du 'gyur ro/ /grong nyen kor gcig pa gang zhe na/ 'di lta ste/ grong gang na bskyed mos tshal lam mdun sa 'am/ lha'i gnas gcig yod pa </text></item>
<item><p>48b8</p><section>'dul ba</section><text>gang yin pa'o/ /de'i nyen kor gang zhe na/ so so tha dad pa'o/ /ci zhig thun mong yin zhe na/ lha'i gnas so/ /dge slong gis grong du chos gos dag bzhag ste </text></item>
<item><p>49a1</p><section>'dul ba</section><text>lha'i gnas su skya reng 'char bar byed na ltung ba med do/ /lha'i gnas su chos gos dag bzhag ste grong du skya reng 'char bar byed na yang ltung ba med do/ /grong ngam lha'i gnas su chos gos dag bzhag ste gzhan du skya reng 'char </text></item>
<item><p>49a2</p><section>'dul ba</section><text>bar byed na spang ba'i ltung byed du 'gyur ro/ /grong nyen kor tha dad pa gang zhe na/ 'di lta ste grong gang na bskyed mos tshal lam/ 'dun sa 'am/ lha'i gnas rab tu mang po dag yod pa gang yin pa'o/ /de'i nyen kor gang zhe na/ so so tha dad pa'o/ /</text></item>
<item><p>49a3</p><section>'dul ba</section><text>ci zhig thun mong yin zhe na/ ci yang ma yin no/ /grong rab tu mang po nyen kor gcig pa gang zhe na/ 'di lta ste/ grong gang dag na bskyed mos tshal lam/ mdun sa 'am/ lha'i gnas gcig yod pa gang yin pa'o/ /de dag gi nyen </text></item>
<item><p>49a4</p><section>'dul ba</section><text>kor gang zhe na/ so so tha dad pa'o/ /ci zhig thun mong yin zhe na/ lha'i gnas so/ /dge slong gis grong du chos gos dag bzhag ste lha'i gnas su skya reng 'char bar byed na ltung ba med do/ /lha'i gnas su chos gos </text></item>
<item><p>49a5</p><section>'dul ba</section><text>dag bzhag ste grong du skya reng 'char bar byed na yang ltung ba med do/ /grong ngam lha'i gnas su chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /grong rab tu mang po nyen kor tha dad pa </text></item>
<item><p>49a6</p><section>'dul ba</section><text>gang zhe na/ 'di lta ste grong gang dag na bskyed mos tshal lam/ 'dun sa 'am/ lha'i gnas rab tu mang po dag yod pa gang yin pa'o/ /de dag gi nyen kor gang zhe na/ so so tha dad pa'o/ /ci zhig thun mong yin </text></item>
<item><p>49a7</p><section>'dul ba</section><text>zhe na/ ci yang ma yin no/ /khyim nyen kor gcig pa gang zhe na/ 'di lta ste mi gcig gi 'am/ spun sgo ma phye ba dag gi khyim gang yin pa'o/ /de'i nyen kor gang zhe na/ nang thams cad dang / phyi rol mdom </text></item>
<item><p>49a8</p><section>'dul ba</section><text>gang ngam/ /gang du de dag rdung bar byed pa dang / rngo bar byed pa dang / 'thag par byed pa dang / 'cha' bar byed pa dang / za bar byed pa dang / 'thung bar byed pa dang / khye'u sus byed pa de ni de'i nyen kor yin no/ /</text></item>
<item><p>49b1</p><section>'dul ba</section><text>dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag bzhag ste nang du skya reng 'char bar byed na yang ltung ba med do/ /nang ngam nyen kor du chos gos dag bzhag ste/</text></item>
<item><p>49b2</p><section>'dul ba</section><text>gzhan du skya reng 'char bar byed na spang ba'i ltung byed du 'gyur ro/ khyim nyen kor tha dad pa gang zhe na/ 'di lta ste mi tha dad pa dag gi 'am/ spun sgo bye ba dag gi khyim gang yin pa'o/ /de'i nyen kor gang zhe na/ so so tha dad pa'o/ /</text></item>
<item><p>49b3</p><section>'dul ba</section><text>ci zhig thun mong yin zhe na/ sgo'o/ /dge slong gis nang du chos gos dag bzhag ste sgor skya reng 'char bar byed na ltung ba med do/ /sgor chos gos dag bzhag ste nang du skya reng 'char bar byed na yang ltung ba med do/ /nang ngam sgor chos </text></item>
<item><p>49b4</p><section>'dul ba</section><text>gos dag bzhag ste gzhan du skya reng 'char bar byed na spang ba'i ltung byed du 'gyur ro/ /khyim rab tu mang po nyen kor gcig pa gang zhe na/ 'di lta ste mi gcig gi 'am/ spun sgo ma bye ba dag gi khyim rab tu mang po dag </text></item>
<item><p>49b5</p><section>'dul ba</section><text>gang yin pa'o/ /de dag gi nyen kor gang zhe na/ nang thams cad dang phyi rol mdom gang ngam/ gang du de dag rdung bar byed pa dang / rngo bar byed pa dang / 'thag par byed pa dang / 'cha' bar byed pa dang / za bar byed </text></item>
<item><p>49b6</p><section>'dul ba</section><text>pa dang / 'thung bar byed pa dang / khye'u sus byed pa de ni de dag gi nyen kor yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag bzhag </text></item>
<item><p>49b7</p><section>'dul ba</section><text>ste nang du skya reng 'char bar byed na yang ltung ba med do/ /nang ngam nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /khyim rab tu mang po nyen kor tha dad pa gang zhe na/</text></item>
<item><p>49b8</p><section>'dul ba</section><text>'di lta ste mi tha dad pa dag gi 'am/ spun sgo bye ba dag ni/ khyim rab tu mang po gang dag yin pa'o/ /de dag gi nyen kor gang zhe na/ so so tha dad pa'o/ /ci zhig thun mong yin zhe na/ ci yang ma yin no/ /sten </text></item>
<item><p>50a1</p><section>'dul ba</section><text>'gro'i khyim nyen kor gcig pa gang zhe na/ 'di lta ste mi gcig gi 'am/ spun sgo ma bye ba dag gi sten 'gro'i khyim gang yin pa'o/ /de'i nyen kor gang zhe na/ nang thams cad dang phyi rol 'dom gang ngam/ gang du de dag gi </text></item>
<item><p>50a2</p><section>'dul ba</section><text>gling bu 'jog par byed pa dang / rnga pa ta ha dang / pi bang dang / rdza rnga kha gcig pa dang / khar rnga dang / su g+ho sha ka 'jog par byed pa dang / mong phang dang phang lo 'jog par byed pa dang / gang du rdung bar byed pa dang / rngo bar byed pa dang / 'thag </text></item>
<item><p>50a3</p><section>'dul ba</section><text>par byed pa dang / 'cha' bar byed pa dang / za bar byed pa dang / 'thung bar byed pa dang / khye'u sus byed pa de ni de'i nyen kor yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor </text></item>
<item><p>50a4</p><section>'dul ba</section><text>du chos gos dag bzhag ste nang du skya reng 'char bar byed na yang ltung ba med do/ /nang ngam nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /sten 'gro'i khyim nyen kor tha dad pa gang </text></item>
<item><p>50a5</p><section>'dul ba</section><text>zhe na/ 'di lta ste mi tha dad pa dag gi 'am/ spun sgo bye ba dag gi sten 'gro'i khyim gang yin pa'o/ /de'i nyen kor gang zhe na/ so so tha dad pa'o/ /ci zhig thun mong yin zhe na/ rgyal mtshan gyi shing ngo / /dge slong gis nang du chos gos dag bzhag </text></item>
<item><p>50a6</p><section>'dul ba</section><text>ste rgyal mtshan gyi shing la skya reng 'char bar byed na ltung ba med do/ /rgyal mtshan gyi shing la chos gos dag bzhag ste/ nang du skya reng 'char bar byed na yang ltung ba med do/ /nang ngam rgyal mtshan gyi shing la chos gos dag bzhag ste gzhan </text></item>
<item><p>50a7</p><section>'dul ba</section><text>du skya reng 'char bar byed na spang ba'i ltung byed du 'gyur ro/ /sten 'gro'i khyim rab tu mang po nyen kor gcig pa gang zhe na/ 'di lta ste mi gcig gi 'am/ spun sgo ma bye ba dag gi sten 'gro'i khyim rab tu mang po gang dag yin pa'o/ /</text></item>
<item><p>50a8</p><section>'dul ba</section><text>de dag gi nyen kor gang zhe na/ nang thams cad dang phyi rol 'dom gang 'am/ gang du de dag gi gling bu 'jog par byed pa dang / rnga pa ta ha dang / pi bang dang / rdza rnga kha gcig pa dang / khar rnga dang / su g+ho sha ka 'jog par byed pa dang /</text></item>
<item><p>50b1</p><section>'dul ba</section><text>mong phang dang / phang lo 'jog par byed pa dang / gang du rdung bar byed pa dang / rngo bar byed pa dang / 'thag par byed pa dang / 'cha' bar byed pa dang / za bar byed pa dang / 'thung bar byed pa dang / khye'u sus byed pa de ni de dag gi nyen kor yin no/ /</text></item>
<item><p>50b2</p><section>'dul ba</section><text>dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag bzhag ste nang du skya reng 'char bar byed na yang ltung ba med do/ /nang ngam nyen kor du chos gos dag bzhag </text></item>
<item><p>50b3</p><section>'dul ba</section><text>ste gzhan du skya reng 'char bar byed na spang ba'i ltung byed du 'gyur ro/ /sten 'gro'i khyim rab tu mang po nyen kor tha dad pa gang zhe na/ 'di lta ste mi tha dad pa dag gi 'am/ spun sgo bye ba dag gi sten 'gro'i khyim rab tu mang po gang </text></item>
<item><p>50b4</p><section>'dul ba</section><text>dag yin pa'o/ /de dag gi nyen kor gang zhe na/ so so tha dad pa'o/ /ci zhig thun mong yin zhe na/ ci yang ma yin no/ /mu stegs can gyi khyim nyen kor gcig pa gang zhe na/ /'di lta ste/ mu stegs can gyi khyim lta ba gcig pa </text></item>
<item><p>50b5</p><section>'dul ba</section><text>dang / bzod pa gcig pa dang / 'dod pa gcig pa dang / bsam pa gcig pa gang yin pa'o/ /de'i nyen kor gang zhe na/ nang thams cad dang phyi rol mdom gang ngam/ gang du de dag lci ba dag gding ba byed pa dang / yam sreg </text></item>
<item><p>50b6</p><section>'dul ba</section><text>shing dag 'jog par byed pa dang / g.yang gzhi dag dang / shing shun dag dang / dbyig gu dag dang / ril ba dag dang / blugs gzar dag dang / dgang gzar dag 'jog pa dag dang / me sbar bar byed pa dang /</text></item>
<item><p>50b7</p><section>'dul ba</section><text>yam sreg shing dag sreg par byed pa dang / gang du de dag rdung bar byed pa dang / rngo bar byed pa dang / 'thag bar byed pa dang / 'cha' bar byed ba dang / za bar byed pa dang / 'thung bar byed pa dang / khye'u sus byed pa de ni de'i nyen kor </text></item>
<item><p>50b8</p><section>'dul ba</section><text>yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag bzhag ste nang du skya reng 'char bar byed na yang ltung ba med do/ /nang ngam nyen </text></item>
<item><p>51a1</p><section>'dul ba</section><text>kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /mu stegs can gyi khyim nyen kor tha dad pa gang zhe na/ 'di lta ste mu stegs can gyi khyim lta ba tha dad pa dang / bzod pa tha dad pa dang /</text></item>
<item><p>51a2</p><section>'dul ba</section><text>'dod pa tha dad pa dang / bsam pa tha dad pa gang yin pa'o/ /de'i nyen kor gang zhe na/ so so tha dad pa'o/ /ci zhig thun mong yin zhe na/ lha'i gnas so/ /dge slong gis mu stegs can gyi khyim du chos gos dag bzhag ste lha'i gnas su </text></item>
<item><p>51a3</p><section>'dul ba</section><text>skya reng 'char bar byed na ltung ba med do/ /lha'i gnas su chos gos dag bzhag ste mu stegs can gyi khyim du skya reng 'char bar byed na yang ltung ba med do/ /mu stegs can gyi khyim 'am lha'i gnas su chos gos dag bzhag ste gzhan du </text></item>
<item><p>51a4</p><section>'dul ba</section><text>skya reng 'char bar byed na spang ba'i ltung byed du 'gyur ro/ /mu stegs can gyi khyim rab tu mang po nyen kor gcig pa gang zhe na/ 'di lta ste mu stegs can gyi khyim rab tu mang po lta ba gcig pa dang / bzod pa gcig pa dang / 'dod pa gcig pa dang /</text></item>
<item><p>51a5</p><section>'dul ba</section><text>bsam pa gcig pa gang dag yin pa'o/ /de dag gi nyen kor gang zhe na/ nang thams cad dang phyi rol mdom gang 'am/ gang du de dag lci ba dag 'ding bar byed pa dang / yam sreg shing dag 'jog par byed pa dang / g.yang gzhi dag dang / shing shun </text></item>
<item><p>51a6</p><section>'dul ba</section><text>dag dang / dbyig gu dag dang / ril ba dag dang / blugs gzar dag dang / dgang gzar dag 'jog par byed pa dang / me sbar bar byed pa dang / yam sreg shing sreg par byed pa dang / gang du de dag rdung bar byed pa dang / rngo bar byed pa dang /</text></item>
<item><p>51a7</p><section>'dul ba</section><text>'thag par byed pa dang / 'cha' bar byed pa dang / za bar byed pa dang / 'thung bar byed pa dang / khye'u sus byed pa de ni de dag gi nyen kor yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba </text></item>
<item><p>51a8</p><section>'dul ba</section><text>med do/ /nyen kor du chos gos dag bzhag ste nang du skya reng 'char bar byed na yang ltung ba med do/ /nang ngam nyen kor du chos gos dag bzhag ste/ gzhan du skya reng 'char bar byed na spang ba'i ltung byed du 'gyur ro/ /mu stegs can </text></item>
<item><p>51b1</p><section>'dul ba</section><text>gyi khyim rab tu mang po nyen kor tha dad pa gang zhe na/ 'di lta ste mu stegs can gyi khyim rab tu mang po lta ba tha dad pa dang / bzod pa tha dad pa dang / 'dod pa tha dad pa dang / bsam pa tha dad pa gang dag yin pa'o/ /de dag gi nyen kor gang zhe na/</text></item>
<item><p>51b2</p><section>'dul ba</section><text>so so tha dad pa'o/ /ci zhig thun mong yin zhe na/ ci yang ma yin no/ /tshong rdal nyen kor gcig pa gang zhe na/ 'di lta ste mi gcig gi 'am/ spun sgo ma bye ba dag gi tshong rdal gang yin pa'o/ /de'i nyen kor gang zhe na/ nang thams cad dang /</text></item>
<item><p>51b3</p><section>'dul ba</section><text>phyi rol mdom gang ngam/ gang du de dag zong 'jog par byed pa dang / nyo bar byed pa dang / 'tshong bar byed pa dang / bgrang bar byed pa dang / 'jal bar byed pa dang / 'jog par byed pa de ni de'i nyen kor yin no/ /dge slong gis </text></item>
<item><p>51b4</p><section>'dul ba</section><text>nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag bzhag ste nang du skya reng 'char bar byed na yang ltung ba med do/ /nang ngam nyen kor du chos gos dag bzhag ste gzhan </text></item>
<item><p>51b5</p><section>'dul ba</section><text>du skya reng 'char bar byed na spang ba'i ltung byed du 'gyur ro/ /tshong rdal nyen kor tha dad pa gang zhe na/ 'di lta ste mi tha dad pa dag gi 'am/ spun sgo bye ba dag gi tshong rdal gang yin pa'o/ /de'i nyen kor gang zhe na/ so so tha dad pa'o/ /</text></item>
<item><p>51b6</p><section>'dul ba</section><text>ci zhig thun mong yin zhe na/ gzhag stegs so/ /dge slong gis nang du chos gos dag bzhag ste stegs su skya reng 'char bar byed na ltung ba med do/ /gzhag stegs su chos gos dag bzhag ste nang du skya reng 'char bar byed </text></item>
<item><p>51b7</p><section>'dul ba</section><text>na yang ltung ba med do/ /nang ngam gzhag stegs su chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /tshong rdal rab tu mang po nyen kor gcig pa gang zhe na/ 'di lta ste/ mi gcig </text></item>
<item><p>51b8</p><section>'dul ba</section><text>gi 'am/ spun sgo ma bye bdag gi tshong rdal rab tu mang po gang dag yin pa'o/ /de dag gi nyen kor gang zhe na/ nang thams cad dang / phyi rol mdom gang ngam/ gang du de dag zong 'jog par byed pa dang / nyo bar byed pa </text></item>
<item><p>52a1</p><section>'dul ba</section><text>dang / 'tshong bar byed pa dang / bgrang bar byed pa dang / 'jal bar byed pa dang / 'jog par byed pa de ni de dag gi nyen kor yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor </text></item>
<item><p>52a2</p><section>'dul ba</section><text>du chos gos dag bzhag ste nang du skya reng 'char bar byed na yang ltung ba med do / /nang ngam nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /tshong rdal rab tu mang po nyen kor tha dad pa gang </text></item>
<item><p>52a3</p><section>'dul ba</section><text>zhe na/ 'di lta ste mi tha dad pa dag gi 'am/ spun sgo bye ba dag gi tshong rdal rab tu mang po gang dag yin pa'o/ /de dag gi nyen kor gang zhe na/ so so tha dad pa'o/ /ci zhig thun mong yin zhe na/ ci yang ma yin no/ /tshong khang nyen kor gcig </text></item>
<item><p>52a4</p><section>'dul ba</section><text>pa gang zhe na/ 'di lta ste mi gcig gi 'am/ spun sgo ma bye ba dag gi tshong khang gang yin pa'o/ /de'i nyen kor gang zhe na/ nang thams cad dang phyi rol mdom gang ngam/ gang du de dag zong 'jog par byed pa dang / gro dag dang / nas dag dang /</text></item>
<item><p>52a5</p><section>'dul ba</section><text>mon sran gre'u dag dang / sa lu dag dang / 'bras dag dang / til dag dang / 'bras thug po che dag dang / bu ram dag dang / mar dag dang / ras bal dag dang / skud pa dag dang / gos dag 'jog par </text></item>
<item><p>52a6</p><section>'dul ba</section><text>byed pa dang / 'bru spung bar byed pa dang / bre'u chung dang / gle ba 'jog par byed pa dang / 'jal bar byed pa dang / /rlung yor 'dzugs par byed pa dang / nyo bar byed pa dang / 'tshong bar byed pa dang / bgrang bar byed ba dang /</text></item>
<item><p>52a7</p><section>'dul ba</section><text>'jal bar byed pa dang / 'jog par byed pa de ni de'i nyen kor yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag bzhag ste nang du </text></item>
<item><p>52a8</p><section>'dul ba</section><text>skya reng 'char bar byed na yang ltung ba med do/ /nang ngam nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /tshong khang nyen kor tha dad pa gang zhe na/ 'di lta ste mi tha dad </text></item>
<item><p>52b1</p><section>'dul ba</section><text>pa dag gi 'am/ spun sgo bye ba dag gi tshong khang gang yin pa'o/ /de'i nyen kor gang zhe na/ so so tha dad pa'o/ /ci zhig thun mong yin zhe na/ 'dug stegs so/ /dge slong gis nang du chos gos dag bzhag ste 'dug stegs su skya reng 'char </text></item>
<item><p>52b2</p><section>'dul ba</section><text>bar byed na ltung ba med do/ /'dug stegs su chos gos dag bzhag ste nang du skya reng 'char bar byed na yang ltung ba med do/ /nang ngam 'dug stegs su chos gos dag bzhag ste gzhan du skya reng 'char bar byed na spang ba'i ltung byed du </text></item>
<item><p>52b3</p><section>'dul ba</section><text>'gyur ro/ /tshong khang rab tu mang po nyen kor gcig pa gang zhe na/ 'di lta ste mi gcig gi 'am/ spun sgo ma bye ba dag gi tshong khang rab tu mang po gang dag yin pa'o/ /de dag gi nyen kor gang zhe na/ nang thams cad dang phyi rol mdom </text></item>
<item><p>52b4</p><section>'dul ba</section><text>gang ngam/ gang du de dag zong 'jog par byed pa dang / gro dag dang / nas dag dang / mon sran gre'u dag dang / sa lu dag dang / 'bras dag dang / til dag dang / 'bras thug po che dag dang / bu ram dag dang / mar dag dang / ras bal </text></item>
<item><p>52b5</p><section>'dul ba</section><text>dag dang / skud pa dag dang / gos dag 'jog par byed pa dang / 'bru spung bar byed pa dang / bre'u chung dang / gle ba 'jog par byed pa dang / 'jal bar byed pa dang / rlung yor 'dzugs par byed pa dang / nyo bar byed pa dang / 'tshong bar </text></item>
<item><p>52b6</p><section>'dul ba</section><text>byed pa dang / bgrang bar byed pa dang / 'jal bar byed pa dang / 'jog par byed pa de ni de dag gi nyen kor yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor </text></item>
<item><p>52b7</p><section>'dul ba</section><text>du chos gos dag bzhag ste nang du skya reng 'char bar byed na yang ltung ba med do/ /nang ngam nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /tshong khang rab tu mang po nyen kor tha dad pa </text></item>
<item><p>52b8</p><section>'dul ba</section><text>gang zhe na/ 'di lta ste mi tha dad pa dag gi 'am/ spun sgo bye ba dag gi tshong khang rab tu mang po gang dag yin pa'o/ /de dag gi nyen kor gang zhe na/ so so tha dad pa'o/ /ci zhig thun mong yin zhe na/ ci yang ma yin no/ /</text></item>
<item><p>53a1</p><section>'dul ba</section><text>sgra khang nyen kor gcig pa gang zhe na/ 'di lta ste mi gcig gi 'am/ spun sgo ma bye ba dag gi sgra khang gang yin pa'o/ /de'i nyen kor gang zhe na/ nang thams cad dang / phyi rol mdom gang ngam/ gang du de dag glang dag 'dogs par byed pa </text></item>
<item><p>53a2</p><section>'dul ba</section><text>dang / rtswa dag 'jog par byed pa dang / mun dza dag rdung bar byed pa dang / thag pa dag 'khal bar byed pa dang / gang du rdung bar byed pa dang / rngo bar byed pa dang / 'thag par byed pa dang / 'cha' bar byed pa ngang / za bar byed pa dang / 'thung bar byed pa dang /</text></item>
<item><p>53a3</p><section>'dul ba</section><text>khye'u sus byed pa de ni de'i nyen kor yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag bzhag ste nang du skya reng 'char bar byed na yang ltung ba med </text></item>
<item><p>53a4</p><section>'dul ba</section><text>do/ /nang ngam nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /sgra khang nyen kor tha dad pa gang zhe na/ 'di lta ste mi tha dad pa dag gi 'am/ spun sgo bye ba dag gi </text></item>
<item><p>53a5</p><section>'dul ba</section><text>sgra khang gang yin pa'o/ /de'i nyen kor gang zhe na/ so so tha dad pa'o/ /ci zhig thun mong yin zhe na ya gad do/ /dge slong gis nang du chos gos dag bzhag ste ya gad la skya reng 'char bar byed na ltung ba med do/ /ya gad la chos </text></item>
<item><p>53a6</p><section>'dul ba</section><text>gos dag bzhag ste/ sgra khang du skya reng 'char bar byed na yang ltung ba med do/ /sgra khang ngam ya gad la chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /sgra khang rab tu mang po nyen kor </text></item>
<item><p>53a7</p><section>'dul ba</section><text>gcig pa gang zhe na/ 'di lta ste mi gcig gi 'am/ spun sgo ma bye ba dag gi sgra khang rab tu mang po gang dag yin pa'o/ /de dag gi nyen kor gang zhe na/ nang thams cad dang / phyi rol mdom gang ngam/</text></item>
<item><p>53a8</p><section>'dul ba</section><text>gang du de dag glang dag 'dogs par byed pa dang / rtswa dag 'jog par byed pa dang / mun dza dag rdung bar byed pa dang / thag pa dag 'khal bar byed pa dang / gang du rdung bar byed pa dang / rngo bar byed pa dang / 'cha' bar </text></item>
<item><p>53b1</p><section>'dul ba</section><text>byed pa dang / za bar byed pa dang / 'thung bar byed pa dang / khye'u sus byed pa de ni de dag gi nyen kor yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag </text></item>
<item><p>53b2</p><section>'dul ba</section><text>bzhag ste nang du skya reng 'char bar byed na yang ltung ba med do/ /nang ngam nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /sgra khang rab tu mang po nyen kor tha dad pa gang zhe na/</text></item>
<item><p>53b3</p><section>'dul ba</section><text>'di sta ste mi tha dad pa dag gi 'am/ spun sgo bye ba dag gi sgra khang rab tu mang po gang dag yin pa'o/ /de dag gi nyen kor gang zhe na/ so so tha dad pa'o/ /ci zhig thun mong yin zhe na/ ci yang ma yin no/ /g.yul nyen kor gcig </text></item>
<item><p>53b4</p><section>'dul ba</section><text>pa gang zhe na/ 'di lta ste mi gcig gi 'am/ spun sgo ma bye ba dag gi g.yul gang yin pa'o/ /de'i nyen kor gang zhe na/ nang thams cad dang / phyi rol mdom gang ngam/ gang du de dag 'bru rdung bar byed pa dang / 'phyar bar byed pa dang /</text></item>
<item><p>53b5</p><section>'dul ba</section><text>'khrab par byed pa dang / spung bar byed pa dang / bre'u chung dang / gle ba 'jog par byed pa dang / 'jal bar byed pa dang / rlung yor 'dzugs par byed pa de ni de'i nyen kor yin no/ /dge slong gis nang du chos gos dag bzhag ste </text></item>
<item><p>53b6</p><section>'dul ba</section><text>nyen kor du skya reng 'char bar byed na ltung ba med do/ /nyen kor du chos gos dag bzhag ste nang du skya reng 'char bar byed na yang ltung ba med do/ /nang ngam nyen kor du chos gos dag bzhag ste gzhan du skya reng 'char bar byed na spang ba'i </text></item>
<item><p>53b7</p><section>'dul ba</section><text>ltung byed du 'gyur ro/ /g.yul nyen kor tha dad pa gang zhe na/ 'di lta ste mi tha dad pa dag gi 'am/ spun sgo bye ba dag gi g.yul gang yin pa'o/ /de'i nyen kor gang zhe na/ so so tha dad pa'o/ /ci zhig thun mong yin zhe na/</text></item>
<item><p>53b8</p><section>'dul ba</section><text>g.yul gyi dkyil lo/ /dge slong gis g.yul gyi dkyil du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag bzhag ste g.yul gyi dkyil du skya reng 'char bar byed na yang ltung </text></item>
<item><p>54a1</p><section>'dul ba</section><text>ba med do/ /g.yul gyi dkyil du 'am nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /g.yul rab tu mang po nyen kor gcig pa gang zhe na/ 'di lta ste mi gcig gi 'am/ spun sgo ma bye </text></item>
<item><p>54a2</p><section>'dul ba</section><text>ba dag gi g.yul rab tu mang po gang dag yin pa'o/ /de dag gi nyen kor gang zhe na/ nang thams cad dang phyi rol mdom gang ngam/ gang du de dag 'bru rdung bar byed pa dang / 'phyar bar byed pa dang / 'khrab par byed pa dang / spung bar byed pa dang / bre'u </text></item>
<item><p>54a3</p><section>'dul ba</section><text>chung dang / gle ba 'jog par byed pa dang / 'jal bar byed pa dang / rlung yor 'dzugs par byed pa de ni de dag gi nyen kor yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos </text></item>
<item><p>54a4</p><section>'dul ba</section><text>gos dag bzhag ste nang du skya reng 'char bar byed na yang ltung ba med do/ /nang ngam nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /g.yul rab tu mang po nyen kor tha dad pa gang zhe na/</text></item>
<item><p>54a5</p><section>'dul ba</section><text>'di lta ste mi tha dad pa dag gi 'am/ spun sgo bye ba dag gi g.yul rab tu mang po gang dag yin pa'o/ /de dag gi nyen kor gang zhe na/ so so tha dad pa'o/ /ci zhig thun mong yin zhe na/ ci yang ma yin no// //</text></item>
<item><p>54a6</p><section>'dul ba</section><text>'dul ba rnam par 'byed pa/ bam po nyi shu drug pa/ g.yul gyi tshoms nyen kor gcig pa gang zhe na/ 'di lta ste mi gcig gi 'am/ spun sgo ma bye ba dag gi g.yul gyi tshoms gang yin pa'o/ /de'i nyen kor gang zhe na/</text></item>
<item><p>54a7</p><section>'dul ba</section><text>nang thams cad dang phyi rol mdom gang ngam/ gang du de dag glang dag 'dogs par byed pa dang / rtswa dag 'jog par byed pa dang / mun dza dag rdung bar byed pa dang / thag pa dag 'khal bar byed pa dang / lci ba dag 'dor bar byed </text></item>
<item><p>54a8</p><section>'dul ba</section><text>pa de ni de'i nyen kor yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag bzhag ste nang du skya reng 'char bar byed na yang ltung ba med do/ /nang ngam nyen kor </text></item>
<item><p>54b1</p><section>'dul ba</section><text>du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ g.yul gyi tshoms nyen kor tha dad pa gang zhe na/ 'di lta ste mi tha dad pa dag gi 'am/ spun sgo bye ba dag gi g.yul gyi tshoms gang yin pa'o/ /de'i nyen kor </text></item>
<item><p>54b2</p><section>'dul ba</section><text>gang zhe na/ so so tha dad pa'o/ /ci zhig thun mong yin zhe na/ sgo'o/ /dge slong gis nang du chos gos dag bzhag ste sgor skya reng 'char bar byed na ltung ba med do/ /sgor chos gos dag bzhag ste nang du skya reng 'char bar byed na yang ltung ba med do/ /</text></item>
<item><p>54b3</p><section>'dul ba</section><text>nang ngam sgor chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /g.yul gyi tshoms rab tu mang po nyen kor gcig pa gang zhe na/ 'di lta ste mi gcig gi 'am/ spun sgo ma bye ba dag gi g.yul gyi tshoms rab tu mang po </text></item>
<item><p>54b4</p><section>'dul ba</section><text>gang dag yin pa'o/ /de dag gi nyen kor gang zhe na/ nang thams cad dang phyi rol mdom gang ngam gang du de dag glang dag 'dogs par byed pa dang / rtswa dag 'jog par byed pa dang / mun dza dag rdung bar byed pa dang / thag pa dag 'khal bar byed pa </text></item>
<item><p>54b5</p><section>'dul ba</section><text>dang / lci ba dag 'dor bar byed pa de ni de dag gi nyen kor yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag bzhag ste nang du skya reng 'char bar byed na yang ltung ba </text></item>
<item><p>54b6</p><section>'dul ba</section><text>med do/ /nang ngam nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /g.yul gyi tshoms rab tu mang po nyen kor tha dad pa gang zhe na/ 'di lta ste mi tha dad pa dag gi 'am/ spun sgo bye ba dag gi </text></item>
<item><p>54b7</p><section>'dul ba</section><text>g.yul gyi tshoms rab tu mang po gang dag yin pa'o/ /de dag gi nyen kor gang zhe na/ so so tha dad pa 'o/ /ci zhig thun mong yin zhe na/ ci yang ma yin no/ /gru nyen kor gcig pa gang zhe na/ 'di lta ste mi gcig gi 'am/ spun sgo ma bye ba dag </text></item>
<item><p>54b8</p><section>'dul ba</section><text>gi gru gang yin pa'o/ /de'i nyen kor gang zhe na/ 'gro ba'i ni nang thams cad dang / phyi rol mdom gang ngam/ 'dug pa ni nang thams cad dang phyi rol mdom gang ngam/ gang du de dag phur pa 'debs bar byed pa dang / gru rtod par byed pa dang /</text></item>
<item><p>55a1</p><section>'dul ba</section><text>gdos pa dag 'jog par byed pa dang / gru skya dag 'jog par byed pa dang / mun dza dag rdung bar byed pa dang / thag pa dag 'khal bar byed pa dang / gang du rdung bar byed pa dang / rngo bar byed pa dang / 'thag par byed pa dang /</text></item>
<item><p>55a2</p><section>'dul ba</section><text>'cha' bar byed pa dang / za bar byed pa dang / 'thung bar byed pa dang / khye'u sus byed pa de ni de'i nyen kor yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag bzhag ste nang du </text></item>
<item><p>55a3</p><section>'dul ba</section><text>skya reng 'char bar byed na yang ltung ba med do/ /nang ngam nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /gru nyen kor tha dad pa gang zhe na 'di lta ste mi tha dad pa dag gi 'am/ spun sgo bye ba dag gi gru gang yin pa'o/ /</text></item>
<item><p>55a4</p><section>'dul ba</section><text>de'i nyen kor gang zhe na/ so so tha dad pa'o/ /ci zhig thun mong yin zhe na/ gru gdong ngo / /dge slong gis nang du chos gos dag bzhag ste gru gdong du skya reng 'char bar byed na ltung ba med do/ /gru gdong du chos gos dag bzhag ste nang du </text></item>
<item><p>55a5</p><section>'dul ba</section><text>skya reng 'char bar byed na yang ltung ba med do/ /nang ngam gru gdong du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /gru rab tu mang po nyen kor gcig pa gang zhe na/ 'di lta ste mi gcig </text></item>
<item><p>55a6</p><section>'dul ba</section><text>gi 'am/ spun sgo ma bye ba dag gi gru rab tu mang po gang dag yin pa'o/ /de dag gi nyen kor gang zhe na/ 'gro ba'i ni nang thams cad dang phyi rol mdom gang ngo / /'dug pa'i ni nang thams cad dang phyi rol mdom gang ngam/</text></item>
<item><p>55a7</p><section>'dul ba</section><text>gang du de dag phur pa 'debs par byed pa dang / gru rtod par byed pa dang / gdos pa dag 'jog par byed pa dang / gru skya dag 'jog par byed pa dang / mun dza dag rdung bar byed pa dang / thag pa dag 'khal bar byed pa dang / gang du rdung bar </text></item>
<item><p>55a8</p><section>'dul ba</section><text>byed pa dang / rngo bar byed pa dang / 'thag par byed pa dang / 'cha' bar byed pa dang / za bar byed pa dang / 'thung bar byed pa dang / khye'u sus byed pa de ni de dag gi nyen kor yin no/ /dge slong gis nang du chos gos dag bzhag ste </text></item>
<item><p>55b1</p><section>'dul ba</section><text>nyen kor du skya reng 'char bar byed na ltung ba med do/ /nyen kor du chos gos dag bzhag ste nang du skya reng 'char bar byed na yang ltung ba med do/ /nang ngam nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /</text></item>
<item><p>55b2</p><section>'dul ba</section><text>gru rab tu mang po nyen kor tha dad pa gang zhe na/ 'di lta ste mi tha dad pa dag gi 'am/ spun sgo bye ba dag gi gru rab tu mang po gang dag yin pa'o/ /de dag gi nyen kor gang zhe na/ so so tha dad pa'o/ /ci zhig thun mong yin zhe na/</text></item>
<item><p>55b3</p><section>'dul ba</section><text>ci yang ma yin no/ /shing rta nyen kor gcig pa gang zhe na/ 'di lta ste mi gcig gi 'am/ spun sgo ma bye ba dag gi shing rta gang yin pa'o/ /de'i nyen kor gang zhe na/ 'gro ba'i ni nang thams cad dang / phyi rol mdom gang ngo / /</text></item>
<item><p>55b4</p><section>'dul ba</section><text>'dug pa'i ni nang thams cad dang phyi rol mdom gang ngam/ gang du de dag phur pa 'debs par byed pa dang / glang dag 'dogs par byed pa dang / rtswa dag 'jog par byed pa dang / mun dza dag rdung bar byed pa dang / thag pa dag 'khal </text></item>
<item><p>55b5</p><section>'dul ba</section><text>bar byed pa dang / gang du rdung bar byed pa dang / rngo bar byed pa dang / 'thag par byed pa dang / 'cha' bar byed pa dang / za bar byed pa dang / 'thung bar byed pa dang / khye'u sus byed pa de ni de'i nyen kor yin no/ /dge slong </text></item>
<item><p>55b6</p><section>'dul ba</section><text>gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag bzhag ste nang du skya reng 'char bar byed na yang ltung ba med do/ /nang ngam nyen kor du chos gos dag bzhag </text></item>
<item><p>55b7</p><section>'dul ba</section><text>ste gzhan du skya reng 'char bar byed na spang ba'i ltung byed du 'gyur ro/ /shing rta nyen kor tha dad pa gang zhe na/ 'di lta ste mi tha dad pa dag gi 'am/ spun sgo bye ba dag gi shing rta gang yin pa'o/ /de'i nyen kor gang zhe na/</text></item>
<item><p>55b8</p><section>'dul ba</section><text>so so tha dad pa'o/ /ci zhig thun mong yin zhe na/ kha lo pa'i gnas so/ /dge slong gis nang du chos gos dag bzhag ste kha lo pa'i gnas su skya reng 'char bar byed na ltung ba med do/ /kha lo pa'i gnas su chos gos </text></item>
<item><p>56a1</p><section>'dul ba</section><text>dag bzhag ste nang du skya reng 'char bar byed na yang ltung ba med do/ /nang ngam kha lo pa'i gnas su chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /shing rta rab tu mang po nyen kor gcig pa gang </text></item>
<item><p>56a2</p><section>'dul ba</section><text>zhe na/ 'di lta ste mi gcig gi 'am/ spun sgo ma bye ba dag gi shing rta rab tu mang po gang dag yin pa'o/ /de dag gi nyen kor gang zhe na 'gro ba'i ni nang thams cad dad phyi rol mdom gang ngo / /'dug pa'i ni nang thams cad dang phyi rol </text></item>
<item><p>56a3</p><section>'dul ba</section><text>mdom gang 'am/ gang du de dag phur pa 'debs par byed pa dang / glang dag 'dogs par byed pa dang / rtswa dag 'jog par byed pa dang / mun dza dag rdung bar byed pa dang / thag pa dag 'khal bar byed pa dang / gang du rdung bar byed pa dang / rngo bar byed pa </text></item>
<item><p>56a4</p><section>'dul ba</section><text>dang / 'thag par byed pa dang / 'cha' bar byed pa dang / za bar byed pa dang / 'thung bar byed pa dang / khye'u sus byed pa de ni de dag gi nyen kor yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba </text></item>
<item><p>56a5</p><section>'dul ba</section><text>med do/ /nyen kor du chos gos dag bzhag ste nang du skya reng 'char bar byed na yang ltung ba med do/ /nang ngam nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /shing rta rab tu mang po nyen kor tha </text></item>
<item><p>56a6</p><section>'dul ba</section><text>dad pa gang zhe na/ 'di lta ste mi tha dad pa dag gi 'am/ spun sgo bye ba dag gi shing rta rab tu mang po gang dag yin pa'o/ /de dag gi nyen kor gang zhe na/ so so tha dad pa'o/ /ci zhig thun mong yin zhe na/ ci yang ma yin no/ /</text></item>
<item><p>56a7</p><section>'dul ba</section><text>shing ljon pa nyen kor gcig pa gang zhe na/ 'di lta ste shing ljon pa yal ga'i tshogs 'brel ba gang yin pa'o/ /de'i nyen kor gang zhe na/ nang thams cad dang phyi rol mdom gang ngam/ gang du lo ma lhags pa rlung gis ma </text></item>
<item><p>56a8</p><section>'dul ba</section><text>bdas pa dag 'bab ba dang / char chad pa'i thigs pa sboms po dag 'bab ba dang / gang du gung tshigs kyi tshe shing ljon pa'i grib mas khyab cing 'dug pa de ni de'i nyen kor yin no/ /dge slong gis nang du chos gos dag bzhag ste </text></item>
<item><p>56b1</p><section>'dul ba</section><text>nyen kor du skya reng 'char bar byed na ltung ba med do/ /nyen kor du chos gos dag bzhag ste nang du skya reng 'char bar byed na yang ltung ba med do/ /nang ngam nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur </text></item>
<item><p>56b2</p><section>'dul ba</section><text>ro/ /shing ljon pa nyen kor tha dad pa gang zhe na/ 'di lta ste shing ljon pa yal ga'i tshogs ma 'brel ba gang yin pa'o/ /de'i nyen kor gang zhe na/ so so tha dad pa'o/ /ci zhig thun mong yin zhe na rtsa ba'o/ /dge slong gis rtsa bar chos gos dag </text></item>
<item><p>56b3</p><section>'dul ba</section><text>bzhag ste yal gar skya reng 'char bar byed na ltung ba med do/ /yal gar chos gos dag bzhag ste rtsa bar skya reng 'char bar byed na yang ltung ba med do/ /rtswa ba 'am yal gar chos gos dag bzhag ste gzhan du skya reng 'char </text></item>
<item><p>56b4</p><section>'dul ba</section><text>bar byed na spang ba'i ltung byed du 'gyur ro/ /shing ljon pa rab tu mang po nyen kor gcig pa gang zhe na/ 'di lta ste shing ljon pa rab tu mang po yal ga'i tshogs 'brel ba gang yin pa'o/ /de dag gi nyen kor gang zhe na </text></item>
<item><p>56b5</p><section>'dul ba</section><text>nang thams cad dang phyi rol mdom gang ngam/ gang du lo ma lhags pa rlung gis ma bdas pa dag 'bab pa dang / char chad pa'i thigs pa sbom po dag 'bab pa dang / gang du gung tshigs kyi tshe shing ljon pa'i grib mas khyab cing </text></item>
<item><p>56b6</p><section>'dul ba</section><text>'dug pa de ni de dag gi nyen kor yin no/ /dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag bzhag ste nang du skya reng 'char bar byed na yang ltung ba med do/ /</text></item>
<item><p>56b7</p><section>'dul ba</section><text>nang ngam nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /shing ljon pa rab tu mang po nyen kor tha dad pa gang zhe na/ 'di lta ste/ shing ljon pa rab tu mang po yal </text></item>
<item><p>56b8</p><section>'dul ba</section><text>ga'i tshogs ma 'brel ba gang dag yin pa'o/ /de dag gi nyen kor gang zhe na/ so so tha dad pa'o/ /ci zhig thun mong yin zhe na/</text></item>
<item><p>57a1</p><section>'dul ba</section><text>ci yang ma yin no/ /kun dga'i ra ba nyen kor gcig pa gang zhe na/ 'di lta ste/ mi gcig gi 'am/ spun sgo ma bye ba dag gi kun dga'i ra ba gang yin pa'o/ /de'i nyen kor gang zhe na/ nang thams cad dang phyi rol mdom gang ngam/ gang du </text></item>
<item><p>57a2</p><section>'dul ba</section><text>de dag me tog dag thu bar byed pa dang / skon pa dag 'jog par byed pa dang / phreng ba dag rgyud par byed pa dang / 'jal bar byed pa dang / nyo bar byed pa dang / 'tshong bar byed pa dang / dre'u chung dang / phul 'jog par byed pa de ni de'i nyen kor yin no/ /</text></item>
<item><p>57a3</p><section>'dul ba</section><text>dge slong gis nang du chos gos dag bzhag ste nyen kor du skya reng 'char bar byed na ltung ba med do/ /nyen kor du chos gos dag bzhag ste nang du skya reng 'char bar byed na yang ltung ba med do/ /nang ngam nyen kor du chos gos dag bzhag ste gzhan du </text></item>
<item><p>57a4</p><section>'dul ba</section><text>skya reng 'char bar byed na spang ba'i ltung byed du 'gyur ro/ /kun dga'i ra ba'i nyen kor tha dad pa gang zhe na/ 'di lta ste mi tha dad pa dag gi 'am/ spun sgo bye ba dag gi kun dga'i ra ba gang yin pa'o/ de'i nyen kor gang zhe na/</text></item>
<item><p>57a5</p><section>'dul ba</section><text>so so tha dad pa'o/ /ci zhig thun mong yin zhe na/ khron pa'o/ /dge slong gis nang du chos gos dag bzhag ste/ khron par skya reng 'char bar byed na ltung ba med do/ /khron par chos gos dag bzhag ste nang du skya reng 'char bar byed na yang ltung ba </text></item>
<item><p>57a6</p><section>'dul ba</section><text>med do/ /nang ngam khron par chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /kun dga'i ra ba rab tu mang po nyen kor gcig pa gang zhe na/ 'di lta ste/ mi gcig gi 'am/ spun sgo ma bye </text></item>
<item><p>57a7</p><section>'dul ba</section><text>ba dag gi kun dga'i ra ba rab tu mang po gang dag yin pa'o/ /de dag gi nyen kor gang zhe na/ nang thams cad dang / phyi rol mdom gang ngam/ gang du de dag me tog dag thu bar byed pa dang / skon pa dag 'jog par byed pa dang /</text></item>
<item><p>57a8</p><section>'dul ba</section><text>phreng ba dag rgyud par byed pa dang / 'jal bar byed pa dang / nyo bar byed pa dang / 'tshong bar byed pa dang / bre'u chung dang / phul 'jog par byed pa de ni de dag gi nyen kor yin no/ /dge slong gis nang du chos gos dag bzhag ste nyen kor </text></item>
<item><p>57b1</p><section>'dul ba</section><text>du skya reng 'char bar byed na ltung ba med do/ /nyen kor du chos gos dag bzhag ste nang du skya reng 'char bar byed na yang ltung ba med do/ /nang ngam nyen kor du chos gos dag bzhag ste gzhan du skya reng 'char bar byed na spang ba'i ltung byed du 'gyur ro/ /</text></item>
<item><p>57b2</p><section>'dul ba</section><text>kun dga'i ra ba rab tu mang po nyen kor tha dad pa gang zhe na/ 'di lta ste/ mi tha dad pa dag gi 'am/ spun sgo bye ba dag gi kun dga'i ra ba rab tu mang po gang dag yin pa'o/ /de dag gi nyen kor gang zhe na/ so so tha dad pa'o/ /ci zhig thun mong </text></item>
<item><p>57b3</p><section>'dul ba</section><text>yin zhe na/ ci yang ma yin no/ /sangs rgyas bcom ldan 'das la tshe dang ldan pa nye bar 'khor gyis zhus pa/ btsun pa dge slong gis chos gos dag dge slong la gtad de 'dron lam du mchi na/ btsun pa de'i nyen kor gang lags/ nye bar 'khor </text></item>
<item><p>57b4</p><section>'dul ba</section><text>ngas bram ze gro zhin skyes la a mra'i sdong po shin tu me tog phun sum tshogs pa/ 'bras bu phun sum tshogs pa/ yal ga phun sum tshogs pa/ mdom bdun gyis bar du chod pa'i a mra'i sdong po bdun po gang dag yin pa de dag la mdom bzhi bcu rtsa dgu </text></item>
<item><p>57b5</p><section>'dul ba</section><text>yod par bstan pa de ni dge slong lam du zhugs pa'i chos gos dag gi nyen kor yin no/ /'greng ba dang / 'dug pa dang / nyal ba'i nyen kor ni mdom gang kho ra khor yug go/ /thad kar 'gro ba'i nyen kor yang mdom gang kho ra khor </text></item>
<item><p>57b6</p><section>'dul ba</section><text>yug go/ /thad kar 'greng ba dang / 'dug pa dang nyal ba'i nyen kor yang mdom gang kho ra khor yug go/ /btsun pa dge slong 'tshams gzhan du mchis nas/ nyal bar bgyid na de'i chos gos dag gi nyen kor gang lags/ nye bar 'khor ji </text></item>
<item><p>57b7</p><section>'dul ba</section><text>tsam du chos gos kyi grwa lus dang ma 'bral ba tshun cad do/ /dge slong gis chos gos spang bar gyur na de ma spangs shing bral bar ma byas la ltung ba ma bshags par gzhan zhig rnyed na de yang snga ma'i rgyud kyis spang bar 'gyur ro/ /</text></item>
<item><p>57b8</p><section>'dul ba</section><text>dge slong gis chos gos spang bar gyur na/ de spangs shing bral bar ma byas la ltung ba ma bshags par gzhan zhig rnyed na de yang snga ma'i rgyud kyis spang bar 'gyur ro/ /dge slong gis chos gos spang bar gyur na </text></item>
<item><p>58a1</p><section>'dul ba</section><text>de spangs shing bral bar byas la ltung ba bshags nas gzhan zhig rnyed na de la ltung ba med do/ /de bzhin du dge slong gis ji srid du spang ba'i dngos po des ma bshags shing so sor ma bshags par lhung bzed dam/ chos gos sam/ dra ba 'am/ phor bu 'am/</text></item>
<item><p>58a2</p><section>'dul ba</section><text>ska rags sam/ dge sbyong gi 'tsho ba'i yo byad gang yang rung ba gzhan nye bar 'jog par byed na de yang snga ma'i rgyud kyis spang bar 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /'bral </text></item>
<item><p>58a3</p><section>'dul ba</section><text>ba'i spang ba ste gnyis pa rdzogs so// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na dge slong rnams la gos mang ba nyid 'di lta bu 'di byung ste/ dge slong </text></item>
<item><p>58a4</p><section>'dul ba</section><text>gang yang rung bas gos sngon po zhig rnyed na des de byed du mi 'dzud par de gang gi tshe 'di dang 'dra ba rnyed par gyur pa de'i tshe gos byed du gzhug go snyam du re bas de 'jog par byed cing / sngon po ji lta ba bzhin du ser po dang / dmar po dang / stug po dang /</text></item>
<item><p>58a5</p><section>'dul ba</section><text>srab mo yang de bzhin no/ /dge slong don nyung ngu dag ci'i phyir dge slong rnams gos mang ba nyid 'di lta bu 'di byung ste/ dge slong gang yang rung bas gos sngon po zhig rnyed na des de byed du mi 'dzud par de gang gi tshe 'di dang 'dra ba rnyed par gyur pa de'i tshe gos byed du bzhug </text></item>
<item><p>58a6</p><section>'dul ba</section><text>go snyam du re bas 'jog par byed cing sngon po ji lta ba bzhin du ser po dang / dmar po dang / stug po dang / srab mo yang de bzhin no/ /zhes smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la </text></item>
<item><p>58a7</p><section>'dul ba</section><text>gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa </text></item>
<item><p>58a8</p><section>'dul ba</section><text>ste zhes bya ba la sogs pa yang snga ma bzhin te/ sangs rgyas bcom ldan 'das kyis dge slong rab tu mang po dag la rmas pa/ dge slong dag khyed la gos mang ba nyid 'di lta bu 'di byung ste/ dge slong gang yang rung bas gos sngon po zhig rnyed na des de </text></item>
<item><p>58b1</p><section>'dul ba</section><text>byed du mi 'dzud par de gang gi tshe 'di 'dra ba rnyed par gyur pa de'i tshe gos byed du 'jug go snyam du re bas de 'jog par byed cing / sngon po ji lta ba bzhin du ser po dang / dmar po dang / stug po dang / srab mo yang de bzhin du bden nam/ btsun pa mad </text></item>
<item><p>58b2</p><section>'dul ba</section><text>do/ /sangs rgyas bcom ldan 'das kyis 'dod pa che ba dang / chog mi shes pa dang / gso dka' ba dang / dgang dka' ba rnam par smad par mdzad do/ /de nas bcom ldan 'das kyis 'dod pa chung ba'i bsngags pa brjod cing / chog </text></item>
<item><p>58b3</p><section>'dul ba</section><text>shes pa dang / gso sla ba dang / dgang sla ba dang / phri ba dang / yo byad bsnyungs pa dang / sbyangs pa'i yon tan rnams dang / mdzes pa nyid dang / drod rig pa'i bsngags pa brjod nas dge slong rnams la bka' stsal pa/ dge slong dag de </text></item>
<item><p>58b4</p><section>'dul ba</section><text>lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa yang snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar </text></item>
<item><p>58b5</p><section>'dul ba</section><text>gdon par bya ste/ dge slong chos gos zin pas sra brkyang phyung na dus ma yin pa'i gos shig rnyed la 'dod na dge slong des gos de blang bar bya'o/ /blangs nas gal te langs na myur ba kho nar gos su bya ste bcang bar bya'o/ /</text></item>
<item><p>58b6</p><section>'dul ba</section><text>gal te mi langs la kha ma langs pa kha skong ba'i gos la re ba yod na dge slong des gos de zla ba gcig gi mthar gzhag par bya'o/ /de las 'das par 'jog na spang ba'i ltung byed do/ /dge slong zhes bya </text></item>
<item><p>58b7</p><section>'dul ba</section><text>ba ni chos 'di pa'o/ /chos gos zin pas sra brkyang phyung na zhes bya ba ni chos gos zin la sra brkyang ma phyung ba yang yod/ chos gos ma zin la sra brkyang phyung ba yang yod/ chos gos zin cing sra brkyang phyung ba yang yod/ chos gos ma </text></item>
<item><p>58b8</p><section>'dul ba</section><text>zin cing sra brkyang ma phyung ba yang yod de/ mu bzhir bcad pa snga ma bzhin no/ /dus ma yin pa'i gos shig ces bya ba la dge slong gis gos kyi dus ni gang yin/ dus ma yin pa ni gang yin zhe na/ sra brkyang bting ba'i gnas na ni ston zla 'bring </text></item>
<item><p>59a1</p><section>'dul ba</section><text>po nya nas dpyid zla ra ba nya'i bar gyi zla ba de dag ni gos kyi dus yin la/ de phan cad ni dus ma yin no/ /sra brkyang ma bting ba'i gnas na ni thams cad dus ma yin no/ /rnyed la zhes bya ba ni gzhan las so/ /'dod na zhes bya ba ni gal te </text></item>
<item><p>59a2</p><section>'dul ba</section><text>don du gnyer na'o/ /dge slong des gos de blang bar bya'o zhes bya ba ni bdag gir bya'o/ /gal te langs na zhes bya ba ni gal te chog na'o/ /myur ba kho nar gos su byas te bcang bar bya'o zhes bya ba ni mi bsgyang ba kho nar byin gyis brlab tu rung </text></item>
<item><p>59a3</p><section>'dul ba</section><text>bar byas te'o/ /kha ma langs pa kha skong ba'o zhes bya ba ni snam sbyar ram/ bla gos sam/ mthang gos kha ma langs pa kha skong ba'i 'o/ /gos la re ba yod na zhes bya ba ni dge slong la mas bdag la gos sbyin pa'i re ba 'am/ pha 'am/</text></item>
<item><p>59a4</p><section>'dul ba</section><text>phu nu 'am/ sring mo 'am/ slob dpon nam/ mkhan pos bdag la gos sbyin pa'i re ba 'am/ lo lnga'i dus ston gyi tshe 'am/ lo drug gi dus ston gyi tshe 'am/ gtsug phud 'dreg pa'i dus ston gyi tshe 'am/ gnas khang </text></item>
<item><p>59a5</p><section>'dul ba</section><text>gi dus ston gyi tshe 'am/ dus ston chen po'i tshe rnyed du re ba yod na'o/ /dge slong des gos de zla ba gcig gi mthar gzhag par bya'o/ /zhes bya ba ni zla ba gcig gi mtha' tshun chad du'o/ /de las 'das par 'jog na zhes </text></item>
<item><p>59a6</p><section>'dul ba</section><text>bya ba ni de las thal bar ro/ /spang ba'i ltung byed do zhes bya ba ni dngos po de spangs nas ltung byed kyi ltung ba bshags par bya ba ste/ des na spang ba'i ltung byed do zhes gsungs so/ /de la ltung bar ji ltar 'gyur zhe na/ /</text></item>
<item><p>59a7</p><section>'dul ba</section><text>bar sdom la/ dogs bcas dogs pa med pa dang / /nyams gyur grub par ma gyur dang / /rgyun chad gos lnga gos gnyis dang / /sbyar ba dang ni tshad rnams so/ /dge slong gis tshes la gos sngon po zhes rnyed nas </text></item>
<item><p>59a8</p><section>'dul ba</section><text>des de byed du mi 'dzud par de gang gi tshe 'di dang 'dra ba rnyed pa de'i tshe gos byed du gzhug go/ /snyam du re bas de 'jog par byed cing des tshes de nyid la gos sngon po dogs pa dang bcas pa gzhan zhig rnyed par gyur na/ dge slong des </text></item>
<item><p>59b1</p><section>'dul ba</section><text>gos de nyi ma bcu po de nyid kyi nang du byin gyis brlab par bya ba 'am/ gtang bar bya ba 'am/ rung bar bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rung bar mi byed dam/ gzhan la sbyin par mi </text></item>
<item><p>59b2</p><section>'dul ba</section><text>byed na nyi ma bcu gcig pa'i skya reng shar na spang ba'i ltung byed du 'gyur ro/ /tshes la ma rnyed kyang tshes gnyis sam/ tshes gsum 'am/ tshes bcu tshud cad kyis gos sngon po zhig rnyed na/ dge slong des gos de zhag bcu po de nyid kyi nang du </text></item>
<item><p>59b3</p><section>'dul ba</section><text>byin gyis brlab par bya ba 'am/ gtang bar bya ba 'am/ rung bar bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rung bar mi byed dam/ gzhan la sbyin par mi byed na nyi ma bcu gcig </text></item>
<item><p>59b4</p><section>'dul ba</section><text>pa'i skya reng shar na spang ba'i ltung byed du 'gyur ro/ /gos de bcu la ma rnyed kyang nyi ma bcu dgu tshun bcad kyis rnyed na/ dge slong des gos de nyi ma nyi shu po de nyid kyi nang du byin gyis brlab par bya ba 'am/ gtang bar bya ba 'am/ rung bar </text></item>
<item><p>59b5</p><section>'dul ba</section><text>bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rung bar mi byed dam/ gzhan la sbyin par mi byed na/ nyi ma nyi shu pa'i skya reng shar na spang ba'i ltung byed du 'gyur ro/ /</text></item>
<item><p>59b6</p><section>'dul ba</section><text>nyi ma nyi shu pa la ma rnyed kyang nyi ma nyi shu rtsa dgu tshun cad kyis rnyed na dge slong des gos de zla ba de nyid kyi nang du byin gyis brlab par bya ba 'am/ gtang bar bya ba 'am/ rung bar bya ba 'am/ gzhan la sbyin par bya'o/ /byin gyis rlob </text></item>
<item><p>59b7</p><section>'dul ba</section><text>bar mi byed dam/ gtong bar mi byed dam/ rung bar mi byed dam/ gzhan la sbyin par mi byed na/ nyi ma sum bcu gcig pa'i skya reng shar na spang ba'i ltung byed du 'gyur ro/ /gos sngon po rnyed pa ji lta ba bzhin du ser po dang / dmar po dang /</text></item>
<item><p>59b8</p><section>'dul ba</section><text>stug po dang / srab mo yang de bzhin no/ /dge slong gis tshes la gos sngon po zhig rnyed nas des de byed du mi 'dzud par de gang gi tshe 'di dang 'dra ba rnyed par gyur pa de'i tshe gos byed du gzhug go snyam du re ba med pas de 'jog par byed cing des tshes </text></item>
<item><p>60a1</p><section>'dul ba</section><text>de nyid la gos sngon po dogs pa med pa gzhan zhig rnyed par gyur na/ dge slong des gos de nyi ma bcu po de nyid kyi nang du byin gyis brlab par bya ba 'am/ gtang bar bya ba 'am/ rung bar bya ba 'am/ gzhan la sbyin par bya'o/ /</text></item>
<item><p>60a2</p><section>'dul ba</section><text>byin gyis rlob par mi byed dam/ gtong bar mi byed dam/ rung bar mi byed dam/ gzhan la sbyin par mi byed na nyi ma bcu gcig pa'i skya reng shar na spang ba'i ltung byed du 'gyur ro/ /tshes la ma rnyed kyang tshes gnyis sam/ tshes bcu tshun cad </text></item>
<item><p>60a3</p><section>'dul ba</section><text>dam/ nyi ma bcu dgu tshun cad dam/ nyi ma nyi shu rtsa dgu tshun cad kyis gos sngon po zhig rnyed na/ dge slong des gos de zla ba de nyid kyi nang du byin gyis brlab par bya ba 'am/ gtang bar bya ba 'am/ rung bar bya ba 'am/ gzhan la sbyin </text></item>
<item><p>60a4</p><section>'dul ba</section><text>par bya'o/ /byin gyis rlob par mi byed dam/ gtong bar mi byed dam/ rung bar mi byed dam/ gzhan la sbyin par mi byed na nyi ma sum bcu gcig gi skya reng shar na spang ba'i ltung byed du 'gyur ro/ /gos sngon po rnyed pa ji lta ba bzhin </text></item>
<item><p>60a5</p><section>'dul ba</section><text>du ser po dang / dmar po dang / stug po dang / srab mo yang de bzhin no/ /dge slong gis tshes la gos sngon po zhig rnyed nas des de byed du mi 'dzud par de gos la re ba yod pa de 'jog par byed cing de'i gos la re ba gang yin pa de nyams par gyur/</text></item>
<item><p>60a6</p><section>'dul ba</section><text>'gyangs par gyur/ nyams chung bar gyur cing / des tshes de nyid la gos sngon po gzhan zhig rnyed par gyur na/ dge slong des gos de nyi ma bcu po de nyid kyi nang du byin gyis brlab par bya ba 'am/ gtang bar bya ba 'am/</text></item>
<item><p>60a7</p><section>'dul ba</section><text>rung bar bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rung bar mi byed dam/ gzhan la sbyin par mi byed na nyi ma bcu gcig pa'i skya reng shar na spang ba'i ltung byed du 'gyur ro/ /</text></item>
<item><p>60a8</p><section>'dul ba</section><text>tshes la ma rnyed kyang gnyis sam/ tshes bcu tshun chad dam/ tshes bcu la ma rnyed kyang nyi ma nyi shu rtsa dgu tshun chad kyi gos sngon po zhig rnyed na dge slong des gos de zla ba de nyid kyi nang du byin gyi brlab par bya ba 'am/ gtang bar bya ba </text></item>
<item><p>60b1</p><section>'dul ba</section><text>'am/ rung bar bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rung bar mi byed dam/ gzhan la sbyin par mi byed na nyi ma sum bcu gcig pa'i skya reng shar na spang ba'i ltung byed du 'gyur ro/ /</text></item>
<item><p>60b2</p><section>'dul ba</section><text>gos sngon po rnyed pa ji lta ba bzhin du ser po dang / dmar po dang / stug po dang / srab mo yang de bzhin no/ /dge slong gis tshes la gos sngon po zhig rnyed nas des de byed du mi 'dzud par de re bas de 'jog par byed cing de'i gos la re </text></item>
<item><p>60b3</p><section>'dul ba</section><text>ba gang yin pa de grub par ma gyur/ rgyun chad par ma gyur par des tshes de nyid la gos sngon po gzhan zhig rnyed par gyur na dge slong des gos de nyi ma bcu po de nyid kyi nang du byin gyis brlab par bya ba 'am/ gtang bar bya ba 'am/ rung bar </text></item>
<item><p>60b4</p><section>'dul ba</section><text>bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rung bar mi byed dam/ gzhan la sbyin par mi byed na nyi ma bcu gcig pa'i skya reng shar na spang ba'i ltung byed du 'gyur ro/ /tshes la ma rnyed kyang </text></item>
<item><p>60b5</p><section>'dul ba</section><text>tshes gnyis sam/ nyi ma nyi shu dgu tshun chad kyis rnyed na dge slong des gos de zla ba de nyid kyi nang du byin gyis brlab par bya ba 'am/ gtang bar bya ba 'am/ rung bar bya ba 'am/ gzhan la sbyin par bya'o/ /byin gyis rlob par mi byed </text></item>
<item><p>60b6</p><section>'dul ba</section><text>dam/ gtong bar mi byed dam/ rung bar mi byed dam/ gzhan la sbyin par mi byed na nyi ma sum bcu gcig pa'i skya reng shar na spang ba'i ltung byed du 'gyur ro/ /gos sngon po rnyed pa ji lta ba bzhin du ser po dang / dmar po dang / stug po dang /</text></item>
<item><p>60b7</p><section>'dul ba</section><text>srab mo yang de bzhin no/ /dge slong gis tshes la gos sngon po zhig rnyed nas des de byed du mi 'dzud par de re bas de 'jog par byed cing de'i gos la re ba gang yin pa de thams cad kyi thams cad du rgyun chad par gyur na dge slong des gos de nyi ma bcu po de nyid kyi </text></item>
<item><p>60b8</p><section>'dul ba</section><text>nang du byin gyis brlab par bya ba 'am/ gtang bar bya ba 'am/ rung bar bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rung bar mi byed dam/ gzhan la sbyin par mi byed na/</text></item>
<item><p>61a1</p><section>'dul ba</section><text>nyi ma bcu gcig pa'i skya reng shar na spang ba'i ltung byed du 'gyur ro/ /tshes la ma rnyed kyang tshes gnyis sam/ nyi ma nyi shu rtsa dgu tshun chad kyis rnyed nas des de byed du mi 'dzud par de re bas de 'jog par byed cing de'i gos la re ba gang yin </text></item>
<item><p>61a2</p><section>'dul ba</section><text>pa de thams cad kyi thams cad du rgyun chad par gyur na dge slong des gos de nyi ma bcu po de nyid kyi nang du byin gyis brlab par bya ba 'am/ gtang bar bya ba 'am/ rung bar bya ba 'am/ gzhan la sbyin par bya'o/ /byin gyis rlob par mi </text></item>
<item><p>61a3</p><section>'dul ba</section><text>byed dam/ gtong bar mi byed dam/ rung bar mi byed dam/ gzhan la sbyin par mi byed na nyi ma bcu gcig pa'i skya reng shar na spang ba'i ltung byed du 'gyur ro/ /gos sngon po ji lta ba bzhin du ser po dang / dmar po dang / stug po dang / srab mo yang de bzhin no/ /sangs rgyas </text></item>
<item><p>61a4</p><section>'dul ba</section><text>bcom ldan 'das la tshe dang ldan pa nye bar 'khor gyis zhus pa/ btsun pa gos dag du mchis/ nye bar 'khor lnga ste/ gos bdag po yod pa dang / gos bdag po med pa dang / gos bor blangs dang / gos dur khrod pa dang / gos phyag dar </text></item>
<item><p>61a5</p><section>'dul ba</section><text>khrod pa nyid ni lnga pa'o/ /de la gos bdag po yod pa gang zhe na/ gang la bdag po skyes pa 'am/ bud med dam/ ma ning yod pa de ni gos bdag po yod pa zhes bya'o/ /gos bdag po med pa gang zhe na/ gang la bdag po skyes pa 'am/ bud med </text></item>
<item><p>61a6</p><section>'dul ba</section><text>dam/ ma ning med pa de ni gos bdag po med pa zhes bya'o/ /gos bor blangs gang zhe na/ 'di lta ste/ nye du dag gis nye du nyams pa dang / shi ba dang / dus la bab par rigs nas de'i rgyab nas gos kyis bkab ste dur </text></item>
<item><p>61a7</p><section>'dul ba</section><text>khrod du khyer nas de dag gis gos de yang phyir khyer te 'ongs nas dge 'dun la 'bul ba de ni gos bor blangs zhes bya'o/ /gos dur khrod pa gang zhe na/ yongs su 'dzin pa med pa'i dur khrod nas blangs pa gang yin pa de ni gos dur khrod pa </text></item>
<item><p>61a8</p><section>'dul ba</section><text>zhes bya'o/ /gos phyag dar khrod pa gang zhe na/ phyag dar khrod pa rnam pa lnga ste/ lam po che'i gos dang / dgon par bor ba dang / chu 'gram pa dang / sril zan dang / ral rul nyid ni lnga pa yin te/ ral rul zhes bya ba ni ha cang </text></item>
<item><p>61b1</p><section>'dul ba</section><text>zegs pa gang yin pa'o/ /gzhan yang phyag dar khrod pa rnam pa lnga ste/ mes tshig pa dang / chus khyer ba dang / byi bas zos pa dang / be'us zos pa dang / ma ma'i gos nyid ni lnga pa yin no/ /gzhan yang gos gnyis te/ sar pa dang dus tshigs su </text></item>
<item><p>61b2</p><section>'dul ba</section><text>spyad pa'o/ /gos sar pa gang zhe na/ tha ga pas gsar du btags pa dus tshigs gsum po dag las dus tshigs gang yang rung ba'i dus tshigs su ma spyad pa gang yin pa de ni gos sar pa zhes bya'o/ /gos dus tshigs su spyad pa gang zhe na/</text></item>
<item><p>61b3</p><section>'dul ba</section><text>dus tshigs gsum po dag las dus tshigs gang yang rung ba'i dus tshigs su spyad pa gang yin pa ste/ dus tshigs shes bya ba ni zla ba bzhi ste/ de ni gos dus tshigs su spyad pa zhes bya'o/ /dge slong gis gos sar pa rnyed na gal te dge slong des bcag pa dang /</text></item>
<item><p>61b4</p><section>'dul ba</section><text>gding ba dang / dra ba dang / btsem pa dang / kha bsgyur bar nus na dge slong des gos de las snam sbyar ni nyi rim du bya/ gding ba yang nyi rim du bya/ bla gos ni cig rkyang du bya/ mthang gos kyang cig rkyang du bya'o/ /dge slong gis snam sbyar nyi </text></item>
<item><p>61b5</p><section>'dul ba</section><text>rim la rim pa gsum pa glon par byed na de glon par byed pa na nyes byas su 'gyur la/ zhag bcu 'das na spang ba'i ltung byed du 'gyur ro/ /dge slong gis snam sbyar nyi rim las gzhan du klan no snyam pas rim pa 'bogs par byed na </text></item>
<item><p>61b6</p><section>'dul ba</section><text>de 'bogs pa na nyes byas su 'gyur la/ nyi ma bcu 'das na spang ba'i ltung byed du 'gyur ro/ /dge slong gis snam sbyar nyi rim las bkrus shing kha bsgyur </text></item>
<item><p>61b7</p><section>'dul ba</section><text>te 'di nyid la klan no snyam pas rim pa 'bogs par byed na de 'bogs pa na ltung ba med la/ nyi ma bcu </text></item>
<item><p>62a1</p><section>'dul ba</section><text>'das na spang ba'i ltung byed du 'gyur ro/ /snam sbyar la ji lta ba bzhin du gding ba la yang de bzhin no/ /dge slong gis bla gos cig brkyang la rim pa klon par byed na de klon pa na nyes byas su 'gyur la/ nyi ma bcu 'das na spang ba'i </text></item>
<item><p>62a2</p><section>'dul ba</section><text>ltung byed du 'gyur ro/ /bla gos la ji lta ba bzhin du mthang gos la yang de bzhin no/ /dge slong gis gos dus tshigs su spyad pa zhig rnyed la gal te dge slong des bcag pa dang / /gding ba dang / dra ba dang / bcom pa dang / kha bsgyur bar nus na </text></item>
<item><p>62a3</p><section>'dul ba</section><text>dge slong des gos de las snam sbyar ni bzhi rim du bya/ gding ba yang bzhi rim du bya/ bla gos ni nyi rim du bya/ mthang gos kyang nyi rim du bya'o/ /dge slong gis snam sbyar bzhi rim la rim pa lnga pa klon par byed na de klon pa na nyes </text></item>
<item><p>62a4</p><section>'dul ba</section><text>byas su 'gyur la/ nyi ma bcu 'das na spang ba'i ltung byed du 'gyur ro/ /dge slong gis snam sbyar bzhi rim las gzhan du klon no snyam pas rim pa 'bogs par byed na de 'bogs pa na nyes byas su 'gyur la/ nyi ma </text></item>
<item><p>62a5</p><section>'dul ba</section><text>bcu 'das na spang ba'i ltung byed du 'gyur ro/ /dge slong gis snam sbyar bzhi rim las bkrus shing kha bsgyur te 'di nyid du klan par bya'o snyam pas rim pa 'bogs par byed na de 'bogs pa na ltung ba med la/ nyi ma </text></item>
<item><p>62a6</p><section>'dul ba</section><text>bcu 'das na spang ba'i ltung byed du 'gyur ro/ /snam sbyar la ji lta ba de bzhin du gding ba la yang de bzhin du brjod par bya'o/ /dge slong gis bla gos nyi rim la rim pa gsum pa klon par byed na de klon pa na nyes byas </text></item>
<item><p>62a7</p><section>'dul ba</section><text>su 'gyur la nyi ma bcu 'das na spang ba'i ltung byed du 'gyur ro/ /dge slong gis bla gos nyi rim las gzhan du klan no snyam pas rim pa 'bogs par byed na de 'bogs pa na nyes byas su 'gyur la/ nyi ma bcu 'das na </text></item>
<item><p>62a8</p><section>'dul ba</section><text>spang ba'i ltung byed du 'gyur ro/ /dge slong gis bla gos nyi rim las 'di nyid bkrus shing kha bsgyur te 'di nyid du klan no snyam pas rim pa 'bogs par byed na de 'bogs pa na ltung ba med la/ nyi ma bcu 'das na spang ba'i ltung byed du 'gyur ro/ /</text></item>
<item><p>62b1</p><section>'dul ba</section><text>bla gos la ji lta ba bzhin du mthang gos la yang de bzhin no/ /phyag dar khrod la ni ji tsam 'dod pa klan par bya'o/ /sangs rgyas bcom ldan 'das la tshe dang ldan pa nye bar 'khor gyis zhus pa/ btsun pa snam sbyar dag gi snam phran </text></item>
<item><p>62b2</p><section>'dul ba</section><text>du lags/ nye bar 'khor dgu ste/ snam phran dgu pa dang / snam phran bcu gcig pa dang / snam phran bcu gsum pa dang / snam phran bcwa lnga pa dang / snam phran bcu bdun pa dang / snam phran bcu dgu pa dang / snam phran nyi shu gcig pa </text></item>
<item><p>62b3</p><section>'dul ba</section><text>dang snam phran nyi shu gsum pa dang / snam phran nyi shu lnga pa'o/ /nye bar 'khor de la snam phran dgu pa ni gsum sbyar gsum mo/ /snam phran bcu gcig pa ni gsum sbyar gsum dang snam phran gnyis so/ /snam phran bcu gsum pa ni </text></item>
<item><p>62b4</p><section>'dul ba</section><text>gsum sbyar bzhi dang snam phran gcig go/ /snam phran bcwa lnga pa ni gsum sbyar lnga'o/ /snam phran bcu bdun pa ni gsum sbyar lnga dang snam phran gnyis so/ /snam phran bcu dgu pa ni gsum sbyar drug dang snam phran gcig go/ /snam phran nyi shu gcig pa ni gsum </text></item>
<item><p>62b5</p><section>'dul ba</section><text>sbyar bdun no/ /snam phran nyi shu gsum pa ni gsum sbyar bdun dang snam phran gnyis so/ /snam phran nyi shu lnga pa ni gsum sbyar brgyad dang snam phran gcig go/ /nye bar 'khor de la snam sbyar snam phran dgu pa gang yin pa dang / snam phran bcu gcig pa </text></item>
<item><p>62b6</p><section>'dul ba</section><text>gang yin pa dang / snam phran bcu gsum pa gang yin pa de gsum ni glegs bu phyed dang gsum par byas te bcang bar bya'o/ /snam sbyar snam phran bcwa lnga pa gang yin pa dang / snam phran bcu bdun pa gang yin pa dang / snam phran bcu dgu pa </text></item>
<item><p>62b7</p><section>'dul ba</section><text>gang yin pa de gsum ni glegs bu phyed dang bzhi par byas te bcang bar bya'o/ /snam sbyar snam phran nyi shu gcig pa gang yin pa dang / snam phran nyi shu gsum pa gang yin pa dang / snam phran nyi shu lnga pa gang yin pa de gsum ni </text></item>
<item><p>62b8</p><section>'dul ba</section><text>glegs bu phyed dang lnga par byas te bcang bar bya'o/ /nye bar 'khor de yan cad ni tshem bu'o/ /btsun pa snam sbyar gyi tshad ji tsam lags/ nye bar 'khor gsum ste/ snam sbyar chen po </text></item>
<item><p>63a1</p><section>'dul ba</section><text>dang / 'bring dang / chung ngur rig par bya'o/ /de la chen po ni khru gsum dang lnga'o/ /chung ngu ni khru phyed dang gsum dang phyed dang lnga'o/ /'bring gi ni de gnyis kyi bar ma'o/ /snam sbyar ji lta ba bzhin du bla gos dang / mthang </text></item>
<item><p>63a2</p><section>'dul ba</section><text>gos kyang de bzhin no/ /gzhan yang mthang gos rnam pa gnyis te/ khru do dang lnga pa dang / khru do dang bzhi pa'o/ /mthang gos tha ma ni 'khor gsum khebs pa gang yin pa'o/ /spang ba rnams kyi gos tha ma ni khru gang kho ra khor yug go/ /</text></item>
<item><p>63a3</p><section>'dul ba</section><text>dge slong gi gos spang bar gyur na de ma spangs shing bral bar ma byas la ltung ba ma bshags par gzhan zhig rnyed na de yang snga ma'i rgyud kyis spangs bar 'gyur ro/ /dge slong gi gos spang bar gyur na de spangs shing bral bar ma byas la </text></item>
<item><p>63a4</p><section>'dul ba</section><text>ltung ba ma bshags par gzhan zhig rnyed na de yang snga ma'i rgyud kyis spang bar 'gyur ro/ /dge slong gi gos spang bar gyur na de spangs shing bral bar byas la ltung ba ma bshags par gzhan zhig rnyed na de yang snga ma'i rgyud kyis </text></item>
<item><p>63a5</p><section>'dul ba</section><text>spang bar 'gyur ro/ /dge slong gi gos spang bar gyur na de spangs shing bral bar byas la ltung ba bshags nas gzhan zhig rnyed na de la ltung ba med do/ /de bzhin du ji tsam du dge slong gi spang ba'i dngos po de nyid kyis ma bshags shing /</text></item>
<item><p>63a6</p><section>'dul ba</section><text>so sor ma bshags par lhung bzed dam/ chos gos sam/ dra ba 'am/ phor bu 'am/ ska rags sam/ dge sbyong gi 'tsho ba'i yo byad gang yang rung ba gzhan nye bar 'jog par byed na de yang snga ma'i rgyud kyis spang bar 'gyur ro/ /las </text></item>
<item><p>63a7</p><section>'dul ba</section><text>dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /'jog pa'i spang ba ste gsum pa rdzogs s+ho// // gang gi tshe bcom ldan 'das byang chub sems dpa' dga' </text></item>
<item><p>63a8</p><section>'dul ba</section><text>ldan gyi gnas na bzhugs pas gzigs pa lnga po rigs dang / yul dang / dus dang / rus dang / bud med la gzigs pa dag gis 'jig rten la gzigs nas glang po cher snang bar bsgyur te yum gyi lhums su zhugs pa </text></item>
<item><p>63b1</p><section>'dul ba</section><text>de'i tshe na sa chen po shin tu g.yos par gyur cing 'jig rten gyi 'jig rten gyi bar gang na nyi ma dang zla ba 'di ltar rdzu 'phrul che ba/ 'di ltar mthu che ba 'di gnyis kyi 'od dag nyams su mi myong ba'i mun pa mun gnag mun par byed pas </text></item>
<item><p>63b2</p><section>'dul ba</section><text>gnas par gyur pa gang dag yin pa de dag kyang de'i tshe na snang ba rgya chen pos khyab par gyur nas sems can gang dag der skyes pa dag gis rang gi lag pa brkyang ba yang mi mthong ba de dag gis kyang 'od des sems can gcig gis </text></item>
<item><p>63b3</p><section>'dul ba</section><text>gcig mthong nas shes ldan dag sems can gzhan yang 'dir skyes so/ /shes ldan dag sems can gzhan yang 'dir skyes so zhes shes par gyur to/ /gang gi tshe bcom ldan 'das byang chub sems dpa' zla ba bcu 'das nas yum </text></item>
<item><p>63b4</p><section>'dul ba</section><text>gyi lhums nas bltam pa de'i tshe yang sa chen po shin tu g.yos par gyur cing 'jig rten gyi 'jig rten gyi bar gang na nyi ma dang / zla ba 'di ltar rdzu 'phrul che ba 'di ltar mthu che ba 'di gnyis kyi 'od dag nyams su mi myong ba'i mun pa </text></item>
<item><p>63b5</p><section>'dul ba</section><text>mun gnag mun par byed pas gnag par gyur pa gang dag yin pa de dag kyang de'i tshe na snang ba chen pos khyab par gyur nas sems can gang dag der skyes pa dag gis rang gi lag pa brkyang ba yang mi mthong ba de dag gis kyang /</text></item>
<item><p>63b6</p><section>'dul ba</section><text>'od des sems can gcig gis gcig mthong nas shes ldan dag sems can gzhan yang 'dir skyes so/ /shes ldan dag sems can gzhan yang 'dir skyes so zhes shes par gyur to/ /gang gi nyin mo bcom ldan </text></item>
<item><p>63b7</p><section>'dul ba</section><text>'das byang chub sems dpa' bltams par gyur pa de'i nyin mo rgyal po chen po bzhi dag gi bu yang btsas par gyur te/ mnyan yod na rgyal po chen po rtsibs kyis 'phur tshangs sbyin gyi bu btsas nas de 'di snyam du sems te/</text></item>
<item><p>63b8</p><section>'dul ba</section><text>bdag gi bu btsas pa na 'jig rten gsal ba gsal ba ltar snang bas gzhon nu 'di'i ming gsal rgyal du gdags so snyam nas bu de'i ming gsal rgyal zhes bya bar btags so/ /rgyal po'i khab na rgyal po chen </text></item>
<item><p>64a1</p><section>'dul ba</section><text>po pad ma chen po'i bu btsas nas de 'di snyam du sems te/ bdag gi bu btsas pa na 'jig rten nyi ma'i gzugs shar ba ltar snang zhing 'di btsun mo gzugs can gyi bu yin pas gzhon nu 'di'i ming gzugs can snying por gdags </text></item>
<item><p>64a2</p><section>'dul ba</section><text>so snyam nas bu de'i ming gzugs can snying po zhes bya bar btags so/ /kau sham+bi na rgyal po chen po dmag brgya pa'i bu btsas nas de 'di snyam du sems te/ bdag gi bu btsas pa na 'jig rten nyi ma shar ba ltar snang bar gyur pas gzhon nu </text></item>
<item><p>64a3</p><section>'dul ba</section><text>'di'i ming shar bar gdags so snyam nas bu de'i ming shar ba zhes bya bar btags so/ /'phags rgyal na rgyal po chen po mu khyud mtha' yas kyi bu btsas nas de 'di snyam du sems te/ bdag gi bu btsas pa na 'jig rten rab tu snang bas snang bar </text></item>
<item><p>64a4</p><section>'dul ba</section><text>gyur pas gzhon nu 'di'i ming rab snang zhes bya bar gdags so snyam nas bu de'i ming rab snang zhes bya bar btags so/ /rgyal po re res bsams pa/ yang bdag gi bu'i mthu yin no/ /bdag gi bu'i mthu yin no snyam mod kyi/ de ni de </text></item>
<item><p>64a5</p><section>'dul ba</section><text>lta ma yin te/ 'di ltar de dag thams cad ni byang chub sems dpa'i mthu yin pa'i phyir ro/ /gang gi nyin mo bcom ldan 'das byang chub sems dpa' bltams pa de nyid kyi nyin mo shAkya gzhon nu bzang ldan la sogs pa lnga brgya yang btsas </text></item>
<item><p>64a6</p><section>'dul ba</section><text>so/ /bsnyen bkur ba 'dun byed la sogs pa lnga brgya yang btsas so/ /rta rgod ma lnga brgya las rte'u bsngags ldan la sogs pa lnga brgya yang 'brangs so/ /lha rnams kyis kyang gter lnga brgya nye bar bstan to/ /bcom ldan 'das byang </text></item>
<item><p>64a7</p><section>'dul ba</section><text>chub sems dpa' de bram ze ltas pa dang mtshan mkhan dag gis lung bstan pa/ gal te gzhon nu pho brang gi nang na bzhugs par gyur na 'khor los sgyur ba'i rgyal po mtha' bzhir rgyal ba/ chos kyi rgyal po chos dang </text></item>
<item><p>64a8</p><section>'dul ba</section><text>ldan pa/ rin po che sna bdun dang ldan par 'gyur te/ de'i rin po che sna bdun po de dag ni 'di lta bur 'gyur te/ 'di lta ste/ 'khor lo rin po che dang / glang po rin po che dang / rta rin po che dang / nor bu rin po che dang /</text></item>
<item><p>64b1</p><section>'dul ba</section><text>bud med rin po che dang / khyim bdag rin po che dang / dmag dpon rin po che nyid ni bdun pa yin no/ /'di la bu dpa' ba/ rtul phod pa/ yan lag mchog gi gzugs dang ldan pa/ pha rol gyi sde rab tu 'jom pa stong tshang </text></item>
<item><p>64b2</p><section>'dul ba</section><text>ba yod par 'gyur ro/ /de rgya mtsho la thug pa'i sa chen po ma lus pa gnod par sdo ba med cing 'tshe ba med pa 'di nyid chad pa med cing mtshon gyis bda' ba med la chos dang 'thun zhing snyoms pas legs par phab ste gnas par 'gyur </text></item>
<item><p>64b3</p><section>'dul ba</section><text>ro/ /gal te skra dang kha spu bregs te gos ngur smrig dag bgos nas yang dag pa kho nar dad pas khyim nas khyim med par rab tu byung na ni de bzhin gshegs pa dgra bcom pa yang dag par rdzogs pa'i sangs rgyas 'jig rten du rnam par grags </text></item>
<item><p>64b4</p><section>'dul ba</section><text>pa'i sgra dang ldan par 'gyur ro zhes lung bstan to/ /gang gi tshe bcom ldan 'das byang chub sems dpa' 'jig rten du byung ba de'i tshe na thams cad du gangs kyi ngos dang nye ba chu klung skal ldan shing rta'i 'gram drang srong ser skya'i bsti gnas dang /</text></item>
<item><p>64b5</p><section>'dul ba</section><text>ha cang mi ring bar shAkya rnams kyi gzhon nu byung ste/ de bram ze ltas pa dang / mtshan mkhan dag gis gal te gzhon nu de pho brang gi nang na bzhugs par gyur na 'khor los sgyur ba'i rgyal po mtha' bzhir rgyal ba/ chos kyi rgyal po chos dang </text></item>
<item><p>64b6</p><section>'dul ba</section><text>ldan pa rin po che sna bdun dang ldan par 'gyur te/ de'i rin po che sna bdun po de dag ni 'di lta bur 'gyur te/ 'di lta ste/ 'khor lo rin po che dang / glang po rin po che dang / rta rin po che dang / nor bu rin po che dang / bud med rin po </text></item>
<item><p>64b7</p><section>'dul ba</section><text>che dang / khyim bdag rin po che dang / dmag dpon rin po che nyid ni bdun pa yin no/ /'di la bu dpa' ba/ rtul phod pa/ yan lag mchog gi gzugs dang ldan pa/ pha rol gyi sde rab tu </text></item>
<item><p>64b8</p><section>'dul ba</section><text>'joms pa stong tshang ba yod par 'gyur ro/ /de rgya mtsho la thug pa'i sa chen po ma lus pa gnod par sdo ba med cing 'tshe ba med pa 'di nyid chad pa med cing mtshon gyis bda' ba med la chos dang 'thun zhing /</text></item>
<item><p>65a1</p><section>'dul ba</section><text>snyoms pas legs par phab ste gnas par 'gyur ro/ /gal te skra dang kha spu bregs te gos ngur smrig dag bgos nas yang dag pa kho nar dad pas khyim nas khyim med par rab tu byung na ni de bzhin gshegs pa dgra bcom pa yang </text></item>
<item><p>65a2</p><section>'dul ba</section><text>dag par rdzogs pa'i sangs rgyas 'jig rten du rnam par grags pa'i sgra dang ldan par 'gyur ro zhes lung bstan to zhes sgra bsgrags par gyur to/ /nyi 'og gi khams kyi rgyal po dag gis kyang gangs ri'i ngos dang nye ba chu klung skal ldan shing rta'i </text></item>
<item><p>65a3</p><section>'dul ba</section><text>'gram drang srong ser skya'i bsti gnas dang ha cang mi ring bar shAkya rnams kyi gzhon nu byung ste/ de bram ze ltas pa dang / mtshan mkhan dag gis gal te gzhon nu de pho brang gi nang na bzhugs par gyur na 'khor los sgyur ba'i rgyal po mtha' bzhir </text></item>
<item><p>65a4</p><section>'dul ba</section><text>rgyal ba/ chos kyi rgyal po chos dang ldan pa/ rin po che sna bdun dang ldan par 'gyur te/ de'i rin po che sna bdun po de dag ni 'di lta bur 'gyur te/ 'di lta ste/ 'khor lo rin po che dang / glang po rin po che dang / rta rin po che dang / nor bu rin po che dang / bud med </text></item>
<item><p>65a5</p><section>'dul ba</section><text>rin po che dang / khyim bdag rin po che dang / dmag dpon rin po che nyid ni bdun pa yin no/ /'di la bu dpa' ba/ rtul phod pa/ yan lag mchog gi gzugs dang ldan pa/ pha rol gyi sde rab tu 'joms pa stong tshang ba yod par 'gyur ro/ /de rgya mtsho la </text></item>
<item><p>65a6</p><section>'dul ba</section><text>thug pa'i sa chen po ma lus pa gnod par sdo ba med cing 'tshe ba med pa 'di nyid chad pa med cing mtshon gyis bda' ba med la chos dang 'thun zhing snyoms pas legs par phab ste gnas par 'gyur ro/ /gal te skra dang kha spu bregs te gos ngur smrig </text></item>
<item><p>65a7</p><section>'dul ba</section><text>dag bgos nas yang dag pa kho nar dad pas khyim nas khyim med par rab tu byung na ni de bzhin gshegs pa dgra bcom pa yang dag par rdzogs pa'i sangs rgyas 'jig rten du rnam par grags pa'i sgra dang ldan par 'gyur ro/ /zhes lung bstan to </text></item>
<item><p>65a8</p><section>'dul ba</section><text>zhes thos so/ /thos nas kyang nyi 'og gi khams kyi rgyal po de dag 'di snyam du sems te/ da gzhon nu bsten na dus su 'bras bu ster bar 'gyur bas gang bsten par 'gyur snyam mo/ /de dag gis bsams pa/ rgyal po zas gtsang bsten </text></item>
<item><p>65b1</p><section>'dul ba</section><text>par bya ste/ de bsten na gzhon nu bsten par 'gyur ro snyam nas/ de dag gis rgyal po zas gtsang bsten par brtsams te/ dus dang 'thun pa'i dus su 'dud pas pho nya dang / dkor sgrom dag skur bar byed do/ /de nas rgyal po zas gtsang 'di </text></item>
<item><p>65b2</p><section>'dul ba</section><text>snyam du sems te bdag gi bu btsas pa na don thams cad dang las kyi mtha' thams cad grub pas de'i phyir gzhon nu 'di'i ming don thams cad grub pa zhes bya bar gdags so snyam nas de'i ming don thams cad grub pa zhes bya bar btags so/ /</text></item>
<item><p>65b3</p><section>'dul ba</section><text>gang gi tshe bcom ldan 'das byang chub sems dpa' chen por 'khrungs shing des rgan po dang / nad pa dang / shi ba gzigs nas thugs byung ste nags kyi nang du gshegs pa de'i tshe na rgyal po zas gtsang dang / shAkya legs par rab rtogs kyis </text></item>
<item><p>65b4</p><section>'dul ba</section><text>bka' mchid gsol ba'i mi nyis brgya lnga bcu nyis brgya lnga bcu bkye ste/ de dag gis nyi ma re re zhing der ni gzhon nu til 'bru gcig gam/ 'bras thug po che 'bru gcig gam/ mon sran sde'u 'bru gcig gam/ mon sran gre'u 'bru gcig </text></item>
<item><p>65b5</p><section>'dul ba</section><text>gam/ rgya shug gi 'bru gcig gam/ rgya sran 'bru gcig gis 'tsho bar mdzad do zhes bcom ldan 'das byang chub sems dpa'i bka' mchid khyer te 'ong ngo / /nyi 'og gi khams kyi rgyal po dag gis de ltar gzhon nu don thams cad </text></item>
<item><p>65b6</p><section>'dul ba</section><text>grub pa rgan po dang / nad pa dang / shi ba gzigs nas thugs byung ste rab tu byung ngo zhes thos nas de dag 'di snyam du sems te/ gang gi phyir bdag cag rgyal po zas gtsang la sten par byed pa'i gzhon nu de rab tu byung ngo snyam nas/</text></item>
<item><p>65b7</p><section>'dul ba</section><text>de dag las ko sa lar byung ba'i rgyal po gsal rgyal ma gtogs pa gzhan thams cad kyis 'dud pa dang / pho nya dang dkor sgrom 'bul ba rgyun bcad par gyur to/ /de'i tshe na ko sa lar byung ba'i rgyal po gsal rgyal la blon </text></item>
<item><p>65b8</p><section>'dul ba</section><text>po'i mchog sbed pa zhes bya ba zhig yod la/ rgyal po zas gtsang la ni mdun na 'don gyi bu 'char ka zhes bya ba yod de/ gang gi tshe ko sa lar byung ba'i rgyal po gsal rgyal rgyal po zas gtsang gi gan du pho nya gtong bar byed pa </text></item>
<item><p>66a1</p><section>'dul ba</section><text>de'i tshe na blon po'i mchog sbed pa gtod bar byed de/ des rgyal po'i bya ba dag dang / rgyal po'i byed pa dag byas nas 'char ka'i khyim du 'jug par byed do/ /gang gi tshe rgyal po zas gtsang ko sa lar byung ba'i rgyal po gsal </text></item>
<item><p>66a2</p><section>'dul ba</section><text>rgyal gyi gan du pho nya gtong bar byed pa de'i tshe na ni mdun na 'don gyi bu 'char ka gtong bar byed do/ /des kyang rgyal po'i bya ba dag dang / rgyal po'i byed pa dag byas nas blon po'i mchog sbed pa'i khyim du 'jug par byed do/ /sbed pa la </text></item>
<item><p>66a3</p><section>'dul ba</section><text>chung ma sbed ma zhes bya ba gzugs bzang ba/ blta na sdug pa/ mdzes pa/ skyes bu dga' ba zhig yod de/ 'char ka sbed ma dang lhan cig kha dum par gyur to/ /sbed pas ji ltar 'char ka sbed ma dang lhan cig kha dum par </text></item>
<item><p>66a4</p><section>'dul ba</section><text>gyur par shes nas des bsams pa/ 'di gsad par bya'o snyam mo/ /yang bsams pa/ gal te 'di bsad par gyur na yul 'khor gnyis 'khrug pa chen por 'gyur bas bdag gis bud med kyi lus kyi phyir ci'i phyir bram ze </text></item>
<item><p>66a5</p><section>'dul ba</section><text>gsad par bya snyam nas de btang snyoms su bzhag go/ /de nas 'char ka 'di snyam du sems te/ bdag sbed pas 'phrigs so snyam du rig nas skrag ste khyim nas byung zhing gzhan na 'dug pa dang / sbed pas smras pa/ 'char </text></item>
<item><p>66a6</p><section>'dul ba</section><text>ka khyod ci'i phyir rang gi khyim spangs te gzhan na 'dug tshur shog /'di khyod rang gi khyim yin gyis ci bder 'dug shig /de nas 'char ka 'di snyam du sems te/ don gyis na 'dis bdag la rjes su gnang ngo snyam du rig nas </text></item>
<item><p>66a7</p><section>'dul ba</section><text>de nyid na 'dug go/ //'dul ba rnam par 'byed pa/ bam po nyi shu bdun pa/ de nas dus gzhan zhig na blon po'i mchog sbed pa dus la bab nas ko sa lar byung ba'i rgyal po gsal rgyal gyis de la bu </text></item>
<item><p>66a8</p><section>'dul ba</section><text>med pa'i phyir nor thams cad rang gi mdzod dang bang bar bcug go/ /sbed mas 'char ka la gang gi tshe bdag gi khyim thab gson zhing 'dug ste 'tsho zhing sdod pa de'i tshe na khyod rtag pa kho nar byon na da de'i dus la bab ste ko sa </text></item>
<item><p>66b1</p><section>'dul ba</section><text>lar byung ba'i rgyal po gsal rgyal gyis kyang bu ma mchis pa'i slad du nor thams cad rang gi mdzod dang bang bar stsal na/ da khyod kyis bka' mchid tsam yang mi spring ngam zhes yi ge spring ngo / /de nas 'char ka spring yig gi don thos nas 'di snyam </text></item>
<item><p>66b2</p><section>'dul ba</section><text>du sems te/ gal te bdag der song bar gyur na gzhi de las 'char ka bud med kyi phyir der song ngo zhes gzhan dag kha zer bar 'gyur gyis bdag gis thabs kyi rnam pa zhig bya'o snyam nas des lan gnyis sam gsum du rgyal po'i bya ba dag dang / rgyal </text></item>
<item><p>66b3</p><section>'dul ba</section><text>po'i byed pa dag byas nas rgyal po zas gtsang ga la ba der song ste phyin nas rgyal po zas gtsang la 'di skad ces smras so/ /lha gang gi tshe gzhon nu don thams cad grub pa bltams pa de'i tshe na nyi 'og gi khams kyi rgyal po thams cad </text></item>
<item><p>66b4</p><section>'dul ba</section><text>'dud cing thams cad kyis pho nya dang / dkor sgrom dag gsol nas/ gang gi tshe gzhon nu don thams cad grub pa rgan po dang / nad pa dang / gum pa gzigs nas thugs byung ste nags su gshegs pa de'i tshe na nyi 'og gi khams kyi rgyal po </text></item>
<item><p>66b5</p><section>'dul ba</section><text>de dag las ko sa lar byung ba'i rgyal po gsal rgyal ma gtogs pa gzhan thams cad kyis pho nya dang / dkor sgrom 'bul ba rgyun bkum nas lhas ko sa lar byung ba'i rgyal po gsal rgyal la pho nya dang / dkor sgrom dag bka' stsal cing bskur </text></item>
<item><p>66b6</p><section>'dul ba</section><text>nas de lta de ltar rkyen par gyur pa las da yal bar bor na slad kyis gnod pa chen por 'gyur ba de skol dang mtshams 'brel bar mchis pas de dang lhan cig rkyen par mdzad pa'i rigs so/ /'char ka gal te de lta na khyod nyid pho nyar song </text></item>
<item><p>66b7</p><section>'dul ba</section><text>shig /lha bka' bzhin 'tshal zhes de nas 'char kas dkor sgrom dag khyer te mnyan yod ga la ba der 'phags nas mthar gyis mnyan yod du phyin to/ /de nas 'char ka 'di snyam du sems te/ sten pa la bsten par mi bya bar bsten pa la bsten </text></item>
<item><p>66b8</p><section>'dul ba</section><text>pa bsten par bya ba yin pas je dang por blon po rnams blta bar bya zhing de'i 'og tu rgyal po blta ste/ sbed ma'i phyir rgyal po la gsol ba bya'o snyam nas/ des blon po rnams la blta bar brtsams te smras pa/ shes ldan dag khyed kyis kho bo ji ltar </text></item>
<item><p>67a1</p><section>'dul ba</section><text>sbed ma dang lhan cig bshes pa de mi shes sam/ de khyim thab dus la bab nas ko sa lar byung ba'i rgyal po gsal rgyal gyis bu med pa'i phyir de'i nor thams cad rang gi mdzod dang / bang bar bcug pas de'i phyir kho bo rgyal po la </text></item>
<item><p>67a2</p><section>'dul ba</section><text>gsol ba byed kyis khyed kyis grogs gyis shig /de dag gis de bzhin du khas blangs so/ /de nas 'char ka ko sa lar byung ba'i rgyal po gsal rgyal ga la ba der song ste phyin nas/ ko sa lar byung ba'i rgyal po gsal rgyal la rgyal ba dang / tshe spel ba </text></item>
<item><p>67a3</p><section>'dul ba</section><text>byas te mtha' gcig tu 'dug nas lan gnyis lan gsum du rgyal po'i bya ba dag dang / rgyal po'i byed pa dag byas te/ ko sa lar byung ba'i rgyal po gsal rgyal la 'di skad ces smras so/ /lha bdag gi gnas stsol cig /'char ka khyod sngon gang </text></item>
<item><p>67a4</p><section>'dul ba</section><text>du zhugs/ lha blon po'i mchog sbed pa'i sdum par mchis so/ /'char ka song la de nyid du zhugs shig /lha blon po'i mchog sbed pa dus la bab bo/ /gal te de dus la bab na ci de'i khyim yang dus la bab bam/ lha de'i sdum pa ni dus la ma </text></item>
<item><p>67a5</p><section>'dul ba</section><text>bab mod kyi 'on kyang de na stan tsam yang ma mchis so/ /rgyal pos blon po rnams la smras pa/ shes ldan dag khyed kyis 'char ka'i gnas byin cig /'char ka'i phyir byung ba dang / blon po rnams kyis smras pa/ lha ci lags 'char ka la </text></item>
<item><p>67a6</p><section>'dul ba</section><text>gnas ma mchis snyam 'am/ 'di ltar 'char ka sbed ma dang lhan cig mchid mjal bas don gyis na 'char kas sbed ma'i slad du lha la gsol ba lags kyis/ lha 'char ka ni bram ze mdun na 'don gyi bu lags pas bram ze ni mi 'dod </text></item>
<item><p>67a7</p><section>'dul ba</section><text>bzhin du gzung bar bgyi ba lags te/ 'di legs par bzung na rgyal po zas gtsang legs par bzung bar 'gyur ro/ /de nas rgyal pos 'char ka bos te smras pa/ 'char ka ngas khyod ji ltar sbed ma dang lhan cig bshes par sngar ma shes kyis </text></item>
<item><p>67a8</p><section>'dul ba</section><text>da song la sbed ma dang / de'i khyim dang / nor thams cad khyod khyer cig /lha bka' stsal pa bzhin 'tshal lo zhes smras nas/ 'char ka sbed ma'i khyim ga la ba der song ba dang / sbed mas 'char ka 'ongs so zhes thos nas sgo khang du 'dug ste ngu bar </text></item>
<item><p>67b1</p><section>'dul ba</section><text>brtsams so/ /'char kas mthong nas smras pa/ sbed ma khyod ci'i phyir ngu / des smras pa/ bdag 'tshal ba'i khyim thab dus la bab na ci khyod kyis kyang yongs su btang ngam/ de nas 'char ka 'di snyam du sems te/ gal te bdag gis 'thun par smras </text></item>
<item><p>67b2</p><section>'dul ba</section><text>na 'di shin du ngu bar 'gyur bas bdag gis 'di tshar gcad par bya'o snyam du rig nas 'char kas sbed ma la smras pa/ sbed ma byang chub sems dpa' dka' ba byed pa gang gis btsun mo grags 'dzin dang / sa 'tsho ma dang / ri dgas skyes la sogs pa </text></item>
<item><p>67b3</p><section>'dul ba</section><text>bud med drug khri spangs te rab tu byung ba de dag gi rkang pa'i rdul tsam du yang khyod kyis mi phod do/ /de nas de cang mi smra bar 'dug pa dang / 'char kas smras pa/ kho bos khyod ma btang bas khyod nyid kyi phyir 'dir 'ongs pa yin no/ /kho bos rgyal po </text></item>
<item><p>67b4</p><section>'dul ba</section><text>las khyod dang khyim dang / nor thams cad thob na ci khyod 'di nyid du 'dug gam/ ser skya'i gnas su 'gro/ des bsams pa/ gal te ser skya'i gnas su song nas bram ze mo las srog kyang mi thob bo snyam du rig nas 'di nyid du mchis so </text></item>
<item><p>67b5</p><section>'dul ba</section><text>zhes smras te de de nyid du 'dug go/ /de'i tshe na 'char ka la khyim gnyis yod de/ gcig ni mnyan yod na'o/ /gcig ni ser skya'i gnas na'o/ /gang gi tshe bcom ldan 'das byang chub sems dpas lo drug tu dka' ba spyad de dka' ba </text></item>
<item><p>67b6</p><section>'dul ba</section><text>byed pa ci yang med par rig nas/ ci bder dbugs rngub par mdzad ci bder dbugs 'byin par mdzad cing / 'bras chan dang / zan dron la sogs pa zhal zas rgya chen po dag kyang gsol bar mdzad/ zhun mar dang / 'bru mar dag gis </text></item>
<item><p>67b7</p><section>'dul ba</section><text>sku dag kyang skud par mdzad/ chu dron pos kyang sku bsil bar mdzad cing / grong sde 'dong du gshegs nas grong pa'i bu mo dga' mo dang / dga' stobs ma gnyis las lan bcu drug bzlas pa'i 'o ma sbrang rtsi dang bsres pa gsol te/ klu'i rgyal </text></item>
<item><p>67b8</p><section>'dul ba</section><text>po nag pos mngon par bstod pa na rtswa bkra shis 'tshong pa las rtswa gser gyi mdog lta bu dag bzhes nas byang chub kyi gzhi ga la ba der gshegs te byon nas/ nyid kyis rtswa ma 'khrugs pa'i gdan bshams nas dkyil mo dkrung bcas te sku </text></item>
<item><p>68a1</p><section>'dul ba</section><text>drang por bsrang nas dran pa phyogs par bzhag ste bzhugs nas thugs bskyed cing gsung brjod pa/ ji srid zag med ma thob bar/ /de srid dkyil dkrung gzhig mi bya/ /de yis ji srid zag med pa/ /ma brnyes dkyil dkrung 'jig mi </text></item>
<item><p>68a2</p><section>'dul ba</section><text>mdzad/ /gang gi tshe bcom ldan 'das kyis mtshan mo'i gung thun la bdud 'byung po dung phyur phrag gsum dang / bye ba phrag drug gi 'khor dang ldan pa byams pa'i stobs kyis mngon par btul te bla na med pa'i mkhyen pa thugs su chud nas tshangs </text></item>
<item><p>68a3</p><section>'dul ba</section><text>pas gsol to/ /bA rA Na sIr gshegs nas lan gsum du bzlas te rnam pa bcu gnyis su chos dang ldan pa'i chos kyi 'khor lo bskor ba de'i tshe lnga pa dang / nye lnga dag dang / grong pa'i khye'u mtho ba mtho ba lnga bcu btul to/ /kar pa si'i tshal </text></item>
<item><p>68a4</p><section>'dul ba</section><text>gseb tu gshegs nas bzang sde'i tshogs drug bcu bden pa dag la bkod do/ /grong sde 'don du gshegs nas grong pa'i bu mo dga' mo dang / dga' stobs ma gnyis bden pa dag la bkod do/ /steng rgyas su gshegs nas ral pa </text></item>
<item><p>68a5</p><section>'dul ba</section><text>can stong rab tu phyung zhing rdzogs par bsnyen par mdzad do/ /ga yA mgo'i mchod rten du gshegs nas dge slong stong po de dag cho 'phrul gsum gyis gdams pa mdzad nas 'khor ba'i dgon pa las bsgral te shin du mthar thug pa </text></item>
<item><p>68a6</p><section>'dul ba</section><text>grub pa dang bde ba bla na med pa'i mya ngan las 'das pa la bkod do/ /shar pa'i tshal gseb tu gshegs nas ma ga d+hAr byung ba'i rgyal po bzo sbyangs gzugs can snying po lha brgyad khri dang / ma ga d+hAr byung ba'i bram ze dang / khyim bdag 'bum </text></item>
<item><p>68a7</p><section>'dul ba</section><text>phrag du ma dang lhan cig bden pa dag la bzhag go/ /rgyal po'i khab tu gshegs nas 'od ma'i tshal bzhes te shA ri'i bu dang / maud gal gyi bu 'khor nyis brgya lnga bcu dang ldan pa rab tu phyung zhing rdzogs par bsnyen par mdzad do/ /</text></item>
<item><p>68a8</p><section>'dul ba</section><text>mnyan yod du gshegs nas rgyal byed kyi tshal bzhes te ko sa lar byung ba'i rgyal po gsal rgyal gzhon nu'i dpe'i mdos btul nas/ de nas sangs rgyas bcom ldan 'das mnyan yod na rgyal byed kyi tshal mgon med zas sbyin gyi </text></item>
<item><p>68b1</p><section>'dul ba</section><text>kun dga' ra ba na bzhugs so/ /de nas ko sa lar byung ba'i rgyal po gsal rgyal gyis rgyal po zas gtsang gi gan du pho nya btang ste/ lha dgyes pa skyed cig /khyod kyi sras kyis bdud rtsi thugs su chud de/ bdud rtsis 'gro ba tshim par mdzad cing / mnyan yod na </text></item>
<item><p>68b2</p><section>'dul ba</section><text>rgyal byed kyi tshal mgon med zas sbyin gyi kun dga' ra ba na bzhugs so zhes spring ngo / /rgyal po zas gtsang gis thos nas bcom ldan 'das kyi spyan sngar pho nya btang ste/ gzhon nu bdag gis ring du ma mthong ste/ bdag gzhon nu mthong bas yongs su </text></item>
<item><p>68b3</p><section>'dul ba</section><text>skom mo zhes gsol pa dang / pho nya de de nyid du rab tu phyung ngo / /pho nya gnyis pa btang ba dang de yang de nyid du rab tu phyung ngo / /bcom ldan 'das kyis chos 'dul ba ni legs par gsungs pa yin pa'i phyir gang dang gang pho nyar btang ba de dang de de nyid du rab </text></item>
<item><p>68b4</p><section>'dul ba</section><text>tu byung ngo / /de nas dus gzhan zhig na rgyal po zas gtsang gis de thos nas lag pa la 'gram pa gtad de sems khongs su chud cing 'dug pa 'char kas mthong nas smras pa/ lha ci'i slad du phyag la zhal gtad de thugs khongs su chud </text></item>
<item><p>68b5</p><section>'dul ba</section><text>cing bzhugs/ 'char ka gang gi tshe gzhon nu don thams cad grub pa dka' ba dag spyod pa'i tshe ngas gtam rmed pa'i mi dag btang na de dag nyi ma re re zhing gtam khyer te 'ongs nas gzhon nu don thams cad grub pa gnas pa 'dis gnas so </text></item>
<item><p>68b6</p><section>'dul ba</section><text>zhes gtam snyod par byed na/ da gzhon nu don thams cad grub pas bdud rtsi thugs su chud de bdud rtsis 'gro ba tshim par mdzad cing / mnyan yod na rgyal byed kyi tshal mgon med zas sbyin gyi kun dga' ra ba na bzhugs shes thos nas </text></item>
<item><p>68b7</p><section>'dul ba</section><text>ngas gtam rmed pa'i mi dag btang na/ 'gas kyang gzhon nu don thams cad grub pa'i gtam khyer te mi 'ong bar gang dang gang pho nyar btang ba de dang de de nyid du 'dug par gyur na nga ji ltar lag pa la 'gram pa gtad de sems khongs su chud </text></item>
<item><p>68b8</p><section>'dul ba</section><text>cing mi 'dug tu rung / 'char kas smras pa/ lha bdag la bka' stsal du gsol/ khyod kyang der 'dug par 'gyur ro/ /lha bdag gis lha'i spyan sngar bka' mchid 'tshal te mchi'o/ /rgyal po zas gtsang gis rang nyid kyis phrin yig </text></item>
<item><p>69a1</p><section>'dul ba</section><text>'di skad ces/ ma rum bzhugs pa tshun chad nas/ /bdag gis legs par khyod bsrungs te/ /nyon mongs gdugs kyis rab gdungs pas/ /rgyal ba'i ljon shing sdod cing mchis/ /slob ma'i yal ga rtsa lag gis/ /da ltar khyod </text></item>
<item><p>69a2</p><section>'dul ba</section><text>ni rgyas gyur pas/ /gzhan dag bde bas dga' mdzad na/ /bdag ni sdug bsngal sten par gyur/ /gang tshe dang po khyod 'khrungs tshe/ /shin tu don chen mdzad nas ni/ /nye du rjes su gzung mdzad ces/ /de tshe khyod kyis thugs dam bcas/</text></item>
<item><p>69a3</p><section>'dul ba</section><text>de slad go 'phang zhi brnyes khyod/ /bdag dang nye du'i tshogs rnams la/ /rjes su thugs brtse nyer bzung ste/ /byon pa'i blo gros mdzad du gsol/ /zhes bris so/ /de nas 'char ka phrin yig de blangs te mnyan yod du 'phags nas de mthar </text></item>
<item><p>69a4</p><section>'dul ba</section><text>gyis mnyan yod du phyin nas ji tsam na 'char kas bcom ldan 'das la phrin yig phul ba dang / bcom ldan 'das nyid kyis phrin yig klag pa mdzad nas/ 'char kas gsol pa/ bcom ldan 'das ser skya'i gnas su gshegs sam/ 'char </text></item>
<item><p>69a5</p><section>'dul ba</section><text>ka 'ong ngo / /'char kas sngon gyi gcugs pa de nyid kyis 'di skad ces gsol te/ /gal te bcom ldan 'das mi gshegs na bdag gis mthus bkri bar bgyi'o/ /de nas bcom ldan 'das kyis de'i tshe tshigs su bcad pa bka' stsal pa/</text></item>
<item><p>69a6</p><section>'dul ba</section><text>gang la khrid byed sred pa yi/ /dra bkram gang na'ang yod min pa/ /spyod yas gzhi med sangs rgyas de/ /gang gi gzhis ni khrid par byed/ /gang la khrid byed sred pa yi/ /dra bkram gang na'ang yod min pa/ /rtsal yas gzhi med sangs </text></item>
<item><p>69a7</p><section>'dul ba</section><text>rgyas de/ /gang gi gzhis ni khrid par byed/ /gang rgyal mi nyams gang la ni/ /'jig rten ma rgyal yod med pa/ /spyod yas gzhi med sangs rgyas de/ /gang gi gzhis ni khrid par byed/ /gang rgyal mi nyams gang la ni/ /'jig </text></item>
<item><p>69a8</p><section>'dul ba</section><text>rten ma rgyal yod med pa/ /rtsal yas gzhi med sangs rgyas de/ /gang gi gzhis ni khrid par byed/ /'char kas gsol pa/ bcom ldan 'das bdag rgyal po zas gtsang la brjod du mchi'o/ /bcom ldan 'das kyis bka' stsal pa/</text></item>
<item><p>69b1</p><section>'dul ba</section><text>'char ka rgyal ba'i pho nya dag ni de lta bu ma yin no/ /bcom ldan 'das 'o na rgyal ba'i pho nya dag ji lta bu lags/ skra bregs shing gos ngur smrig gon pa rab tu byung ba dag yin no/ /bcom ldan 'das bdag gis rgyal po zas gtsang la slar mchis </text></item>
<item><p>69b2</p><section>'dul ba</section><text>par mchid kyis 'tshal to/ /bcom ldan 'das kyis bka' stsal pa/ rab tu byung ste song shig /'di ltar bcom ldan 'das byang chub sems dpar gyur pas sngon tshe rabs rjes pa de dang de dag tu yab dang / yum dang / mkhan po dang / slob dpon dang / bla ma dang /</text></item>
<item><p>69b3</p><section>'dul ba</section><text>bla ma'i gnas lta bu dag gi chos dang ldan pa'i tshig 'ga' yang ma bcag pas bka' stsal ma thag tu 'char kas gsol pa/ bcom ldan 'das bdag rab tu 'byung ngo / /de nas bcom ldan 'das kyis tshe dang ldan pa shA ri'i bu la bka' stsal pa/ shA ri'i bu 'char </text></item>
<item><p>69b4</p><section>'dul ba</section><text>ka rab tu phyung shig dang / de ni 'di la yun ring po'i don dang / phan pa dang / bde bar 'gyur ro/ /tshe dang ldan pa shA ri'i bus btsun pa bka' bzhin 'tshal zhes bcom ldan 'das las mnyan nas 'char ka rab tu phyung bsnyen par rdzogs par byas te/ de la 'di ni </text></item>
<item><p>69b5</p><section>'dul ba</section><text>khyod kyi bya ba yin no/ /'di ni khyod kyis bya ba ma yin no/ /'char ka khyod kyis deng phyin cad bud med kyi yul dang lhan cig khyim gcig tu nyal bar mi bya'o zhes bya ba la sogs pa kun du spyad pa'i chos thams cad brjod do/ /'char kas </text></item>
<item><p>69b6</p><section>'dul ba</section><text>mkhan po bka' bzhin 'tshal zhes tshe dang ldan pa shA ri'i bu'i rkang pa gnyis la mgo bos phyag 'tshal te song nas/ bcom ldan 'das ga la ba der song ste phyin nas bcom ldan 'das kyi zhabs gnyis la mgo bos </text></item>
<item><p>69b7</p><section>'dul ba</section><text>phyag 'tshal te bcom ldan 'das la 'di skad ces gsol to/ /bcom ldan 'das ser skya'i gnas su mchi'o/ /bcom ldan 'das kyis bka' stsal pa/ 'char ka khyod kyis tsham tshom med par rgyal po'i pho brang du 'jug </text></item>
<item><p>69b8</p><section>'dul ba</section><text>par mi bya bar sgor 'greng ste shAkya'i dge slong 'ongs so zhes brjod par bya'o/ /gal te shAkya'i dge slong gzhan dag kyang yod dam zhes 'dri na shAkya'i dge slong gzhan dag kyang yod do zhes brjod par bya'o/ /gal te zhugs </text></item>
<item><p>70a1</p><section>'dul ba</section><text>shig ces zer na 'jug par bya'o/ /gal te gzhon nu don thams cad grub pa yang cha lugs 'di 'dra ba nyid yin nam zhes 'dri na/ cha lugs 'di 'dra ba nyid yin no zhes brjod par bya'o/ /khyod kyis rgyal po'i pho brang du gnas par </text></item>
<item><p>70a2</p><section>'dul ba</section><text>mi bya'o/ /gal te gzhon nu don thams cad grub pa yang rgyal po'i pho brang du gnas 'cha' bar mi byed dam zhes 'dri na/ gnas 'cha' bar mi byed do zhes brjod par bya'o/ /gal te gang du gnas 'cha' bar byed ces 'dri na/ dgon pa 'am/</text></item>
<item><p>70a3</p><section>'dul ba</section><text>gtsug lag khang du'o zhes brjod par bya'o/ /gal te gzhon nu don thams cad grub pa 'ong ngam zhes 'dri na 'ong ngo zhes brjod par bya'o/ /gal te yun ji tsam na 'ong zhes 'dri na zhag bdun 'das nas so zhes brjod par bya'o/ /tshe dang ldan pa 'char kas bcom ldan 'das </text></item>
<item><p>70a4</p><section>'dul ba</section><text>bka' bzhin 'tshal zhes bcom ldan 'das las mnyan nas/ bcom ldan 'das kyi zhabs gnyis la mgo bos phyag 'tshal te/ bcom ldan 'das kyi spyan snga nas song ngo / /'char ka 'ong ba'i tshe mnyan yod du nyi ma mang po dag gis </text></item>
<item><p>70a5</p><section>'dul ba</section><text>phyin na phyir 'gro ba'i tshe 'di lta ste/ sangs rgyas rnams kyi sangs rgyas kyi mthu dang / lha rnams kyi lha'i mthus nyi ma gcig gis ser skya'i gnas su phyin to/ /de nas tshe dang ldan pa 'char ka rgyal po zas gtsang gi pho brang ga la ba der song </text></item>
<item><p>70a6</p><section>'dul ba</section><text>ste phyin nas mi sgo ba bos te smras pa/ kye nang rje khyod song la rgyal po la shAkya'i dge slong 'ongs so zhes sbron cig /des smras pa/ shAkya'i dge slong gzhan dag kyang mchis sam/ 'char kas smras pa/ shAkya'i dge slong gzhan dag kyang yod do/ /</text></item>
<item><p>70a7</p><section>'dul ba</section><text>sgo bas rgyal po la sbran pa dang / rgyal pos smras pa/ shAkya 'jug tu chug shig /su zhig shAkya zlog par byed/ de nas tshe dang ldan pa 'char ka sgo bas ngo shes nas rgyal po zas gtsang ga la ba der song ste phyin nas rgyal po zas gtsang la 'di </text></item>
<item><p>70a8</p><section>'dul ba</section><text>skad ces smras so/ /rgyal po chen po khyod la bcom ldan 'das a rog khya zhes gsung ngo / /rgyal po zas gtsang gis 'char ka skad las ngo shes nas smras pa/ khyod 'char ka yin nam/ lha bdag skye bos de ltar 'tshal to/ /rgyal pos </text></item>
<item><p>70b1</p><section>'dul ba</section><text>smras pa/ gzhon nu don thams cad grub pa yang cha lugs 'di 'dra ba nyid yin nam/ lha cha lugs 'di 'dra ba nyid lags so/ /rgyal po seng ge'i khri las brgyal te sa la lhung nas chus dbang bskur bas srog phyir 'ongs nas dris pa/ gzhon nu don thams </text></item>
<item><p>70b2</p><section>'dul ba</section><text>cad grub pa 'ong ngam/ lha mchi'o/ /yun ji tsam na 'ong / dgung bdun 'das nas so/ /rgyal pos blon po rnams la smras pa/ shes ldan dag deng la rgyal po'i pho brang dang / btsun mo'i 'khor dag byi dor gyis shig /lha gzhon nu don thams cad grub </text></item>
<item><p>70b3</p><section>'dul ba</section><text>pa de rgyal po'i pho brang ngam/ btsun mo'i 'khor gyi nang du gnas 'cha' bar mi bgyid do/ /'o na gang du gnas 'cha' bar byed/ dgon pa 'am/ gtsug lag khang du'o/ /gtsug lag khang ci 'dra bar/ 'char kas mnyan yod na gtsug lag </text></item>
<item><p>70b4</p><section>'dul ba</section><text>khang ci 'dra ba dag mthong ba de 'dra ba brjod do/ /de'i tshe na rgyal po zas gtsang la skyed mos tshal skye yod dang / n+ya gro ng+ha'i kun dga' ra ba dang / tshangs pa'i gnas la sogs pa skyed mos tshal lnga brgya yod pas rgyal pos blon po rnams </text></item>
<item><p>70b5</p><section>'dul ba</section><text>la smras pa/ shes ldan dag khyed deng la/ skyed mos tshal gsum po skye yod dang / n+ya gro ng+ha'i kun dga' ra ba dang / tshangs pa'i gnas dag tu skyed mos tshal re rer yang rgyal byed kyi tshal 'dra ba'i gtsug lag khang khang chen bcu </text></item>
<item><p>70b6</p><section>'dul ba</section><text>drug dang / khang pa'i gzhi drug bcu yod pa dag myur du byed du chug la/ grong khyer ser skya'i gnas thams cad kyang rdo ba dang gseg ma dang / gyo mo med par gnas par gyis shig /rgyal po rnams ni tshig gis 'grub pa yin la/</text></item>
<item><p>70b7</p><section>'dul ba</section><text>lha rnams ni sems kyis 'grub pa yin/ rnal 'byor pa rnams ni sems bskyed pa tsam gyis thams cad 'grub pa yin pas blon po rnams kyis lha bka' bzhin 'tshal zhes rgyal po zas gtsang las mnyan nas bskyed mos tshal gsum </text></item>
<item><p>70b8</p><section>'dul ba</section><text>po skye yod dang / n+ya gro ng+ha'i kun dga' ra ba dang / tshangs pa'i gnas dag tu bskyed mos tshal re rer yang rgyal byed kyi tshal 'dra ba'i gtsug lag khang khang chen bcu drug dang / khang pa'i gzhi drug bcu yod pa dag byed du bcug cing grong khyer </text></item>
<item><p>71a1</p><section>'dul ba</section><text>ser skya'i gnas thams cad kyang rdo ba dang / gseg ma dang / gyo mo med par gnas par byas so/ /sangs rgyas bcom ldan 'das gson zhing bzhugs te 'tsho zhing gzhes pa rnams la chos nyid kyis gdon mi za bar bgyi ba bcu </text></item>
<item><p>71a2</p><section>'dul ba</section><text>mnga' ste/ sangs rgyas bcom ldan 'das kyis ji srid du sangs rgyas su lung ma bstan pa dang / ji srid du sems can gzhan gyis bla na med pa'i byang chub tu phyir mi ldog pa'i sems ma bskyed pa dang / sangs rgyas kyis gdul bar bya ba thams </text></item>
<item><p>71a3</p><section>'dul ba</section><text>cad ma btul ba dang / ji srid du sku tshe'i cha lnga pa ma lus pa dang / ji srid du mtshams bcad pa ma mdzad pa dang / ji srid du nyan thos zung gcig mchog tu ma bstan pa dang / ji srid du grong khyer kun 'od du lha las babs pa ma bstan pa dang /</text></item>
<item><p>71a4</p><section>'dul ba</section><text>ji srid du mnyan yod du cho 'phrul chen po rnam par ma bstan pa dang / ji srid du mtsho chan po ma dros par nyan thos rnams dang thabs gcig sngon gyi las kyi rgyu ba lung ma bstan pa dang / ji srid du yab yum gnyis bden pa dag la </text></item>
<item><p>71a5</p><section>'dul ba</section><text>ma bkod pa de srid du yongs su mya ngan las mi 'da' ba yin no/ /de nas bcom ldan 'das 'di snyam du dgongs te/ rgyal po chen po zas gtsang dang / shAkya 'bum phrag du ma dag gdul ba'i dus nye bar gnas par gyur cing /</text></item>
<item><p>71a6</p><section>'dul ba</section><text>'di lta ste/ yab yum gnyis bden pa dag la gzhag pa de ni de bzhin gshegs pas gdon mi za bar mdzad pa yin no snyam du dgongs nas/ de nas bcom ldan 'das kyis tshe dang ldan pa maud gal gyi bu chen po la bka' </text></item>
<item><p>71a7</p><section>'dul ba</section><text>stsal pa/ maud gal gyi bu khyod song la dge slong rnams la de bzhin gshegs pa ser skya'i gnas su gshegs kyis/ khyed cag las gang de bzhin gshegs pa dag thabs gcig ser skya'i gnas su 'gro ba dang / yab dang sras </text></item>
<item><p>71a8</p><section>'dul ba</section><text>mjal ba lta bar spro ba des chos gos dag long shig ces bsgo shig /tshe dang ldan pa maud gal gyi bu chen pos btsun pa bka' bzhin 'tshal zhes bcom ldan 'das las mnyan nas/ dge slong rnams la tshe dang ldan pa dag bcom </text></item>
<item><p>71b1</p><section>'dul ba</section><text>ldan 'das ser skya'i gnas su gshegs kyis khyed cag las gang de bzhin gshegs pa dang thabs gcig ser skya'i gnas su 'gro ba dang / yab dang sras mjal ba lta bar spro ba des chos gos dag long shig ces bsgo'o/ /dge slong dag gis tshe </text></item>
<item><p>71b2</p><section>'dul ba</section><text>dang ldan pa de bzhin bgyi'o zhes tshe dang ldan pa maud gal gyi bu chen po las mnyan to/ /de nas bcom ldan 'das dul ba 'khor dul ba dang ldan pa/ zhi ba 'khor zhi ba dang ldan pa/ /grol ba 'khor grol ba dang ldan pa/ dbugs phyin pa 'khor dbugs </text></item>
<item><p>71b3</p><section>'dul ba</section><text>phyin pa dang ldan pa/ thul ba 'khor thul ba dang ldan pa/ dgra bcom pa 'khor dgra bcom pa dang ldan pa/ 'dod chags dang bral ba 'khor 'dod chags dang bral ba dang ldan pa/ mdzes pa 'khor mdzes pa dang ldan pa/ khyu mchog ltar ba lang </text></item>
<item><p>71b4</p><section>'dul ba</section><text>gi tshogs kyis yongs su bskor ba/ glang po che ltar glang po che'i phru gu'i tshogs kyis yongs su bskor ba/ seng ge ltar mche ba can gyi tshogs kyis yongs su bskor ba/ ngang pa'i rgyal po ltar ngang pa'i tshogs kyis yongs su bskor ba/</text></item>
<item><p>71b5</p><section>'dul ba</section><text>nam mkha'i lding ltar bya'i tshogs kyis yongs su bskor ba/ bram ze ltar slob ma'i tshogs kyis yongs su bskor ba/ sman pa mkhas pa ltar nad pa'i tshogs kyis yongs su bskor ba/ dpa' bo ltar ru pa'i tshogs kyis yongs su </text></item>
<item><p>71b6</p><section>'dul ba</section><text>bskor ba/ sa mkhan ltar lam du zhugs pa'i tshogs kyis yongs su bskor ba/ ded dpon ltar tshong pa'i tshogs kyis yongs su bskor ba/ tshong dpon ltar 'khor gyi tshogs kyis yongs su bskor ba/ mkhar gyi rgyal po ltar </text></item>
<item><p>71b7</p><section>'dul ba</section><text>blon po'i tshogs gyis yongs su bskor ba/ 'khor los sgyur ba ltar bu stong gi tshogs kyis yongs su bskor ba/ zla ba ltar rgyu skar gyi tshogs kyis yongs su bskor ba/ nyi ma ltar 'od zer stong gi tshogs kyis yongs su </text></item>
<item><p>71b8</p><section>'dul ba</section><text>bskor ba/ yul 'khor srung ltar dri za'i tshogs kyis yongs su bskor ba/ 'phags skyes po ltar grul bum gyi tshogs kyis yongs su bskor ba/ mig mi bzang ltar klu'i tshogs kyis yongs su bskor ba/ nor sbyin ltar </text></item>
<item><p>72a1</p><section>'dul ba</section><text>gnod sbyin gyi tshogs kyis yongs su bskor ba/ thag bzangs ris ltar lha ma yin gyis tshogs kyis yongs su bskor ba/ brgya byin ltar sum bcu rtsa gsum pa'i tshogs kyis yongs su bskor ba/ tshangs pa ltar tshangs ris kyi tshogs </text></item>
<item><p>72a2</p><section>'dul ba</section><text>kyis yongs su bskor ba/ dbang po rnams shin tu dul ba/ spyod lam dang / spyod pa ma 'khrugs pa/ chu gter ltar ting nge ba/ sprin ltar chu dang bcas pa/ glang po che'i rgyal po ltar dregs pa dang bral ba/ skyes bu chen po'i mtshan sum bcu rtsa </text></item>
<item><p>72a3</p><section>'dul ba</section><text>gnyis kyis legs par brgyan pa/ dpe byad bzang po brgyad bcus sku rnam par mdzes pa/ 'od 'doms gang gis gzugs can brgyan pa/ nyi ma stong bas lhag pa'i 'od dang ldan pa/ rin po che'i ri bo 'gro ba ltar kun du bzang ba/</text></item>
<item><p>72a4</p><section>'dul ba</section><text>stobs bcu dang / mi 'jigs pa bzhi dang / ma 'dres pa'i dran pa nye bar gzhag pa gsum dang / thugs rje chen po dang ldan pa/ 'jig rten la phan par zhugs pa/ srung ba gcig pu pa/ nyag gcig dpa' ba/ gnyis pa med pa/ gnyis su mi </text></item>
<item><p>72a5</p><section>'dul ba</section><text>gsung ba/ zhi gnas dang lhag mthong gis bzhugs pa/ rig pa gsum gsal bar mdzad pa/ bslab pa gsum la legs par bslabs pa/ dul ba'i gnas gsum gyi gzhi la mkhas pa/ chu bo bzhi las rgal ba/ rdzu 'phrul gyi rkang pa bzhis </text></item>
<item><p>72a6</p><section>'dul ba</section><text>spyod pa'i gzhi la legs par gnas pa/ bsdu ba'i dngos po bzhi la yun ring po nas yongs su sbyang ba mdzad pa/ mi 'jigs pa bzhis bsnyengs pa mi mnga' ba/ yan lag lnga spangs pa/ 'gro ba lnga las yang dag par 'das pa/ yan lag </text></item>
<item><p>72a7</p><section>'dul ba</section><text>drug dang ldan pa/ pha rol du phyin pa drug yongs su rdzogs pa/ rtag tu gnas pa drug gis gnas pa/ byang chub kyi yan lag bdun gyi me tog gis phyug pa/ lam gyi yan lag brgyad ston pa/ mthar gyis gnas pa'i snyoms par </text></item>
<item><p>72a8</p><section>'dul ba</section><text>'jug pa dgu la mkhas pa/ stobs bcu'i stobs dang ldan pa/ phyogs bcur snyan pas yang dag par rgyas pa/ brgya phrag bcur dbang bsgyur ba las khyad par du 'phags pa/ 'khor nyan thos chen po tshe dang ldan pa lteng rgyas 'od srung dang /</text></item>
<item><p>72b1</p><section>'dul ba</section><text>ga ya 'od srung dang / chu klung 'od srung la sogs pa sngon gyi ral pa can stong dang / tshe dang ldan pa shA ri'i bu dang / maud gal gyi bu chen po la sogs pa dge slong gi dge 'dun mang pos mdun du bdar te ser skya'i gnas ga la ba </text></item>
<item><p>72b2</p><section>'dul ba</section><text>der rgyu zhing gshegs so/ /de'i tshe na rgyal po zas gtsang gis nyi ma bdun pa la grong khyer ser skya'i gnas thams cad rdo ba dang / gseg ma dang / gyo mo med par bzhag cing bdug pa dang / phye ma 'khrigs pa dang / me tog sna tshogs bkram pa </text></item>
<item><p>72b3</p><section>'dul ba</section><text>dang / rgyal mtshan dang / ba dan bsgreng ba la sogs pa mchod pa'i yo byad rgya chen po dag bshams shing / n+ya gro ng+ha'i kun dga' ra bar sa phyogs go skabs yangs par gdan thams cad zla kham lta bur bshams te/ n+ya gro ng+ha'i kun dga' ra ba nas </text></item>
<item><p>72b4</p><section>'dul ba</section><text>grong khyer ser skya'i gnas kyi bar gyi lam thams cad mdzes shing rdo ba dang / gseg ma dang / gyo mo med par bzhag ste/ spos chu'i chag chag btab cing bar bar du dar gyi chun po mang po spyangs shing / me tog gi tshoms dag kyang bshams/ bdug spos </text></item>
<item><p>72b5</p><section>'dul ba</section><text>dri zhim po'i du ba 'khrigs pa dang / me tog sna tshogs bkram pa dang / rgyal mtshan dang / ba dan bsgreng ba dag rnam par bzhag go/ /rgyal po zas gtsang nyid kyis rgyal po'i 'byor pa chen po dang / rgyal po'i mthu chen pos n+ya gro ng+ha'i kun dga' ra ba na 'di </text></item>
<item><p>72b6</p><section>'dul ba</section><text>lta ste/ bcom ldan 'das la sdod cing 'dug go/ /de nas bcom ldan 'das mthar gyis rgyu zhing gshegs pa na chu rlung ro ha ka'i 'gram du gshegs so/ /de na dge slong kha cig ni lag pa dang rkang pa dag 'khru bar byed/ kha cig ni so shing 'dor </text></item>
<item><p>72b7</p><section>'dul ba</section><text>bar byed/ kha cig ni chu 'tshag par byed/ kha cig ni khrus byed do/ /grong khyer ser skya'i gnas na 'khod pa'i shAkya rnams kyis gzhon nu don thams cad grub pa 'ongs shing / rgyal po zas gtsang gis n+ya gro ng+ha'i kun dga' ra bar sa phyogs </text></item>
<item><p>72b8</p><section>'dul ba</section><text>go skabs yangs par gnas mal bshams shes thos so/ /thos nas kyang shAkya 'bum phrag du ma dag n+ya gro ng+ha'i kun dga' ra bar 'dus par gyur cing / de na kha cig ni sngon gyi dge ba'i rtsa ba dag gis bskul zhing lhags so/ /kha cig ni ya </text></item>
<item><p>73a1</p><section>'dul ba</section><text>mtshan skyes te je dang por yab kyis sras kyi zhabs la phyag 'tshal bar mdzad dam/ 'on te sras kyis yab kyi zhabs la phyag 'tshal bar mdzad pa blta'o snyam pas lhags so/ /de nas bcom ldan 'das 'di snyam du dgongs te/ gal </text></item>
<item><p>73a2</p><section>'dul ba</section><text>te de bzhin gshegs pa zhabs kyis ser skya'i gnas su gshegs na shAkya nga rgyal can dag gzhon nu don thams cad grub pas chen po ma rnyed de/ 'di ltar 'di sngon byang chub sems dpar gyur pa na grong khyer ser skya'i gnas nas lha 'bum phrag </text></item>
<item><p>73a3</p><section>'dul ba</section><text>du mas bsu ste steng gi nam mkha' las byung ste song na/ da 'dis bla na med pa'i ye shes rtogs kyang rkang pas 'ongs so zhes ma dad pa skye bar 'gyur bas bdag rdzu 'phrul gyis ser skya'i gnas su 'jug par bya'o snyam du dgongs shing rig nas/</text></item>
<item><p>73a4</p><section>'dul ba</section><text>dge slong rnams la bka' stsal pa/ dge slong dag khyed ni rkang pa dag gis chu klung ro ha ka rgol cig /de bzhin gshegs pa ni rdzu 'phrul gyis gshegs so/ /dge slong rnams kyis btsun pa bka' bzhin 'tshal zhes bcom ldan 'das las mnyan </text></item>
<item><p>73a5</p><section>'dul ba</section><text>nas/ rkang pa dag gis chu klung ro ha ka rgal te n+ya gro ng+ha'i kun dga' ra ba ga la ba der dong ngo / /de nas bcom ldan 'das kyis dge slong gi dge 'dun song nas ring po ma lon par thugs su chud nas ting nge 'dzin 'di lta bu la snyoms par zhugs te/</text></item>
<item><p>73a6</p><section>'dul ba</section><text>ji ltar thugs mnyam par bzhag na rdzu 'phrul gyis chu klung ro ha ka'i pha rol gyi 'gram nas mi snang bar gyur cing steng gi nam mkha' la ngang pa'i rgyal po 'dab ma brkyang ba ltar mngon par 'phags nas ser skya'i gnas kyi steng nas n+ya gro d+ha'i kun </text></item>
<item><p>73a7</p><section>'dul ba</section><text>dga' ra ba ga la ba der gshegs te byon nas n+ya gro ng+ha'i kun dga' ra ba'i steng gi nam mkha' la dkyil mo dkrung bcas te bzhugs so/ /de na bcom ldan 'das shar phyogs logs su spyod lam bzhi po 'di lta ste/ 'chag pa dang bzhengs </text></item>
<item><p>73a8</p><section>'dul ba</section><text>pa dang / bzhugs pa dang / mnal ba dag mdzad do/ /me'i khams la yang snyoms par 'jug pa mdzad de/ sangs rgyas bcom ldan 'das me'i khams la snyoms par zhugs pa'i sku las 'od zer sna tshogs 'di lta ste/ sngon po dag dang /</text></item>
<item><p>73b1</p><section>'dul ba</section><text>ser po dag dang / dmar po dag dang / dkar po dag dang / btsod ka dag dang / shel dang / dngul gyi kha dog lta bu dag byung ngo / /cho 'phrul zung dag kyang rnam par ston pa mdzad de/ sku'i smad nas me 'bar zhing sku'i stod nas chu grang mo'i rgyun 'bab par mdzad </text></item>
<item><p>73b2</p><section>'dul ba</section><text>do/ /sku'i stod nas me 'bar zhing sku'i smad nas chu grang mo'i rgyun 'bab par mdzad do/ /shar phyogs su ji lta ba bzhin du lho phyogs dang / nub phyogs dang / byang phyogs su yang de bzhin du mdzad do/ /de ltar phyogs bzhir rdzu 'phrul gyi </text></item>
<item><p>73b3</p><section>'dul ba</section><text>cho 'phrul rnam pa bzhi bzhi ston par mdzad do/ /de nas bcom ldan 'das 'di snyam du dgongs te/ gal te de bzhin gshegs pas rgyal po zas gtsang gi rkang pa gnyis la gtugs par gyur na ni de'i spyi bo tshal pa bdun du 'gas par </text></item>
<item><p>73b4</p><section>'dul ba</section><text>'gyur la/ gal te rgyal po zas gtsang gis de bzhin gshegs pa'i zhabs gnyis la gtugs par gyur na ni shAkya nga rgyal can dag ci'i phyir yab tu gyur pas sras kyi rkang pa gnyis la gtugs par byed ces ma dad pa skye bar 'gyur bas </text></item>
<item><p>73b5</p><section>'dul ba</section><text>bdag gis ci nas kyang rgyal po zas gtsang gis lus ma btud bzhin du de bzhin gshegs pa'i zhabs gnyis la phyag 'tshal bar 'gyur ba de lta bu'i rdzu 'phrul mngon par 'du bya'o snyam du dgongs shing rig nas ta la bdun srid tsam </text></item>
<item><p>73b6</p><section>'dul ba</section><text>gyi steng gi nam mkha' la gzhes shing / ta la drug dang / lnga dang / bzhi dang / gsum dang / gnyis dang / gcig srid tsam na bzhugs so/ /de nas skyes bu bdun srid tsam na gzhes shing skyes bu drug dang / lnga dang / bzhi dang / gsum dang /</text></item>
<item><p>73b7</p><section>'dul ba</section><text>gnyis dang / gcig srid tsam na gzhes so/ /de nas rgyal po zas gtsang gis ma btud bzhin du de bzhin gshegs pa'i zhabs gnyis la mgo bos phyag 'tshal nas shAkya rnams la go bar bya ba'i phyir de'i tshe tshigs su bcad pa smras pa/</text></item>
<item><p>73b8</p><section>'dul ba</section><text>gang tshe khyod bltams dog sa rab g.yos dang / /'dzam bu'i grib mas khyod sku ma btang dang / /'di dang lan gsum kun gzigs mkhyen ldan pa/ /sangs rgyas khyod kyi zhabs la bdag phyag 'tshal/ /de nas bcom ldan 'das kyis rdzu 'phrul </text></item>
<item><p>74a1</p><section>'dul ba</section><text>mngon par 'du mdzad pa de slar bsdu ba mdzad nas n+ya gro ng+ha'i kun dga' ra bar gshegs te/ dge slong gi dge 'dun gyi gong du gdan bshams pa nyid la bzhugs so/ /de nas rgyal po zas gtsang dang / bre bo zas dang / zas dkar dang / bdud rtsi </text></item>
<item><p>74a2</p><section>'dul ba</section><text>zas dang / shAkya 'bum phrag du ma dag gis bcom ldan 'das kyi zhabs gnyis la mgo bos phyag 'tshal te mtha' gcig tu 'khod do/ /shAkya kha cig ni bcom ldan 'das ga la ba de logs su thal mo sbyar te mtha' gcig tu 'khod do/ /shAkya kha </text></item>
<item><p>74a3</p><section>'dul ba</section><text>cig ni thag ring po kho na nas bcom ldan 'das mthong nas cang mi smra bar mtha' gcig tu 'khod do/ /de nas rgyal po zas gtsang gis bcom ldan 'das la tshigs su bcad pa'i skad kyis zhu ba zhus pa/ dpa' bo bcibs pa glang po dang / /chibs </text></item>
<item><p>74a4</p><section>'dul ba</section><text>dang shing rtas khab gshegs na/ /tsher bcas dog sa'i gzhi dag la/ /ji ltar zhabs kyis gshegs pa mdzad/ /bcom ldan 'das kyis bka' stsal pa/ bdag ni rdzu 'phrul rkang pa dang / /yang dag stsol ba'i bzhon pa yis/ /nyon </text></item>
<item><p>74a5</p><section>'dul ba</section><text>mongs tsher mas ma smas par/ /sa gzhi kun du rnam par rgyu/ /rgyal pos gsol pa/ dpa' bo sngan chad ka shi ka'i/ /na bza' gsol bas rnam mdzes na/ /ngur smrig na bza' rtsub po dag /ji ltar khyod skus bzod par mdzad/ /bcom ldan </text></item>
<item><p>74a6</p><section>'dul ba</section><text>'das kyis bka' stsal pa/ rgyal po bdag ni khrel 'dzem pa'i/ /snam sbyar gos gyon mdzes pa yin/ /gang gis thub pa'i gos gyon pa/ /zhi ba'i nags na mdzes par 'gyur/ /rgyal pos gsol pa/ brtan pa sngan chad gser snod </text></item>
<item><p>74a7</p><section>'dul ba</section><text>nas/ /zhal zas ro mang ldan gsol nas/ da ltar bsod snyoms ngan pa dag /ji ltar khyod kyi mgur du byon/ /bcom ldan 'das kyis bka' stsal pa/ chos ldan dga' ba dag gi zas/ /nges 'byung ldan zhing mnyam bzhag yin/ /</text></item>
<item><p>74a8</p><section>'dul ba</section><text>zas sred spangs kyang 'jig rten kun/ /rjes su gzung phyir bdag spyod byed / /rgyal pos gsol pa/ blo bzang khyod sngon yang thog gi/ gzhal med khang steng dus mthun bzhugs/ /nyag gcig nags na khyod bzhugs na/ /ji ltar </text></item>
<item><p>74b1</p><section>'dul ba</section><text>bsnyengs dang bral bar 'gyur/ /bcom ldan 'das kyis bka' stsal pa/ gau tam 'jigs kun rtsa dang srid/ /de dag bag nyal bcas spangs pas/ /mya ngan 'jigs bral nags gnas te/ /de na bdag 'jigs ci yang med/ /rgyal pos gsol pa/ thub </text></item>
<item><p>74b2</p><section>'dul ba</section><text>dbang khyod sngon rab dgyes pa'i/ /khab na rtag tu khrus mchog mdzad/ /nags na nyag gcig khyod bzhugs na/ /de na 'byor khrus su dag bgyid/ /bcom ldan 'das kyis bka' stsal pa / gau tam chos rdzing bsod nams 'gram/ /rnyog med dam </text></item>
<item><p>74b3</p><section>'dul ba</section><text>pas bsngags pa ste/ /mi lus mi gsher der bkrus pa/ /rig byed yon tan pha rol 'gro/ /rgyal pos gsol pa/ dpa' bo rang gi pho brang na/ /gser dngul bum pas khrus mdzad na/ /chab tshan rnyog dang bcas pa yis/ /ji ltar khyod kyi </text></item>
<item><p>74b4</p><section>'dul ba</section><text>sku khrus mdzad/ /bcom ldan 'das kyis bka' stsal pa/ gau tam dang klung tshul khrims 'gram/ /dang ba bsil ba mkhas pas bsngags/ /mi lus mi gsher der bkrus pa/ /rig byed yon tan pha rol 'gro/ /rgyal po zas gtsang </text></item>
<item><p>74b5</p><section>'dul ba</section><text>gis gsol pa/ zil gnon gang nas skye 'gyur zhing / /'jigs skrags gang nas 'byung bar 'gyur/ /yid 'byung gang nas skye bar 'gyur/ /zhus pa de ni bdag la gsungs/ /bcom ldan 'das kyis bka' stsal pa/ zil </text></item>
<item><p>74b6</p><section>'dul ba</section><text>gnon gang nas skye 'gyur zhing / /'jigs skrag gang nas 'byung bar 'gyur/ /yid 'byung gang nas skye 'gyur ba/ /gson cig bdag gis khyod la bshad/ /rga dang na dang 'chi 'gyur ba/ /gal te de gsum yod min na/ /bdag kyang shin </text></item>
<item><p>74b7</p><section>'dul ba</section><text>tu yid 'ong ba'i/ /yul rnams la ni dga' bar 'gyur/ /rgyal pos gsol pa/ shAkya'i rigs rnams dga' mdzad pa/ /dpa' bo 'jig rten chos brgyad kyis/ /khyod la gos pa mi mnga' ba/ /legs par 'khrungs pa legs pa lags/ /</text></item>
<item><p>74b8</p><section>'dul ba</section><text>de nas rab dga' dad rgyas pas/ /drang srong dge 'dun bskor byas te/ /thub dbang zhabs la mgos gtugs nas/ /bde gshegs kun nas rtog cing sdod/ /de nas rgyal po zas gtsang 'di snyam du sems te/ bdag gi bus yon tan </text></item>
<item><p>75a1</p><section>'dul ba</section><text>gyi tshogs 'di lta bu rtogs pa ni bdag gis rnyed pa legs par rnyed do snyam mo/ /de nas bcom ldan 'das kyis skye bo phal po che'i tshogs de'i bsam pa dang / bag la nyal dang / khams dang / rang bzhin thugs su chud nas/ 'di </text></item>
<item><p>75a2</p><section>'dul ba</section><text>ltar rgyal po zas gtsang dang / lhas sbyin sdig pa 'dod pa nga rgyal las kyang nga rgyal tsam ma gtogs pa zas dkar la sogs pa shAkya bdun khri bdun stong gis bden pa dag mthong bar gyur pa de ltar chos bstan pa mdzad do/ /de nas </text></item>
<item><p>75a3</p><section>'dul ba</section><text>srog chags stong phrag mang po kha cig gis ni rgyun du zhugs pa'i 'bras bu mngon sum du byas/ kha cig gis ni lan gcig phyir 'ong ba'i 'bras bu/ kha cig gis ni phyir mi 'ong ba'i 'bras bu/ kha cig gis ni rab tu </text></item>
<item><p>75a4</p><section>'dul ba</section><text>byung ste nyon mongs pa thams cad spangs pas dgra bcom pa nyid mngon sum du byas te/ 'khor de las phal cher sangs rgyas la gzhol ba dang / chos la 'bab pa dang / dge 'dun la bab par rnam par gzhag par mdzad do/ /</text></item>
<item><p>75a5</p><section>'dul ba</section><text>rgyal po zas gtsang ni bdag gi bu 'di ltar rdzu 'phrul che ba/ 'di ltar mthu che ba yin no snyam du ha cang dga' bas bden pa ma mthong ngo / /lhas byin ni sdig pa 'dod pa dang / nga rgyal las kyang nga rgyal gyis bden pa ma </text></item>
<item><p>75a6</p><section>'dul ba</section><text>mthong ngo / /lhas byin bden pa ma mthong zhing khro bas zil gyis non pas smras pa/ gal te bdag gis kyang 'di ltar rjes su 'jug par byed pa'i sgyu ma shes par gyur na/ bdag gis kyang 'jig rten thams cad rjes </text></item>
<item><p>75a7</p><section>'dul ba</section><text>su 'jug par bya ba la rag go/ /shAkya gcugs par gyur pa dga' ba ston pa dag gis de la smras pa/ lhas byin thong shig bcom ldan 'das ni rdzu 'phrul che ba/ mthu che ba yin gyis de skad ma zer cig /de nas de cang mi smra bar </text></item>
<item><p>75a8</p><section>'dul ba</section><text>'dug go/ /nyi ma gnyis pa la bskyed mos tshal skye yod du sa phyogs go skabs yangs par gdan thabs zla gam lta bu bshams pa byas nas/ der yang bcom ldan 'das kyis skye bo phal po che'i tshogs de'i bsam pa dang bag </text></item>
<item><p>75b1</p><section>'dul ba</section><text>la nyal dang / khams dang / rang bzhin thugs su chud nas 'di ltar rgyal po zas gtsang dang / lhas byin sdig pa 'dod pa nga rgyal las kyang nga rgyal can ma gtogs bre bo zas la sogs pa shAkya bdun khri drug stong gis bden pa dag </text></item>
<item><p>75b2</p><section>'dul ba</section><text>mthong bar gyur pa de ltar chos bstan pa mdzad do/ /de na srog chags stong phrag mang po kha cig gis ni rgyun du zhugs pa'i 'bras bu mngon sum du byas/ kha cig gis ni lan gcig phyir 'ong ba'i 'bras bu/ kha cig gis ni phyir </text></item>
<item><p>75b3</p><section>'dul ba</section><text>mi 'ong ba'i 'bras bu/ kha cig gis ni rab tu byung ste nyon mongs pa thams cad spangs pas dgra bcom pa nyid mngon sum du byas te 'khor de las phal cher sangs rgyas la gzhol ba dang / chos la 'bab pa dang / dge 'dun la bab par </text></item>
<item><p>75b4</p><section>'dul ba</section><text>rnam par gzhag par mdzad do/ /rgyal po zas gtsang ni bdag gi bu 'di ltar rdzu 'phrul che ba/ 'di ltar mthu che ba yin no snyam du ha cang dga' bas bden pa ma mthong ngo / /lhas byin ni sdig pa 'dod pa dang / nga rgyal las kyang nga rgyal gyis bden </text></item>
<item><p>75b5</p><section>'dul ba</section><text>pa ma mthong ngo / /lhas byin bden pa ma mthong zhing khro ba'i zil gyis non pas smras pa/ gal te bdag gis kyang 'di ltar rjes su 'jug par byed pa'i sgyu ma shes par gyur na/ bdag gis kyang 'jig rten thams cad rjes su 'jug </text></item>
<item><p>75b6</p><section>'dul ba</section><text>par bya ba la rag go/ /shAkya gcugs par gyur pa dga' ba ston pa dag gis de la smras pa/ lhas byin thong shig /bcom ldan 'das ni rdzu 'phrul che ba/ mthu che ba yin gyis de skad ma zer cig /de nas de cang mi smra bar </text></item>
<item><p>75b7</p><section>'dul ba</section><text>'dug go/ /nyi ma gsum pa la bskyed mos tshal tshangs pa'i gnas su sa phyogs go skabs yangs par gdan thabs zla gam lta bu bshams pa byas nas/ der yang bcom ldan 'das kyis skye bo phal po che'i tshogs de'i </text></item>
<item><p>75b8</p><section>'dul ba</section><text>bsam pa dang / bag la nyal dang / khams dang rang bzhin thugs su chud nas 'di ltar rgyal po zas gtsang dang / lhas byin sdig pa 'dod pa nga rgyal las kyang nga rgyal can ma gtogs pa bdud rtsi zas la sogs pa shAkya bdun khri lnga </text></item>
<item><p>76a1</p><section>'dul ba</section><text>stong gis bden pa dag mthong bar gyur pa de ltar chos bstan pa mdzad do/ /de na srog chags stong phrag mang po kha cig gis ni rgyun du zhugs pa'i 'bras bu mngon sum du byas/ kha cig gis ni lan gcig phyir 'ong ba'i 'bras bu/</text></item>
<item><p>76a2</p><section>'dul ba</section><text>kha cig gis ni phyir mi 'ong ba'i 'bras bu/ kha cig gis ni rab tu byung ste nyon mongs pa thams cad spangs pas dgra bcom pa nyid mngon sum du byas te 'khor de las phal cher sangs rgyas la gzhol ba dang / chos la 'bab pa dang / dge </text></item>
<item><p>76a3</p><section>'dul ba</section><text>'dun la bab par rnam par gzhag par mdzad do/ /rgyal po zas gtsang ni bdag gi bu 'di ltar rdzu 'phrul che ba/ 'di ltar mthu che ba yin no snyam du ha cang dga' bas bden pa ma mthong ngo / /lhas byin ni sdig pa 'dod pa dang / nga rgyal las </text></item>
<item><p>76a4</p><section>'dul ba</section><text>kyang nga rgyal gyis bden pa ma mthong ngo / /de nas bcom ldan 'das 'di snyam du dgongs te/ ci'i phyir rgyal po zas gtsang bden pa mthong bar mi byed snyam du dgongs na/ rgyu gnyis kyis bden pa mi mthong ste/ sems ha cang </text></item>
<item><p>76a5</p><section>'dul ba</section><text>mtho ba dang / ha cang zhum pas so/ /de ltar rgyal po zas gtsang gi sems gzhon nu don thams cad grub pa sngon cad lha dang mis mchod par gyur na/ da ni mis mchod cing lhas mchod par ma gyur to/ /snyam du ha cang zhum par </text></item>
<item><p>76a6</p><section>'dul ba</section><text>gyur par thugs su chud do/ /de nas bcom ldan 'das 'di snyam du dgongs te/ bdag gis rgyal po zas gtsang gdul ba'i phyir lha'i 'khor 'ba' zhig la chos bstan par bya'o snyam du dgongs shing rig nas 'jig </text></item>
<item><p>76a7</p><section>'dul ba</section><text>rten pa'i thugs bskyed pa mdzad do/ /sangs rgyas bcom ldan 'das rnams kyi chos nyid ni gal te 'jig rten pa'i thugs bskyed par mdzad na ni tha na srog chags grog sbur gyis kyang bcom ldan 'das kyi thugs </text></item>
<item><p>76a8</p><section>'dul ba</section><text>sems kyis shes la ji ste 'jig rten las 'das pa'i thugs bskyed par mdzad na ni rang sangs rgyas rnams kyis kyang bcom ldan 'das kyi thugs sems kyis mi shes na nyan thos la sogs pas lta smos kyang ci dgos/</text></item>
<item><p>76b1</p><section>'dul ba</section><text>de nas tshangs pa dang / brgya byin la sogs pa lha rnams 'di snyam du sems te/ ci'i slad du bcom ldan 'das kyis 'jig rten pa'i thugs bskyed pa mdzad snyam pa dang / bcom ldan 'das rgyal po zas gtsang gdul ba'i slad du lha'i 'khor 'ba' </text></item>
<item><p>76b2</p><section>'dul ba</section><text>zhig la chos ston pa bzhed par mthong ngo / /de nas 'dod pa na spyod pa dang / gzugs na spyod pa'i lha rnams kyis bcom ldan 'das kyi thugs sems kyis shes nas/ 'di lta ste/ dper na skyes bu'i lag pa bskums pa las rkyong bar byed </text></item>
<item><p>76b3</p><section>'dul ba</section><text>pa 'am/ brkyang ba las skum par byed pa de bzhin du/ 'dod pa na spyod pa dang / gzugs na spyod pa'i lha rnams lha'i 'jig rten nas mi snang bar gyur te bskyed mos tshal tshangs pa'i gnas su bcom ldan 'das kyi spyan sngar lhags so/ /bcom </text></item>
<item><p>76b4</p><section>'dul ba</section><text>ldan 'das kyis kyang rdzu 'phrul gyis rin po che sna bzhi las byas pa'i khang bzangs sgo bzhi pa sprul pa mdzad de/ sgo bzhi po dag tu 'jig rten skyong ba bzhi po dag sgo srungs su rnam par gzhag par mdzad do/ /de nas gzugs na spyod pa'i lha </text></item>
<item><p>76b5</p><section>'dul ba</section><text>rnams kyis bcom ldan 'das la lan gsum bskor ba byas te/ bcom ldan 'das kyi zhabs gnyis la mgo bos phyag 'tshal nas g.yas phyogs su nye bar brten te 'khod do/ /'dod pa na spyod pa'i lha rnams kyis kyang bcom ldan 'das </text></item>
<item><p>76b6</p><section>'dul ba</section><text>la lan gsum bskor ba byas te/ /bcom ldan 'das kyi zhabs gnyis la mgo bos phyag 'tshal nas g.yon phyogs su nye bar brten te 'khod do/ /rgyal po zas gtsang gi kun du spyod pa ni nyin mo lan gsum bcom ldan 'das la </text></item>
<item><p>76b7</p><section>'dul ba</section><text>blta ba dang / bsnyen bkur bya ba'i phyir 'gro'o/ /de nas rgyal po zas gtsang nang par sngar langs te khang bzangs kyi shar sgo ga la ba der song ba dang / yul 'khor srung gis smras pa/ rgyal po chen po ma 'jug par sdod cig /ci'i </text></item>
<item><p>76b8</p><section>'dul ba</section><text>phyir/ bcom ldan 'das lha'i 'khor 'ba' zhig la chos ston par mdzad pas 'dir mi tsam gyis tshod kyis mi chud do/ /bzhin bzangs khyod su zhig yin/ rgyal po chen po kho bo ni rgyal po chen po yul 'khor srung yin no/ /</text></item>
<item><p>77a1</p><section>'dul ba</section><text>de nas rgyal po zas gtsang khang bzangs kyi lho sgo ga la ba der song ba dang / 'phags skyes pos smras pa/ rgyal po chen po ma 'jug par sdod cig /ci'i phyir/ bcom ldan 'das lha'i 'khor 'ba' zhig la chos ston par </text></item>
<item><p>77a2</p><section>'dul ba</section><text>mdzad pas 'dir mi tsam gyis tshod kyis mi chud do/ /bzhin bzangs khyod su zhig yin/ rgyal po chen po kho bo ni rgyal po chen po 'phags skyes po yin no/ /de nas rgyal po zas gtsang khang bzangs kyi nub sgo ga la ba der song ba dang /</text></item>
<item><p>77a3</p><section>'dul ba</section><text>mig mi bzang gis smras pa/ rgyal po chen po ma 'jug par sdod cig /ci'i phyir/ bcom ldan 'das lha'i 'khor 'ba' zhig la chos ston par mdzad pas 'dir mi tsam gyis tshod kyis mi chud do/ /bzhin bzangs khyod su zhig yin/</text></item>
<item><p>77a4</p><section>'dul ba</section><text>rgyal po chen po kho bo ni rgyal po chen po mig mi bzang yin no/ /de nas rgyal po zas gtsang khang bzangs kyi byang sgo ga la ba der song ba dang / rnam thos kyi bus smras pa/ rgyal po chen po ma 'jug par sdod cig /ci'i phyir/</text></item>
<item><p>77a5</p><section>'dul ba</section><text>bcom ldan 'das lha'i 'khor 'ba' zhig la chos ston par mdzad pas 'dir mi tsam gyis tshod kyis mi chud do/ /bzhin bzangs khyod su zhig yin/ rgyal po chen po kho bo ni rgyal po chen po rnam thos kyi bu yin no/ /de nas rgyal po </text></item>
<item><p>77a6</p><section>'dul ba</section><text>zas gtsang kye ma bdag gis bcom ldan 'das lha'i 'khor 'ba' zhig la chos ston par mdzad pa mthong na ci ma rung snyam du 'dod pa skyes so/ /bcom ldan 'das kyis rgyal po zas gtsang gi sems thugs kyis mkhyen nas khang </text></item>
<item><p>77a7</p><section>'dul ba</section><text>bzangs shel gyi rang bzhin du sprul pa mdzad pa dang / 'di ltar rgyal po zas gtsang gis bcom ldan 'das lha'i 'khor 'ba' zhig la chos ston pa me long gi gzugs kyi nang na 'dug pa ltar mthong ngo / /mthong nas kyang 'di snyam du </text></item>
<item><p>77a8</p><section>'dul ba</section><text>sems te/ su la yang 'di lta ste/ da ltar bdag gi don thams cad grub pa lta bu'i bu med do snyam mo/ /de nas rgyal po zas gtsang gi sems kyi rgyud ha cang mtho bar gyur to/ /de nas bcom ldan 'das kyis rdzu 'phrul mngon par 'du mdzad </text></item>
<item><p>77b1</p><section>'dul ba</section><text>pa de slar bsdu ba mdzad nas rgyal po zas gtsang la chos bstan par brtsam pa mdzad do/ /de nas bcom ldan 'das 'di snyam du dgongs te/ ci'i phyir rgyal po zas gtsang bden pa mthong bar mi byed snyam du dgongs pa dang / da ltar rgyal po zas </text></item>
<item><p>77b2</p><section>'dul ba</section><text>gtsang su la yang 'di lta ste/ da ltar bdag gi don thams cad grub pa lta bu'i bu med do snyam du ha cang dga' bas sems kyi rgyud ha cang mtho bar gyur par thugs su chud do/ /de nas bcom ldan 'das kyis tshe dang ldan pa maud gal gyi bu chen po </text></item>
<item><p>77b3</p><section>'dul ba</section><text>la bka' stsal pa/ maud gal gyi bu khyod kyis rgyal po zas gtsang la soms shig /tshe dang ldan pa maud gal gyi bu chen pos btsun pa bka' bzhin 'tshal zhes bcom ldan 'das las mnyan nas rgyal po zas gtsang ga la ba der song </text></item>
<item><p>77b4</p><section>'dul ba</section><text>ngo / /rgyal po zas gtsang gis tshe dang ldan la maud gal gyi bu chen po thag ring po kho na nas mthong ngo / /mthong nas kyang 'di skad ces smras so/ /btsun pa maud gal gyi bu tshur gshegs/ btsun pa maud gal gyi bu byon pa legs so/ /</text></item>
<item><p>77b5</p><section>'dul ba</section><text>btsun pa maud gal gyi bu gdan bshams pa nyid la bzhugs shig /de nas tshe dang ldan pa maud gal gyi bu chen po bcom ldan 'das kyis skabs dbye ba mdzad pas ting nge 'dzin 'di lta bu la snyoms par zhugs te/ ji ltar </text></item>
<item><p>77b6</p><section>'dul ba</section><text>sems mnyam par bzhag na rang gi stan las mi snang bar gyur cing shar phyogs kyi steng gi nam mkha' la mngon par 'phags te/ spyod lam bzhi po 'di lta ste/ 'gro ba dang / 'greng ba dang / 'dug pa dang / nyal ba dag byed do/ /me'i </text></item>
<item><p>77b7</p><section>'dul ba</section><text>khams la yang snyoms par 'jug ste/ tshe dang ldan pa maud gal gyi bu chen po me'i khams la snyoms par zhugs pa'i lus las 'od zer sna tshogs 'di lta ste/ sngon po dag dang / ser po dag dang / dmar po dag dang / dkar po dag dang /</text></item>
<item><p>77b8</p><section>'dul ba</section><text>btsod ka dag dang / shel dang / dngul gyi kha dog lta bu dag byung ngo / /cho 'phrul zung dag kyang rnam par ston te/ lus kyi smad nas me 'bar zhing lus kyi stod nas chu grang mo'i rgyun 'bab par byed do/ /lus kyi stod nas me 'bar zhing lus </text></item>
<item><p>78a1</p><section>'dul ba</section><text>kyi smad nas chu grang mo'i rgyun 'bab par byed do/ /shar phyogs su ji lta ba bzhin du lho dang nub dang / byang phyogs su 'ang de bzhin te/ phyogs bzhir rdzu 'phrul gyi cho 'phrul rnam pa bzhi bstan nas rdzu 'phrul mngon par </text></item>
<item><p>78a2</p><section>'dul ba</section><text>'du bya ba de phyir bsdus te stan bshams pa nyid la 'dug go/ /de nas rgyal po zas gtsang gis tshe dang ldan pa maud gal gyi bu chen po la 'di skad ces smras so/ /btsun pa maud gal gyi bu chen po bcom ldan 'das kyi nyan thos 'di </text></item>
<item><p>78a3</p><section>'dul ba</section><text>ltar rdzu 'phrul che ba/ 'di ltar mthu che ba/ gzhan dag kyang mchis sam/ de nas tshe dang ldan pa maud gal gyi bu chen pos de'i tshe tshigs su bcad pa smras pa/ thub pa'i nyan thos mthu che ba/ /gsum rig sems kyi rnam grangs shes/ /zag </text></item>
<item><p>78a4</p><section>'dul ba</section><text>pa zad par gyur pa dang / /dgra rnams bcom pa mang du yod/ /de nas rgyal po zas gtsang 'di snyam du sems te/ bcom ldan 'das nyag gcig rdzu 'phrul che ba/ mthu che bar ma zad kyi/ 'di ltar nyan thos rnams la yang rdzu 'phrul che ba mthu che ba dag </text></item>
<item><p>78a5</p><section>'dul ba</section><text>yod do snyam nas/ de na rgyal po zas gtsang gi sems kyi rgyud snyoms par gyur to/ /de nas tshe dang ldan pa maud gal gyi bu chen pos rgyal po zas gtsang khrid de bcom ldan 'das ga la ba der song ste phyin nas/ bcom ldan 'das kyi </text></item>
<item><p>78a6</p><section>'dul ba</section><text>zhabs gnyis la mgo bos phyag 'tshal te mtha' gcig tu 'dug go/ /de nas bcom ldan 'das kyis rgyal po zas gtsang gi sems thugs kyis mkhyen cing / bsam pa dang / bag la nyal dang / khams dang / rang bzhin thugs su </text></item>
<item><p>78a7</p><section>'dul ba</section><text>chud nas/ 'di ltar rgyal po zas gtsang gis stan de nyid la 'dug bzhin du 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas pa de ltar chos bstan pa </text></item>
<item><p>78a8</p><section>'dul ba</section><text>mdzad do/ /des bden pa mthong nas gsol pa/ btsun pa bdag gis dge ba'i bshes gnyen bcom ldan 'das la brten nas/ bcom ldan 'das kyis bdag la gang mdzad pa 'di lta bu ni bdag la phas kyang ma bgyis/ mas kyang ma bgyis/</text></item>
<item><p>78b1</p><section>'dul ba</section><text>rgyal pos kyang ma bgyis/ lha rnams kyis kyang ma bgyis/ sngon gyi pha mes dag gis kyang ma bgyis/ /dge sbyong dang / bram ze dag gis kyang ma bgyis/ byams pa dang / mdza' bshes dang / rtsa lag gi tshogs kyis kyang ma bgyis te/</text></item>
<item><p>78b2</p><section>'dul ba</section><text>khrag dang / mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang / dud 'gro dang / yi dgas nas ni rkang pa phyung / lha dang mi rnams kyi </text></item>
<item><p>78b3</p><section>'dul ba</section><text>nang du ni bzhag /'khor ba ni mthar bgyis/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs ba'i 'bras bu ni thob ste/ btsun pa bdag </text></item>
<item><p>78b4</p><section>'dul ba</section><text>ni mngon par zhugs pa lags so/ /btsun pa bdag ni mngon par zhugs pa lags te/ btsun pa bdag bcom ldan 'das dang / chos dang dge slong gi dge 'dun la skyabs su mchis/ bdag dge bsnyen du gzung du gsol/ deng </text></item>
<item><p>78b5</p><section>'dul ba</section><text>slan chad nas ji srid 'tsho'i bar du glo ba thag pa nas rab tu dang bas skyabs su mchi'o/ /tshigs su bcad pa yang gsol pa/ bu pho bzang pos pha la ni/ /lan du phan gdags gang bgyi ba/ /de ni khyod kyis bdag la </text></item>
<item><p>78b6</p><section>'dul ba</section><text>bgyis/ /sems ni mtho ris gzhol bar gyur/ /bu pho bzang pos pha la ni/ /lan du phan gdags gang bgyi ba/ /de ni khyod kyis bdag la bgyis/ /sems ni thar la gzhol bar gyur/ /ngan song dag las legs phyung zhing / /khyod </text></item>
<item><p>78b7</p><section>'dul ba</section><text>kyis mtho ris thar pa la/ /rab tu 'bad pas bdag bzhag ste/ /khyod kyis dka' ba legs par mdzad/ /tshong pas khe spogs rnyed pa ltar/ /mtho ris rnyed pa bdag gis rnyed/ /dge ba'i bshes gnyen rnams la ni/ /nye bar rten </text></item>
<item><p>78b8</p><section>'dul ba</section><text>pa bzang ba lags/ /de nas rgyal po zas gtsang gis bden pa mthong nas zas dkar la smras pa/ gzhon nu khyod kyis rgyal srid byed du chug shig /da ni rgyal po'i drang srong gis tshangs par spyad pa spyod do/ /lha ci'i slad du rgyal srid </text></item>
<item><p>79a1</p><section>'dul ba</section><text>bgyid du mi stsol/ ngas bden pa dag mthong ngo / /lhas nam gzigs / deng nyid do/ /lhas deng nyid gzigs kyi bdag gis gang gi gdugs la bcom ldan 'das 'dir gshegs </text></item>
<item><p>79a2</p><section>'dul ba</section><text>pa de nyid kyi gdugs la bden pa dag mthong lags so/ /de nas rgyal po zas gtsang gis bre bo zas dang bdud rtsi zas la smras pa/ gzhon nu gnyis khyed kyis rgyal srid byed du chug shig /nga ni </text></item>
<item><p>79a3</p><section>'dul ba</section><text>rgyal po'i drang srong gis tshangs par spyad pa spyod do/ /ci'i slad du rgyal srid bgyid du mi stsol/ ngas bden pa mthong ngo / /lhas nam gzigs/ deng nyid do/ /lhas deng nyid gzigs kyi bdag cag gis </text></item>
<item><p>79a4</p><section>'dul ba</section><text>ches sngar mthong lags so/ /rgyal pos smras pa/ gzhon nu rnams kyi bu thu bo gang yin/ gzhon du bzang ldan lags so/ /rgyal po zas gtsang gis gzhon nu bzang ldan shAkya'i rgyal </text></item>
<item><p>79a5</p><section>'dul ba</section><text>por dbang bskur ro/ /de'i tshe na bcom ldan 'das nyan thos kyi dge 'dun dang bcas pa/ nyin gcig mi chad par rgyal po'i pho brang du gdugs tshod gsol ba dang / rgyal po zas gtsang gis ral </text></item>
<item><p>79a6</p><section>'dul ba</section><text>ba can las rab tu byung ba dka' thub kyis lus mi sdug par snang ba dag mthong ngo / /mthong nas kyang de 'di snyam du sems te/ bdag nyid chen po 'di dag sems ni bzang ba yin na lus mi bzang ste/</text></item>
<item><p>79a7</p><section>'dul ba</section><text>dka' thub drag po dag gis lus mi sdug par snang ba dag yin no/ /bcom ldan 'das kyi 'khor ni bcom ldan 'das nyid ci 'dra bar 'khor yang de 'dra ba nyid du gyur na de lta na bcom ldan 'das mdzes </text></item>
<item><p>79a8</p><section>'dul ba</section><text>par 'gyur ro snyam mo/ /de nas rgyal po zas gtsang gis shAkya rnams bsdus te smras pa/ shes ldan dag gal te gzhon nu don thams cad grub pa rab tu ma byung bar gyur na cir 'gyur/ lha 'khor </text></item>
<item><p>79b1</p><section>'dul ba</section><text>los sgyur ba'i rgyal por 'gyur ro/ /khyed kyi bu dag cir 'gyur/ lha zhabs ring bar 'gyur ro/ /'o na da gzhon nu don thams cad grub pas bdud rtsi thugs su chud de/ bdud rtsis 'gro ba tshim par mdzad na khyed kyi </text></item>
<item><p>79b2</p><section>'dul ba</section><text>bu dag ci'i phyir zhabs ring mi byed/ lha ci lags de dag rab tu dbyung ngam/ rab tu phyung shig /lha shAkya'i rigs rgyun chad par 'gyur ro/ /rgyal pos smras pa/ khyim re re nas re re rab tu phyung shig /lha </text></item>
<item><p>79b3</p><section>'dul ba</section><text>bka' stsal pa bzhin 'tshal lo/ /rgyal po zas gtsang gis shAkya gzhon nu rnams kyis khyim re re nas re re rab tu dbyung bar bya'o zhes dril bsgrags pa byas so/ /gang gi tshe rgyal po zas gtsang gis dril bsgrags </text></item>
<item><p>79b4</p><section>'dul ba</section><text>pa de'i tshe na bzang ldan dang ma 'gags pa dang / nam gru la sogs pa shAkya'i gzhon nu lnga brgya rab tu byung ngo / /gang gi tshe bcom ldan 'das kyis shAkya gzhon nu lnga brgya rab tu phyung ba de'i tshe na bcom ldan 'das </text></item>
<item><p>79b5</p><section>'dul ba</section><text>kyis 'di lta ste/ rigs mthon po las rab tu byung ba ni rnyed pa'i phyir dang nye ba yin no/ /zhes gsungs pas de dag las rnyed pa dang bkur sti chen po byung bar gyur to/ /bcom ldan 'das </text></item>
<item><p>79b6</p><section>'dul ba</section><text>kyis dgongs pa/ rigs kyi bu 'di dag gzhan gyi phyir kho nar rab tu byung ba yin na/ gzhan kho na la chags so snyam du dgongs nas/ de nas bcom ldan 'das de dag las rnyed pa dang bkur </text></item>
<item><p>79b7</p><section>'dul ba</section><text>sti byung ba gcad par bzhed nas ser skya'i gnas su ci dgyes par bzhugs nas mnyan yod ga la ba der gshegs te/ mthar gyis rgyu zhing gshegs pa na mnyan yod du byon nas </text></item>
<item><p>79b8</p><section>'dul ba</section><text>mnyan yod na rgyal byed kyi tshal mgon med zas sbyin gyi kun dga' ra ba na bzhugs so// //'dul ba rnam par 'byed pa/ bam po nyi shu brgyad pa/</text></item>
<item><p>80a1</p><section>'dul ba</section><text>de nas tshe dang ldan pa 'char ka snga dro sham thabs bgos/ lhung bzed dang chos gos thogs te mnyan yod du bsod snyoms la zhugs nas/ mthar gyis mnyan yod na bsod snyoms la rgyu ba na/ khyim bdag gi chung ma sbed ma'i khyim ga la ba der song ngo / /khyim </text></item>
<item><p>80a2</p><section>'dul ba</section><text>bdag gi chung ma sbed mas tshe dang ldan pa 'char ka thag ring po kho na nas mthong ngo / /mthong nas kyang brang brdungs te smras pa/ 'char ka ci'i slad du khyod kyis bdag spangs te rab tu byung / 'char kas smras pa/ byang chub sems dpas btsun mo grags 'dzin ma dang /</text></item>
<item><p>80a3</p><section>'dul ba</section><text>sa 'tsho ma dang / ri dgas skyes la sogs pa bud med drug khri spangs te rab tu byung ba ni shin tu dka' ba yin gyi rdul gyi rdzab 'dra ba khyod la mi bra ba ci yod/ 'char ka bdag kyang rab tu 'byung ngo / /de ltar gyis shig /khyim gyi bya ba legs par bsdu bar bgyi'o/ /</text></item>
<item><p>80a4</p><section>'dul ba</section><text>'char ka de der dus dang 'thun pa'i dus su 'ong zhing smras pa/ sbed ma rab tu mi 'byung ngam/ sbed mas smras pa/ da dung khyim gyi bya ba legs par ma bsdus so/ /sbed ma dus de tsam gyis ko sa lar byung ba'i khyim gyi bya ba yang legs par bsdus par 'gyur ro/ /</text></item>
<item><p>80a5</p><section>'dul ba</section><text>'char ka deng legs par bsdus te sang rab tu 'byung ngo / /'char ka 'di snyam du sngon yang bdag lhung bzed nag po can rnams kyis zil gyis mnan par 'gyur bas gal te bdag gis dge slong ma rab tu phyung bar gyur na drug sde dag gis dge slong </text></item>
<item><p>80a6</p><section>'dul ba</section><text>ma rab tu phyung ngo zhes rgya cher zil gyis gnon par 'gyur ro snyam du 'gyod pa skyes nas de lhung bzed dang chos gos thogs te rgyal po'i khab ga la ba der rgyu zhing song nas mthar gyis rgyu zhing 'gro ba na rgyal po'i khab tu phyin nas de rgyal po'i khab tu </text></item>
<item><p>80a7</p><section>'dul ba</section><text>dbyar gnas par khas blangs te 'dug go/ /sbed ma yang phyi de nyin par khyim gyi bya ba legs par bsdus te rgyal byed kyi tshal du 'ongs nas de dge slong rnams kyi gan du song ste dris pa/ 'phags pa dag de gar mchis/ de su yin/</text></item>
<item><p>80a8</p><section>'dul ba</section><text>'phags pa 'char ka'o/ /de rgyal po'i khab tu song ngo / /sbed mas ngu bar brtsams pa dang / dge slong rnams kyis smras pa/ sbed ma ci'i phyir ngu / 'phags pa 'char ka'i mchid nas khyim gyi bya ba legs par bsdus la </text></item>
<item><p>80b1</p><section>'dul ba</section><text>mchi shig dang / bdag gis rab tu dbyung ngo zhes mchi nas bdag gis khyim gyi bya ba legs par bsdus te mchis na de rgyal po'i khab tu mchis pas da ni bdag khyim na gnas pa yang ma lags la/ rab tu byung ba yang ma lags </text></item>
<item><p>80b2</p><section>'dul ba</section><text>so/ /dge slong rnams kyis de la smras pa/ sbed ma 'char ka spu gri'i phyir rgyal po'i khab tu song bas spu gri sar pas khyod kyi skra 'dreg par 'gyur ro/ /dge slong ma gso sbyong 'bul ba dag rgyal byed kyi tshal du lhags nas de dag gis sbed ma </text></item>
<item><p>80b3</p><section>'dul ba</section><text>ngu ba mthong nas smras pa/ sbed ma ci'i phyir ngu / 'phags pa 'char ka'i mchid nas khyim gyi bya ba legs par bsdus la mchi shig dang / bdag gis rab tu dbyung ngo zhes mchi nas bdag gis khyim gyi bya ba legs par bsdus te </text></item>
<item><p>80b4</p><section>'dul ba</section><text>mchis na/ de rgyal po'i khab tu mchis pas da ni bdag khyim na gnas pa yang ma lags la rab tu byung ba yang ma lags so/ /g.yengs ma dge slong dag su zhig dge slong ma rab tu 'byin par byed/ 'di ltar dge slong ma rnams kyis dge </text></item>
<item><p>80b5</p><section>'dul ba</section><text>slong ma rab tu 'byin par byed kyis tshur shog /'phags ma skye dgu'i bdag mo chen mo gau ta mis khyod rab tu 'byin par 'gyur ro/ /de dag gis de skye dgu'i bdag mo chen mo gau ta ma'i gan du khrid nas smras pa/ 'phags ma khyim bdag </text></item>
<item><p>80b6</p><section>'dul ba</section><text>gi mchis brang sbed ma 'di rab tu 'byung bar 'tshal lo/ /skye dgu'i bdag mo chen mo gau ta mis de rab tu phyung rdzogs par bsnyen par byas so/ /'char ka 'di snyam du bdag gis lhung bzed nag po can rnams </text></item>
<item><p>80b7</p><section>'dul ba</section><text>rjes su srung bas khyim bdag gi chung ma sbed ma rab tu ma phyung bas rgya cang dang / lcag por dang / shur bu dang / shur bu phre'u dag gi bar chad kyang byas la/ de yang lhung bzed nag po can </text></item>
<item><p>80b8</p><section>'dul ba</section><text>'ga' zhig gis rab tu phyung bar gyur na de dang phrad du yang mi ster ro snyam du 'gyod pa skyes nas de mi dga' bzhin du dbyar gnas par khas blangs so/ /mnyan yod na rgan zhugs </text></item>
<item><p>81a1</p><section>'dul ba</section><text>shig mi dga' bzhin du dbyar gnas par khas blangs pa des lhung bzed dang chos gos mchan khung du bcug ste dgag dbye byas pa na dgag dbye legs par byas so/ /dgag dbye shin du byas so zhes de rgyal po'i khab ga la ba der </text></item>
<item><p>81a2</p><section>'dul ba</section><text>song ste/ mthar gyis rgyu zhing 'gro ba na rgyal po'i khab tu phyin pa dang / tshe dang ldan pa 'char ka gtsug lag khang gi sgo na lam la rnam par lta zhing 'dug pa des thag ring po kho na nas rgan zhugs mgo spra ba'i me tog ltar skya ba/ smin ma </text></item>
<item><p>81a3</p><section>'dul ba</section><text>'phyang ba zhig 'ong ba de mthong nas 'char kas bsams pa/ dge slong 'ong ba 'di gnas brtan gang yin pa su'o snyam nas/ des smras pa/ gnas brtan byon pa legs so/ /byon pa legs so phyag 'tshal lo/ /des smras pa/ slob dpon phyag 'tshal </text></item>
<item><p>81a4</p><section>'dul ba</section><text>lo/ /'char kas 'di ni rgan zhugs shig ste/ slob dpon yang mi shes/ mkhan po yang mi shes pa zhig go snyam du shes nas 'char kas de gtsug lag khang du bcug ste smras pa/ rgan zhugs khyod ga las 'ongs/ des smras pa/ mnyan yod nas </text></item>
<item><p>81a5</p><section>'dul ba</section><text>so/ /'char kas bsams pa/ gal te dang po kho nar sbed ma'i gtam dris na 'phya bar 'gyur bas 'di ltar snga phyir byas te dri bar bya'o snyam nas smras pa/ tshe dang ldan pa ji lta bcom ldan 'das gnod pa chung ba dang / nyam nga ba chung ba dang /</text></item>
<item><p>81a6</p><section>'dul ba</section><text>bde ba dang / snyun mi mnga' ba dang / stobs dang ldan par mnyan yod du dbyar gnas par zhal gyis bzhes sam/ btsun pa 'char ka de bzhin te/ bcom ldan 'das gnod pa chung ba dang / nyam nga ba chung ba dang / bde ba dang / snyun mi mnga' ba dang /</text></item>
<item><p>81a7</p><section>'dul ba</section><text>stobs dang ldan par mnyan yod du dbyar gnas par zhal gyis bzhes so/ /tshe dang ldan pa ji lta dge slong gi dge 'dun dang / dge slong ma'i dge 'dun dang / dge bsnyen gyi 'khor dang / dge bsnyen ma'i 'khor gnod pa chung ba dang / nyam </text></item>
<item><p>81a8</p><section>'dul ba</section><text>nga ba chung ba dang / bde ba dang / nad med pa dang / stobs dang ldan par mnyan yod na gnas sam/ ston pa la lta bar 'dod dam/ dam pa'i chos nyan par 'dod dam/ btsun pa 'char ka de bzhin te/ dge slong gi dge 'dun dang / dge slong ma'i </text></item>
<item><p>81b1</p><section>'dul ba</section><text>dge 'dun dang / dge bsnyen gyi 'khor dang / dge bsnyen ma'i 'khor gnod pa chung ba dang / nyam nga ba chung ba dang / bde ba dang / nad med pa dang / stobs dang ldan par mnyan yod na gnas shing ston pa la blta bar 'dod pa dang / dam pa'i chos nyan par </text></item>
<item><p>81b2</p><section>'dul ba</section><text>'dod do/ /tshe dang ldan pa ji lta gnas brtan kun shes kau N+Di N+ya dang / gnas brtan 'od srung chen po dang / gnas brtan shA ri'i bu dang / gnas brtan maud gal gyi bu chen po dang / gzhan yang dge slong gnas brtan gnas brtan dag gnod </text></item>
<item><p>81b3</p><section>'dul ba</section><text>pa chung ba dang / nyam nga ba chung ba dang / bde ba dang / nad med pa dang / stobs dang ldan par mnyan yod na gnas sam/ btsun pa 'char ka de bzhin te/ gnod pa chung ba dang / nyam nga ba chung ba dang / bde ba dang / nad med pa dang / stobs dang ldan par mnyan </text></item>
<item><p>81b4</p><section>'dul ba</section><text>yod na gnas so/ /tshe dang ldan pa ji lta ko sa lar byung ba'i rgyal po gsal rgyal dang / bla mkhyen drang srong byin dang / rnying pa dang / khyim bdag gi chung ma ri dgas 'dzin gyi ma sa ga dang / legs skyes dag shes sam/ btsun pa 'char ka </text></item>
<item><p>81b5</p><section>'dul ba</section><text>de bzhin te shes so/ /tshe dang ldan pa 'o na khyod kyis khyim bdag gi chung ma sbed ma shes sam/ btsun pa 'char ka shes te de ni btsun pa 'char ka'i sngon gyi chung ma yin no/ /rgan zhugs gtam shes so/ /de da dung yang khyod kyi </text></item>
<item><p>81b6</p><section>'dul ba</section><text>khyim bdag gi chung ma yin snyam 'am/ de ni rab tu byung ngo / sus rab tu phyung / skye dgu'i bdag mo chen mo gau ta mis so/ /'char kas bsams pa/ da dung spyod yul lhag ma dang bcas pa yin no snyam nas smras pa/ rgan zhugs tshur shog /</text></item>
<item><p>81b7</p><section>'dul ba</section><text>rkang pa dag khrus shig ces des de la rkang pa bsku ba dang / lag pa bsku ba mang po byin nas des de'i lhung bzed dang chos gos ya gad btsugs te zung mthon po la bzhag nas smras pa/ rgan zhugs gtsug lag khang 'di ni zas dang bcas pa/ rnyed pa </text></item>
<item><p>81b8</p><section>'dul ba</section><text>dang bcas pa yin gyis gtsug lag khang 'dir mngon par dga' bar gyis shig /des smras pa/ btsun pa 'char ka bdag ni mchod rten la phyag 'tshal du 'ongs te 'gro ba yin pas bdag gnas 'di mi 'dod do/ /'char kas de'i mdun du </text></item>
<item><p>82a1</p><section>'dul ba</section><text>sgo lcags dang lde mig khyog po dag bzhag ste 'di skad ces tshe dang ldan pa bcom ldan 'das kyis dge slong gis gtsug lag khang gnas pa dang bcas par bya'i mi gnas par mi bya'o zhes bka' stsal to zhes smras </text></item>
<item><p>82a2</p><section>'dul ba</section><text>nas mig lam du mi snang bar song ste/ de mthar gyis rgyu zhing 'gro ba na mnyan yod du phyin nas 'char kas rang gi gtsug lag khang chag chag btab/ legs par byugs/ lci ba sar pa'i byug pas byugs te sgo bcad nas khri'i </text></item>
<item><p>82a3</p><section>'dul ba</section><text>steng na phyi gan du nyal zhing skad kyi gdangs kyis kha ton byed cing 'dug go/ /dge slong ma 'dun pa 'bul ba dag lhags nas de dag gis de'i skad kyi gdangs thos nas de dag gis de la phyag 'tshal te smras pa/ 'phags pa 'char </text></item>
<item><p>82a4</p><section>'dul ba</section><text>ka khyod gar bzhud bzhud/ 'char kas smras pa/ rgyal po'i khab tu'o/ /de dag dbyar khang du dong nas sbed ma la smras pa/ sbed ma dga' ba skyed cig /khyod kyi slob dpon 'ongs so/ /kho mo'i slob dpon gang / 'char ka'o/ /de ji ltar kho mo'i slob </text></item>
<item><p>82a5</p><section>'dul ba</section><text>dpon/ ci kho mos de'i gan nas blags sam/ g.yengs ma khyod kyis mi shes dge slong ma rnams ni dge slong la rag mang du las kyis khyod song la ltos shig /sbed mas nas kyi dar phye dang khrus kyi chal dang / 'bru mar thogs te 'char </text></item>
<item><p>82a6</p><section>'dul ba</section><text>ka'i gtsug lag khang du song nas sbed mas 'char ka'i gtsug lag khang gi sgo brdungs pa dang / 'char kas smras pa/ de su yin/ sbed mas smras pa/ bdag sbed ma'o/ /khyim bdag gi chung ma sbed ma 'ongs pa legs so/ /bdag da dung </text></item>
<item><p>82a7</p><section>'dul ba</section><text>yang khyod kyi khyim bdag gi chung ma lags sam/ 'o na ci yin/ bdag rab tu byung ngo / /khyod sus rab tu phyung / 'phags ma skye dgu'i bdag mo chen mo gau ta mis so/ /kho bo re shig bya ba de lta bu zhig byung nas de'i phyir kho bo rgyal po'i </text></item>
<item><p>82a8</p><section>'dul ba</section><text>khab tu song na khyod la brtad pa ci byung na de'i phyir khyod rab tu byung / khyod gyi zhal nas khyim gyi bya ba legs par bsdus la shog shig dang / kho bos khyod rab tu dbyung ngo zhes gsungs nas/ bdag gis khyim gyi bya ba legs par bsdus te </text></item>
<item><p>82b1</p><section>'dul ba</section><text>mchis na khyod rgyal po'i khab tu bzhud de/ gal te bdag 'phags mas rab tu ma phyung du lags na bdag khyim na gnas pa yang ma lags la rab tu byung ba yang ma lags par 'gyur ro/ /'char kas smras pa/ sbed mas ci kho bo bdag nyid kyi </text></item>
<item><p>82b2</p><section>'dul ba</section><text>lag ngar la sos 'debs par byed dam/ skye dgu'i bdag mo chen mo gau ta mis rab tu phyung yang rung / kho bos rab tu phyung yang rung ste legs kyis nang du zhugs shig dang chos bstan par bya'o/ /sbed mas 'char ka'i rkang pa gnyis la phyag 'tshal te </text></item>
<item><p>82b3</p><section>'dul ba</section><text>chos mnyan pa'i phyir mdun du 'dug go/ /des de la chos bstan par brtsams te/ des de la ji tsam pa de tsam du chos bstan nas sngon gyi bgad pa dang / dga' bar byas pa dang / rtses pa dang / dga' mgur spyad pa dran par bya bar brtsams </text></item>
<item><p>82b4</p><section>'dul ba</section><text>te/ sbed ma bdag cag gnyis kyis bskyed mos tshal dang / 'dun sa dang / lha'i gnas ga ge mo zhig tu zas 'di dang 'di lta bu zos pa dang / bca' ba 'di dang 'di lta bu 'chos pa dang / btung ba 'di dang 'di lta bu 'thungs pa gang yin pa de dran nam </text></item>
<item><p>82b5</p><section>'dul ba</section><text>zhes smras pa dang 'char ka kun du chags par gyur to/ /ji lta ji ltar chags par gyur pa de lta de ltar dral to/ /bud med kyi yul mkhas pa'i rang bzhin can la la la ma 'dres pa'i chos lnga yod de/ lnga gang zhe na/ skyes pa chags par gyur </text></item>
<item><p>82b6</p><section>'dul ba</section><text>pa shes shing chags pa dang bral ba shes pa dang / dus shes shing zla mtshan shes pa dang / mngal na gnas pa zhugs pa shes pa dang / gang las mngal na gnas pa zhugs pa de shes pa dang / khye'u shes shing bu mo shes pa ste/ gal </text></item>
<item><p>82b7</p><section>'dul ba</section><text>te khye'u yin na dku g.yas par brten cing 'dug la/ gal te bu mo yin na dku g.yon par brten cing 'dug pa'o/ /sbed ma des 'char ka de chags so snyam du shes nas sbed mas smras pa/ slad rol du mchis te slar </text></item>
<item><p>82b8</p><section>'dul ba</section><text>mchi'o/ /'char kas bsams pa/ 'di bshang ba byed 'dod dam/ gci ba byed 'dod gor ma chag snyam nas des smras pa/ song shig /sbed ma phyir byung nas shing nga dpung bcad brdzes te rgyug par brtsams pa dang / 'char ka </text></item>
<item><p>83a1</p><section>'dul ba</section><text>de sgra la mkhas pa yin pas des de'i sgra thos nas des de'i phyi bzhin du byung ste/ dge sbyong ma mgo reg mo gar 'bros shes de de'i phyi bzhin rgyug par brtsams pa dang / de la brla'i reg pas khu ba byung nas de kun nas dkris pa dang bral </text></item>
<item><p>83a2</p><section>'dul ba</section><text>te glang po che chags pa dang bral ba bzhin du gzhi de dag nyid na 'dug go/ /sbed mas de kun nas bkris pa dang bral zhing phyir log pa mthong nas 'di kun nas dkris pa dang bral lo snyam du rig nas drung du song ste tshe dang ldan pa 'char ka la 'di skad ces </text></item>
<item><p>83a3</p><section>'dul ba</section><text>smras so/ /'phags pa gal te bdag gis dang du blangs par gyur na bdag kyang dge slong mar mi rung ba nyid du 'gyur la/ khyod kyang dge slong du mi rung ba nyid du 'gyur ro/ /sring mo bcom ldan 'das kyis kyang bdag nyid srung na gzhan srung bar byed la/</text></item>
<item><p>83a4</p><section>'dul ba</section><text>gzhan srung na bdag nyid srung bar byed do zhes legs par gsungs so/ /ji ltar bdag nyid srung na gzhan srung bar byed ce na/ sten par byed pa dang / goms par byed pa dang / lam mang du byed pa dang / rjes su srung bar byed pa dang / reg par byed </text></item>
<item><p>83a5</p><section>'dul ba</section><text>pa dang / mngon sum du byed pa ste/ de ltar bdag nyid srung na gzhan srung bar byed do/ /ji ltar gzhan srung na bdag nyid srung bar byed ce na/ tho mi 'tshams pa dang / mi gshe ba dang / mi 'tshe ba dang / rjes su brtse ba dang / rjes su snying brtse ba dang /</text></item>
<item><p>83a6</p><section>'dul ba</section><text>byams pa'i sems kyis te/ de ltar gzhan srung na bdag nyid srung bar byed do/ /'phags pa sham thabs 'di tshur stsol bkru bar bgyi'o/ /'char kas sham thabs de sbed ma la byin no/ /sbed mas khu ba de mthong nas 'gyod pa </text></item>
<item><p>83a7</p><section>'dul ba</section><text>skyes te/ bdag gi lus kyi phyogs btsun pa 'char kas sngon ma mthong ba 'am sngon ma mnams pa 'am/ sngon ma byugs pa ci zhig yod na bdag gis dang du ma blangs pa ni ma legs pa zhig byas so snyam du 'gyod pa skyes so/ /</text></item>
<item><p>83a8</p><section>'dul ba</section><text>sbed ma de ltar rnam par rtog pa na de kun du chags shing dral bar gyur pa'i sems kyis khu ba de rang gi mngal gyi go sar blugs so/ /sems can rnams kyi las kyi rnam par smin pa bsam gyis mi khyab pas de la sems can zhugs par </text></item>
<item><p>83b1</p><section>'dul ba</section><text>gyur to/ /de dge slong ma rnams kyis mthong nas smras pa/ sbed ma kho mo cag ko khyod chos bzang po'i chos kyis 'phags pa 'char ka'i gan du 'gro bar sems kyi kho mo cig gis des khyod gnas skabs 'di lta bur byas par mi sems so/ /sbed </text></item>
<item><p>83b2</p><section>'dul ba</section><text>mas smras pa/ phu nu mo dag dge slong de ni tshul khrims dang ldan pa yin te/ gang tshun chad rab tu byung nas des kho mo la sngon chad lan 'ga' yang lag gis kyang ma byugs so/ /de dag gis smras pa/ ma byugs na yang des khyod gnas </text></item>
<item><p>83b3</p><section>'dul ba</section><text>skabs 'di 'dra bar byas na/ gal te byugs na des khyod gnas skabs ji lta bur byas par 'gyur zhes zer ba'i skabs de dge slong ma rnams kyis dge slong rnams la brjod do/ /dge slong rnams kyis bcom ldan 'das la gsol pa dang /</text></item>
<item><p>83b4</p><section>'dul ba</section><text>bcom ldan 'das kyis bka' stsal pa/ dge slong dag dge slong ma de ni pham par ma gyur gyis 'di ltar phyogs dben par bzhag ste bsod snyoms kyis brel ba med pa gyis shig dang / bu gzhon nu 'od srung zhes bya ba btsa' bar </text></item>
<item><p>83b5</p><section>'dul ba</section><text>'gyur zhing nga'i bstan pa la rab tu byung nas nyon mongs pa thams cad spangs pas dgra bcom pa nyid mngon sum du byed par 'gyur te 'di lta ste/ dge slong gzhon nu 'od srung de ni nga'i gtam sna tshogs dang / gtam snyan pa dang /</text></item>
<item><p>83b6</p><section>'dul ba</section><text>spobs pa dge ba can rnams kyi mchog tu 'gyur ro/ /bcom ldan 'das kyis dgongs pa dge slong rnams kyi nyes dmigs byung ba gang yin pa de ni dge slong ma nye du ma yin pa la gos rnying pa 'khrur 'dzud pa las gyur pa </text></item>
<item><p>83b7</p><section>'dul ba</section><text>yin no snyam du dgongs nas/ de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /nga'i nyan thos rnams kyis 'dul ba </text></item>
<item><p>83b8</p><section>'dul ba</section><text>la bslab pa'i gzhi 'di ltar gdon par bya ste/ yang dge slong gang dge slong ma nye du ma yin pa la gos rnying pa 'khrur 'dzud dam/ 'tshed du 'dzud dam/ 'chag tu 'jud na spangs ba'i ltung byed do/ /yang dge slong gang zhes bya ba ni 'char ka </text></item>
<item><p>84a1</p><section>'dul ba</section><text>'am gzhan yang de lta bu gang yin pa'o/ /dge slong ma zhes bya ba ni chos 'di pa'o/ /nye du ma yin pa la zhes bya ba ni phyi mo dang / mes po dang / phrugs las brten pa'i bdun pa tshun chad ni nye du yin pa de phan cad ni nye du ma </text></item>
<item><p>84a2</p><section>'dul ba</section><text>yin no/ /gos shes bya ba ni bdun po bal gos dang / sha na'i gos dang / zar ma'i gos dang / du gu la'i gos dang / ras bal gyi gos dang / ko tam pa'i gos dang / nyi 'og gi gos dag las gang yang rung ba'o/ /rnying pa zhes bya ba ni dus tshigs </text></item>
<item><p>84a3</p><section>'dul ba</section><text>gsum po dag las dus tshigs gang yang rung bar spyad pa gang yin pa'o/ /'khrur 'dzud dam zhes bya ba ni tha na chur snyug pa byed du 'dzud na'o/ /'tshed du 'dzud dam zhes bya ba ni tha na tshon du snyug pa byed du 'dzud na'o/ /'chag tu 'dzud </text></item>
<item><p>84a4</p><section>'dul ba</section><text>dam zhes bya ba ni tha na thal mos rdebs par byed du 'dzud na'o/ /spang ba'i ltung byed do zhes bya ba ni dngos po de spangs nas ltung byed kyi ltung ba bshags par bya ba ste des na spang ba'i ltung byed do zhes gsungs so/ /de la ltung bar ji ltar </text></item>
<item><p>84a5</p><section>'dul ba</section><text>'gyur zhe na/ dge slong gis dge slong ma nye du ma yin pa la nye du ma yin par 'du shes pas gos rnying pa 'khrur 'dzud na spang ba'i ltung byed du 'gyur ro/ /'tshed du 'dzud na spang ba'i ltung byed du 'gyur ro/ /'chag tu 'dzud na spang ba'i </text></item>
<item><p>84a6</p><section>'dul ba</section><text>ltung byed du 'gyur ro/ /'khrur 'jud pa dang 'tshed du 'dzud dam/ 'khrur 'dzud pa dang 'chag tu 'jud dam/ 'tshed du 'dzud pa dang 'khrur 'jud dam/ 'tshed du 'jud pa dang 'chag tu 'jud dam/ 'chag tu 'jud pa dang 'khrur 'jud </text></item>
<item><p>84a7</p><section>'dul ba</section><text>dam/ 'chag tu 'jud pa dang 'tshed du 'jud dam/ 'khrur 'jud pa dang 'tshed du 'jud pa dang / 'chag tu 'jud na spang ba'i ltung byed du 'gyur ro/ /dge slong gis dge slong ma nye du ma yin pa la yid gnyis za bas gos rnying pa 'khrur </text></item>
<item><p>84a8</p><section>'dul ba</section><text>'jug na spang ba'i ltung byed du 'gyur ro/ /'tshed du 'jud na spang ba'i ltung byed du 'gyur ro/ /'chag tu 'jud na spang ba'i ltung byed du 'gyur ro/ /'khrur 'jud pa dang 'tshed du 'jud dam/ 'khrur 'jud pa dang 'chag tu 'jud dam/ 'tshed du 'dzud pa </text></item>
<item><p>84b1</p><section>'dul ba</section><text>dang 'khrur 'jud dam/ 'tshed du 'jud pa dang 'chag tu 'jud dam/ 'chag tu 'jud pa dang 'khrur 'jud dam/ 'chag tu 'jud pa dang 'tshed du 'jud dam/ 'khrur 'jud pa dang 'tshed du 'jud pa dang / 'chag tu 'jud na spang ba'i ltung byed du 'gyur </text></item>
<item><p>84b2</p><section>'dul ba</section><text>ro/ /dge slong gis dge slong ma nye du la nye du ma yin par 'du shes pas gos rnying pa 'khrur 'jud na nyes byas su 'gyur ro/ /'tshed du 'jud na nyes byas su 'gyur ro / /'chag tu 'jud na yang nyes byas su 'gyur ro/ /'khrur </text></item>
<item><p>84b3</p><section>'dul ba</section><text>'jud pa dang 'tshed du 'jud dam/ 'khrur 'jud pa dang 'chag tu 'jud dam/ 'tshed du 'jud pa dang 'khrur 'jud dam/ 'tshed du 'jud pa dang 'chag tu 'jud dam/ 'chag tu 'jud pa dang 'khrur 'jud dam/ /'chag tu 'jud pa dang </text></item>
<item><p>84b4</p><section>'dul ba</section><text>'tshed du 'jud dam/ 'khrur 'jud pa dang 'tshed du 'jud pa dang / 'chag tu 'jud na nyes byas su 'gyur ro/ /dge slong gis dge slong ma nye du la yid gnyis za bas gos rnying pa 'khrur 'dzud na nyes byas su 'gyur ro/ /'tshed du </text></item>
<item><p>84b5</p><section>'dul ba</section><text>'jud na nyes byas su 'gyur ro/ /'chag tu 'jud na nyes byas su 'gyur ro/ /'khrur 'jud pa dang 'tshed du 'jud dam/ 'khrur 'jud pa dang 'chag tu 'jud dam/ 'tshed du 'jud pa dang 'khrur 'jud dam/ 'tshed du 'jud pa dang </text></item>
<item><p>84b6</p><section>'dul ba</section><text>'chag tu 'jud dam/ 'chag tu 'jud pa dang 'khrur 'jud dam/ 'chag tu 'jud pa dang 'tshed du 'jud dam/ 'khrur 'jud pa dang 'tshed du 'jud pa dang / 'chag tu 'jud na nyes byas su 'gyur ro/ /las dang po pa dang / smyos </text></item>
<item><p>84b7</p><section>'dul ba</section><text>pa dang / sems 'khrugs pa dang / tshor ba dag gis nyen pa la ltung ba med do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das </text></item>
<item><p>84b8</p><section>'dul ba</section><text>kyis dge slong dag 'di lta ste/ rigs mthon po las rab tu byung ba 'di ni rnyed pa rnams kyi phyed dang nye ba yin no/ /zhes bka' stsal pas de na yang shAkya'i khyim nas rab tu byung ba de dag la rnyed pa dang bkur sti chen po byung nas </text></item>
<item><p>85a1</p><section>'dul ba</section><text>de dag shin tu gos kyis cha ba la sbyor ba'i rjes su brtson par gnas shing / lhung bzed dang chos gos dang dra ba dang phor bu dang / ska rags lhag pa dag kyang 'chang bar byed pas bcom ldan 'das kyis de dag la dus dang dus su </text></item>
<item><p>85a2</p><section>'dul ba</section><text>chos bstan kyang de dag gis bden pa dag ma mthong ngo / /de nas bcom ldan 'das 'di snyam du dgongs te/ ci'i phyir shAkya rab tu byung ba dag bden pa dag mthong bar mi byed snyam du dgongs nas de dag shin du gos kyis cha ba la sbyor ba'i rjes </text></item>
<item><p>85a3</p><section>'dul ba</section><text>su brtson par gnas shing de dag lhung bzed dang / chos gos dang dra ba dang phor bu dang / ska rags lhag pa dag 'chang ba'i phyir te/ gal te ngas shAkya rab tu byung ba rnams la smad na dbral dka' bar 'gyur ro/ /snyam du dgongs nas/</text></item>
<item><p>85a4</p><section>'dul ba</section><text>sangs rgyas bcom ldan 'das rnams ni gdul ba la mkhas pa bla na med pa yin pas de na bcom ldan 'das kyis dge slong rnams la bka' stsal pa/ dge slong dag nga zla ba gsum po 'di la nang du yang dag 'jog bzhed kyis/</text></item>
<item><p>85a5</p><section>'dul ba</section><text>nga'i spyan sngar dge slong bsod snyoms stobs pa cig dang / 'di nyid gso sbyong bcwa lnga pa'i tshe ma gtogs par dge slong gang gis kyang nye bar 'ong bar mi bya'o/ /dge slong gi dge 'dun gyis kyang tshe dang ldan pa dag dbyar gyi nang dag tu </text></item>
<item><p>85a6</p><section>'dul ba</section><text>dge slong bsod snyoms stobs pa cig dang / 'di nyid kyi gso sbyong bcwa lnga pa'i tshe ma gtogs par bdag cag las gang gis kyang bcom ldan 'das la ltar 'gro bar mi bya ste/ dbyar gyi nang dag tu dge slong bsod snyoms stobs </text></item>
<item><p>85a7</p><section>'dul ba</section><text>pa cig dang / 'di nyid kyi gos sbyong bcwa lnga pa'i tshe ma gtogs par bdag cag las gang bcom ldan 'das la ltar 'gro ba de bdag cag gis ltung byed kyi ltung ba byed du gzhug go zhes khrims su bya ba bcas so/ /bcom ldan 'das </text></item>
<item><p>85a8</p><section>'dul ba</section><text>zla ba gsum nang du yang dag 'jog la zhugs pa na dge slong bsod snyoms stobs pa cig dang / de nyid kyi gso sbyong bcwa lnga pa'i tshe ma gtogs par der dge slong 'ga' yang mi 'gro'o/ /de'i tshe na tshe dang ldan pa nye sde zla ba </text></item>
<item><p>85b1</p><section>'dul ba</section><text>shol ma bor bas dbyar ljongs su gnas par khas blangs la/ bcom ldan 'das ni zla bshol bor bas dbyar ljongs su gnas par zhal gyis bzhes so/ /de nas tshe dang ldan pa nye sde dbyar gyi zla ba gsum po dag 'das nas chos gos </text></item>
<item><p>85b2</p><section>'dul ba</section><text>byas pa dang ldan/ chos gos zin pa dang ldan zhing mdzes pa 'khor mdzes pa dang ldan pas lhung bzed dang chos gos thogs te mnyan yod ga la ba der rgyu zhing song nas mthar gyis rgyu zhing 'gro ba na mnyan yod du phyin to/ /de nas tshe dang </text></item>
<item><p>85b3</p><section>'dul ba</section><text>ldan pa nye sde lhung bzed dang chos gos mkhos su phab ste rkang pa gnyis bkrus nas bcom ldan 'das kyi gtsug lag khang ga la ba der song ba dang / dge slong drug sde dag gis tshe dang ldan pa nye sde thag ring po kho na nas mthong ngo / /mthong </text></item>
<item><p>85b4</p><section>'dul ba</section><text>nas kyang 'di skad ces tshe dang ldan pa dag da ltar kho na na don nyung ngus dge 'dun gyi khrims su bya ba 'dral bar 'gyur ro/ /zhes smras so/ /gzhan dag gi smras pa/ des de ltung byed kyi ltung ba byed du gzhug go/ /gzhan dag gis smras </text></item>
<item><p>85b5</p><section>'dul ba</section><text>pa da ltar sbyor ba la 'jug gis gang gi tshe dral bar gyur pa de'i tshe na des de byed du gzhug go/ /de nas tshe dang ldan pa nye sdes bcom ldan 'das kyi gtsug lag khang du dal bus khad kyis sgo gtan brdungs pa dang / bcom ldan 'das </text></item>
<item><p>85b6</p><section>'dul ba</section><text>kyis de la chab sgo dbye ba mdzad do/ /de nas tshe dang ldan pa nye sdes bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /sangs rgyas bcom ldan 'das rnams kyi chos nyid ni dge slong </text></item>
<item><p>85b7</p><section>'dul ba</section><text>glo bur du 'ongs pa la dge slong khyod da lta ga las 'ongs/ gang du dbyar gnas par khas blangs shes bya ba'i so sor kun dga' bar mdzad pa 'dis so sor kun dga' bar mdzad pa yin pas bcom ldan 'das kyis tshe dang ldan </text></item>
<item><p>85b8</p><section>'dul ba</section><text>pa nye sde la nye sde khyod da ltar ga las 'ongs/ gang du dbyar gnas par khas blangs shes so sor kun dga' bar mdzad pa dang / tshe dang ldan pa nye sdes gsol ba/ btsun pa bdag da ltar ljongs nas mchis so/ /bdag ljongs su </text></item>
<item><p>86a1</p><section>'dul ba</section><text>dbyar gnas par mchid kyis 'tshal to/ /nye sde ljongs su dge slong rnams kyis dgag dbye byas sam/ btsun pa bgyis so/ /nye sde gang gis khyod mdzes pa 'khor mdzes pa dang ldan par gyur pa'i rgyu ni gang yin/ rkyen </text></item>
<item><p>86a2</p><section>'dul ba</section><text>ni gang yin/ btsun pa 'di na gal te bdag gi g.yar sngar rab tu 'byung ba la ltos pa zhig mchis na/ bdag de la 'di skad ces bzhin bzangs khyod tshur mchi/ dgon pa pa 'tshol cig ces mchi zhing dgon pa pa nyid kyi bsngags pa </text></item>
<item><p>86a3</p><section>'dul ba</section><text>yang brjod par bgyid/ bsod snyoms pa dang / chos gos gsum pa dang / phyag dar khrod pa dang / shing drung pa 'tshol cig ces mchi zhing shing drung pa nyid kyi bsngags pa yang brjod par bgyid do/ /gal te de ltar bgyi'o zhes mchi na/</text></item>
<item><p>86a4</p><section>'dul ba</section><text>de rab tu 'byin par bgyid do/ /gal te rdzogs par bsnyen par 'tshal ba dang / gnas la zhugs pa dang / klag pa la zhugs pa dang / mchid don la zhugs pa dang / yid la bgyi ba la zhugs pa zhes mchis na/ bdag de la yang 'di </text></item>
<item><p>86a5</p><section>'dul ba</section><text>skad ces bzhin bzangs khyod tshur mchi/ dgon pa pa 'tshol cig ces mchi zhing dgon pa pa nyid kyi bsngags pa yang brjod par bgyid/ bsod snyoms pa dang / chos gos gsum pa dang / phyag dar khrod pa dang / shing drung </text></item>
<item><p>86a6</p><section>'dul ba</section><text>pa 'tshol cig ces mchi zhing shing drung pa nyid kyi bsngags pa yang brjod par bgyid do/ /gal te de ltar bgyi'o zhes mchi na de la yid la bgyi ba stsol bar bgyid de/ btsun pa gang gis bdag mdzes pa 'khor mdzes pa </text></item>
<item><p>86a7</p><section>'dul ba</section><text>dang ldan par gyur pa'i rgyu ni de lags/ rkyen ni de lags so/ /nye sde khyod skye bo mang po la phan pa dang / skye bo mang po la bde ba dang / 'jig rten la snying brtse ba dang / lha dang mi rnams kyi don dang / phan pa dang / bde ba'i phyir zhugs </text></item>
<item><p>86a8</p><section>'dul ba</section><text>pa legs so legs so/ /nye sde gang la la zhig sbyangs pa'i yon tan de dag gis bsngags pa rjod par mi byed pa de ni nga'i bsngags pa rjod par mi byed pa yin no/ /gang la la sbyangs pa'i yon tan de dag gi bsngags pa rjod par </text></item>
<item><p>86b1</p><section>'dul ba</section><text>byed pa de ni nga'i bsngags pa rjod par byed pa yin no/ /de ci'i phyir zhe na/ ngas sbyangs pa'i yon tan de dag yul ring po nas bstod pa dang / bkur ba dang / bsngags pa dang rab tu bsngags pa'i phyir ro/ /nye sde khyod dge 'dun gyi khrims </text></item>
<item><p>86b2</p><section>'dul ba</section><text>su bya ba mi srung ngam/ btsun pa bdag gis dge 'dun gyi khrims ni gang lags/ khrims su bgyi ba ni gang lags ma 'tshal to/ /nye sde 'di na ngas dge slong rnams la 'di skad ces dge slong dag nga zla ba gsum po 'di la nang du </text></item>
<item><p>86b3</p><section>'dul ba</section><text>yang dag 'jog bzhed kyis/ nga'i spyan sngar dge slong bsod snyoms stobs pa cig dang / 'di nyid kyi gso sbyong bcwa lnga pa'i tshe ma gtogs par dge slong gang gis kyang 'ong bar mi bya'o zhes bka' stsal pa dang / dge slong gi </text></item>
<item><p>86b4</p><section>'dul ba</section><text>dge 'dun gyis kyang tshe dang ldan pa dag dbyar gyi nang dag tu dge slong bsod snyoms stobs pa cig dang / 'di nyid kyi gso sbyong bcwa lnga pa'i tshe ma gtogs par bdag cag las gang gis kyang bcom ldan 'das la ltar </text></item>
<item><p>86b5</p><section>'dul ba</section><text>'gro bar mi bya ste/ dbyar gyi nang dag tu dge slong bsod snyoms stobs pa cig dang / 'di nyid kyi gso sbyong bcwa lnga pa'i tshe ma gtogs par bdag cag las gang bcom ldan 'das la ltar 'gro ba de bdag cag gis ltung byed kyi </text></item>
<item><p>86b6</p><section>'dul ba</section><text>ltung ba byed du gzhug go zhes khrims su bya ba bcas so/ /btsun pa bdag ni glo bur du mchis pa lags te/ don de ni dge slong gnyug mar gnas pa rnams kyis bsrung bar bgyi ba lags so/ /</text></item>
<item><p>86b7</p><section>'dul ba</section><text>nye sde dge slong glo bur du 'ongs pa dang / gnyug mar gnas pas kyang dge 'dun gyi khrims su bya ba bsrung bar bya ba kho na yin no/ /nye sde 'di ltar ngas dge slong glo bur du lhags pa rnams kyi kun du spyod pa'i </text></item>
<item><p>86b8</p><section>'dul ba</section><text>chos dag bca' bar bya ste/ dge slong glo bur du 'ongs pas gtsug lag khang du zhugs nas dge slong dag la gnas 'di na khrims su bya ba ji lta bu yod ces dri bar bya'o/ /gal te 'dri na de lta na legs/</text></item>
<item><p>87a1</p><section>'dul ba</section><text>gal te mi 'dri na 'gal tshabs can du 'gyur ro/ /nye sde de lta mod kyi ngas dge slong dgon pa pa la dgon pa'i yongs su spang ba sbyin par bya ste/ dge slong dgon pa pa de bzhin gshegs pa la bsnyen bkur bya ba'i phyir ltar 'gro </text></item>
<item><p>87a2</p><section>'dul ba</section><text>ba'i dus ma yin pa med do/ /dge slong bsod snyoms pa dang / rnyed pas chog pa'i bsod snyoms pa dang / zas phyis mi len pa dang / stan gcig pa dang / chos gos gsum pa dang / phying ba pa dang / phyag dar khrod pa dang / shing drung pa dang / dur khrod </text></item>
<item><p>87a3</p><section>'dul ba</section><text>pa dang / cog pu pa dang / bla gab med pa dang / gzhi ji bzhin pa la gzhi ji bzhin pa'i yongs su spang ba sbyin par bya ste/ dge slong gzhi ji bzhin pa la de bzhin gshegs pa la bsnyen bkur bya ba'i phyir 'gro ba'i dus ma yin pa med do/ /de nas </text></item>
<item><p>87a4</p><section>'dul ba</section><text>tshe dang ldan pa nye sdes bcom ldan 'das kyis gsungs pa la mngon par bstod pa dang rjes su yi rang bar byas te bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas song ngo / /de nas drug sde dag </text></item>
<item><p>87a5</p><section>'dul ba</section><text>tshe dang ldan pa nye sde ga la ba der song ste phyin nas tshe dang ldan pa nye sde la 'di skad ces smras so/ /tshe dang ldan pa nye sde je skabs phye shig /ltung ba sde lnga po dag la skabs phye'o/ /khyod la ltung ba byung ba de chos bzhin du slar gyis shig /ltung ba ma </text></item>
<item><p>87a6</p><section>'dul ba</section><text>mthong ngo / khyod kyis dge 'dun gyi khrims su bya ba ma dral tam/ dge 'dun gyi khrims su bya ba ji lta bu yin/ /drug sde dag gis skabs de rgyas par brjod pa dang / tshe dang ldan pa nye sdes drug sde dag la 'di skad ces smras so/ /tshe dang </text></item>
<item><p>87a7</p><section>'dul ba</section><text>ldan pa dag bcom ldan 'das kyis nye sde de lta mod kyi ngas dge slong dgon pa pa la dgon pa pa'i yongs su spang ba sbyin par bya ste/ dge slong dgon pa pa la de bzhin gshegs pa la bsnyen bkur bya ba'i phyir ltar 'gro ba'i dus ma yin </text></item>
<item><p>87a8</p><section>'dul ba</section><text>pa med do/ /dge slong bsod snyoms pa dang / rnyed pas chog pa'i bsod snyoms pa dang / zas phyis mi len pa dang / stan gcig pa dang / chos gos gsum pa dang / phying pa pa dang / phyag dar khrod pa dang / shing drung pa dang / dur khrod pa dang /</text></item>
<item><p>87b1</p><section>'dul ba</section><text>cog bu pa dang / bla gab med pa dang / gzhi ji bzhin pa la gzhi ji bzhin pa'i yongs su spang ba sbyin par bya ste/ dge slong gzhi ji bzhin pa la de bzhin gshegs pa la bsnyen bkur bya ba'i phyir 'gro ba'i dus ma yin pa med do zhes gsungs so/ /</text></item>
<item><p>87b2</p><section>'dul ba</section><text>de nas shAkya rab tu byung ba de dag 'di snyam du sems te/ de ltar bcom ldan 'das kyis 'dod pa che ba rnam par smad cing / 'dod pa chung ba la bstod pa ni don gyis na bcom ldan 'das kyis bdag cag smad pa mdzad pa yin gyis bdag cag gis lhung </text></item>
<item><p>87b3</p><section>'dul ba</section><text>bzed dang / chos gos dang / dra ba dang / phor bu dang / ska rags lhag pa dag tshe dang ldan pa kun dga' bo la btad ste rgyud dag pas bcom ldan 'das ga la ba der 'dong ngo snyam mo/ /de nas dge slong de dag lhung bzed dang / chos gos dang / phor bu dang /</text></item>
<item><p>87b4</p><section>'dul ba</section><text>ska rags lhag pa dag khyer te tshe dang ldan pa kun dga' bo ga la ba der dong nas phyin pa dang tshe dang ldan pa kun dga' bo la 'di skad ces smras so/ /tshe dang ldan pa kun dga' bo thugs brtse ba'i slad du bdag cag las lhung </text></item>
<item><p>87b5</p><section>'dul ba</section><text>bzed dang / chos gos dang / dra ba dang / phor bu dang ska rags lhag pa 'di dag bzhes shig /tshe dang ldan pa dag de'i phyir bdag gis bcom ldan 'das la zhus de'i bar du sdod cig /de nas tshe dang ldan pa kun dga' bo </text></item>
<item><p>87b6</p><section>'dul ba</section><text>bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas tshe dang ldan pa kun dga' bos skabs de bcom ldan 'das la </text></item>
<item><p>87b7</p><section>'dul ba</section><text>rgyas par gsol to/ /de nas bcom ldan 'das kyis tshe dang ldan pa kun dga' bo la bka' stsal pa/ /kun dga' bo de'i phyir long la blangs nas kyang gtsug lag khang chen po zhig tu spungs te zhog la dge slong gang des brel ba'i dge </text></item>
<item><p>87b8</p><section>'dul ba</section><text>slong de la de sbyin par bya'o/ /tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas shAkya rab tu byung ba rnams las lhung bzed dang / chos gos dang / dra ba dang / phor bu dang / ska rags </text></item>
<item><p>88a1</p><section>'dul ba</section><text>lhag pa dag blangs nas gtsug lag khang chen po zhig tu spungs te bzhag go/ /de nas shAkya rab tu byung ba de dag lhung bzed dang / chos gos dang / dra ba dang phor bu dang / ska rags lhag pa dag nad ji lta ba dang / 'bras ji lta ba </text></item>
<item><p>88a2</p><section>'dul ba</section><text>dang / zug rngu ji lta bzhin du spangs nas chos gos gsum pa lhur len cing rgyud dag pa dang / yo byad bsnyungs pa'i tshul dag gis bcom ldan 'das ga la ba der dong ste phyin nas bcom ldan 'das kyi zhabs gnyis la mgo bos phyag </text></item>
<item><p>88a3</p><section>'dul ba</section><text>'tshal te mtha' gcig tu 'khod do/ /bcom ldan 'das kyis shAkya rab tu byung ba de dag gi bsam pa dang / bag la nyal dang / khams dang / rang bzhin thugs su chud nas 'di ltar shAkya gzhon nu lnga brgya po de dag gis stan de nyid la 'dug bzhin du </text></item>
<item><p>88a4</p><section>'dul ba</section><text>'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas pa de ltar chos bstan pa mdzad do/ /de dag gis bden pa mthong nas gsol pa/ btsun pa bdag cag gis </text></item>
<item><p>88a5</p><section>'dul ba</section><text>dge ba'i bshes gnyen bcom ldan 'das la brten nas bcom ldan 'das kyis bdag cag la gang mdzad pa 'di lta bu ni bdag cag la phas kyang ma bgyis/ mas kyang ma bgyis/ rgyal pos kyang ma bgyis/ lha rnams kyis kyang ma bgyis/</text></item>
<item><p>88a6</p><section>'dul ba</section><text>sngon gyi pha mes dag gis kyang ma bgyis/ dge sbyong dang / bram ze dag gis kyang ma bgyis/ byams pa dang / mdza' bshes dang / rtsa lag gi tshogs kyis kyang ma bgyis te/ khrag dang mchi ma'i rgya mtsho ni bskams/ rus pa'i ri dag </text></item>
<item><p>88a7</p><section>'dul ba</section><text>las ni bsgral/ ngan song gi sgo ni bkum/ mtho ris dang thar pa'i sgo dag ni phye/ sems can dmyal ba dang / dud 'gro dang / yi dgas dag nas ni rkang pa phyung lha dang / mi rnams kyi nang du ni bzhag /'khor ba ni mthar bgyis/ thog </text></item>
<item><p>88a8</p><section>'dul ba</section><text>ma ma mchis pa'i dus nas bsags pa 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste/ rgyun du zhugs pa'i 'bras bu mngon sum du bgyis so/ /dge slong rnams the tshom skyes nas the tshom thams cad </text></item>
<item><p>88b1</p><section>'dul ba</section><text>gcod pa sangs rgyas bcom ldan 'das la zhus pa/ btsun pa ji tsam du bcom ldan 'das kyis shAkya gzhon nu lnga brgya po dag tshe dang ldan pa nye sde la brten te 'dod pa che ba dang phral zhing 'dod pa chung ba nyid la bkod de shin du mthar thug </text></item>
<item><p>88b2</p><section>'dul ba</section><text>pa'i grub pa dang bde ba mya ngan 'das pa la bzhag pa mdzad pa ni ngo mtshar to/ /dge slong dag da ltar nga 'dod chags dang bral ba/ sred pa med pa/ len pa med pa/ thams cad mkhyen pa mkhyen pa dang shes bya thams cad la mnga' brnyes </text></item>
<item><p>88b3</p><section>'dul ba</section><text>pas shAkya gzhon nu lnga brgya po dag rigs kyi bu nye sde la brten te 'dod pa che ba dang phral zhing 'dod pa chung ba nyid la bkod de shin du mthar thug pa'i grub pa dang bde ba mya ngan las 'das pa la gzhag pa mdzad pa ngo mtshar ci che/</text></item>
<item><p>88b4</p><section>'dul ba</section><text>'di ltar 'das pa'i dus na nga 'dod chags dang bcas pa/ zhe sdang dang bcas pa/ gti mug dang bcas pa/ sred pa dang bcas pa/ len pa dang bcas pa/ skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug </text></item>
<item><p>88b5</p><section>'dul ba</section><text>bsngal ba dang / yid mi bde ba dang / 'khrug pa dag las rnam par ma grol bas kyang shAkya gzhon nu lnga brgya po 'di dag rigs kyi bu nye sde la brten te 'dod pa che ba dang / phral zhing 'dod pa chung ba nyid la bkod de mngon par shes pa lnga </text></item>
<item><p>88b6</p><section>'dul ba</section><text>po dag la gzhag par mdzad pa de nyon cig /dge slong dag sngon byung ba 'das pa'i dus na grong khyer bA rA Na sI na rgyal po tshangs byin zhes bya bas rgyal srid 'byor pa/ rgyas pa/ bde ba lo legs pa/ skye bo dang / mi mang pos gang ba/ thab mo dang /</text></item>
<item><p>88b7</p><section>'dul ba</section><text>'thab pa dang / rtsod pa dang / 'gyed pa dang / 'khrug long dang / nang 'khrug dang / chom rkun dang / mu ge dang / nad rab tu zhi ba byed du bcug ste/ des bu gcig pa snying du sdug pa dang 'dra bar rgyal srid skyong du bcug go/ /rgyal po tshangs byin la </text></item>
<item><p>88b8</p><section>'dul ba</section><text>btsun mo tshangs ldan zhes bya ba dang / rdzing bu tshangs ldan zhes bya ba yod de/ rgyal po tshangs byin de la bu med nas des bu 'dod pas zhi ba dang / chu lha dang / lus ngan dang / brgya byin dang / tshangs pa dang / gzhan yang lha'i bye brag </text></item>
<item><p>89a1</p><section>'dul ba</section><text>'di lta ste/ kun dga' ra ba'i lha dag dang / tshal gyi lha dag dang / bzhi mdo'i lha dag dang / sum mdo'i lha dag dang / gtor ma len pa'i lha dag dang / lhan cig skyes pa'i lha dag dang / chos 'thun pa dag dang / rtag tu rjes su 'brang </text></item>
<item><p>89a2</p><section>'dul ba</section><text>ba'i lha dag la yang gsol ba 'debs so/ /'jig rten na gang gsol ba 'debs pa'i rgyu las bu dag dang bu mo dag skye'o zhes bya ba'i gtam de lta bu yod de/ de ni de lta ma yin te/ gal te de ltar 'gyur du zin na/ re re la yang 'di lta </text></item>
<item><p>89a3</p><section>'dul ba</section><text>ste dper na 'khor los sgyur ba'i rgyal po bzhin du bu stong yod par 'gyur ro/ /'di ltar gnas gsum po dag mngon du gyur pa las ma'i mngal du mngal na gnas pa 'jug par 'gyur te/ gsum po de dag gang zhe na/ pha ma </text></item>
<item><p>89a4</p><section>'dul ba</section><text>gnyis chags par gyur cing phrad pa dang / ma dus la bab cing zla mtshan dang ldan pa dang / dri za nye bar gnas shing 'jug 'dod pa ste/ gnas gsum po de dag mngon du gyur pa las bu dang bu mo skye bar 'gyur ro/ /de de ltar </text></item>
<item><p>89a5</p><section>'dul ba</section><text>gsol ba 'debs pa lhur len pa la zhugs pa na sems can bla na med pa yang dag par rdzogs pa'i byang chub tu smon lam btab pa/ yi dam brtan pa zhig sems can dmyal ba nas shi 'phos nas btsun mo tshangs ldan gyi </text></item>
<item><p>89a6</p><section>'dul ba</section><text>mngal du zhugs so/ /bud med kyi yul mkhas pa'i rang bzhin can la la la ma 'dres pa'i chos lnga yod de/ lnga gang zhe na/ skyes pa chags par gyur pa shes shing chags pa dang bral ba shes pa dang / dus shes shing zla mtshan </text></item>
<item><p>89a7</p><section>'dul ba</section><text>shes pa dang / mngal na gnas pa zhugs pa shes pa dang / gang las mngal na gnas pa zhugs pa de shes pa dang / khye'u shes shing bu mo shes pa ste/ gal te khye'u yin na dku g.yas par rten cing 'dug la/ gal te bu mo yin na </text></item>
<item><p>89a8</p><section>'dul ba</section><text>dku g.yon par rten cing 'dug pa'o/ /de yid dga' nas rgyal po tshangs byin la smras pa/ lha dgyes pa bskyed du gsol/ bdag la sems can zhugs par gyur pa ni 'di ltar bdag gi dku g.yas par rten cing mchis pas nges </text></item>
<item><p>89b1</p><section>'dul ba</section><text>par khye'ur 'gyur ro/ /rgyal po tshangs byin yang yid dga' zhing yid dga' nas 'di skad ces kye ma kho bo yun ring po nas mngon par 'dod pa'i bu'i ngo mthong ba dang / kho bo dang 'thun par skye zhing mi 'thun par mi skye ba dang /</text></item>
<item><p>89b2</p><section>'dul ba</section><text>kho bo'i bya ba dag byed pa dang / gsos pas phyir gso ba dang / bgo skal la spyod pa dang / kho bo'i rigs rgyud yun ring du gnas par 'gyur ba dang / bdag cag shi zhing dus las 'das pa dag la nyung ngu 'am mang po yang rung ba'i </text></item>
<item><p>89b3</p><section>'dul ba</section><text>sbyin pa dag sbyin zhing bsod nams dag byas nas/ 'di de gnyis gang du skyes pa der 'gro zhing rjes su 'gro bar gyur cig ces ming gis yon bshad pa byed par gyur cig ces ched du brjod pa ched du rjod par byed do/ /</text></item>
<item><p>89b4</p><section>'dul ba</section><text>de la sems can zhugs par rig nas 'di lta ste mngal na gnas pa yongs su smin par bya ba'i phyir steng gi khang bzangs kyi gzhir gtogs pa na grang ba na grang ba'i yo byad dag dang / dro ba na dro ba'i yo byad dag dang /</text></item>
<item><p>89b5</p><section>'dul ba</section><text>sman pas bcas pa'i kha zas ha cang mi kha ba dang / ha cang mi skyur ba dang / ha cang lan tshwa mi che ba dang / ha cang mi mngar ba dang / ha cang mi tsha ba dang / ha cang mi bska ba dang / kha ba dang / skyur ba dang / lan tshwa dang / mngar </text></item>
<item><p>89b6</p><section>'dul ba</section><text>ba dang / tsha ba dang / bska ba rnam par spangs ba'i zas dag dang / do shal dang / se mo do dang / rgyan gyis klubs pa'i lus lha'i bu mo dga' ba'i tshal na rnam par spyod pa lta bu dang / khri nas khrir dang / khri'u </text></item>
<item><p>89b7</p><section>'dul ba</section><text>nas khri'ur dang / shod kyis gzhir mi 'bab pa dang / des sgra yid du mi 'ong ba cung zad kyang mi thos par gnod pa med pa nyid du rim gro byed du 'dzud do/ /de nas dus gzhan zhig na btsun mo tshangs </text></item>
<item><p>89b8</p><section>'dul ba</section><text>ldan la 'dod pa 'di lta bu 'di skyes te/ kye ma lhas grong khyer gyi shar sgor sbyin pa dag byin par gyur cing / bsod nams dag byed par gyur cig /lho sgo dang / nub sgo dang / byang sgo dang / dbus kyi bzhi mdor kyang </text></item>
<item><p>90a1</p><section>'dul ba</section><text>sbyin pa dag sbyin/ bsod nams dag byed cing btson thams cad thar bar byed par gyur cig snyam mo/ /de nas rgyal po tshangs byin gyis btsun mo tshangs ldan la 'dod pa de lta bu de skyes par thos nas grong khyer gyi </text></item>
<item><p>90a2</p><section>'dul ba</section><text>shar sgor sbyin pa dag sbyin zhing bsod nams dag byed do/ /de bzhin du lho sgo dang / nub sgo dang byang sgo dang / dbus kyi bzhir mdor yang sbyin pa dag sbyin/ bsod nams dag byed cing / btson thams cad thar bar byas so/ /</text></item>
<item><p>90a3</p><section>'dul ba</section><text>yang btsun mo tshangs ldan la 'dod pa 'di lta bu 'di skyes te kye ma bdag lha dang lhan cig bskyed mos tshal dang / dka' thub kyi nags su rtse ba dang / dga' ba dang / dga' mgur spyod par gyur cig snyam mo/ /de nas rgyal </text></item>
<item><p>90a4</p><section>'dul ba</section><text>po tshangs byin gyi btsun mo tshangs ldan la 'dod pa rnam pa de lta bu de skyes par thos nas/ btsun mo tshangs ldan dang lhan cig skyed mos tshal dang / dka' thub kyi nags su zhugs te/ rtse ba dang / dga' ba dang /</text></item>
<item><p>90a5</p><section>'dul ba</section><text>dga' mgur sbyod pa dag byas so/ /yang btsun mo tshangs ldan la 'dod pa'i rnam pa 'di lta bu 'di skyes te/ kye ma bdag lha dang thabs gcig chur 'jug pa'i grur zhugs te/ rdzing bu tshangs ldan du rtse ba dang / dga' ba </text></item>
<item><p>90a6</p><section>'dul ba</section><text>dang / dga' mgur spyod par gyur cig snyam mo/ /de nas rgyal po tshangs byin gyis btsun mo tshangs ldan la 'dod pa'i rnam pa de lta bu de byung bar thos nas btsun mo tshangs ldan dang lhan cig chur 'jug pa'i gru me tog </text></item>
<item><p>90a7</p><section>'dul ba</section><text>uta pa la dang / pad ma dang / ku mu ta dang / pad ma dkar pos bkang bar zhugs te rdzing bu tshangs ldan du rtse ba dang / dga' ba dang / dga' mgur spyod pa byas so/ /de gru de nyid du btsas pa las khye'u tshe </text></item>
<item><p>90a8</p><section>'dul ba</section><text>rabs dran pa/ gzugs bzang ba/ blta na sdug pa/ mdzes pa/ gsal ba/ gser gyi mdog 'dra ba/ mgo gdugs lta bu dang ldan pa/ lag pa ring ba/ 'phral ba'i dbyes che ba/ smin ma 'jar ba sna'i </text></item>
<item><p>90b1</p><section>'dul ba</section><text>gzangs mtho ba zhig byung ngo / /de'i nye du dag 'dus shing lhags nas nyi ma bdun gsum nyi shu gcig tu btsas pa'i btsas ston rgya cher byas nas khye'u'i ming cir gdags shes ming 'dogs par byed do/ /de dag </text></item>
<item><p>90b2</p><section>'dul ba</section><text>'di snyam du sems te/ gang gi phyir khye'u 'di chu'i nang du btsas pa de'i phyir khye'u'i ming chu skyes shes bya'o zhes de'i ming chu skyes shes bya bar btags so/ /gzhon nu chu skyes ma ma brgyad po pang na 'tsho ba'i </text></item>
<item><p>90b3</p><section>'dul ba</section><text>ma ma gnyis dang / nu ma snun pa'i ma ma gnyis dang / dri ma 'phyi ba'i ma ma gnyis dang / rtsen grogs kyi ma ma gnyis la rjes su gtad do/ /de ma ma brgyad po dag gis 'o ma dang / zho dang zhun mar dang / mar gyi </text></item>
<item><p>90b4</p><section>'dul ba</section><text>snying khu dang / gzhan yang yo byad kyi bye brag gtso bo gtso bo dag gis sring bar byed/ skyed par byed cing rdzing na gnas pa'i pad ma bzhin du myung du skyed par byed do/ /de nas gzhon nu chu skyes 'di snyam du </text></item>
<item><p>90b5</p><section>'dul ba</section><text>sems te/ bdag gang nas shi 'phos te 'dir skyes snyam na/ sems can dmyal ba dag nas shi 'phos te 'dir skyes par shes so/ /las ci byas na des sems can dmyal ba rnams su skyes snyam na/ lo </text></item>
<item><p>90b6</p><section>'dul ba</section><text>drug bcur rgyal tshab kyi rgyal srid du bcug pas de dag tu skyes par shes so/ /da ltar gang du skyes snyam na mi rnams kyi nang du rgyal po'i rigs su skyes par shes nas/ de 'di snyam du sems te/</text></item>
<item><p>90b7</p><section>'dul ba</section><text>bdag yang rgyal srid byed du bcug na yang sems can dmyal ba rnams su 'gro bar 'gyur na ma legs kyis/ bdag gis sgyu thabs cung zhig bya'o snyam nas/ des bdag nyid 'phye bo nyid du bstan te 'dug </text></item>
<item><p>90b8</p><section>'dul ba</section><text>go/ /gang gi nyin mo gzhon nu chu skyes btsas pa de nyid kyi nyin mo blon po lnga brgya dag gi bu dag kyang btsas te de dag kyang rang rang gi rigs dang 'thun pa'i ming dag btags par gyur to/ /blon po de dag gis </text></item>
<item><p>91a1</p><section>'dul ba</section><text>kun du spyod pa ni nyi ma re re zhing rgyal po tshangs byin dang / gzhon nu chu skyes ltar 'ong ngo / /de nas dus gzhan zhig na gzhon nu lnga brgya po de dag mchongs pa dang / dkyus mo byed nus par gyur to/ /de nas rgyal po tshangs byin 'di snyam du sems </text></item>
<item><p>91a2</p><section>'dul ba</section><text>te/ gal te nga'i bu gzhon nu chu skyes kyang 'phye bor ma gyur du zin na/ de yang da tsam mchongs pa dang / dkyus mo byed nus par 'gyur gyis/ 'di ltar bdag gi de 'phye bo yin yang blas rgyal srid kyi dbang phyug la gzhag par bya'o snyam mo/ /de nas </text></item>
<item><p>91a3</p><section>'dul ba</section><text>gzhon nu chu skyes kyis de thos nas 'di snyam du sems te/ rgyal po 'di ni gcugs med par gnod pa byed pa yin gyis bdag gis lkug pa nyid du bstan te 'dug par bya'o snyam nas/ des ched du bsams te lkug pa nyid du bstan te 'dug </text></item>
<item><p>91a4</p><section>'dul ba</section><text>go/ /de nas dus gzhan zhig na gzhon nu lnga brgya po de dag smra nus par gyur to/ /de nas rgyal po tshangs byin 'di snyam du sems te/ gal te bdag gi gzhon nu chu skyes kyang lkug par ma gyur du zin na de yang da tsam smra nus par 'gyur </text></item>
<item><p>91a5</p><section>'dul ba</section><text>ro snyam mo/ /de'i tshe na gzhon nu chu skyes kyi ming gzhon nu chu skyes gzhon nu chu skyes shes bya ba gang yin pa de nub par gyur cing gzhon nu lkug 'phye gzhon nu lkug 'phye zhes bya ba'i ming chags par gyur to/ /de nas dus gzhan zhig na rgyal po tshangs byin </text></item>
<item><p>91a6</p><section>'dul ba</section><text>lag pa la 'gram pa gtad de sems khongs su chud cing 'dug nas/ blon po rnams kyis smras pa/ lha ci'i slad du phyag la zhal gtad de thugs khongs su chud cing bzhugs/ rgyal pos smras pa/ 'di ltar nga'i rgyal </text></item>
<item><p>91a7</p><section>'dul ba</section><text>srid kyi dbang phyug 'di 'dra ba la bu yang med bu mo yang med pas nga 'das nas gdung chad par yang 'gyur la/ bu gcig bdog pa de yang lkug 'phyer gyur na/ nga ji ltar sems khongs su chud cing mi 'dug tu rung / blon po </text></item>
<item><p>91a8</p><section>'dul ba</section><text>rnams kyis sman pa gnyer te sman pa la rmas nas smras pa/ lha gzhon nu 'di'i dbang po gsal bar gda' ste/ 'di la bro nad kyis rnam pa ni cung zad kyang ma mchis pas bsdigs par bgyi ba'i rigs so/ /rgyal po tshangs </text></item>
<item><p>91b1</p><section>'dul ba</section><text>byin gyis gshed ma dag bkug nas gsang ste bsgo ba/ ngas gzhon nu lkug 'phye 'di skye bo phal po che'i mngon sum du yongs su gtang bar byas/ khyed kyis gsad par mi bya'o/ /lha bka' bzhin 'tshal/ rgyal po tshangs byin gyis </text></item>
<item><p>91b2</p><section>'dul ba</section><text>'khor gyi nang du song ste gshed ma rnams la bsgo ba/ ngas gzhon nu 'di yongs su btang gis khyod kyis 'or cig /lha bka' bzhin 'tshal zhes de nas gshed ma'i mi de dag gis rgyal po tshangs byin las mnyan nas gzhon nu </text></item>
<item><p>91b3</p><section>'dul ba</section><text>lkug 'phye shing rtar bcug ste/ grong khyer bA rA Na sI'i nang nas phyir khrid de/ de nas gzhon nu lkug 'phyes grong khyer bA rA Na sI'i 'byor pa dang rgyas pa mthong nas 'di skad ces smras so/ /ci bA rA Na sI 'di stong pa yin nam/ 'on </text></item>
<item><p>91b4</p><section>'dul ba</section><text>te gnas pa yin/ gshed ma'i mi rnams kyi gzhon nu lkug 'phye rgyal po la phul nas lha gzhon nu lkug 'phyes tshig 'di lta bu brjod do zhes smras so/ /de nas rgyal po tshangs byin gyis gzhon nu lkug 'phye pang du </text></item>
<item><p>91b5</p><section>'dul ba</section><text>bzhag ste 'di skad ces smras so/ /gzhon nu gang gsad par bya/ gang gsod du gzhug par bya/ gang srog dang dbral bar bya/ gang la ci zhig sbyin par bya/ de skad smras kyang gzhon nu lkug 'phye cang mi smra'o/ /rgyal po </text></item>
<item><p>91b6</p><section>'dul ba</section><text>tshangs byin gyis yang gshed ma rnams la smras pa/ ngas gzhon nu 'di yongs su btang gis khyed kyis 'or cig /gshed ma'i mi rnams kyis lha bka' bzhin 'tshal zhes yang gzhon nu lkug 'phye shing rtar bcug ste/</text></item>
<item><p>91b7</p><section>'dul ba</section><text>grong khyer bA rA Na sI'i nang nas phyir khrid pa dang / gzhon nu lkug 'phyes mi'i ro mi bzhis khyer ba zhig mthong nas smas pa/ ci ro 'di shi ba nyid kyi ro yin nam/ 'on te gson po'i ro yin/ yang gshed ma'i mi rnams kyis </text></item>
<item><p>91b8</p><section>'dul ba</section><text>gzhon nu lkug 'phye rgyal po la phul nas lha gzhon nu tshig 'di lta bu 'di brjod do zhes smras so/ /rgyal po tshangs byin gyis yang gzhon nu lkug 'phye pang du bzhag ste 'di skad ces smras so/ /gzhon nu gang gsad par bya/</text></item>
<item><p>92a1</p><section>'dul ba</section><text>gang gsod du gzhug par bya/ gang srog dang dbral bar bya/ gang la ci zhig sbyin par bya/ de skad smras kyang gzhon nu lkug 'phye cang mi smra'o/ /yang rgyal po tshangs byin gyis gshed ma rnams la smras </text></item>
<item><p>92a2</p><section>'dul ba</section><text>pa/ ngas gzhon nu yongs su btang gis khyed kyis 'or cig /gshed ma'i mi rnams kyis lha bka' bzhin 'tshal zhes yang gzhon nu lkug 'phye shing rtar bcug ste grong khyer ba rA Na sI'i nang nas phyir khrid pa dang / /gzhon </text></item>
<item><p>92a3</p><section>'dul ba</section><text>nu lkug 'phyes 'bru'i phung po chen po zhig mthong nas smras pa/ gal te 'bru'i phung po 'di dang po nyid nas drung ma zos na chen por 'gyur ro/ /gshed ma'i mi rnams kyis yang gzhon nu lkug 'phye rgyal po la phul nas/</text></item>
<item><p>92a4</p><section>'dul ba</section><text>lha gzhon nu tshig 'di lta bu 'di brjod do zhes smras so/ /rgyal po tshangs byin gyis yang gzhon nu lkug 'phye pang du bzhag ste 'di skad ces smras so/ /gzhon nu gang gsad par bya/ gang gsod du gzhug par bya/</text></item>
<item><p>92a5</p><section>'dul ba</section><text>gang srog dang dbral bar bya/ gang la ci zhig sbyin par bya/ de skad smras kyang gzhon nu lkug 'phye cang mi smra'o/ /rgyal po tshangs byin gyis yang gshed ma rnams la smras pa/ ngas gzhon nu yongs su btang gis shes ldan </text></item>
<item><p>92a6</p><section>'dul ba</section><text>dag song la gzhon nu nags khrod du myur du sa thams su chug shig /lha bka' bzhin 'tshal zhes gshed ma'i mi rnams kyis yang gzhon nu lkug 'phye shing rtar bcug ste nags khrod ga la ba der song nas phyin pa </text></item>
<item><p>92a7</p><section>'dul ba</section><text>dang / dong brko bar brtsams so/ /de nas lkug 'phyes de'i tshe tshigs su bcad pa smras pa/ kha lo sgyur ba ci phyir khyod/ /brtad dang bcas pas dong brko byed/ /ci phyir khyed cag dong brko ba/ /dris pa </text></item>
<item><p>92a8</p><section>'dul ba</section><text>nga la myur du smros/ /kha lo sgyur bas smras pa/ rgyal po'i sras bu mi smra ba/ /lkug 'phye btsas nas de yis ni/ /myur bar 'di ni nags khrod du/ /dong du chug ces bka' stsal to/ /de nas gzhon nu lkug </text></item>
<item><p>92b1</p><section>'dul ba</section><text>'phye 'di snyam du sems te/ 'di dag ni drag shul can/ lag pa dmar ba/ snun pa dang / rab tu snun pa la zhugs pa/ gzhan gyi srog gcod pa/ gzhan gyi srog gcod pas 'tsho bar byed pa dag yin pas </text></item>
<item><p>92b2</p><section>'dul ba</section><text>gal te na 'di dag gis bdag gsad par 'gyur du 'ong ngo snyam du rig nas de skrag ste gshed ma rnams la smras pa/ gal te lhas bdag la dam pa cig stsol na/ bdag rkang pas grong khyer du 'jug cing tshig kyang </text></item>
<item><p>92b3</p><section>'dul ba</section><text>smra'o/ /gshed ma pa rnams kyis rgyal po'i gan du song ste rgyas par brjod pa dang / rgyal pos smras pa/ gzhon nu gal te rgyal srid 'dod na ngas de yang gzhon nu la sbyin no/ /de nas rgyal po tshangs byin gyis </text></item>
<item><p>92b4</p><section>'dul ba</section><text>yid dga' zhing yid dga' nas blon po rnams la smras pa/ shes ldan dag deng la grong khyer thams cad myur du rdo ba dang / gseg ma dang / gyo mo med par zhog la/ bdug spos dang / /phye ma 'khrigs pa dang /</text></item>
<item><p>92b5</p><section>'dul ba</section><text>rgyal mtshan dang / ba dan bsgreng ba dang / me tog sna tshogs bkram pa gyis shig /rgyal po rnams ni tshig gis 'grub la/ lha rnams ni sems kyis 'grub/ rnal 'byor pa rnams ni sems </text></item>
<item><p>92b6</p><section>'dul ba</section><text>bskyed pa tsam gyis thams cad 'grub pas blon po rnams kyis lha bka' bzhin 'tshal zhes rgyal po las mnyan nas/ grong khyer thams cad rdo ba dang / gyo mo dang / gseg ma med par bzhag cing /</text></item>
<item><p>92b7</p><section>'dul ba</section><text>bdug spos dang / phye ma 'khrigs pa dang / rgyal mtshan dang / ba dan bsgreng ba dang / me tog sna tshogs bkram pa byas so/ /ljongs kyi mi 'bum phrag du ma dag kyang gzhon nu lkug </text></item>
<item><p>92b8</p><section>'dul ba</section><text>'phye rkang pas grong khyer du 'jug cing tshig kyang smra bar 'gyur ro/ /zhes ya mtshan skyes nas 'dus par gyur to// //'dul ba rnam par 'byed pa/</text></item>
<item><p>93a1</p><section>'dul ba</section><text>bam po nyi shu dgu pa/ de nas gzhon nu lkug 'phye rkang pas grong khyer du zhugs nas rgyal po tshangs byin ga la ba der song ste phyin nas/ rgyal po tshangs byin gyi rkang pa gnyis la gtugs te/ de'i tshe tshigs su bcad pa smras pa/</text></item>
<item><p>93a2</p><section>'dul ba</section><text>bdag lkug ma lags 'phye ma lags/ /glen pa ma lags blo med min/ /gsal bar bgyid pa'i tshig rnams kyis/ /smra ba bdag lags mi dbang po/ /bdag lkug ma lags 'phye ma lags/ /glen pa ma lags blo med min/ /dbang po tshang </text></item>
<item><p>93a3</p><section>'dul ba</section><text>ba gsal ba dang / /ldan pa bdag lags mi dbang po/ /rgyal pos smras pa/ bu khyed ci'i phyir tshig smra bar mi byed cing rkang pas 'gro bar mi byed/ lha de'i slad du gson cig /bdag gis sngon gyi tshe rabs su/ dgung lo drug bcur </text></item>
<item><p>93a4</p><section>'dul ba</section><text>bdag gis ni/ /mi rnams nang du rgyal 'tshab kyi/ /rgyal srid rigs 'thun bgyid stsal pas/ /dgung lo stong phrag drug bcu ru/ /sems can dmyal bar rab tu bsregs/ /sems dmyal sdug bsngal mi bzad pa/ /drag </text></item>
<item><p>93a5</p><section>'dul ba</section><text>po 'jigs rung dran gyur nas/ /rgyal srid mngon par mi 'tshal zhing / /slan cad sems dmyal mchi mi bgyi/ /yab kyis bdag ni rab 'byung bar/ /rjes su gnang ba mdzad du gsol/ /rgyal pos smras pa/ bu drang srong dag gang </text></item>
<item><p>93a6</p><section>'dul ba</section><text>gi phyir dka' thub kyis gdung ba dang / sbyin sreg dang / mchod sbyin byed pa ni rgyal srid kyi phyir yin na/ khyod ci'i phyir lag mthil na 'dug pa spangs te rab tu 'byung bar byed/ de nas gzhon nu lkug 'phyes de'i tshe tshigs su bcad </text></item>
<item><p>93a7</p><section>'dul ba</section><text>pa smras pa/ khon gcugs thab rtsod bgyid pa yis/ /'dod la spyod pa bdag mi 'tshal/ /'khon gcugs 'thab rtsod 'jigs bgyid pa'i/ /tshangs spyod bdag gis spyad par bgyi/ /kim pa'i 'bras bu 'dra ba yi/ /'dod pa spyod par </text></item>
<item><p>93a8</p><section>'dul ba</section><text>bdag mi 'tshal/ /'bras bu bdud rtsi'i ro bda' ba'i/ /tshangs spyod bdag gis spyad par bgyi/ /rgyal pos smras pa/ bde ba gang dang gang dag nyams su myong bar 'gyur ba de dag thams cad ni rgyal po nyid yin na/ khyod ci'i phyir rgyal </text></item>
<item><p>93b1</p><section>'dul ba</section><text>srid spangs te rab tu 'byung bar byed/ de nas gzhon nu lkug 'phyes de'i tshe tshigs su bcad pa smras pa/ gang las sdug bsngal skye 'gyur ba'i/ /bde ba de la bder mi sems/ /gang las bde ba skye 'gyur ba'i/ /sdug bsngal de la bde bar sems/ /</text></item>
<item><p>93b2</p><section>'dul ba</section><text>yab kyis bdag ni dka' thub kyi/ /nags su mchi ba gnang bar mdzod/ /rgyal pos smras pa/ bu 'di ni yang tog gi steng bdug spos dang / phye ma 'khrigs par me tog sna tshogs bkram zhing gnas mal 'jam po legs par </text></item>
<item><p>93b3</p><section>'dul ba</section><text>bshams pa dag tu gang nas kyang 'jigs pa med par nyal bar bya zhing / sil snyan gyi sgra snyan pa dag gis sad par bya ba dang / gos 'jam po bgo bar bya ba dang / zhim po bza' bar bya ba dang / zhim po btung bar bya ba yin na dgon par </text></item>
<item><p>93b4</p><section>'dul ba</section><text>rab tu byung bas rtag tu shing drung du rtswa bting ba 'am/ lo ma bting ba la bred ngas kyis 'jigs pa dang bcas pa'i sems kyis ri dgas gdug pa dag dang lhan cig nyal bar bya ba dang / wa'i skad kyis sad par bya ba dang / g.yang gzhi </text></item>
<item><p>93b5</p><section>'dul ba</section><text>dang shing shun bgo bar bya ba dang / rtsa ba dang 'bras bu dag bza' bar bya ba dang / chu dron po rnyog pa can dag btung bar bya dgos na/ ci'i phyir khyod rgyal srid spangs te rab tu 'byung bar byed/ de nas gzhon nu lkug 'phyes de'i tshe tshigs su </text></item>
<item><p>93b6</p><section>'dul ba</section><text>bcad pa smras pa/ nags na shing shun rtswa gyon zhing / /rtsa ba 'bras bu 'cha' ba dang / /ri dgas gdug pa rnams dang ni/ /lhan cig gnas pa mchog lags kyi/ /'jig rten pha rol 'jigs bgyid pa'i/ /mkhas pas rgyal srid </text></item>
<item><p>93b7</p><section>'dul ba</section><text>slad du ni/ /gsod dang 'ching dang brdeg pa dag /bgyid pa de lta ma lags kyis/ /yab kyis bdag ni dka' thub kyi/ /nags su mchi ba gnang bar mdzod/ /rgyal pos smras pa/ bu je kho bo'i the tshom gsum po 'di dag chod </text></item>
<item><p>93b8</p><section>'dul ba</section><text>cig dang / de'i 'og tu khyod rab tu 'byung ba mi dka'o/ /khyod kyis grong khyer bA rA Na sI'i 'byor pa dang rgyas pa mthong nas 'di skad ces bA rA Na sI 'di stong pa yin nam/ 'on te gnas pa yin zhes smras pa de khyod kyis ci las bsams te </text></item>
<item><p>94a1</p><section>'dul ba</section><text>smras/ lha de'i slad du gson cig /lhas bdag rgyu ma mchis par khum shig ces bka' stsal na/ 'ga' yang ci'i slad du gzhon nu 'di dgum par bgyi zhes chos dang ldan pa'i tshig mi smra bas bdag gis de las bsams </text></item>
<item><p>94a2</p><section>'dul ba</section><text>te smras so/ /bu ma nyes so/ /khyod kyis mi'i ro mi bzhis khyer ba zhig mthong nas 'di skad ces ci ro 'di shi ba nyid kyi ro yin nam/ 'on te gson po'i ro yin zhes smras pa/ de khyod kyis ci las bsams te smras/ lha de'i slad du gson </text></item>
<item><p>94a3</p><section>'dul ba</section><text>cig /gang nongs pa bgyid pa'i las bgyis pa'i ro de ni gum pa nyid kyi ro lags la/ gang legs pa bgyid pa'i las bgyis pa'i ro de ni gson po'i ro lags pas bdag gis de las bsams te smras so/ /bu ma nyes so/ /khyod kyis 'bru'i </text></item>
<item><p>94a4</p><section>'dul ba</section><text>phung po chen po zhig mthong ba na/ 'di skad ces gal te 'bru'i phung po 'di dang po nyid nas drung ma zos na chen por 'gyur ro zhes smras pa de khyod kyis ci las bsams te smras/ lha de'i slad du gson cig /lha zhing pa gang dag 'bru skyin po </text></item>
<item><p>94a5</p><section>'dul ba</section><text>bgyis te 'tshal nas/ las bgyid pa de dag ni 'bru smin pa na 'bru'i phung po chen po bu lon pa dag la 'bul bar bgyis pas de dag gis ni dang po nyid nas drung 'tshal ba lags so/ /de bzhin du dge ba bcu'i las kyi lam dag gis </text></item>
<item><p>94a6</p><section>'dul ba</section><text>mi nyid rnyed pa na/ gal te de rnyed nas dge ba'i las kyi lam sogs par mi bgyid pa de'i sngon gyi dge ba'i rtsa ba de yang rgyun chad par 'gyur zhing / dge ba'i rtsa ba rgyun chad na bde 'gro las yongs su nyams shing ngan 'gro la rten par 'gyur bas bdag </text></item>
<item><p>94a7</p><section>'dul ba</section><text>gis de las bsams te smras so/ /de nas rgyal pos bu'i tshig de thos nas/ mchi mas brnangs pas bu blangs te tshig smras pa/ brtul zhugs des 'chang rang gi chos spyod cig /bdag kyang khyod kyi slob mar khas len no/ /de nas rgyal </text></item>
<item><p>94a8</p><section>'dul ba</section><text>po tshangs byin gyis blon po rnams la smras pa/ shes ldan dag gal te gzhon nu lkug 'phye rab tu ma byung na cir 'gyur/ lha rgyal por 'gyur ro/ /khyod kyi bu dag cir 'gyur/ lha zhabs ring bar 'gyur ro/ /'o na da de rab tu 'byung na khyed kyi bu de dag ci'i phyir rab </text></item>
<item><p>94b1</p><section>'dul ba</section><text>tu mi 'byung / lha bka' stsal pa bzhin 'tshal lo/ /de'i tshe na grong khyer bA rA Na sI dang ha cang mi ring ba na bsti gnas shig yod pa de na drang srong byams pa'i bdag nyid can/ snying rje dang ldan pa/ brtse ba dang ldan pa/ sems can la byams pa zhig 'dug nas </text></item>
<item><p>94b2</p><section>'dul ba</section><text>gzhon nu lkug 'phye 'khor lnga brgya dang ldan pa 'byor pa chen pos drang srong de'i drung du rab tu byung ngo / /drang srong des lkug 'phye la gdams ngag byin nas lkug 'phyes brtsal ba dang / 'bad pa dang / bsgrim pa byas nas mngon par shes pa lnga mngon </text></item>
<item><p>94b3</p><section>'dul ba</section><text>sum du byas so/ /de nas dus gzhan zhig na drang srong de dus kyi chos dang ldan par gyur nas gzhon nu lkug 'phyes drang srong de'i lus spos kyi shing sna tshogs kyi phung por bcer te bsregs nas mchod pa dang bsnyen bkur chen po byas so/ /</text></item>
<item><p>94b4</p><section>'dul ba</section><text>gzhon nu lkug 'phyes bral ze'i khye'u lnga brgya po de dag yongs su bskyang bar brtsams nas de'i ming gzhon nu lkug 'phye zhes bya ba gang yin pa de nub par gyur cing / ston pa lkug 'phye ston pa lkug 'phye zhes bya ba'i ming chags par gyur to/ /</text></item>
<item><p>94b5</p><section>'dul ba</section><text>de nas dus gzhan zhig na ston pa lkug 'phye 'di snyam du sems te/ ci'i phyir bram ze'i khye'u lnga brgya po 'di dag mngon par shes pa lnga mngon sum du mi byed snyam nas de 'di snyam du sems te/ 'di dag g.yang gzhi dang shing shun dang dbyug </text></item>
<item><p>94b6</p><section>'dul ba</section><text>gu dang / ril ba dang / blugs gzar dang / dgang gzar lhag pa 'chang zhing / shin du lo ma dang / khri rgod dang / ud pa la'i rtsa ba la sbyor ba'i rjes su brtson par gnas pa'i phyir ro snyam mo/ /de nas ston pa lkug 'phye 'di snyam du sems te/ gal te </text></item>
<item><p>94b7</p><section>'dul ba</section><text>bdag gis bram ze'i khye'u 'di dag smad na dbral dka' bar 'gyur ro snyam nas/ byang chub sems dpa' rnams ni gdul ba la mkhas pa bla na med pa yin pas de nas ston pa lkug 'phyes bram ze'i khye'u rnams la smras pa/ bram ze'i khye'u dag nga zla ba gsum po 'di la nang </text></item>
<item><p>94b8</p><section>'dul ba</section><text>du yang dag 'jog 'dod kyis nga'i gan du bram ze'i khye'u rtsa ba dang / 'bras bu stobs pa gcig dang 'di nyid kyi gso sbyong bcwa lnga pa'i tshe ma gtogs par gang gis kyang nye bar 'ong bar mi bya'o/ /bram ze'i khye'u rnams kyis kyang dbyar gyi nang dag tu bram ze'i khye'u rtsa ba dang /</text></item>
<item><p>95a1</p><section>'dul ba</section><text>'bras bu stobs pa gcig dang 'di nyid kyi gso sbyong bcwa lnga pa'i tshe ma gtogs par bdag cag las bram ze'i khye'u gang gis kyang mkhan po la ltar 'gro bar mi bya'o/ /dbyar gyi nang dag tu bram ze'i khye'u rtsa ba dang / 'bras bu stobs pa </text></item>
<item><p>95a2</p><section>'dul ba</section><text>gcig dang 'di nyid kyi gso sbyong bcwa lnga pa'i tshe ma gtogs par bdag cag las bram ze'i khye'u gang mkhan po la ltar 'gro ba de bdag cag gis ltung byed kyi ltung ba byed du gzhug go zhes khrims su bya ba bcas so/ /ston pa lkug 'phyes zla </text></item>
<item><p>95a3</p><section>'dul ba</section><text>ba gsum nang du yang dag 'jog la zhugs pa na/ de'i gan du bram ze'i khye'u rtsa ba dang / 'bras bu stobs pa gcig dang / de nyid kyi gso sbyong bcwa lnga pa'i tshe ma gtogs par bram ze'i khye'u gang yang nye bar mi 'gro'o/ /ston pa lkug 'phyes thag ring po kho na </text></item>
<item><p>95a4</p><section>'dul ba</section><text>nas ri dgas mthong ngo / /mthong nas kyang 'di skad ces smras so/ /ri dgas tshur shog /ri dgas khyod 'ongs pa legs so/ /khyod dang kho bo mtshungs te/ khyod kyang lto khengs pa'i zas kyis chog shes pa dang / kun du chog shes pa yin la/ kho bo yang lto </text></item>
<item><p>95a5</p><section>'dul ba</section><text>khengs pa'i bsod snyoms kyis chog shes pa dang / kun du chog shes pa yin no/ /'di na kha cig shin tu lo ma dang / khre rgod dang / ud pa la'i rtsa ba la sbyor ba'i rjes su brtson par gnas pa dag ni ma yin no/ /de nas bram ze'i khye'u de dag 'di </text></item>
<item><p>95a6</p><section>'dul ba</section><text>snyam du sems te/ gor ma chag par mkhan po'i brtul zhugs rdzogs par gyur te/ 'di ltar mkhan po ri dgas dang lhan cig phebs par smra bar byed do snyam du rig nas ston pa lkug 'phye ga la ba der dong ste phyin nas/ ston pa lkug </text></item>
<item><p>95a7</p><section>'dul ba</section><text>'phye'i rkang pa gnyis la phyag 'tshal te mtha' gcig tu 'khod do/ /de nas ston pa lkug 'phye cang mi smra bar 'dug go/ /de nas bram ze'i khye'u de dag 'di snyam du sems te/ mkhan po dud 'gro rnams dang lhan cig phebs par smra bar byed </text></item>
<item><p>95a8</p><section>'dul ba</section><text>kyi/ mi rnams dang mi byed gor ma chag snyam nas stan las langs te dong ngo / /de nas ri dgas kyi brtul zhugs can zhig ston pa lkug 'phye ga la ba der dong ba dang / ston pa lkug 'phyes ri dgas kyi brtul zhugs can de thag ring po kho na nas </text></item>
<item><p>95b1</p><section>'dul ba</section><text>mthong ngo / /mthong nas kyang 'di skad ces smras so/ /ri dgas kyi brtul zhugs can tshur shog /ri dgas kyi brtul zhugs can khyod 'ongs pa legs so/ /khyod dang kho bo mtshungs te/ khyod kyang g.yang gzhi gcig 'chang la/ kho bo yang g.yang gzhi gcig </text></item>
<item><p>95b2</p><section>'dul ba</section><text>'chang ngo / /khyod kyang shung shin gcig dang / dbyug gu gcig dang / ril ba gcig dang / blugs gzar dang / dgang gzar gcig 'chang la/ kho bo yang shing shun gcig dang / dbyug gu gcig dang / ril ba gcig dang / blugs gzar dang / dgang </text></item>
<item><p>95b3</p><section>'dul ba</section><text>gzar gcig 'chang ngo / /khyod kyang lto khengs pa'i bsod snyoms kyis chog shes pa dang / kun du chog shes pa yin la/ kho bo yang lto khengs pa'i bsod snyoms kyis chog shes pa dang / kun du chog shes pa yin no/ /'di na kha cig </text></item>
<item><p>95b4</p><section>'dul ba</section><text>g.yang gzhi dang / shing shun dang / dbyug gu dang / ril ba dang / blugs gzar dang / dgang gzang lhag par 'chang ba dag ni ma yin no/ /de nas bram ze'i khye'u de dag 'di snyam du sems te/ 'di ltar mkhan pos 'dod pa che ba smad cing / 'dod pa chung ba </text></item>
<item><p>95b5</p><section>'dul ba</section><text>nyid bstod pa ni don gyis na mkhan pos bdag cag smad pa yin gyis/ bdag cag gis g.yang gzhi dang / shing shun dang / dbyug gu dang / ril ba dang / blugs gzar dang / dgang gzar lhag pa dag chu klung zlog byed kyi nang du bor te/</text></item>
<item><p>95b6</p><section>'dul ba</section><text>mkhan po ga la ba der 'dong ngo snyam nas/ de dag gi g.yang gzhi dang / shing shun dang / dbyug gu dang / ril pa dang / blugs gzar dang / dgang gzar lhag pa dag chu klung zlog byed du bor nas rgyud dag pa dang / yo byad bsnyungs pa'i tshul dag gis </text></item>
<item><p>95b7</p><section>'dul ba</section><text>ston pa lkug 'phye ga la ba der dong ste phyin nas/ ston pa lkug 'phye'i rkang pa gnyis la mgo bos phyag 'tshal te mtha' gcig tu 'khod do/ /de nas ston pa lkug 'phyes bram ze'i khye'u de dag gi bsam pa dang / bag la nyal dang / khams dang </text></item>
<item><p>95b8</p><section>'dul ba</section><text>rang bzhin khongs su chud nas/ 'di ltar bram ze'i khye'u lnga brgya po de dag gis mngon par shes pa lnga mngon sum du byas par gyur pa de ltar chos bstan pa byas so/ /dge slong dag de'i tshe de'i dus na ston pa lkug 'phye gang yin pa de ni nga byang chub </text></item>
<item><p>96a1</p><section>'dul ba</section><text>sems dpa'i spyod pa la 'jug pa yin no/ /de'i tshe de'i dus na bram ze'i khye'u lnga brgya po gang dag yin pa de dag ni shAkya gzhon nu lnga brgya po 'di dag yin no/ /de'i tshe de'i dus na ri dgas kyi brtul zhugs can gang yin pa de ni dge slong nye sde yin te/ de'i tshe yang </text></item>
<item><p>96a2</p><section>'dul ba</section><text>ngas shAkya gzhon nu lnga brgya po 'di dag rigs kyi bu nye sde la brten nas 'dod pa che ba dang phral zhing 'dod pa chung ba nyid la bkod de/ mngon par shes pa lnga po dag la gzhag par byas la da ltar yang ngas shAkya gzhon nu lnga brgya po 'di dag rigs kyi bu nye sde la brten </text></item>
<item><p>96a3</p><section>'dul ba</section><text>nas 'dod pa che ba dang phral zhing 'dod pa chung ba nyid la bkod de/ shin du mthar thug pa'i grub pa dang bde ba mya ngan las 'das pa la gzhag pa mdzad do/ /dge slong dag de ltar na las gcig tu gnag pa rnams kyi rnam par smin pa ni gcig tu gnag pa yin la/</text></item>
<item><p>96a4</p><section>'dul ba</section><text>las gcig tu dkar ba rnams kyi rnam par smin pa yang gcig tu dkar ba yin/ 'dren ma rnams kyi rnam par smin pa yang 'dren ma yin no/ /dge slong dag de lta bas na las gcig tu gnag pa dang / 'dren ma spangs nas las gcig tu dkar ba dag la </text></item>
<item><p>96a5</p><section>'dul ba</section><text>brtsal bar bya ste/ dge slong dag de ltar khyod kyis bslab par bya'o/ /'khrur 'jug pa'i spang ba ste bzhi pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /</text></item>
<item><p>96a6</p><section>'dul ba</section><text>gang gi tshe bcom ldan 'das kyis dge slong ma rnams kyis dgon par gnas pa ma bkag pa de'i tshe na dge slong ma rnams kyang dgon pa'i gnas su dong ste/ bsam gtan dang / rnam par thar pa dang / ting nge 'dzin dang / snyoms par 'jug </text></item>
<item><p>96a7</p><section>'dul ba</section><text>pa'i bde ba dag nyams su myong bar byed do/ /de nas dge slong ma ud pa la'i mdog 'khor lnga brgya dang nags mun pa can ga la ba der song ste phyin nas shing ljon pa'i drung zhig tu brten te dkyil mo dkrung phyed kyis 'dug nas bsam gtan dang </text></item>
<item><p>96a8</p><section>'dul ba</section><text>rnam par thar pa dang / ting nge 'dzin dang / snyoms par 'jug pa'i bde ba dag nyams su myong bar byed do/ /dge slong ma de dag phyem bred mnyan yod du 'jug 'dod nas smras pa/ 'phags ma ud pa la'i mdog bslang bar bya'o/ /kha cig gis smras pa/ 'phags ma ud pa la'i mdog ni mthu </text></item>
<item><p>96b1</p><section>'dul ba</section><text>che ba rdzu 'phrul che ba yin pas dang po kho nar dbyar khang du 'gro bar 'gyur ba'i gnas kyang yod do zhes zer nas de dag gis de ma bslang ba kho nar dong ngo / /ud pa la'i mdog kyang phyem bred langs nas dge slong ma de dag thams cad dong bar mthong ba dang / des bsams </text></item>
<item><p>96b2</p><section>'dul ba</section><text>pa / ci nga 'gro 'am/ 'on te 'di nyid du 'dug snyam nas de de nyid du 'gog pa la snyoms par zhugs so/ /g.yon can lnga brgya tsam gyis las dag byas nas nags mun pa can du lhags te/ de dag gis smras pa/ bdag cag las nyis brgya </text></item>
<item><p>96b3</p><section>'dul ba</section><text>lnga bcus ni bskal pa dag bgo bar bya'o/ /nyis brgya lnga bcus ni nags byul bar bya'o zhes de dag las nyis brgya lnga bcus ni skal ba dag bgo bar brtsams/ nyis brgya lnga bcus ni nags byul bar brtsams pa dang / de dag gis </text></item>
<item><p>96b4</p><section>'dul ba</section><text>ud pa la'i mdog 'dug pa mthong ngo / /de na kha cig na re shes ldan dag 'di ni tho yor zhig yin no zhes zer/ kha cig na re 'di ni mi zhig yin no zhes zer/ kha cig na re 'di ni dge slong zhig yin no zhes zer ro/ /de na dge slong gi </text></item>
<item><p>96b5</p><section>'dul ba</section><text>rgyus shes pa zhig 'dug pa des smras pa/ 'di ni dge slong ma zhig yin gyi dge slong ni ma yin no/ /ji ltar shes/ dge slong dag ni dkyil mo dkrung gis 'dug la/ dge slong ma rnams ni dkyil mo dkrung phyed kyis </text></item>
<item><p>96b6</p><section>'dul ba</section><text>'dug go/ /de dag ngo mtshar skyes nas shes ldan dag 'di lta bu'i nags 'jigs su rung ba'i nang na dge slong ma gcig pu mtshan mo gnas par khas blangs pa ltos shes zer ro/ /de dag dmag dpon gyi gan du </text></item>
<item><p>96b7</p><section>'dul ba</section><text>song ba dang / dmag dpon gyis de dag la dris pa/ shes ldan dag khyed kyi nags mun pa can 'di na ngo mtshar cung zad mthong ba yod dam mchis te/ 'di lta bu'i nags 'jigs su </text></item>
<item><p>96b8</p><section>'dul ba</section><text>rung ba'i nang na/ dge slong ma gcig pu mtshan mo gnas par khas blangs pa mchis so/ /de bltas 'dong ngo zhes de dag de'i drung du dong ba dang / dmag dpon gyis dge slong ma ud pa la'i </text></item>
<item><p>97a1</p><section>'dul ba</section><text>mdog gzugs bzang ba/ blta na sdug pa/ mdzes pa mthong ngo / /mthong nas kyang mngon par dad par gyur nas de mngon par dad pa skyes pas smras pa/ kye ma dge slong ma 'di ni gnyi ga nas bzang ba yin te/ mtshan mo zla ba nyi mo ltar </text></item>
<item><p>97a2</p><section>'dul ba</section><text>'dug pa gang yin pa dang / gzugs bzang ba/ blta na sdug pa/ mdzes pa gang yin pas so zhes de bslang bar brtsams pa dang / de dag gis smras pa/ ci'i phyir 'di slong bar byed/ zas sbyin par bya'o/ /dge slong gi rgyus shes pa gcig </text></item>
<item><p>97a3</p><section>'dul ba</section><text>gis smras pa/ 'di ni dus ma yin par mi za'o/ /dmag dpon gyis smras pa/ ci'i phyir/ des smras pa/ 'di ni dus ma yin pa'i zas spangs pa yin no/ /dmag dpon gyis smras pa/ kye ma dge slong ma 'di ni gnyis ka nas bzang ba yin te/</text></item>
<item><p>97a4</p><section>'dul ba</section><text>gzugs bzang ba/ blta na sdug pa/ mdzes pa gang yin pa dang / dus ma yin pa'i zas spangs pa gang yin pas so/ /yang smras pa/ 'di la chang blud par bya'o/ /dge slong gi rgyus shes pa des smras pa/ 'di ni myos par 'gyur ba'i </text></item>
<item><p>97a5</p><section>'dul ba</section><text>btung ba spangs pa yin no/ /dmag dpon gyis smras pa/ kye ma dge slong ma 'di ni gnyi ga nas bzang ba yin te/ gzugs bzang ba/ blta na sdug pa/ mdzes pa gang yin pa dang / myos par 'gyur ba'i btung ba spangs pa gang yin </text></item>
<item><p>97a6</p><section>'dul ba</section><text>pas so/ /yang smras pa/ kho bos yon gnas kyi zhing 'di lta bu la bsod snyoms kyis bsgrub par ma nus so zhes des ras yug chen po la 'os pa gcig dang / bsod snyoms kyi phud cig phul nas shing ljon pa'i yal ga la btags </text></item>
<item><p>97a7</p><section>'dul ba</section><text>te bzhag nas smras pa/ 'phags ma 'di ltar khyod la mi mkhyen pa dang / mi gzigs pa dang / mi rig pa dang / rnam par mi mkhyen pa ci yang mi mnga' bas bdag gis khyod la bsod snyoms dang na bza' 'di 'bul lo zhes smras te song ngo / /</text></item>
<item><p>97a8</p><section>'dul ba</section><text>ud pa la'i mdog nang par sngar langs pas skye bo phal po che'i rjes shul mthong nas des bsams pa dang / g.yon can lnga brgya nye bar 'ongs par mthong nas mi mdzes pa 'ga' zhig rig par ma byas sam snyam na 'ga' yang ma byas par </text></item>
<item><p>97b1</p><section>'dul ba</section><text>mthong ngo / /shing ljon pa'i yal ga la ras yug chen dang / bsod snyoms btags te bzhag pa mthong nas des bsams pa/ 'di ni dad par gyur pa rnams kyis dad pa'i dbang du byas pa yin no snyam nas des bsams pa/ gal te byin len </text></item>
<item><p>97b2</p><section>'dul ba</section><text>stobs pa la bsdad na bya 'am/ spre'us chud gzan par 'gyur bas bdag ni dge 'dun la bsod snyoms kyi phud 'bul ba yin la 'di ltar dge slong rnams la mi rung ba gang yin pa de ni dge slong ma rnams la rung ba yin la/ dge slong ma rnams </text></item>
<item><p>97b3</p><section>'dul ba</section><text>la mi rung ba gang yin pa de ni dge slong rnams la rung ba yin pas bdag rang nyid kyis 'di khyer te/ dge 'dun la bsod snyoms kyi phud 'bul du 'gro'o snyam nas des de khyer te rgyal byed kyi tshal du song ngo / /drug sde rnams kyi kun du </text></item>
<item><p>97b4</p><section>'dul ba</section><text>spyod pa ni drug sde las gang yang rung bas rgyal byed kyi tshal gyi sgo stong par mi 'jog pas nye dga' rgyal byed kyi tshal gyi sgo na 'chag cing 'dug pa des ud pa la'i mdog mthong nas smras pa/ /sring mo ci'i phyir nang pa sngar mnyan yod </text></item>
<item><p>97b5</p><section>'dul ba</section><text>kyi sgo dag phye ste 'ongs/ des smras pa/ bdag mnyan yod du ma mchis kyi/ bdag mdang sum nags mun pa can du mchis par khas blangs so/ /nye dgas smras pa/ nye dga' ni nyin mo nyid nags mun pa can du zhugs na yang spu dag gyen </text></item>
<item><p>97b6</p><section>'dul ba</section><text>du 'greng bar 'gyur ro/ /sring mo khyer ba 'di ci yin/ des smras pa/ chom rkun pa lnga brgya tsam der mchis nas de dag dad par gyur pas bdag la dad pa'i dbang du bgyis pa stsal to/ /sring mo khyod ni chom rkun pas kyang dad par bya ba </text></item>
<item><p>97b7</p><section>'dul ba</section><text>yin gyi/ gal te nye dga' de dag gis mthong du zin na lcag rgod mang pos brdabs te khur tsa bar 'gyur ro/ /'di ltar gang la ras yug chen 'di lta bu yod pa de ni gos sar pa las snam sbyar nyi rim byas te sems las chung ngus </text></item>
<item><p>97b8</p><section>'dul ba</section><text>dge ba'i phyogs la tron byed par 'gyur ro/ /'phags pa khyod ras yug chen 'di bzhed dam/ lha'i gnas kyi lhag ma bzhin du'o/ /'phags pa bdag gis dge 'dun la bsod snyoms kyi phud phul te slar mchis pa'i bar du </text></item>
<item><p>98a1</p><section>'dul ba</section><text>gzhes shig dang / de'i 'og tu khyod la ras yug chen gsol lo/ /nye dgas bsams pa/ lhung bzed nag po can 'ga' zhig gis 'di la bslangs pa dang de la byin par 'gyur ro snyam nas/ sring mo bdag gis bsod snyoms </text></item>
<item><p>98a2</p><section>'dul ba</section><text>kyi phud len pa dag khrid de 'ong gis de'i bar du 'di nyid du sdod cig /nye dga' rgyal byed kyi tshal du zhugs pa dang / des dge slong bsod snyoms kyi phud len pa dag snying las chung ngur 'khod pa mthong nas des smras pa/ tshe dang ldan pa dag </text></item>
<item><p>98a3</p><section>'dul ba</section><text>sbyin bdag dag ni khur gyis ngal zhing sdod la/ khyed cag ni 'di na snying las chung ngur 'khod na tshur shog bsod snyoms kyi phud long shig /de dag gis gzhong bu thogs te dong ba dang / ud pa la'i mdog gis de dag la bsod snyoms </text></item>
<item><p>98a4</p><section>'dul ba</section><text>kyi phud phul nas ras yug chen sprugs nas nye dga' la phul lo/ /nye dgas khyod sbyin pa 'dis sems kyi rgyan dang / sems kyi yo byad dang / rnal 'byor gyi tshogs dang / don gyi mchog dang / lha dang mi rnams kyi gos dag thob par gyur </text></item>
<item><p>98a5</p><section>'dul ba</section><text>cig ces smras so/ /ud pa la'i mdog gis bsams pa/ nga dbyar khang du song ste ci rung / bcom ldan 'das kyi zhabs la phyag 'tshal du 'gro bar bya'o snyam nas/ de nas ud pa la'i mdog bcom ldan 'das ga la ba der song ste phyin </text></item>
<item><p>98a6</p><section>'dul ba</section><text>nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /de'i tshe na ud pa la'i mdog gis chos gos lnga ngan cing snam sbyar yang rnyings par gyur nas/ de na bcom ldan 'das kyis tshe dang ldan pa kun </text></item>
<item><p>98a7</p><section>'dul ba</section><text>dga' bo la bka' stsal pa/ kun dga' bo dge slong ma rnams kyis dbyar gyi gos kyi rnyed pa ma grub bam/ btsun pa grub bo/ /'o na ci'i phyir dge slong ma ud pa la'i mdog gi chos gos lnga ngan cing snam sbyar yang rnyings par gyur/ btsun </text></item>
<item><p>98a8</p><section>'dul ba</section><text>pa sring mo 'di ni dad pa dang ldan zhing bzang la dge ba'i bsam pa can lags te/ 'dis sangs rgyas sam/ chos sam/ dge 'dun nam/ dge slong yid du 'thad pa dag la ma phul ba 'am/ yongs su ma btang ba ci yang ma mchis te/ 'dis dang </text></item>
<item><p>98b1</p><section>'dul ba</section><text>yang ras yug chen rnyed nas de yang 'dis btsun pa nye dga' la stsol to/ /kun dga' bo dge slong dag dge slong ma nye du ma yin pa la gos lhag pa len tam/ btsun pa len to/ /kun dga' bo dge slong dag dge slong ma nye du ma yin pa la 'di </text></item>
<item><p>98b2</p><section>'dul ba</section><text>snyam du 'di'i chos gos lnga tshang ngam/ 'on te ma tshang snyam du mi sems par 'di ltar thob bo cog len par byed kyi/ nye du la ni byin yang len par mi byed do/ /de nas bcom ldan 'das kyi tshe dang ldan pa kun dga' bo la bka' stsal pa/ kun </text></item>
<item><p>98b3</p><section>'dul ba</section><text>dga' bo dge slong ma ud pa la'i mdog la gtsug lag khang chen po nas chos gos lnga byin cig /tshe dang ldan pa kun dga' bos dge slong ma ud pa la'i mdog la gtsug lag khang chen po nas chos gos lnga byin no/ /de nas bcom </text></item>
<item><p>98b4</p><section>'dul ba</section><text>ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/</text></item>
<item><p>98b5</p><section>'dul ba</section><text>yang dge slong gang dge slong ma nye du ma yin pa las gos len na spang ba'i ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' ba mdzad do/ /sangs rgyas bcom ldan 'das mnyan yod na </text></item>
<item><p>98b6</p><section>'dul ba</section><text>rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig 'dug pa des rigs mnyam pa las chung ma blangs te/ de de dang lhan cig rtse bar byed/ dga' bar byed/ dga' mgur spyod </text></item>
<item><p>98b7</p><section>'dul ba</section><text>par byed do/ /de bdag gi khyim nor du ma dang ldan na bdag gis 'jig rten pha rol gyi lam rgyags cung zad kyang ma khyer ro snyam nas lag pa la 'gram pa gtad de sems khong su chud cing 'dug pa chung mas mthong nas smras pa/ rje'i </text></item>
<item><p>98b8</p><section>'dul ba</section><text>sras khyod ci'i slad du phyag la 'gram pa gtad de sems khong su chud cing bzhugs/ bzang mo kho bo'i khyim nor du ma dang ldan na bdag gis 'jig rten pha rol gyi lam rgyags cung zad kyang ma khyer te/ gal te bdag gis sangs rgyas la </text></item>
<item><p>99a1</p><section>'dul ba</section><text>sogs pa dge slong gi dge 'dun bshos gsol te re re la ras bcos bu sar pa phrugs re bskon na des bdag gi 'jig rten pha rol gyi lam rgyags khyer bar 'gyur ro/ /chung mas smras pa/ rje'i sras de bzhin mdzod cig /de nas </text></item>
<item><p>99a2</p><section>'dul ba</section><text>khyim bdag de bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das kyis khyim bdag de la chos dang ldan </text></item>
<item><p>99a3</p><section>'dul ba</section><text>pa'i gtam gyis yang dag par ston par mdzad/ yang dag par 'dzin du 'jud par mdzad/ yang dag par gzeng bstod par mdzad/ yang dag par rab tu dga' bar mdzad de/ rnam grangs du mas chos dang ldan pa'i gtam gyis yang </text></item>
<item><p>99a4</p><section>'dul ba</section><text>dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar mdzad nas cang mi gsung ngo / /de nas khyim bdag de stan las langs nas bla gos phrag pa gcig tu byas te bcom ldan 'das </text></item>
<item><p>99a5</p><section>'dul ba</section><text>ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das sang bdag gi sdum par dge slong gi dge 'dun dang thabs gcig tu gdugs tshod gsol bar ci gnang / bcom ldan 'das </text></item>
<item><p>99a6</p><section>'dul ba</section><text>kyis khyim bdag de la cang mi gsung bas gnang ngo / /de nas khyim bdag des bcom ldan 'das kyis cang mi gsung bas gnang bar rig nas bcom ldan 'das kyis bka' stsal pa la mngon par dga' ba dang rjes su yi rang bar byas te </text></item>
<item><p>99a7</p><section>'dul ba</section><text>bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas song ngo / /de nas khyim bdag des de nyid kyi mtshan mo bca' ba dang bza' ba gtsang zhing bsod pa legs par sbyar nas nang par </text></item>
<item><p>99a8</p><section>'dul ba</section><text>sngar langs te gdan bshams nas chur bzhag ste/ bcom ldan 'das la spyan 'dren gyis/ btsun pa gdugs tshod sbyar ba'i dus lags na/ da bcom ldan 'das kyis de'i dus la bab par mkhyen par mdzad du gsol zhes </text></item>
<item><p>99b1</p><section>'dul ba</section><text>gdugs tshod la spyan drangs so/ /de nas bcom ldan 'das snga dro sham thabs gsol/ lhung bzed dang chos gos bsnams te dge slong gi tshogs kyis yongs su bskor cing dge slong gi dge 'dun gyis mdun du bdar te/ khyim bdag de'i bkad </text></item>
<item><p>99b2</p><section>'dul ba</section><text>sa ga la ba der gshegs te byon nas/ dge slong gi dge 'dun gyi gong du gdan bshams pa nyid la bzhugs so / /de nas khyim bdag des sangs rgyas la sogs pa dge slong gi dge 'dun bde bar bzhugs par rig nas/ rang gi lag gis </text></item>
<item><p>99b3</p><section>'dul ba</section><text>bca' ba dang bza' ba gtsang zhing bsod pas tshim par byed do/ /rnam grangs du mas bca' ba dang bza' ba gtsang zhing bsod pas rang gi lag nas tshim par byas shing bstabs nas/ sangs rgyas la sogs pa dge slong gi dge 'dun </text></item>
<item><p>99b4</p><section>'dul ba</section><text>re re la ras bcos bu sar pa phrugs re re gsol to/ /de nas khyim bdag des stan dma' ba zhig blangs nas bcom ldan 'das kyi spyan sngar chos mnyan pa'i phyir 'dug go/ /de nas bcom ldan 'das kyis khyim bdag de la </text></item>
<item><p>99b5</p><section>'dul ba</section><text>chos dang ldan pa'i gtam gyis yang dag par ston par mdzad/ yang dag par 'dzin du 'jug par mdzad/ yang dag par gzeng bstod par mdzad/ /yang dag par rab tu dga' bar mdzad de/ rnam grangs du mas chos dang ldan pa'i </text></item>
<item><p>99b6</p><section>'dul ba</section><text>gtam gyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar mdzad nas gdan las bzhengs te gshegs so/ /de nas khyim bdag des bcom ldan 'das kyi slad bzhin </text></item>
<item><p>99b7</p><section>'dul ba</section><text>pha zad tsam du song nas bcom ldan 'das kyi zhabs gnyis la mgo bos phyag 'tshal te/ bcom ldan 'das la lan gsum bskor ba byas nas/ bcom ldan 'das kyi spyan snga nas phyir log ste rang gi khyim ga la ba der </text></item>
<item><p>99b8</p><section>'dul ba</section><text>song nas phyin pa dang / steng gi khang bzangs kyi gzhir gtogs pa na rjes su dran par sgom pa na chung ma la smras pa/ bzang mo bdag cag gis 'jig rten pha rol gyi lam rgyags mang du khyer gyis mchog tu dga' ba dang /</text></item>
<item><p>100a1</p><section>'dul ba</section><text>rjes su yi rang bar gyis shig /chung mas smras pa/ rje'i sras kyis ni 'jig rten pha rol gyi lam rgyags bsnams na/ bdag gis ma 'tshal to/ /bzang mo bdag cag gnyis kyi longs spyod dag thun mong ma yin nam/ rje'i </text></item>
<item><p>100a2</p><section>'dul ba</section><text>sras 'di ltar 'o skol cag gi longs spyod dag thun mong lags mod kyi 'on kyang bdag gis kyang skye dgu'i bdag mo chen mo gau ta mi la sogs pa dge slong ma'i dge 'dun bshos gsol te/ chen po la 'os pa'i gos dag phul na de lta na </text></item>
<item><p>100a3</p><section>'dul ba</section><text>bdag gis kyang 'jig rten pha rol gyi lam rgyags 'tshal bar 'gyur ro/ /khyim bdag gis smras pa/ bzang mo ci sngar sbyin pa byin pas phyin sbyin par byar med dam/ /de bzhin gyis shig /de nas khyim bdag gi chung ma de skye </text></item>
<item><p>100a4</p><section>'dul ba</section><text>dgu'i bdag mo chen mo gau ta mi ga la ba der song ste phyin nas skye dgu'i bdag mo chen mo gau ta mi'i rkang pa gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas skye dgu'i bdag mo </text></item>
<item><p>100a5</p><section>'dul ba</section><text>chen mo gau ta mis khyim bdag gi chung ma de la chos dang ldan pa'i gtam gyis yang dag par ston par byed/ yang dag par 'dzin du 'jud par byed/ yang dag par gzeng bstod par byed/ yang dag par rab tu dga' bar byed </text></item>
<item><p>100a6</p><section>'dul ba</section><text>de/ rnam grangs du mas chos dang ldan pa'i gtam gyis yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar byas nas cang mi smra'o/ /de nas khyim bdag </text></item>
<item><p>100a7</p><section>'dul ba</section><text>gi chung ma de stan las langs te skye dgu'i bdag mo chen mo gau ta mi ga la ba de logs su thal mo sbyar ba btud nas skye dgu'i bdag mo chen mo gau ta mI la 'di skad ces smras so/ /'phags ma sang bdag gi sdum </text></item>
<item><p>100a8</p><section>'dul ba</section><text>par dge slong ma'i dge 'dun dang thabs gcig gdugs tshod gsol bar ci gnang / skye dgu'i bdag mo chen mo gau ta mIs khyim bdag gi chung ma de la cang mi smra bas dang du blangs so/ /de nas khyim bdag gi </text></item>
<item><p>100b1</p><section>'dul ba</section><text>chung ma des skye dgu'i bdag mo chen mo gau ta mIs cang mi smra bas dang du blangs par rig nas skye dgu'i bdag mo chen mo gau ta mIs smras pa la mngon par dga' ba dang rjes su yi rang ba byas te/ skye dgu'i bdag mo chen mo gau ta mI'i rkang pa </text></item>
<item><p>100b2</p><section>'dul ba</section><text>gnyis la mgo bos phyag 'tshal nas skye dgu'i bdag mo chen mo gau ta mI'i drung nas song ngo / /de nas khyim bdag gi chung ma de nyid kyi mtshan mo bca' ba dang bza' ba gtsang zhing bsod pa legs par sbyar nas nang par sngar langs te </text></item>
<item><p>100b3</p><section>'dul ba</section><text>stan bshams nas skye dgu'i bdag mo chen mo gau ta mI la spyan 'dren gyis 'phags ma gdugs tshod sbyar ba'i dus lags na/ da 'phags mas de'i dus la bab par mkhyen par mdzad du gsol zhes dro la bos so/ /de nas skye </text></item>
<item><p>100b4</p><section>'dul ba</section><text>dgu'i bdag mo chen mo gau ta mi snga dro sham thabs bgos/ lhung bzed dang / chos gos thogs te dge slong ma'i tshogs kyis yongs su bskor cing / dge slong ma'i dge 'dun gyis mdun du bdar te khyim bdag gi chung ma de'i bkad </text></item>
<item><p>100b5</p><section>'dul ba</section><text>sa ga la ba der song ste phyin nas dge slong ma'i dge 'dun gyi gong du stan bshams pa nyid la 'dug go/ /de nas khyim bdag gi chung ma des skye dgu'i bdag mo chen mo gau ta mi la sogs pa dge slong ma'i dge 'dun bde bar 'dug par </text></item>
<item><p>100b6</p><section>'dul ba</section><text>rig nas/ rang gi lag nas bca' ba dang bza' ba gtsang zhing bsod pas tshim par byed/ stobs par byed do/ /rnam grangs du mas bca' ba dang bza' ba gtsang zhing bsod pas rang gi lag nas tshim par byas shing bstabs nas/ des chen </text></item>
<item><p>100b7</p><section>'dul ba</section><text>po la 'os pa'i gos dag gi sprog ma phye nas chen po la 'os pa'i gos dag thogs te rgan pa'i mtha' logs su 'dug go/ /de nas skye dgu'i bdag mo chen mo gau ta mi 'di snyam du sems te/ bcom ldan 'das kyis dge slong ma </text></item>
<item><p>100b8</p><section>'dul ba</section><text>rnams la chen po la 'os pa'i gos dag dgag pa mdzad pas gal te re shig blangs par gyur na ni bslab pa'i gzhi 'khrugs par yang 'gyur/ /gal te ma blangs na ni khyim bdag gi chung ma'i bsod nams kyi bar chad dang / dge slong </text></item>
<item><p>101a1</p><section>'dul ba</section><text>ma'i dge 'dun gyi rnyed pa'i bar chad du 'gyur ro snyam mo/ /dge slong ma rnams kyis bsams pa/ kye ma 'phags ma skye dgu'i bdag mo chen mo gau ta mis chen po la 'os pa'i gos dag blangs par gyur cig /</text></item>
<item><p>101a2</p><section>'dul ba</section><text>bdag cag gis blangs par gyur na bcom ldan 'das kyis kyang dus lags pa'i slad du gnang bar 'gyur ro snyam mo/ /de nas skye dgu'i bdag mo chen mo gau ta mis chen po la 'os pa'i gos dag blangs nas/ khyim bdag gi chung ma </text></item>
<item><p>101a3</p><section>'dul ba</section><text>la yon bshad pa byas te stan las langs te song ste/ bcom ldan 'das ga la ba der song ste phyin pa dang / bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas skye dgu'i </text></item>
<item><p>101a4</p><section>'dul ba</section><text>bdag mo chen mo gau ta mis skabs de bcom ldan 'das la rgyas par gsol to/ /de skad ces gsol pa dang / bcom ldan 'das kyis skye dgu'i bdag mo chen mo gau ta mis la 'di skad ces bka' stsal to/ /gau ta mi ngas gnang ba gang yin </text></item>
<item><p>101a5</p><section>'dul ba</section><text>pa de khyod kyis shes pa legs so legs so/ /de lta bas na ngas dge slong ma rnams kyis chen po la 'os pa'i gos dag blangs nas dge slong rnams dang lhan cig brje bar bya ba rjes su gnang ngo / /de nas dge slong ma bcu gnyis sde dag gis </text></item>
<item><p>101a6</p><section>'dul ba</section><text>gos de dag khyer te drug sde dag gi gan du dong nas smras pa/ 'phags pa dag bcom ldan 'das kyis dge slong ma rnams la chen po la 'os pa'i gos dag dgag pa mdzad de/ bdag cag gis chen po la 'os pa'i gos rnyed pa 'di </text></item>
<item><p>101a7</p><section>'dul ba</section><text>dag khyed bzhes la bdag cag la ngan pa dag stsol cig /drug sde dag gis smras pa/ sring mo dag bdag cag la dge slong ma'i ras ma dag dgos pa med de/ de'i tshe yang bdag cag byis pa rmongs pa mi gsal ba/ mi mkhas pa dag </text></item>
<item><p>101a8</p><section>'dul ba</section><text>la khur dag bslang bar gyur gyis bdag cag mi len to/ /dge slong ma gzhan dag dge slong gnas brtan gnas brtan rnams kyi drung du dong ste smras pa/ 'phags pa dag bcom ldan 'das kyis dge slong ma rnams la chen po la </text></item>
<item><p>101b1</p><section>'dul ba</section><text>'os pa'i gos dag dgag pa mdzad de/ bdag cag gis chen po la 'os pa'i gos rnyed pa 'di dag khyed bzhes la/ bdag cag la ngan pa dman pa dag stsol cig /sring mo dag bcom ldan 'das la zhu'o zhes zer ba'i skabs de dge </text></item>
<item><p>101b2</p><section>'dul ba</section><text>slong rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na brjes pa ma gtogs te/ de la brje ba ni 'di yin te/ de tsam gyis sam/ ji tsam gyis dge slong ma dga' bar 'gyur bas </text></item>
<item><p>101b3</p><section>'dul ba</section><text>brje bar bya'o/ /de nas bcom ldan 'das kyis bslab pa 'dod pa'i bsngags pa brjod de/ bslab pa la gus pa dang / bslab pa la yo byad bsnyungs pa dang / sbyangs pa'i yon tan dang / phri ba dang / drod rig pa'i bsngags pa brjod do/ /</text></item>
<item><p>101b4</p><section>'dul ba</section><text>dge slong rnams la yang de dang 'thun pa dang / de dang 'tsham pa dang / de'i shas che ba dang / de dang ldan pa'i chos dang 'thun pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas </text></item>
<item><p>101b5</p><section>'dul ba</section><text>pa yin la/ 'di ni gnang ba yin te/ nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge slong ma nye du ma yin pa las gos len na brjes pa ma gtogs te spang ba'i ltung byed do/ /yang </text></item>
<item><p>101b6</p><section>'dul ba</section><text>dge slong gang zhes bya ba ni nye dga' 'am gzhan yang de lta bu gang yin pa'o/ /dge slong ma zhes bya ba ni chos 'di pa'o/ /nye du ma yin pa las zhes bya ba ni phyi mo dang / mes po dang / phrugs kyi bdun pa tshun chad nye du yin la de phan cad ni nye du </text></item>
<item><p>101b7</p><section>'dul ba</section><text>ma yin no/ /gos shes bya ba ni gos bdun po bal gos dang / sha na'i gos dang / zar ma'i gos dang / du gu la'i gos dang / ras bal gyi gos dang / ko tam pa'i gos dang / nyi 'og gi gos las gang yang rung ba'o/ /len na zhes bya ba </text></item>
<item><p>101b8</p><section>'dul ba</section><text>ni bdag gir byed na'o/ /brjes pa ma gtogs te zhes bya ba ni brjes pa bzhag ste'o/ /spang ba'i ltung byed do zhes bya ba ni dngos po de spangs nas ltung byed kyi ltung ba bshags par bya ba ste/ des na spang ba'i ltung byed do zhes gsungs so/ /</text></item>
<item><p>102a1</p><section>'dul ba</section><text>de la ltung bar ji ltar 'gyur zhe na/ dge slong gis dge slong ma nye du ma yin pa la nye du ma yin pa'i 'du shes kyis gos len na spang ba'i ltung byed du 'gyur ro/ /dge slong gis dge slong ma nye du ma yin pa la yid gnyis za bas </text></item>
<item><p>102a2</p><section>'dul ba</section><text>gos lan na spang ba'i ltung byed du 'gyur ro/ /dge slong gis dge slong ma nye du la nye du ma yin pa'i 'du shes kyis gos len na nyes byas su 'gyur ro/ /dge slong gis dge slong ma nye du la yid gnyis za bas gos len na nyes byas su 'gyur </text></item>
<item><p>102a3</p><section>'dul ba</section><text>ro/ /dge 'dun la gos 'bul ba dang / legs par smra ba la ltung ba med do/ /rdzogs par bsnyen pa byed pa dang bor rlag byung ba la ltung ba med do/ /rin gyis len pa dang / brjes pa la ltung ba med do/ /dge slong ma grags pa bsod nams che </text></item>
<item><p>102a4</p><section>'dul ba</section><text>ba yin la/ des dge slong gi mdun du bzhag nas 'di skad ces 'phags pa bdag la rdzas 'di lta bu dag mchis kyis/ 'phags pas bdag la thugs brtse ba'i slad du bzhes shig ces brjod de mi ltos par song ba la ltung ba med do/ /las </text></item>
<item><p>102a5</p><section>'dul ba</section><text>dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /len pa'i spang ba ste lnga pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun </text></item>
<item><p>102a6</p><section>'dul ba</section><text>dga' ra ba na bzhugs so/ /mnyan yod na khyim bdag cig 'dug pa des rigs mnyam pa las chung ma blangs te/ de de dang lhan cig rtse bar byed dga' bar byed/ dga' mgur spyod par byed pa des chung ma la smras pa/ bzang mo kho bo zong thogs te </text></item>
<item><p>102a7</p><section>'dul ba</section><text>yul gzhan du 'gro'o/ /rje'i sras re shig gzhon pa'i gnas skabs su rol pa dang / dgyes pa dang / dgyes mgur spyod pa mdzod la/ bgres pa'i gnas skabs su nor sgrub par mdzod cig /bzang mo ji tsam du gzhon pa'i 'byung ba chen po dag ni </text></item>
<item><p>102a8</p><section>'dul ba</section><text>grang ba dang / dro ba bzod pa yin pas je nor bsgrub par bya zhing / rgas pa'i gnas skabs su bde ba spyad cing 'dug par bya'o/ /chung mas bsams pa/ bdag gis bskul bar bya ba gang yin pa de rang nyid byed do snyam nas smras pa/ rje'i sras de ltar </text></item>
<item><p>102b1</p><section>'dul ba</section><text>mdzod cig /khyim bdag des chung ma de la kha zas tsam byin nas zong khyer te yul gzhan du song ngo / /de'i chung ma des bsams pa/ bdag gi khyim thab grang ba na grang bas sbrebs bzhin pa dang / tsha ba na tsha bas gdungs bzhin pa dang / bkres pa dang /</text></item>
<item><p>102b2</p><section>'dul ba</section><text>skom pas gnod bzhin pa dang / /sha sbrang dang / sbrang bu dang / rlung dang / nyi ma dang / sdig sbrul gyi reg pa dag gis nyen bzhin du longs spyod dag mngon par bsgrub pa'i phyir spro bar byed/ 'bad par byed/ rtsol bar byed pa gang yin pa de dag thams </text></item>
<item><p>102b3</p><section>'dul ba</section><text>cad bdag gi phyir bya'o snyam pa yin pas bdag las med par 'dug pa ni bdag gi tshul dang 'thun pa ma yin no snyam nas/ des tshongs dus su song ste ras bal bzang po blangs nas dog pa bzang po bkal te/ tha ga pa mkhas pa la </text></item>
<item><p>102b4</p><section>'dul ba</section><text>ras zung bzang po 'thag tu bcug nas/ des ras de spos sna tshogs kyis bsgos te gos kyi za ma tog tu bcug ste bzhag go/ /khyim bdag des kyang don legs par grub nas khe spogs rnyed de legs par 'ongs nas chung ma des khyim </text></item>
<item><p>102b5</p><section>'dul ba</section><text>bdag de khrus byas nas de la ras zung de phul lo/ /khyim bdag des bsams pa/ bdag gis 'di la kha zas tsam bzhag pa gang yin pa de dag thams cad kyis kyang ras zung 'di mi rnyed do snyam du rig nas chung ma la smras pa/</text></item>
<item><p>102b6</p><section>'dul ba</section><text>bzang mo ras zung 'di ga las rnyed/ rje'i sras je gsol cig /khyim bdag des de gyon nas yang smras pa/ bzang mo ras zung 'di ga las rnyed/ rje'i sras je bshos mnobs shig /des zan zos nas yang dris pa/</text></item>
<item><p>102b7</p><section>'dul ba</section><text>bzang mo ras zung 'di ga las rnyed/ des skabs de rgyas par brjod pa dang / khyim bdag gis smras pa/ bzang mo legs so/ /kho bo ni sgrub pa yin la/ khyod kyang 'di ltar sbed pa yin na/ bdag cag gi longs spyod dag ring po mi </text></item>
<item><p>102b8</p><section>'dul ba</section><text>thogs pa kho nar 'phel zhing rgyas pa dang / yangs par 'gyur ro/ /chung mas smras pa/ rje'i sras 'di ni bdag gis dka' bas bsgrubs pa lags kyis/ khyod kyis su la yang ma stsol cig /khyim bdag de dad pa dang </text></item>
<item><p>103a1</p><section>'dul ba</section><text>ldan pa/ bzang ba/ dge ba'i bsam pa can yin pas de bcom ldan 'das kyi zhabs la phyag 'tshal du rgyal byed kyi tshal du byung ste 'gro ba na mi sgo bas mthong nas des bsams pa/ khyim bdag 'di ras zung 'di </text></item>
<item><p>103a2</p><section>'dul ba</section><text>lta bu gyon pa las na 'dis ni rnyed pa mang po rnyed pa yin no snyam mo/ /drug sde dag gi kun du spyod pa ni drug sde dag las gang yang rung bas rgyal byed kyi tshal gyi sgo stong par mi 'jog pas nye dga' rgyal byed kyi tshal gyi sgo </text></item>
<item><p>103a3</p><section>'dul ba</section><text>na 'chag cig 'dug pa des khyim bdag de mthong nas bsams pa/ khyim bdag 'di ras zung 'di lta bu gyon pa las na 'dis ni rnyed pa mang po rnyed pa yin gyis/ gal te bdag gis 'di ma phrogs na nye dga' zhes bya ba'i ming </text></item>
<item><p>103a4</p><section>'dul ba</section><text>mi gzung ngo snyam nas des de la smras pa/ khyim bdag 'ongs pa legs so/ /'ongs pa legs so/ /khyod yun ring mo ring mo nas zla ba bzhin du ga las 'khor 'khor/ 'phags pa bdag zong thogs te yul gzhan du mchis par </text></item>
<item><p>103a5</p><section>'dul ba</section><text>gyur to/ /khyim bdag khyod kyis rnyed pa mang po grub bam/ 'phags pa cung zad tsam mo/ /khyim bdag mtshe'u ni rnyog ma can nam/ dad pa'i rgyu 'thun pas rig par bya ste/ khyod ras zung 'di lta bu gyon pa las na khyod kyis </text></item>
<item><p>103a6</p><section>'dul ba</section><text>rnyed pa mang po grub par mngon gyis tshur shog /chos bstan par bya'o/ /drug sde dag gi kun du spyod pa ni gal te tshul khrims kyi gtam dag byed na nyan pa po dag bdag cag lha rnams su skyes so snyam du sems la/ gal </text></item>
<item><p>103a7</p><section>'dul ba</section><text>te sbyin pa'i gtam byed na nyan pa po dag rang gi sha gang yin pa de yang bcad cing bcad cing sbyin par bya'o snyam du sems so/ /gal te ngan song gi gtam dag byed na nyan pa po dag bdag cag ngan song rnams su skyes so snyam du sems </text></item>
<item><p>103a8</p><section>'dul ba</section><text>par 'gyur ba yin no/ /khyim bdag des nye dga'i rkang pa gnyis la phyag 'tshal te chos mnyan pa'i phyir mdun du 'dug pa dang / nye dgas de la chos bstan par brtsams nas/ des de la ci nas kyang de'i sems dad par 'gyur ba </text></item>
<item><p>103b1</p><section>'dul ba</section><text>de ltar chos kyi gtam byas so/ /de dad par gyur nas smras pa/ bdag gis 'phags pa la legs par gsungs pa'i na bza' phrugs gcig 'bul lo/ /bzhin bzangs a rog khya/ sbyin pa 'dis khyod sems kyi rgyan dang / sems </text></item>
<item><p>103b2</p><section>'dul ba</section><text>kyi yo byad dang / rnal 'byor gyi tshogs dang / don gyi mchog dang / lha rnams kyi gos dag thob par gyur cig /bzhin bzangs bcom ldan 'das kyis kyang 'di skad ces/ sang dag 'chi 'ang su shes kyis/ /de ring nyid du brtul te bya/ /</text></item>
<item><p>103b3</p><section>'dul ba</section><text>'chi bdag sde chen de dag ni/ /khyed cag bshes pa ma yin no zhes gsungs kyis/ bzhin bzangs khyod kyis ras zung bzang po gyon pa 'di nyid kho bo la byin cig dang / kho bos 'di las snam sbyar nyi rim byas te sems </text></item>
<item><p>103b4</p><section>'dul ba</section><text>las chung ngus dge ba'i phyogs la bde bar tron bya'o/ /'phags pa khyod 'di bzhed dam/ lha'i gnas kyi lhag ma ji lta ba bzhin du'o/ /'phags pa bdag khyod la mi 'bul ba ni ma lags na/ 'di ltar 'di ni </text></item>
<item><p>103b5</p><section>'dul ba</section><text>mchis brang gis bdag la stsal ba lags so/ /khyim bdag kho bos khyod gzhan la dad par byas na khyod ko bud med kho na'i dbang yin nam/ zhes nye dgas dngan dus kyi phyed kyis de'i bla gos blangs nas de lag pa </text></item>
<item><p>103b6</p><section>'dul ba</section><text>gnyis 'dril bar byed/ bzhin sgyur bar byed do/ /khyim bdag gis de la smras pa/ 'phags pa 'di ci'i tha tshig khyim bdag 'di ni khyod la yongs su btang ba las byung ba'i bsod nams bya ba'i gzhi ni yod na yongs su </text></item>
<item><p>103b7</p><section>'dul ba</section><text>longs spyod pa las byung ba'i bsod nams bya ba'i gzhi ni med de/ nam zhig na 'di dang 'dra ba rnyed na 'di las chos gos byed par 'gyur bas 'di chos gos kyi gdang kho na la zad par 'gyur ro/ /'phags pa ci bdag sgren </text></item>
<item><p>103b8</p><section>'dul ba</section><text>mor mchi bar bgyi 'am/ khyim bdag khyod la gos gyon pas ci zhig bya/ tshul khrims dang / rigs dang / spyod pa gyon pas chog mod/ gcer bu la ngo tsha shes pa dang / khrel yod pa nyams pa de dag ni sgren mor 'gro na mi sdug pa </text></item>
<item><p>104a1</p><section>'dul ba</section><text>yin gyi khyod lta bu ngo tsha shes pa dang / khrel yod pa dang ldan pa la sgren mor 'gro ba mi sdug pa ci yod/ khyim bdag khyod dor thung mi gyon nam/ 'phags pa 'tshal lo/ khyim bdag khyim </text></item>
<item><p>104a2</p><section>'dul ba</section><text>bdag rnams kyi kun du spyod pa ni dor thung gyon te shing tshal thogs la/ ba lang gi phyi bzhin 'gro ba yin pas khyod kyang shing tshal thogs la ba lang gi phyi bzhin song shig dang / skye bo dag gis ba </text></item>
<item><p>104a3</p><section>'dul ba</section><text>lang sur 'gro ba phyir byung ba zhig yin par shes par 'gyur ro/ /zhes nye dgas dngan dus kyi phyed kyis de'i smad g.yogs kyang blangs so/ /khyim bdag de shing tshal pa thogs te ba lang gi phyi bzhin zhugs </text></item>
<item><p>104a4</p><section>'dul ba</section><text>pa dang / mi sgo bas mthong nas smras pa/ khyim bdag kho bos da ci kho na khyod chen po la 'os pa'i ras zung gyon par mthong na/ ci de dag chom rkun pa dag gis bcom 'am/ bzhin bzangs </text></item>
<item><p>104a5</p><section>'dul ba</section><text>kho bo chom rkun pa dag gis ni ma bcom mod kyi/ 'di ltar btsun pa nye dgas kha'i chos kyis bcom mo/ /khyim bdag mgon med zas sbyin gyi kun du spyod pa ni nang par nang par sngar langs te 'khor </text></item>
<item><p>104a6</p><section>'dul ba</section><text>lnga brgya dang lhan cig bcom ldan 'das dang / dge slong gnas brtan gnas brtan rnams kyi zhabs la phyag 'tshal du 'gro ba yin pas khyim bdag mgon med zas sbyin nang par sngar langs te 'khor lnga brgya dang lhan </text></item>
<item><p>104a7</p><section>'dul ba</section><text>cig mnyan yod nas byung ste 'gro ba mi sgo bas mthong nas des smras pa/ khyim bdag khyod kyis don 'thun mang du khrid de 'ongs kyis ci nas kyang mi choms par bag gyis shig /kye nang rje rgyal byed kyi tshal </text></item>
<item><p>104a8</p><section>'dul ba</section><text>dang lam gyi bar na chom rkun pa dag 'khod dam ci/ lam gyi bar na ma yin gyi rgyal byed kyi tshal nyid na 'khod do/ /kye nang rje khyod ni bal gyi rigs nag po dang 'dra ste/ sgo 'di nas bcom ldan 'das </text></item>
<item><p>104b1</p><section>'dul ba</section><text>dang / dge slong gnas brtan gnas brtan dag gshegs pa gang gis kyang khyod dkar por mdzad ma spyod do/ /bcom ldan 'das dang dge slong gnas brtan rnams kyi zhabs kyi rdul ni bdag gis </text></item>
<item><p>104b2</p><section>'dul ba</section><text>mgos blang ba yin na/ khar tsang gi nyin mo khyim bdag cig chen po la 'os pa'i ras zung gyon te byung ba de'i ras de nye dgas kha'i chos kyis phrogs nas khyim bdag de smod cing dor thung gis zhugs par gyur to/ /</text></item>
<item><p>104b3</p><section>'dul ba</section><text>de nas khyim bdag mgon med zas sbyin 'di snyam du sems te/ de ni bdag gi bya ba yin no snyam nas rgyal byed kyi tshal du song ba dang / nye dgas mthong nas smras pa/ khyim bdag a rog khya/ khyim </text></item>
<item><p>104b4</p><section>'dul ba</section><text>bdag gis smras pa/ a rog mi khya yang rung ngo / /khyim bdag khyod kho bo la sngan chad du ba 'thul na da ci me kho nar 'bar ro/ /kho bo mer mi 'bar du ji ltar rung / gzhan dag rab tu byung ba ni </text></item>
<item><p>104b5</p><section>'dul ba</section><text>'dod pa spangs pa'i phyir yin na btsun pa nye dga' ni 'dod pa mngon par spel ba'i phyir kho nar yin no/ /kho bos ci byas/ khyod kyis khyim bdag cig rgyal byed kyi tshal ltar 'ongs pa de'i ras zung dngan dus kyis </text></item>
<item><p>104b6</p><section>'dul ba</section><text>phrogs nas khyim bdag de smod par mi byed dam/ nye dgas smras pa/ de ni 'jig rten na lha ni sbyin par byed la yi dgas ni zlog par byed do zhes zer ba yin no/ /ci des khyod la ril pa b+h+ring ga ra thogs </text></item>
<item><p>104b7</p><section>'dul ba</section><text>te phul lam/ khyim bdag gal te mi bzod na bslab pa'i gzhi 'char chug shig /ci kho bos de yal bar bor du re 'am/ de nas khyim bdag mgon med zas sbyin bcom ldan 'das ga la ba der </text></item>
<item><p>104b8</p><section>'dul ba</section><text>song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go mtha' gcig tu 'dug nas bcom ldan 'das la khyim bdag mgon med zas sbyin gyis 'di skad </text></item>
<item><p>105a1</p><section>'dul ba</section><text>ces gsol to/ /btsun pa 'phags pa 'di dag khyim bdag gam khyim bdag gi mchis brang nye du ma lags pa las gos slong bar bgyid na/ kye ma bcom ldan 'das kyis gang gis 'phags pa dag khyim bdag </text></item>
<item><p>105a2</p><section>'dul ba</section><text>gam/ khyim bdag gi mchis brang nye du ma lags pa las gos slong bar mi 'gyur bar 'phags pa rnams la dran par bgyi ba cung zhig bca' bar mdzad pa'i rigs so/ /bcom ldan 'das kyis khyim bdag mgon med </text></item>
<item><p>105a3</p><section>'dul ba</section><text>zas sbyin la cang mi gsung bas gnang ngo / /de nas khyim bdag mgon med zas sbyin gyis bcom ldan 'das kyis cang mi gsung bas gnang bar rig nas stan las langs te/ bcom ldan 'das kyi zhabs gnyis </text></item>
<item><p>105a4</p><section>'dul ba</section><text>la mgo bos phyag 'tshal te/ bcom ldan 'das kyi spyan snga nas song ngo / /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad </text></item>
<item><p>105a5</p><section>'dul ba</section><text>do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis </text></item>
<item><p>105a6</p><section>'dul ba</section><text>nye dga' la rmas pa/ nye dga' khyod kyis khyim bdag gam/ khyim bdag gi chung ma nye du ma yin pa las gos bslangs pa bden nam/ btsun pa mad do/ /sangs rgyas bcom ldan 'das kyis dge </text></item>
<item><p>105a7</p><section>'dul ba</section><text>sbyong gi tshul ma yin pa rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis </text></item>
<item><p>105a8</p><section>'dul ba</section><text>rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste </text></item>
<item><p>105b1</p><section>'dul ba</section><text>zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang khyim bdag gam khyim bdag gi chung ma nye du ma yin pa'i gan du song ste gos slong </text></item>
<item><p>105b2</p><section>'dul ba</section><text>na spang ba'i ltung byed do zhes bcom ldan 'das kyis 'dul ba la nyan thos rnams kyi bslab pa'i gzhi de ltar bca' bar mdzad do// //'dul ba rnam par 'byed pa/ bam po sum bcu pa/ sangs rgyas bcom </text></item>
<item><p>105b3</p><section>'dul ba</section><text>ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /grong phreng ba can pa'i dge slong bzhi bcu don 'thun pa dang lhan cig ljongs rgyu zhing 'dong ba na chom rkun pa dag gis </text></item>
<item><p>105b4</p><section>'dul ba</section><text>bcom nas de dag 'di snyam du sems te/ bcom ldan 'das kyis yang dge slong gang khyim bdag gam khyim bdag gi chung ma nye du ma yin pa'i gan du song ste gos slong na spang ba'i ltung byed do/ /zhes bslab pa'i gzhi </text></item>
<item><p>105b5</p><section>'dul ba</section><text>bca' bar mdzad pas 'di na bdag cag la nye du 'ga' yang med kyis bdag cag mnyan yod du song na der bdag cag la tshangs pa mtshungs par spyod pa rnams kyis gos dag gis bgo bsha' byed par 'gyur ro snyam nas/ de dag gis </text></item>
<item><p>105b6</p><section>'dul ba</section><text>smras pa/ ci bdag cag sgren mor 'dong bar bya 'am/ mtshan mo 'gebs pas 'dong bar bya zhing nyin mo tshang tshing gi nang du zhugs te 'khod la mtshan mo lam du 'jug par bya'o zhes de dag mtshan mo 'gebs pas rgyal byed kyi tshal du dong </text></item>
<item><p>105b7</p><section>'dul ba</section><text>ba dang / dge slong nam gyi cha stod dang nam gyi cha smad la mi nyal bar sbyor ba'i rjes su brtson pa dag gis de dag mthong nas smras pa/ gcer bu sgre byi dag 'di khyed kyi 'dug gnas kyang ma yin/ gtsug lag khang yang ma yin na khyed ga </text></item>
<item><p>105b8</p><section>'dul ba</section><text>las 'ongs/ tshe dang ldan pa dag bdag cag ni gcer bu pa ma yin no/ /'o na khyed cag su yin dge slong dag go dge slong 'di lta bu yod dam/ gang dag chom rkun pa dag gis bcom pa dag ci 'dra ba yin khyed cag ming ci grong phreng ba can de'i dge </text></item>
<item><p>106a1</p><section>'dul ba</section><text>slong bzhi bcu'o/ /tshe dang ldan pa dag 'ongs pa legs so 'ongs pa legs so zhes de dag gis de dag la la las ni snam sbyar byin la las ni bla gos byin la las ni mthang gos byin/ la las ni rngul gzan byin pa'i skabs de dge slong </text></item>
<item><p>106a2</p><section>'dul ba</section><text>rnams kyis bcom ldan 'das la gsol pa dang / bcom ldan 'das kyis bka' stsal pa/ de lta bas na dus ma gtogs te/ de la dus ni 'di yin te/ dge slong gos phrogs sam/ gos rlag gam/ gos tshig gam/ gos rlung gis khyer ram/ gos </text></item>
<item><p>106a3</p><section>'dul ba</section><text>chus khyer na de la de ni dus yin no/ /de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas/ dge slong rnams la yang de dang 'thun pa dang / de'i shas che </text></item>
<item><p>106a4</p><section>'dul ba</section><text>ba dang de dang ldan pa'i chos dang 'thun pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la/ 'di ni gnang ba yin te/ nga'i nyan thos rnams kyis 'dul ba la bslab pa'i gzhi </text></item>
<item><p>106a5</p><section>'dul ba</section><text>'di ltar gdon par bya ste/ yang dge slong gang khyim bdag gam khyim bdag gi chung ma nye du ma yin pa'i gan du song ste gos slong na dus ma gtogs te spang ba'i ltung byed do/ /de la dus ni 'di yin te/ dge slong gos phrogs sam/</text></item>
<item><p>106a6</p><section>'dul ba</section><text>gos rlag gam/ gos tshig gam/ gos rlung gis khyer ram/ gos chus khyer na de la de ni dus yin no/ /yang dge slong gang zhes bya ba ni nye dga' 'am gzhan yang de lta bu gang yin pa'o/ /khyim bdag gam zhes bya ba ni skyes pa'o/ /</text></item>
<item><p>106a7</p><section>'dul ba</section><text>khyim bdag gi chung ma zhes bya ba ni bud med do/ /nye du ma yin pa'i zhes bya ba ni phyi mo dang / mes po dang / phrugs kyi bdun pa tshun chad ni nye du yin la/ de phan cad ni nye du ma yin no/ /gan du song ste zhes bya ba ni drung du song ste'o/ /gos </text></item>
<item><p>106a8</p><section>'dul ba</section><text>shes bya ba ni bdun po bal gos dang / sha na'i gos dang / zar ma'i gos dang / ras bal gyi gos dang / du gu la'i gos dang / ko tam pa'i gos dang / nyi 'og gi gos las gang yang rung ba'o/ slong na zhes bya ba ni slongs mo byed na'o/ /dus </text></item>
<item><p>106b1</p><section>'dul ba</section><text>ma gtogs te zhes bya ba ni dus bzhag ste'o/ /spang ba'i ltung byed do zhes bya ba ni dngos po de spangs nas ltung byed kyi ltung ba bshags par bya'o/ /de la dus ni 'di yin te/ dge slong gos phrogs sam/ zhes bya ba ni 'di lta ste/ dge slong gi gos dag </text></item>
<item><p>106b2</p><section>'dul ba</section><text>chom rkun pa dag gam/ g.yon can dag gis phrogs par gyur pa'o/ /gos rlag gam zhes bya ba ni 'di lta ste/ dge slong gi gos dag rlag par gyur pa 'am/ 'khyams par gyur pa'o/ /gos tshig gam zhes bya ba ni 'di lta ste/ dge slong gi gos dag </text></item>
<item><p>106b3</p><section>'dul ba</section><text>mes tshig par gyur pa'o/ /gos rlung gis khyer ram zhes bya ba ni 'di lta ste/ dge slong gi gos dag rlung gis khyer bar gyur pa'o/ /gos chus khyer na zhes bya ba ni 'di lta ste/ dge slong gi gos dag chus khyer bar gyur pa'o/ /de la ltung bar </text></item>
<item><p>106b4</p><section>'dul ba</section><text>ji ltar 'gyur zhe na/ rin thang dang / kha dog dang / khru tshad las te/ ji ltar rin thang las she na/ dge slong gi gos kAr ShA pa Na lnga ri ba slong bar byed cing / des kAr ShA pa Na lnga ri ba'i gos thob na de slong ba la nyes byas su 'gyur la/ thob na spang </text></item>
<item><p>106b5</p><section>'dul ba</section><text>ba'i ltung byed du 'gyur ro/ /kAr ShA pa Na lnga ri ba ji lta ba de bzhin du kAr ShA pa Na bcu ri ba dang / kAr ShA pa Na bcwa lnga ri ba dang / kAr ShA pa Na nyi shu ri ba dang / kAr ShA pa Na lnga bcu ri ba'i bar gyi gos slong bar byed cing / des kAr ShA pa Na </text></item>
<item><p>106b6</p><section>'dul ba</section><text>lnga bcu ri ba'i gos thob na de slong ba la nyes byas su 'gyur la/ thob na spang ba'i ltung byed du 'gyur ro/ /dge slong gis kAr ShA pa Na lnga ri ba'i gos slong bar byed cing lhag pa thob na de slong ba la nyes byas su 'gyur la/ lhag </text></item>
<item><p>106b7</p><section>'dul ba</section><text>pa thob na ltung ba med do/ /kAr ShA pa Na lnga ri ba ji lta ba de bzhin du kAr ShA pa Na bcu ri ba dang / kAr ShA pa Na bcwa lnga ri ba dang / kAr ShA pa Na nyi shu ri ba dang / kAr ShA pa Na lnga bcu'i bar ri ba'i gos slong zhing lhag pa </text></item>
<item><p>106b8</p><section>'dul ba</section><text>thob na de slong ba la nyes byas su 'gyur la/ lhag pa thob na ltung ba med do/ /de ltar rin thang las so/ /ji ltar kha dog las she na/ dge slong gis gos sngon po slong bar byed cing des gos sngon po thob na </text></item>
<item><p>107a1</p><section>'dul ba</section><text>de slong ba la nyes byas su 'gyur la/ thob na spang ba'i ltung byed du 'gyur ro/ /sngon po ji lta ba de bzhin du ser po dang / dmar po dang / gos stug po dang / srab mo slong bar byed cing / des srab mo thob na slong </text></item>
<item><p>107a2</p><section>'dul ba</section><text>ba la nyes byas su 'gyur la/ thob na spang ba'i ltung byed du 'gyur ro/ /dge slong gis gos sngon po slong bar byed pa na ser po thob na/ sngon po slong ba de la nyes byas su 'gyur la/ ser po thob pa la ltung ba med do/ /sngon </text></item>
<item><p>107a3</p><section>'dul ba</section><text>po slong ba la ji lta ba de bzhin du ser po dang / dmar po dang / stug po dang / srab mo slong ba na stug po thob na/ srab mo slong ba de la nyes byas su 'gyur la/ gong ma thob pa la ltung ba med de/ de ltar kha dog las so/ /ji </text></item>
<item><p>107a4</p><section>'dul ba</section><text>ltar khru tshad las she na/ dge slong gis gos khru lnga pa slong bar byed cing / des gos khru lnga pa thob na/ de slong ba la nyes byas su 'gyur la/ thob na spang ba'i ltung byed du 'gyur ro/ /khru lnga pa ji lta ba de bzhin du khru bcu </text></item>
<item><p>107a5</p><section>'dul ba</section><text>pa dang / khru bcwa lnga pa dang / khru nyi shu pa dang / khru lnga bcu pa'i bar gyi gos slong bar byed cing / gos khru lnga bcu pa thob na/ de slong ba la nyes byas su 'gyur la/ thob na spang ba'i ltung byed du 'gyur ro/ /dge slong gis </text></item>
<item><p>107a6</p><section>'dul ba</section><text>gos khru lnga pa slong ba na lhag pa thob na/ khru lnga pa slong ba de la nyes byas su 'gyur la/ lhag pa thob pa la ltung ba med do/ /khru lnga pa ji lta ba de bzhin du khru bcu pa dang / khru bcwa lnga pa dang / khru nyi shu pa dang / khru lnga bcu pa'i </text></item>
<item><p>107a7</p><section>'dul ba</section><text>bar gyi gos slong bar byed pa na lhag pa thob na gos khru lnga bcu pa slong bar byed pa de la nyes byas su 'gyur la/ lhag pa thob pa la ltung ba med de/ de ltar khru tshad las so/ /ras ma slong ba na kha tshar thob pa dang / kha tshar </text></item>
<item><p>107a8</p><section>'dul ba</section><text>slong ba na ras ma thob pa dang / ras ma slong ba na ras yug chen dang / ras yug phran thob pa la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba </text></item>
<item><p>107b1</p><section>'dul ba</section><text>med do/ /slong ba'i spang ba ste drug pa rdzogs s+ho// sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /</text></item>
<item><p>107b2</p><section>'dul ba</section><text>nye dga' la blo skyes pa/ 'di dag thams cad khyim bdag mgon med zas sbyin gyis bslab pa'i gzhi dag gis bsdams pas phyin cad gang nas kyang bca' ba'i rin tsam yang bslang bar mi nus na/ 'di ltar bcom ldan </text></item>
<item><p>107b3</p><section>'dul ba</section><text>'das kyis grong phreng ba can pa'i dge slong bzhi bcu la brten nas bslab pa'i gzhi bag yangs su mdzad pa yod pas bdag gis grong phreng ba can pa'i dge slong bzhi bcu po dag sngon du btang ste rnyed pa bsgrub par bya'o snyam nas/ de </text></item>
<item><p>107b4</p><section>'dul ba</section><text>grong phreng ba can pa'i dge slong bzhi bcu po dag ga la ba der song ba dang / ji tsam na grong phreng ba can pa'i dge slong bzhi bcu po dag rnyang rnying dag 'tshem zhing 'khod pa mthong nas/ des de dag la smras pa/ tshe dang ldan pa </text></item>
<item><p>107b5</p><section>'dul ba</section><text>dag bdag gis gzhan thos la gzhan mthong ste/ bdag ko grong phreng ba can pa'i dge slong bzhi bcu po dag bsam gtan dang / rnam par thar pa dang / ting nge 'dzin dang / snyoms par 'jug pa'i bde ba dag nyams su myong </text></item>
<item><p>107b6</p><section>'dul ba</section><text>bar byed cing 'dug par sems kyi/ bdag tshe dang ldan pa dag 'di ltar rnyang rnying dag 'tshem zhing 'khod par ni mi sems so/ /gnas brtan bdag cag chom rkun pa dag gis bcom mo/ /kye ma ma legs so/ /</text></item>
<item><p>107b7</p><section>'dul ba</section><text>ma legs so/ /gnas brtan su'i mya ngan byed/ ci kho bo cag gi 'am/ ma yin te gang dag gis khyed cag bcom pa'i ma byin par len pa de dag sgren mo kho nar skye bar 'gyur zhing / sgren mo kho nar </text></item>
<item><p>107b8</p><section>'dul ba</section><text>dus byed par 'gyur bas de dag gi mya ngan byed do/ /tshe dang ldan pa dag khyed ci'i phyir gos dag mi slong / gnas brtan su zhig sangs rgyas dang / chos dang / dge 'dun spangs te kho bo cag la </text></item>
<item><p>108a1</p><section>'dul ba</section><text>sbyin pa dang bya bar sems par 'gyur/ tshe dang ldan pa dag khyed cag bcom ldan 'das kyis mdo sde'i mtha' de dang de dag tu nges par bstod pa dang / bkur ba dang / bsngags pa dang / rab tu bsngags pa dag ma yin nam/</text></item>
<item><p>108a2</p><section>'dul ba</section><text>gnas brtan kho bo cag gis su la bslang ba yang mi shes so/ /tshe dang ldan pa dag dge slong rab tu shes pa gang gis khyed kyis gos dag slong bar 'gyur ba 'ga' zhig la ci'i phyir mi bcol/ gnas brtan dge slong rab tu </text></item>
<item><p>108a3</p><section>'dul ba</section><text>shes pa su zhig bdag nyid kyi dge ba'i phyogs yongs su nyams par byas te kho bo cag gi don du gos dag slong bar 'gyur/ tshe dang ldan pa dag re shig kho bo bdag nyid dang bcu pa la yang thabs yod la/ gzhan yang kho bo </text></item>
<item><p>108a4</p><section>'dul ba</section><text>cag mi drug re re yang bdag nyid dang bcu pa yin pas kho bo cag mi drug bcu la yang thabs yod do/ /gzhan yang gal te khyed cag la mi gnod na kho bo cag kyang gzhon nu dag gi don du ras yug phran dang / ras yug </text></item>
<item><p>108a5</p><section>'dul ba</section><text>chen slong bar byed do/ /gnas brtan de la kho bo cag la gnod pa ci yod/ re shig re res kyang chos gos gsum gsum slong la rag go/ /tshe dang ldan pa dag kho bo cag gis bsod snyoms la rgyu ba dang / gos dag bslang </text></item>
<item><p>108a6</p><section>'dul ba</section><text>ba gnyis ka mi nus kyis/ 'di ltar gang gi tshe phyi rol du zas la bos pa de'i tshe bslang bar bya'o zhes nye dga' gtsug lag khang gi phyi rol du rkang pa bkrus nas gtsug lag khang gi nang du zhugs te 'dug nas des bsams pa/ thabs </text></item>
<item><p>108a7</p><section>'dul ba</section><text>ci zhig byas na des mnyan yod thams cad chub par 'gyur snyam nas des yang bsams pa/ rje dang po kho nar dbul po'i srang du 'gro bar bya zhing de'i 'og tu phyug po'i srang du 'gro bar bya/ de'i 'og tu ko sa lar byung ba'i rgyal po gsal </text></item>
<item><p>108a8</p><section>'dul ba</section><text>rgyal gyi pho brang dang btsun mo rgyal rigs dbyar tshul ma'i khyim dang / btsun mo phreng ldan ma'i khyim dang / khyim bdag mgon med zas sbyin gyi khyim dang / bla mkhyen drang srong byin dang / rnying pa gnyis kyi khyim dang / dge bsnyen ma ri dgas 'dzin </text></item>
<item><p>108b1</p><section>'dul ba</section><text>gyi ma sa ga'i khyim dang / dge bsnyen ma khyim bdag gi chung ma legs skyes kyi khyim dag tu 'gro bar bya'o snyam mo/ /de'i tshe na khyim bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan </text></item>
<item><p>108b2</p><section>'dul ba</section><text>drangs nas nye dgas gzhon nu rnams la smras pa/ tshe dang ldan pa dag gal te khyed cag la las su bsgo ba dag 'ong bar gyur na/ khyed cag gis mi gnod par 'di skad ces bdag cag la mkhan po dang / slob dpon dag gi bya ba cung zhig yod </text></item>
<item><p>108b3</p><section>'dul ba</section><text>do zhes brjod par bya'o/ /nye dgas phyi de nyin par gzhon nu zhig grong phreng ba can pa'i dge slong bzhi bcu po dag gi gan du btang ste chos gos dag bslang gis tshur sheg shig ces spring ngo / /gzhon nu de der song ba dang / ji tsam na de dag snyoms par </text></item>
<item><p>108b4</p><section>'dul ba</section><text>zhugs pa mthong nas des bsams pa/ snying rje med pa'i snying dang ldan pa 'jig rten pha rol btang ba su zhig 'di dag ting nge 'dzin las slong bar 'gyur snyam nas de nye dga'i gan du song ste smras pa/ slob dpon de dag snyoms par zhugs shing </text></item>
<item><p>108b5</p><section>'dul ba</section><text>mchis pas sus kyang de dag ting nge 'dzin de las slong bar mi nus so/ /nye dgas smras pa/ bkren pa khyod brtson 'grus 'di lta bus zag pa zad pa mngon sum du byed par 'gyur ram/ nye dga' rang nyid 'gro'o zhes de song nas dpong </text></item>
<item><p>108b6</p><section>'dul ba</section><text>sa'i khang par sgo glegs la rting bas brdabs pa dang / dpong sa'i khang pa thams cad 'gul nas de dag ting nge 'dzin de las langs nas smras pa/ tshe dang ldan pa dge slong bzhi bcu po dag chos gos gsum bslang bar bya na khyed cag snying las chung </text></item>
<item><p>108b7</p><section>'dul ba</section><text>ngur 'khod dam/ tshur sheg 'dong ngo / /gnas brtan je so shing bor nas 'dong ngo / /tshur sheg lam ka nyid du 'or cig /de dag 'phags pa dang nye dgas smras pa/ tshe dang ldan pa dag kho bo cag drug sde dag ni bya rog dkar po dang 'dra bas kho bo </text></item>
<item><p>108b8</p><section>'dul ba</section><text>cag gis rgan rims bzhin du 'khod par mi bya bar bar bar du rgan pa dag gis 'khod par bya'o/ /de dag dbul po'i srang du dong nas dngar kha byas te bsdad pa dang / de dag gis de dag mthong nas nyam nga bar gyur te smras pa/ 'phags pa dag nyes dmigs 'ga' </text></item>
<item><p>109a1</p><section>'dul ba</section><text>zhig ma byung ngam/ bzhin bzangs dag nyes dmigs byung ngo / /ci nongs khyod kyis grong phreng ba can pa'i dge slong bzhi bcu po gang dag bcom ldan 'das kyis mdo sde'i mtha' de dang de dag tu bstod pa/ bkur ba/ bsngags pa/</text></item>
<item><p>109a2</p><section>'dul ba</section><text>rab tu bsngags pa de dag thos sam/ thos so/ /de dag chom rkun pa dag gis bcom mo/ /de dag gis smras pa/ shes ldan dag mda' gzhu long shig /phub dang / dbyug pa dag long shig /chom rkun pa dag 'dzin du 'dong ngo / /drug sde dag </text></item>
<item><p>109a3</p><section>'dul ba</section><text>gis smras pa/ de dag bcom nas yun ring du lon zhing yul 'khor gzhan du bcom par gyur to/ /'o na ji ltar bgyi/ de dag la gos dag byin cig /de dag gis de dag la gos sar pa dang rnying pa dag byin no/ /de dag gis gos </text></item>
<item><p>109a4</p><section>'dul ba</section><text>de dag khur du drags te gzhon nu dag la gtad nas smras pa/ deng la 'di dag gtsug lag khang du skyol cig /gzhon nu dag gis de dag khyer te gtsug lag khang du dong ba dang / de dag phyug po'i srang du dong nas/ dngar kha byas te bsdad </text></item>
<item><p>109a5</p><section>'dul ba</section><text>pa dang / de dag nyam nga bar gyur te smras pa/ 'phags pa dag nyes dmigs 'ga' zhig ma byung ngam/ nyes dmigs byung ngo / /ci nongs/ khyed kyis grong phreng ba can pa'i dge slong bzhi bcu po gang dag bcom ldan 'das kyis mdo sde'i </text></item>
<item><p>109a6</p><section>'dul ba</section><text>mtha' de dang de dag tu bstod pa/ bkur ba/ bsngags pa/ rab tu bsngags pa/ de dag thos sam/ thos so/ /de dag chom rkun pa dag gis bcom mo/ /de dag gis smras pa/ shes ldan dag mda' gzhu long shig /phub dang /</text></item>
<item><p>109a7</p><section>'dul ba</section><text>dbyug pa dag long shig /chom rkun pa dag 'dzin du 'dong ngo / /drug sde dag gis smras pa/ de dag bcom nas yun ring du lon cing yul 'khor gzhan du bcom par gyur to/ /'o na ji ltar bgyi/ de dag la gos dag byin cig /</text></item>
<item><p>109a8</p><section>'dul ba</section><text>de dag gis de dag la chen po la 'os pa'i gos dag byin to/ /drug sde dag gis gos de dag khur du drags te gzhon nu dag la gtad nas smras pa/ deng la 'di dag gtsug lag khang du skyol cig /de dag gis gos </text></item>
<item><p>109b1</p><section>'dul ba</section><text>dag khyer te gtsug lag khang du dong ba dang / de dag ko sa lar byung ba'i rgyal po gsal rgyal gyi pho brang du dong nas dngar kha byas te bsdad pa dang / ko sa lar byung ba'i rgyal po gsal rgyal gyis de dag mthong nas/ nyam nga bar gyur te </text></item>
<item><p>109b2</p><section>'dul ba</section><text>smras pa/ 'phags pa dag nyes dmigs 'ga' zhig ma byung ngam/ lha nyes dmigs byung ngo / /ci nongs/ lhas grong khyer phreng ba can pa'i dge slong bzhi bcu po gang dag bcom ldan 'das kyis mdo sde'i mtha' de dang de dag tu </text></item>
<item><p>109b3</p><section>'dul ba</section><text>bstod pa bkur ba/ bsngags pa/ rab tu bsngags pa de dag gsan tam/ thos so/ /de dag chom rkun pa dag gis bcom mo/ /rgyal pos dmag dpon 'phags skyes po la bsgo ba/ song la myur du chom rkun pa dag dang /</text></item>
<item><p>109b4</p><section>'dul ba</section><text>rkun rdzas dag khug shig /drug sde dag gis smras pa/ lha de dag ni bcom nas yun ring du lon cing yul 'khor gzhan du bcom par gyur to/ /'o na ji ltar bya/ lha de dag la gos dag stsol cig /rgyal pos dge slong re re </text></item>
<item><p>109b5</p><section>'dul ba</section><text>la yo byad bcu gsum bcu gsum byin no/ /drug sde dag gis gos de dag khur du drags te gzhon nu rnams la gtad nas smras pa/ deng la 'di dag gtsug lag khang du skyol cig /de dag gis gos de dag khyer te gtsug </text></item>
<item><p>109b6</p><section>'dul ba</section><text>lag khang du dong ba dang / grong phreng ba can pa'i dge slong bzhi bcu po dag gis smras pa/ gnas brtan dag da chog gis thong shig /drug sde dag gis smras pa/ tshe dang ldan pa dag ha cang brtabs mangs shig /khyed </text></item>
<item><p>109b7</p><section>'dul ba</section><text>la kho bo cag gis dang po nyid nas tshe dang ldan pa dag gal te khyed la mi gnod na kho bo cag kyang gzhon nu dag gi don du ras yug phran dang / ras yug chen dag slong ngo zhes ma smras sam/ de dag dge slong dbang che bar </text></item>
<item><p>109b8</p><section>'dul ba</section><text>grags pas bsgo bas cang mi smras bar 'khor do/ /de dag btsun mo rgyal rigs dbyar tshul ma'i khyim dang / btsun mo phreng ldan ma'i khyim dang / khyim bdag mgon med zas sbyin gyi khyim dang / bla mkhyen drang srong </text></item>
<item><p>110a1</p><section>'dul ba</section><text>khyim dang / rnying pa gnyis kyi khyim dang / dge bsnyen ma ri dgas 'dzin gyi ma sa ga'i khyim dang / dge bsnyen ma khyim bdag gi chung ma legs skyes kyi khyim du mthar gyis dong ste sngar bstan pa skad brjod pa dang /</text></item>
<item><p>110a2</p><section>'dul ba</section><text>de dag gis kyang dge slong re re la yo byad bcu gsum bcu gsum byin no/ /de nas drug sde dag gis smras pa/ tshe dang ldan pa dag gal te dge slong brgya gral du ma bkod na gral stongs par 'gyur gyis deng la gral du bkod cig /ma nyes te </text></item>
<item><p>110a3</p><section>'dul ba</section><text>bdag cag kyang bsod snyoms blangs te 'ong ngo / /drug sde dag gis gtsug lag khang du dong ste rnyang rnying dag las bzhi bcu phung por byas te bzhag go/ /dge slong bzhi bcu po dag zas kyi bya ba byas te 'ongs pa dang / drug sde dag gis lhan </text></item>
<item><p>110a4</p><section>'dul ba</section><text>cig gnas pa dang / nye gnas dag la smras pa/ tshe dang ldan pa dag tshur sheg don nyung ngu dag bos shig /de dag gis de dag bos pa dang / drug sde dag gis smras pa/ tshe dang ldan pa dag ci kho bo cag khyed kyi gos srung ba yin nam/ rang gi gos dag </text></item>
<item><p>110a5</p><section>'dul ba</section><text>long shig /dge slong bzhi bcu po dag gis phan tshun gdong du blta bar brtsams pa dang / drug ste dag gis smras pa/ tshe dang ldan pa dag ci'i phyir phan tshun gdong du lta/ gnas brtan dag thams cad rnyang rnying sha stag yin no/ /tshe dang </text></item>
<item><p>110a6</p><section>'dul ba</section><text>ldan pa dag 'di dag mdud pa 'or cig dang snam sbyar yin no/ /'di dag ni drubs shig dang bla gos yin no/ /'di dag ni drubs shig dang mthang gos yin no/ /'di dag ni drubs shig dang rngul zan yin no/ /gal te mi dga' na 'dong dang </text></item>
<item><p>110a7</p><section>'dul ba</section><text>yang bslang bar bya'o/ /kye ma'o gnas brtan dag 'di dag nyid kyang ma bslangs kyang rung ngo / /de dag gis rnyang rnying de dag khyer te dgon par dong nas 'tshem zhing 'khod do/ /thams cad du sgra grags pa/ grong phreng ba can pa'i dge slong bzhi </text></item>
<item><p>110a8</p><section>'dul ba</section><text>bcu po dag re res kyang yo byad bcu gsum bdun bdun rnyed do zhes grags go/ /de dag dge slong rnams kyis mthong nas smras pa/ tshe dang ldan pa dag bdag cag gis gzhan thos la gzhan mthong ste/ bdag cag gis grong phreng ba </text></item>
<item><p>110b1</p><section>'dul ba</section><text>can pa'i dge slong bzhi bcu po dag re res kyang yo byad bcu gsum bdun bdun rnyed do zhes thos na/ tshe dang ldan pa dag ko rnyang rnying dag 'tshem zhing 'khod do/ /de dag gis smras pa/ khyed cag gis lta kho bo cag rang rang phrag pa dag gis kyang </text></item>
<item><p>110b2</p><section>'dul ba</section><text>khyer zhes kyang thos so zhes zer ba'i skabs de dge slong rnams la brjod nas dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge </text></item>
<item><p>110b3</p><section>'dul ba</section><text>'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis grong phreng ba can pa'i </text></item>
<item><p>110b4</p><section>'dul ba</section><text>dge slong bzhi bcu po dag la rmas pa/ dge slong dag khyed len pa'i drod mi shes pa bden nam/ btsun pa mad do/ /sangs rgyas bcom ldan 'das kyis mi brtson pa dang / mi sbyor ba dang / ma brtags par spyod pa rnam par smad pa mdzad do/ /de nas </text></item>
<item><p>110b5</p><section>'dul ba</section><text>bcom ldan 'das kyis brtson pa dang / sbyor ba dang / brtags te spyod pa'i bsngags pa brjod nas/ dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams </text></item>
<item><p>110b6</p><section>'dul ba</section><text>kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gos phrogs sam/ gos rlag gam/ gos tshig gam/</text></item>
<item><p>110b7</p><section>'dul ba</section><text>gos rlung gis khyer ram/ gos chus khyer na khyim bdag gam/ khyim bdag gi chung ma nye du ma yin pa'i gan du song la gos bslang bar bya'o/ /gal te de la bram ze 'am/ khyim bdag dad pa can zhig gis dus kyis gos mang po </text></item>
<item><p>110b8</p><section>'dul ba</section><text>stobs par 'dod na dge slong des de las gos stod g.yogs smad g.yogs dang bcas pa'i mthar thug par blang bar bya'o/ /de las lhag par len na spang ba'i ltung byed do/ /dge slong zhes bya ba ni chos 'di pa'o/ /gos phrogs sam </text></item>
<item><p>111a1</p><section>'dul ba</section><text>zhes bya ba ni 'di lta ste/ dge slong gi gos dag chom rkun pa dag gam/ g.yon can dag gis phrogs par gyur pa'o/ /gos rlag gam zhes bya ba ni 'di lta ste/ dge slong gi gos dag rlag gam 'khyams par gyur pa'o/ /</text></item>
<item><p>111a2</p><section>'dul ba</section><text>gos tshig gam zhes bya ba ni 'di lta ste/ dge slong gi gos dag mes tshig par gyur pa'o/ /gos rlung gis khyer ram zhes bya ba ni 'di lta ste/ dge slong gi gos dag rlung gis khyer bar gyur pa'o/ /gos chus khyer na zhes bya ba ni 'di lta ste/</text></item>
<item><p>111a3</p><section>'dul ba</section><text>dge slong gi gos dag chus khyer bar gyur pa'o/ /khyim bdag ces bya ba ni skyes pa'o/ /khyim bdag gi chung ma zhes bya ba ni bud med do/ /nye du ma yin pa zhes bya ba ni phyi mo dang / mes po dang / phrugs kyi bdun pa tshun chad nye du yin la/ de phan </text></item>
<item><p>111a4</p><section>'dul ba</section><text>cad ni nye du ma yin no/ /gan du song la zhes bya ba ni gan du song ste'o/ /gos shes bya ba ni bdun po bal gos dang / sha na'i gos dang / zar ma'i gos dang / du gu la'i gos dang / ras bal gyi gos dang / ko tam pa'i gos dang / nyi 'og gi </text></item>
<item><p>111a5</p><section>'dul ba</section><text>gos las gang yang rung ba'o/ /bslang bar bya'o zhes bya ba ni slongs mo bya ba'o/ /'dod na zhes bya ba ni gal te don du gnyer na'o/ /gos stod g.yogs smad g.yogs dang bcas pa'i mthar thug pa blang bar bya'o zhes bya ba ni stod </text></item>
<item><p>111a6</p><section>'dul ba</section><text>g.yogs smad g.yogs dang bcas pa ni gnyis te/ dge slong gi stod g.yogs smad g.yogs dang bcas pa dang / khyim pa'i stod g.yogs smad g.yogs dang bcas pa'o/ /dge slong gi stod g.yogs smad g.yogs dang bcas </text></item>
<item><p>111a7</p><section>'dul ba</section><text>pa ni sar pa las snam sbyar nyi rim dang / ras yug phran khru lnga pa dang do pa'o/ /khyim pa'i stod g.yogs smad g.yogs dang bcas pa ni ras yug chen khru bcu gnyis pa dang / ras yug phran khru bdun pa dang do pa'o/ /de las lhag pa len </text></item>
<item><p>111a8</p><section>'dul ba</section><text>na zhes bya ba ni de las gong ma'o/ /spang ba'i ltung byed do zhes bya ba ni dngos po de spangs nas ltung byed kyi ltung ba bshags par bya ste/ des na spang ba'i ltung byed do zhes gsungs so/ /de la ltung ba ji ltar 'gyur zhe na/ dge slong khyim pa'i </text></item>
<item><p>111b1</p><section>'dul ba</section><text>stod g.yogs smad g.yogs dang bcas pa slong bas khyim pa'i stod g.yogs smad g.yogs dang bcas pa thob pa na lhag pa slong na de slong ba la nyes byas su 'gyur la/ thob na spang ba'i ltung byed du 'gyur ro/ /dge slong gi stod g.yogs smad </text></item>
<item><p>111b2</p><section>'dul ba</section><text>g.yogs dang bcas pa slong bas dge slong gi stod g.yogs smad g.yogs dang bcas pa thob pa na/ lhag pa slong na de slong ba la nyes byas su 'gyur la/ thob na spang ba'i ltung byed du 'gyur ro/ /dge slong khyim pa'i stod g.yogs smad g.yogs </text></item>
<item><p>111b3</p><section>'dul ba</section><text>dang bcas pa slong bas khyim pa'i stod g.yogs smad g.yogs dang bcas pa thob pa na/ gal te chung na yang bslang bar mi bya la/ lhag na yang sbyin par mi bya'o/ /dge slong dge slong gi stod g.yogs smad g.yogs dang bcas </text></item>
<item><p>111b4</p><section>'dul ba</section><text>pa slong bas dge slong gi stod g.yogs smad g.yogs dang bcas pa thob pa na/ gal te chung na bslang bar bya la lhag na yang sbyin par bya'o/ /de ltar na dge slong gis khyim pa'i stod g.yogs smad g.yogs dang bcas </text></item>
<item><p>111b5</p><section>'dul ba</section><text>pa las lhag pa slong ba dang / dge slong gi stod g.yogs smad g.yogs dang bcas pa las lhag par sbyin par mi byed na thams cad du spang ba'i ltung byed du 'gyur ro/ /dge slong gis gos spang bar gyur na de ma spangs shing bral </text></item>
<item><p>111b6</p><section>'dul ba</section><text>bar ma byas la/ ltung ba ma bshags par gzhan zhig rnyed na de yang snga ma'i rgyud kyis spang bar 'gyur ro/ /dge slong gi gos spang bar gyur na de spangs shing bral bar ma byas la/ ltung ba ma bshags par gzhan </text></item>
<item><p>111b7</p><section>'dul ba</section><text>zhig rnyed na de yang snga ma'i rgyud kyis spang bar 'gyur ro/ /dge slong gi gos spang bar gyur na de spangs shing bral bar byas la/ ltung ba ma bshags par gzhan zhig rnyed na de yang snga ma'i rgyud kyis spang bar 'gyur ro/ /</text></item>
<item><p>111b8</p><section>'dul ba</section><text>dge slong gi gos spang bar gyur na/ de spangs shing bral bar byas la ltung ba bshags nas gzhan zhig rnyed na de la ni ltung ba med do/ /de bzhin du dge slong gis ji tsam du spang ba'i dngos po de nyid kyis ma bshags shing </text></item>
<item><p>112a1</p><section>'dul ba</section><text>so sor ma bshags par lhung bzed dam/ chos gos sam/ dra ba 'am/ phor bu 'am/ ska rags sam/ dge sbyong gi 'tsho ba'i yo byad gang yang rung ba nye bar 'jog par byed na de yang snga ma'i rgyud kyis </text></item>
<item><p>112a2</p><section>'dul ba</section><text>spang bar 'gyur ro/ /las dang po dang / smyos pa dang / sems 'khrugs pa dang / tshor ba dag gis nyen pa la ltung ba med do/ /slong bar rigs pa'i spang ba ste bdun pa rdzogs s+ho// //</text></item>
<item><p>112a3</p><section>'dul ba</section><text>sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig 'dug pa des rigs mnyam pa las chung ma blangs </text></item>
<item><p>112a4</p><section>'dul ba</section><text>te/ de dang lhan cig rtse bar byed/ dga' bar byed/ dga' mgur spyod par byed do/ /khyim bdag de gzhan gyi chung ma la chags par gyur nas de la chung mas rje'i sras de ltar ma mdzad cig ces phyir bzlog </text></item>
<item><p>112a5</p><section>'dul ba</section><text>na ji tsam du de phyir bzlog kyang phyir ma log pa de tsam du de'i chung ma de yang skyes pa gzhan dag dang lhan cig 'khrul ba rtsom par byed do/ /khyim bdag de yang bud med gzhan dag la sbyin par byed la/</text></item>
<item><p>112a6</p><section>'dul ba</section><text>chung ma de yang skyes pa gzhan dag la sbyin par byed pas de ltar khyim de gnyis ka nas rgud par gyur nas de gnyis la bu mo mngag gzhug ma zhig yod nas khyim bdag des bu mo de la 'dis khyim rgud par byas so zhes </text></item>
<item><p>112a7</p><section>'dul ba</section><text>khu tshur dang thal lcag dag gis rdeg par byed do/ /bu mo des smras pa/ bdag gis khyim rgud par gyur pa 'di ci las gyur pa 'tshal mod kyi/ 'on kyang bdag gis ji ltar rje dag la bsngags pa ma lags </text></item>
<item><p>112a8</p><section>'dul ba</section><text>pa brjod par bgyir rung / nye dgas de tshor nas khyim bdag de dang khyim bdag gi chung ma de'i gan du song ste/ ci nas kyang de gnyis skyabs su 'gro ba dang bslab pa'i gzhi dag la gnas par 'gyur ba de lta de ltar tshul </text></item>
<item><p>112b1</p><section>'dul ba</section><text>khrims kyi bsngags pa brjod cing tshul khrims 'chal ba'i bsngags pa ma yin pa brjod nas/ des de gnyis skyabs su 'gro ba dang bslab pa'i gzhi dag la gnas par byas so/ /khyim bdag de gtum pa/</text></item>
<item><p>112b2</p><section>'dul ba</section><text>brtun ngas pa/ drag shul che ba yin pas yang bu mo de la brdeg par brtsams pa dang / chung mas de la smras pa/ rje'i sras gang gi tshe bdag cag las dang las kyi rnam par smin pa mi mkhyen pa de'i tshe go rdeg par </text></item>
<item><p>112b3</p><section>'dul ba</section><text>mdzad mod/ da bdag cag dge ba'i bshes gnyen 'phags pa nye dga' la brten nas las dang las kyi rnam par smin pa mkhyen pas 'di ltar 'jig rten ni rang gi las kyi 'bras bu la spyod pa lags pas su </text></item>
<item><p>112b4</p><section>'dul ba</section><text>zhig su'i bran lags/ bu mo 'di la rdeg par ma mdzad cig /bzang mo khyod zer ba ma nyes so/ /bu mo tshur shog /khrus gyis la shog shig /bu mo de khrus byas te 'ongs pa dang des de la gos </text></item>
<item><p>112b5</p><section>'dul ba</section><text>phrugs cig bskon nas smras pa/ bu mo dga' zhing las byos shig /bu mo des bsams pa/ khyim bdag khyo shug 'di sngon gtum pa/ brtun ngas pa/ drag shul che ba yin te/ yang dang yang du bdag </text></item>
<item><p>112b6</p><section>'dul ba</section><text>la khu tshur dang / thal lcag dag gis rdeg par byed cing / zas dang gos ngan pa dag sbyin par byed na/ da 'di bdag gi pha ma dang 'dra bar gyur to snyam nas/ yang bsams pa/ gang tshun chad nas 'phags pa nye </text></item>
<item><p>112b7</p><section>'dul ba</section><text>dga' khyim du 'jug par brtsams pa de tshun chad nas khyim bdag 'di pha ma dang 'dra bar gyur pas bdag gis 'phags pa nye dga' la ci zhig gi dga' bar bya snyam nas des bsams pa/ gal te bdag gis 'di la </text></item>
<item><p>112b8</p><section>'dul ba</section><text>cung zhig brkus te dbul du ni khyim bdag 'dis bdag brdeg btsog mang po byas te sngon gyi gnas su bzhag par 'gyur ro snyam nas de sdod cing 'dug go/ /khyim bdag gi chung ma des khyim bdag de la smras pa/ rje'i sras mkhyen par </text></item>
<item><p>113a1</p><section>'dul ba</section><text>mdzod cig /'phags pa nye dga' ni bdag cag gi dge ba'i bshes gnyen lags te/ 'phags pa nye dgas bdag cag las dri ma can dang phral nas skyabs su 'gro ba dang bslab pa'i gzhi dag la bkod de/ yang dang yang </text></item>
<item><p>113a2</p><section>'dul ba</section><text>du bdag cag la chos kyis sdud par byed pas bdag cag gis kyang de la zang zing cung zad kyis bsdu bar bgyi'o/ /bzang mo de bzhin bya'o/ /ci zhig bgyi/ de la ras yug chen cig dbul bar bya'o/ /bu mo des de thos nas bsams pa/</text></item>
<item><p>113a3</p><section>'dul ba</section><text>bdag gis 'phags pa nye dga' la dga' ba de sbran par bya'o snyam mo/ /nye dga' yang snga dro sham thabs bgos lhung bzed dang chos gos thogs te mnyan yod du bsod snyoms la zhugs te mthar gyis bsod snyoms la rgyu ba na khyim der </text></item>
<item><p>113a4</p><section>'dul ba</section><text>zhugs pa dang / bu mo des khyim legs par byugs shing phyag dar bor nas des nye dga' mthong ba dang rkang pa gnyis la phyag 'tshal te smras pa/ bdag gis 'phags pa nye dga' la dgyes pa sbran par bgyi'o/ /khyim bdag 'di khyod la ras </text></item>
<item><p>113a5</p><section>'dul ba</section><text>yug chen 'bul bar 'gyur ro/ /nye dgas bsams pa/ sa'i steng na 'dod pa'i bdag nyid can gang ji snyed pa de dag dang bdag mnyam par deng bu mo 'dis kyang 'phrigs so snyam nas des gshe ste smras pa/ bu mo gal te bden par gyur na ni </text></item>
<item><p>113a6</p><section>'dul ba</section><text>ngas khyod la gshe ba dag la chugs ma bya'o/ /ji ste brdzun par gyur na ni brdeg btsog mang po byed du bcug ste sngon gyi gnas ji lta bar gzhag par bya'o/ /'phags pa spyo ba mang du mdzad na bzhud cig dang khyod nyid kyis mkhyen par </text></item>
<item><p>113a7</p><section>'dul ba</section><text>'gyur ro/ /de bzhud nas stan bshams pa nyid la 'dug pa dang / khyim bdag de chung ma dang bcas pas rkang pa la phyag 'tshal te stan ches dma' ba blangs nas chos mnyan pa'i phyir mdun du 'dug go/ /nye dgas smras pa/ khyim </text></item>
<item><p>113a8</p><section>'dul ba</section><text>bdag kho bo la bskon par bya ba'i ras yug chen gang yin pa de blta'o/ /de gnyis kyis phan tshun gdong du blta bar brtsams te 'di skad ces smras so/ /'phags pa bdag cag gis gsang ste smras pa de 'phags pa la sus bgyis/ ci 'phags </text></item>
<item><p>113b1</p><section>'dul ba</section><text>pas gzhan gyi sems kyang mkhyen nam/ nye dgas smras pa/ kho bo lhung bzed du zos shing so lhags pa dang / skra dkar por gyur pa yin na kho bo la de tsam yang mi srid dam/ khyim bdag des ras yug chen de blangs te nye dga' la phul </text></item>
<item><p>113b2</p><section>'dul ba</section><text>ba dang / nye dgas ras yug chen de mthong nas lag pa gnyis 'dril bar byed/ bzhin sgyur bar byed do/ /khyim bdag gis smras pa/ 'phags pa ci'i slad du phyag gnyis 'dril bar mdzad zhal sgyur bar mdzad/ nye dgas smras pa/</text></item>
<item><p>113b3</p><section>'dul ba</section><text>khyim bdag 'di ni khyod la yongs su btang ba las byung ba'i bsod nams ni yod na yongs su longs spyad pa las byung ba'i bsod nams ni med de/ ras yug chen 'di ni mchil lham phyi ba 'am/ skar khung klan par rung ste/</text></item>
<item><p>113b4</p><section>'dul ba</section><text>'di ni chos gos kyi gdong la yongs su zad pa dang mthar thug par 'gyur ro/ /'o na ji ltar bgyi/ ras yug chen bzang po gzhan byin cig /ras yug chen gzhan ma mchis so/ /tshongs 'dus nas nyos te byin cig </text></item>
<item><p>113b5</p><section>'dul ba</section><text>rin ma mchis so/ /dus thob la byin cig /khyim bdag des chung ma'i gdong du blta bar brtsams pa dang / chung mas smras pa/ rje'i sras bdag cag la 'phags pa nye dgas phan btags kyis ras yug chen mjol </text></item>
<item><p>113b6</p><section>'dul ba</section><text>la de la phul cig /khyim bdag de nye dga' dang lhan cig srang du song nas/ tshong khang du phyin pa dang / nye dgas bsams pa/ tshong pa 'di nga rgyal bskyed par bya ste/ des na ras yug chen bzang po ster bar 'gyur ro/ /snyam </text></item>
<item><p>113b7</p><section>'dul ba</section><text>nas nye dgas khyim bdag la smras pa/ khyim bdag tshong pa 'di ni gcam bu zhig yin pas 'di la ras yug chen bzang po med kyis gzhan du 'dong ngo / /tshong pa des de thos nas des chen po la 'os pa'i ras yug chen </text></item>
<item><p>113b8</p><section>'dul ba</section><text>bstan te smras pa/ 'phags pa ras yug chen la gzigs/ ras yug chen 'di ni bzang na 'di rin ji tsam 'di dang 'di tsam mo/ /khyim bdag 'di mjal lo/ /khyim bdag mjal lam mjal lo/ /dus ji tsam na/ dus 'di tsam na'o/ /tshong pa des khyim </text></item>
<item><p>114a1</p><section>'dul ba</section><text>bdag de la ras yug chen de byin nas khyim bdag des nye dga' la phul ba dang / nye dga' khyim bdag a rog khya zhes smras nas/ khyod sbyin pa 'dis sems kyi rgyan dang / sems kyi yo byad dang / rnal 'byor gyi </text></item>
<item><p>114a2</p><section>'dul ba</section><text>tshogs dang / don gyi mchog thob pa dang / lha dang mi rnams kyi gos dag thob par gyur cig ces smras te song ngo / /khyim bdag de longs spyod srabs nas/ des rin de dus de tsam gyis 'bul bar ma nus nas/ tshong pa des khyim bdag de nyi ma la </text></item>
<item><p>114a3</p><section>'dul ba</section><text>btags pa dang de chung po grogs dag gis mthong nas smras pa/ ci khyod zhun mar 'thungs sam/ 'on te rims kyis btab/ bu lon pas bzung ste 'dug go/ /khyod kyi phas kyang bu lon pa yod par ma byas/ mes po dag gis kyang ma byas na bu lon pa </text></item>
<item><p>114a4</p><section>'dul ba</section><text>ga las byung / des smras pa/ gang dag shAkya'i bu'i dge sbyong dag la dad par byed pa de dag 'di ltar 'gyur te/ 'di ltar gang byin pa de mi len par lhag par slong bar byed do zhes zer ba'i skabs de dge slong rnams kyis bcom ldan 'das la gsol to/ /</text></item>
<item><p>114a5</p><section>'dul ba</section><text>de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad </text></item>
<item><p>114a6</p><section>'dul ba</section><text>pa ste zhes bya ba la sogs pa yang snga ma bzhin te/ sangs rgyas bcom ldan 'das kyis nye dga' la rmas pa/ nye dga' khyod gang byin pas mi mgu zhing lhag pa slong ba bden nam/ btsun pa mad do/ /sangs rgyas bcom ldan 'das kyis dge </text></item>
<item><p>114a7</p><section>'dul ba</section><text>sbyong gi tshul ma yin pa rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad </text></item>
<item><p>114a8</p><section>'dul ba</section><text>nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos </text></item>
<item><p>114b1</p><section>'dul ba</section><text>rnams kyis 'dul ba la bslab pa'i gzhi 'di ltar gdon par bya ste/ dge slong gi phyir khyim bdag gam khyim bdag gi chung ma nye du ma yin pas gos kyi rin dag spags nas bdag gi gos kyi rin 'di dag gis gos 'di dang 'di lta bu zhig nyos </text></item>
<item><p>114b2</p><section>'dul ba</section><text>la dge slong ming 'di zhes bya ba 'ongs pa dang de la gos rung ba dus su bskon no snyam pa las/ de na gal te dge slong de la sngar ma bstabs par rnam par rtog pa 'ga' zhig byung ste/ bzang po 'dod pa'i phyir khyim bdag gam/ khyim bdag </text></item>
<item><p>114b3</p><section>'dul ba</section><text>gi chung ma nye du ma yin pa de'i gan du song nas 'di skad ces tshe dang ldan pas bdag gi phyir gos kyi rin gang dag spags pa'i gos kyi rin de dag gis tshe dang ldan pa gos 'di dang 'di lta bu zhig nyos la bdag la gos rung ba dus su legs </text></item>
<item><p>114b4</p><section>'dul ba</section><text>par bskon cig ces smras te gos grub na spang ba'i ltung byed do/ /dge slong gi phyir zhes bya ba ni shAkya'i bu nye dga' 'am/ gzhan yang de lta bu gang yin pa'o/ /khyim bdag gam zhes bya ba ni skyes pa'o/ /khyim bdag gi chung ma zhes bya </text></item>
<item><p>114b5</p><section>'dul ba</section><text>ba ni bud med do/ /nye du ma yin pas shes bya ba ni phyi mo dang / mes po dang / phrugs kyi bdun pa tshun chad ni nye du yin la/ de phan chad ni nye du ma yin no/ /gos kyi rin dag ces bya ba ni gser ram dngul lo/ /gos 'di dang 'di </text></item>
<item><p>114b6</p><section>'dul ba</section><text>lta bu zhig ces bya ba ni bdun po bal gos dang / sha na'i gos dang / zar ma'i gos dang / du gu la'i gos dang / ras bal gyi gos dang / ko tam pa'i gos dang / nyi 'og gi gos las gang yang rung ba'o/ /nyos la zhes bya ba ni nyos te'o/ /</text></item>
<item><p>114b7</p><section>'dul ba</section><text>dge slong ming 'di zhes bya ba 'ong / dang zhes bya ba ni shAkya'i bu nye dga'os pa de la gos rung ba dus su bskon no snyam pa las shes bya ba ni longs spyad par bzod pa'o/ /de ni gal te dge slong de la sngar ma bstabs par zhes bya ba ni sngar </text></item>
<item><p>114b8</p><section>'dul ba</section><text>'gron du ma bos par ro/ /rnam par rtog pa 'ga' zhig byung ste zhes bya ba ni bsnyen bkur byed pa zhig byung ste'o/ /bzang po 'dod pa'i phyir zhes bya ba ni rab dang mchog gi phyir ro/ /khyim bdag gam khyim bdag gi chung ma nye du </text></item>
<item><p>115a1</p><section>'dul ba</section><text>ma yin pa de'i gan du song nas zhes bya ba ni drung du song nas so/ /gos grub na zhes bya ba ni gos thob na'o/ /spang ba'i ltung byed do zhes bya ba ni dngos po de spangs nas ltung byed kyi ltung ba bshags par bya ste/ des na spang ba'i ltung byed do zhes gsungs </text></item>
<item><p>115a2</p><section>'dul ba</section><text>so/ /de la ltung bar ji ltar 'gyur zhe na/ rin thang dang / kha dog dang / khru tshad las te/ ji ltar rin thang las she na/ dge slong gis kAr shA pa Na lnga ri ba'i gos thob pa na de de las lhag par slong na/ lhag pa slong ba de la nyes byas su 'gyur la/ thob na </text></item>
<item><p>115a3</p><section>'dul ba</section><text>spang ba'i ltung byed du 'gyur ro/ /snga ma la ni ltung ba med do/ /kAr shA pa Na lnga ri ba ji lta ba bzhin du kAr shA pa Na bcu ri ba dang / kAr shA pa Na nyi shu ri ba dang kAr shA pa Na lnga bcu ri ba'i bar gyi gos thob pa na/ de de las lhag pa slong na/ lhag pa slong ba de la </text></item>
<item><p>115a4</p><section>'dul ba</section><text>nyes byas su 'gyur la/ thob na spang ba'i ltung byed du 'gyur ro/ /snga ma la ni ltung ba med de de ltar rin thang las so/ /ji ltar kha dog las she na/ dge slong gis gos sngon po thob pa na de de las lhag par slong na/ lhag pa slong ba de la nyes byas </text></item>
<item><p>115a5</p><section>'dul ba</section><text>su 'gyur la/ thob na spang ba'i ltung byed du 'gyur ro/ /snga ma la ni ltung ba med do/ /sngon po ji lta ba bzhin du ser po dang / dmar po dang / stug po dang / srab mo thob na de de las lhag pa slong ba na/ lhag pa slong ba de la nyes byas su 'gyur la/</text></item>
<item><p>115a6</p><section>'dul ba</section><text>thob na spang ba'i ltung byed du 'gyur ro/ /snga ma la ni ltung ba med do/ de ltar kha dog las so/ /ji ltar khru tshad las she na/ dge slong gis gos khru lnga pa thob pa na de de las lhag pa slong na/ lhag pa slong ba de la nyes byas su 'gyur la/</text></item>
<item><p>115a7</p><section>'dul ba</section><text>thob na spang ba'i ltung byed du 'gyur ro/ /snga ma la ni ltung ba med do/ /khru lnga pa ji lta ba de bzhin du khru bcu pa dang / khru nyi shu pa dang / khru lnga bcu pa'i bar gyi gos thob na de de las lhag pa slong na/ lhag pa slong ba de la nyes byas su 'gyur la/</text></item>
<item><p>115a8</p><section>'dul ba</section><text>thob na spang ba'i ltung byed du 'gyur te/ de ltar khru tshad las so/ /dge slong gi gos spang bar gyur na de ma spangs shing bral bar ma byas la ltung ba ma bshags par gzhan zhig rnyed na de yang snga ma'i rgyud kyis spang bar 'gyur ro/ /dge slong </text></item>
<item><p>115b1</p><section>'dul ba</section><text>gi gos spang bar gyur na de spangs shing bral bar ma byas la ltung ba ma bshags par gzhan zhig rnyed na de yang snga ma'i rgyud kyis spang bar 'gyur ro/ /dge slong gi gos spang bar gyur na de spangs shing bral bar byas la ltung ba ma bshags par </text></item>
<item><p>115b2</p><section>'dul ba</section><text>gzhan zhig rnyed na de yang snga ma'i rgyud kyis spang bar 'gyur ro/ /dge slong gi gos spang bar gyur na de spangs shing bral bar byas la ltung ba bshags nas gzhan zhig rnyed na de la ltung ba med do/ /de bzhin du dge slong gi gos spang bar gyur na </text></item>
<item><p>115b3</p><section>'dul ba</section><text>ji srid du dngos po de ma bshags shing so sor ma bshags par lhung bzed dam/ chos gos sam/ dra ba 'am/ phor bu 'am/ ska rags sam/ dge sbyong gi 'tsho ba'i yo byad gang yang rung ba nye bar 'jog na de yang snga ma'i rgyud kyis </text></item>
<item><p>115b4</p><section>'dul ba</section><text>spang bar 'gyur ro/ /kha tshar slong ba na lhan pa thob pa dang / lhan pa slong ba na ras yug phran nam ras yug chen thob pa la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba </text></item>
<item><p>115b5</p><section>'dul ba</section><text>med do/ /spags pa las lhag pa slong ba'i spang ba ste brgyad pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan </text></item>
<item><p>115b6</p><section>'dul ba</section><text>yod na khyim bdag cig 'dug pa des rigs mnyam pa las chung ma blangs te/ de de dang lhan cig rtse bar byed/ dga' bar byed/ dga' mgur spyod par byed do/ /khyim bdag de gzhan gyi chung ma la chags par gyur nas de la </text></item>
<item><p>115b7</p><section>'dul ba</section><text>chung mas rje'i sras de ltar ma mdzad cig ces phyir bzlog na/ ji tsam du de phyir bzlog kyang phyir ma log pa de tsam du de'i chung ma de yang skyes pa gzhan dag dang lhan cig 'phrul brtsom par byed do/ /khyim bdag de yang bud med gzhan dag la sbyin </text></item>
<item><p>115b8</p><section>'dul ba</section><text>par byed la/ chung ma de yang skyes pa gzhan dag la sbyin par byed pas de ltar khyim de gnyis ka nas rgud par gyur nas/ de gnyis la bu mo mngag gzhug ma zhig yod nas khyim bdag des bu mo de la 'dis khyim rgud par byas so zhes khu tshur </text></item>
<item><p>116a1</p><section>'dul ba</section><text>dang thal lcag dag gis brdeg par byed do/ /bu mos smras pa/ bdag gis khyim rgud par gyur pa 'di ci las gyur pa 'tshal mod kyi/ 'on kyang bdag gis ji ltar rje dag la bsngags pa ma lags pa brjod par bgyir rung /</text></item>
<item><p>116a2</p><section>'dul ba</section><text>nye dgas de tshor nas khyim bdag dang / khyim bdag gi chung ma de'i gan du song ste/ ci nas kyang de gnyis skyabs su 'gro ba dang / bslab pa'i gzhi dag la gnas par 'gyur ba de lta de ltar tshul khrims kyi bsngags pa brjod cing / tshul </text></item>
<item><p>116a3</p><section>'dul ba</section><text>khrims 'chal ba'i bsngags pa ma yin pa brjod nas/ des de gnyis skyabs su 'gro ba dang / bslab pa'i gzhi dag la gnas par byas so/ /khyim bdag de gtum pa / brtun ngas pa/ drag shul che ba yin pas yang bu mo de la brdeg par </text></item>
<item><p>116a4</p><section>'dul ba</section><text>brtsams pa dang / chung mas de la smras pa/ rje'i sras gang gi tshe bdag cag las dang las kyi rnam par smin pa mi mkhyen pa de'i tshe go rdeg par mdzad mod/ da bdag cag dge ba'i bshes gnyen 'phags pa nye dga' la brten nas las dang </text></item>
<item><p>116a5</p><section>'dul ba</section><text>las kyi rnam par smin pa mkhyen pas 'di ltar 'jig rten ni rang gi las kyi 'bras bu la spyod pa lags pas su zhig su'i bran lags/ bran mo 'di la rdeg par ma mdzad cig /bzang mo khyod zer ba ma nyes so/ /bu mo tshur shog khrus </text></item>
<item><p>116a6</p><section>'dul ba</section><text>gyis la shog shig /bu mo des khrus byas te 'ongs pa dang / des de la gos phrugs cig bskon nas smras pa/ bu mo dga' zhing las byos shig /bu mo des bsams pa/ khyim bdag khyo shug 'di sngon gtum pa/ brtun </text></item>
<item><p>116a7</p><section>'dul ba</section><text>ngas pa/ drag shul can yin te/ yang dang yang du bdag la khu tshur dang / thal lcag dag gis rdeg par byed cing zas dang gos ngan pa dag sbyin par byed na/ da 'di bdag gi pha ma dang 'dra bar gyur to snyam nas yang bsams pa/</text></item>
<item><p>116a8</p><section>'dul ba</section><text>gang tshun chad nas 'phags pa nye dga' khyim 'dir 'jug par brtsams pa de tshun chad nas khyim bdag 'di pha ma dang 'dra bar gyur pas/ bdag gis 'phags pa nye dga' la ci zhig gis dga' bar bya snyam nas des bsams pa </text></item>
<item><p>116b1</p><section>'dul ba</section><text>gal te bdag gis 'di las cung zhig brkus te dbul du ni khyim bdag 'dis brdeg btsog mang po byas te sngon gyi gnas su bzhag par 'gyur ro snyam nas de sdod cing 'dug go/ /khyim bdag gi chung ma des khyim bdag de la smras pa/</text></item>
<item><p>116b2</p><section>'dul ba</section><text>rje'i sras mkhyen par mdzod cig /'phags pa nye dga' ni bdag cag gi dge ba'i bshes gnyen lags te/ 'phags pa nye dgas bdag cag las dri ma can dang phral nas skyabs su 'gro ba dang / bslab ba'i gzhi dag </text></item>
<item><p>116b3</p><section>'dul ba</section><text>la bkod de/ yang dang yang du bdag cag la chos kyis sdud par byed pas bdag cag gis kyang de la zang zing cung zad kyis bsdu bar bgyi'o/ /bzang mo de bzhin bya'o/ /ci zhig bgyi/ de la bdag cag so so nas ras </text></item>
<item><p>116b4</p><section>'dul ba</section><text>yug chen dbul bar bya'o/ /bu mo des de thos nas bsams pa/ bdag gis 'phags pa nye dga' la dga' ba de sbran par bya'o snyam mo/ /nye dga' yang snga dro sham thabs bgos lhung bzed dang chos gos thogs te mnyan </text></item>
<item><p>116b5</p><section>'dul ba</section><text>yod du bsod snyoms la zhugs te mthar gyis bsod snyoms rgyu ba na khyim der zhugs pa dang / bu mo des khyim dag legs par byugs shing phyag dar bor nas des nye dga' mthong ba dang rkang pa gnyis la phyag 'tshal te smras pa/</text></item>
<item><p>116b6</p><section>'dul ba</section><text>bdag gis 'phags pa nye dga' la dgyes pa sbran par bgyi'o/ /khyim bdag dang khyim bdag gi chung ma 'di khyod la so so nas ras yug chen 'bul bar 'gyur ro/ /nye dgas bsams pa/ sa'i </text></item>
<item><p>116b7</p><section>'dul ba</section><text>steng na 'dod pa'i bdag nyid can gang ji snyed pa de dag dang bdag mnyam par deng bu mo 'dis kyang 'phrigs so snyam nas des gshes te smras pa/ bu mo gal te bden par gyur na ni des khyod la gshe ba dag la chugs ma bya'o/ /</text></item>
<item><p>116b8</p><section>'dul ba</section><text>ji ste brdzun par gyur na ni brdeg btsog mang po byed du bcug ste sngon gyi gnas ji lta bar gzhag par bya'o/ /'phags pa spyo ba mang du mdzad na bzhud cig dang khyod nyid kyis mkhyen par 'gyur ro/ /de zhugs nas </text></item>
<item><p>117a1</p><section>'dul ba</section><text>stan bshams pa nyid la 'dug pa dang khyim bdag de chung ma dang bcas pas rkang pa la phyag 'tshal te stan ches dma' ba blangs nas chos mnyan pa'i phyir mdun du 'dug go/ /nye dgas smras pa/ khyim bdag </text></item>
<item><p>117a2</p><section>'dul ba</section><text>kho bo la so so nas ras yug chen sbyin par byas pa de blta'o/ /de gnyis kyis phan tshun gdong du blta bar brtsams te 'di skad ces kyang smras so/ /'phags pa bdag cag gis gsang ste smras pa de 'phags pa la sus bgyis/ ci 'phags </text></item>
<item><p>117a3</p><section>'dul ba</section><text>pas gzhan gyi sems kyang mkhyen nam/ nye dgas smras pa/ kho bo lhung bzed du zos shing so lhags pa dang / skra dkar por gyur pa yin na kho bo la de tsam yang mi srid dam/ khyim bdag dang chung mas so so nas ras yug chen blangs te nye </text></item>
<item><p>117a4</p><section>'dul ba</section><text>dga' la phul ba dang nye dgas ras yug chen de dag mthong nas lag pa gnyis 'dril bar byed/ bzhin sgyur bar byed do/ /khyim bdag gis smras pa/ 'phags pa ci'i slad du phyag gnyis 'dril bar mdzad/ zhal sgyur bar mdzad/ nye dgas </text></item>
<item><p>117a5</p><section>'dul ba</section><text>smras pa/ khyim bdag 'di dag ni khyed la yongs su btang ba las byung ba'i bsod nams ni yod na yongs su longs spyad pa las byung ba'i bsod nams ni med de ras yug chen 'di dag ni mchil lham phyi ba 'am/ skar khung klan par rung ste/</text></item>
<item><p>117a6</p><section>'dul ba</section><text>'di dag ni chos gos kyi gdang la yongs su zad pa dang mthar thug par 'gyur ro/ /'o na ji ltar bgyi ras yug chen bzang po gzhan dag byin cig /ras yug chen dag ma mchis so/ /tshong dus nas nyos te byin cig /rin dag ma mchis </text></item>
<item><p>117a7</p><section>'dul ba</section><text>so/ /dus thob la byin cig /khyim bdag des chung ma'i gdong du blta bar brtsams pa dang / chung mas smras pa/ rje'i sras bdag cag la 'phags pa nye dgas phan btags kyis ras yug chen dag mjal la de la phul cig /</text></item>
<item><p>117a8</p><section>'dul ba</section><text>khyim bdag de nye dga' dang lhan cig srang du song nas tshong khang du phyin pa dang nye dgas bsams pa/ tshong pa 'di nga rgyal bskyed par bya ste/ des na ras yug chen bzang po ster bar 'gyur ro/ /snyam nas nye dgas khyim bdag la smras pa/</text></item>
<item><p>117b1</p><section>'dul ba</section><text>khyim bdag tshong pa 'di ni gcam bu zhig yin pas 'di la ras yug chen bzang po med kyis gzhan du 'dong ngo / /tshong pa des de thos nas des chen po la 'os pa'i ras yug chen bstan te smras pa/ 'phags pa ras yug chen la gzigs/</text></item>
<item><p>117b2</p><section>'dul ba</section><text>ras yug chen 'di ni bzang na 'di'i rin ji tsam/ 'di dang 'di tsam mo/ /khyim bdag 'di mjal lo/ /khyim bdag mjal lam/ mjal lo/ /dus ji tsam na dus 'di tsam na'o/ /tshong pa des khyim bdag de la ras yug chen de byin nas </text></item>
<item><p>117b3</p><section>'dul ba</section><text>khyim bdag des nye dga' la phul ba dang / nye dgas khyim bdag a rog khya zhes smras nas khyod sbyin pa 'dis sems kyi rgyan dang / sems kyi yo byad dang / rnal 'byor gyi tshogs dang / don gyi mchog thob pa dang / lha dang mi rnams kyi </text></item>
<item><p>117b4</p><section>'dul ba</section><text>gos dag thob par gyur cig ces smras te song ngo / /khyim bdag de longs spyod srabs nas des rin de dus de tsam gyis 'bul bar ma nus nas tshong pa des khyim bdag de nyi ma la btags pa dang / de chung po grogs dag gis mthong nas </text></item>
<item><p>117b5</p><section>'dul ba</section><text>smras pa/ ci khyod zhun mar 'thungs sam/ 'on te rims kyis btab/ bu lon pas bzung ste 'dug go/ /khyod kyi phas kyang bu lon dag yod par ma byas/ mes po dag gis kyang ma byas na bu lon pa ga las byung des smras pa/</text></item>
<item><p>117b6</p><section>'dul ba</section><text>gang dag shAkya'i bu'i dge sbyong dag la dad par byed pa de dag 'di ltar 'gyur te/ 'di ltar gang byin pa de mi len par lhag pa slong bar byed do zhes zer ba'i skabs de dge slong rnams kyis bcom ldan 'das la gsol to/ /de nas bcom </text></item>
<item><p>117b7</p><section>'dul ba</section><text>ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa </text></item>
<item><p>117b8</p><section>'dul ba</section><text>ste zhes bya ba la sogs pa yang snga ma bzhin te/ sangs rgyas bcom ldan 'das kyis nye dga' la rmas pa/ nye dga' khyod gang byin pas mi mgu zhing lhag pa slong ba bden nam/ btsun pa mad do/ /sangs rgyas bcom ldan 'das kyis </text></item>
<item><p>118a1</p><section>'dul ba</section><text>dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam </text></item>
<item><p>118a2</p><section>'dul ba</section><text>grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin </text></item>
<item><p>118a3</p><section>'dul ba</section><text>no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gi phyir khyim bdag dang / khyim bdag gi chung ma nye du ma yin pas gos kyi rin so so ba dag spags nas bdag cag gnyis kyis gos kyi rin </text></item>
<item><p>118a4</p><section>'dul ba</section><text>so so ba 'di dag gis gos 'di dang 'di lta bu so so ba dag nyos la dge slong ming 'di zhes bya ba 'ongs dang bdag cag gnyis kyis so so nas de la gos rung ba dus su bskon no snyam pa las/ de na gal te dge slong de la sngar ma </text></item>
<item><p>118a5</p><section>'dul ba</section><text>bstabs par rnam par rtog pa 'ga' zhig byung ste/ bzang po 'dod pa'i phyir khyim bdag dang khyim bdag gi chung ma nye du ma yin pa de dag gi gan du song nas 'di skad ces tshe dang ldan pa dag gis bdag gi phyir gos kyi rin so so ba gang </text></item>
<item><p>118a6</p><section>'dul ba</section><text>dag spags pa'i gos kyi rin so so ba de dag gis tshe dang ldan pa dag gos 'di dang 'di lta bu so so ba dag nyos la gnyi ga 'dus te bdag la gos rung ba cig dus su legs par skon cig ces smras te gos grub na spang ba'i ltung byed do/ /dge </text></item>
<item><p>118a7</p><section>'dul ba</section><text>slong gi phyir zhes bya ba ni shAkya'i bu nye dga' 'am/ gzhan yang de lta bu gang yin pa 'o/ /khyim bdag ces bya ba ni skyes pa'o/ /khyim bdag gi chung ma zhes bya ba ni bud med do/ /nye du ma yin pas shes bya ba ni phyi mo dang mes </text></item>
<item><p>118a8</p><section>'dul ba</section><text>po dang / phrugs kyi bdun pa tshun chad ni nye du yin la de phan chad ni nye du ma yin no/ /gos kyi rin ces bya ba ni gser ram/ dngul lo/ /gos 'di dang 'di lta bu zhig ces bya ba ni bdun po bal gos dang / sha na'i gos dang / zar ma'i gos </text></item>
<item><p>118b1</p><section>'dul ba</section><text>dang / du gu la'i gos dang / ras bal gyi gos dang / ko tam pa'i gos dang / nyi 'og gi gos las gang yang rung ba'o/ /nyos la zhes bya ba ni nyos te'o/ /dge slong ming 'di zhes bya ba 'ongs dang zhes bya ba ni shAkya'i bu nye dga'o/ /</text></item>
<item><p>118b2</p><section>'dul ba</section><text>de la gos rung ba dus su bskon no snyam pa las zhes bya ba ni longs spyad par bzod pa'o/ /de na gal te dge slong de la sngar ma bstabs par zhes bya ba ni sngar 'gron du ma bos par ro/ /rnam par rtog pa 'ga' zhig byung ste zhes </text></item>
<item><p>118b3</p><section>'dul ba</section><text>bya ni bsnyen bkur byed pa zhig byung ste'o/ /bzang po 'dod pa'i phyir zhes bya ba ni rab dang mchog gi phyir ro/ /khyim bdag dang khyim bdag gi chung ma nye du ma yin pa de dag gi gan du song nas shes bya ba ni drung du song nas </text></item>
<item><p>118b4</p><section>'dul ba</section><text>so/ /gnyi ga 'dus te zhes bya ba ni gnyi ga tshogs te 'o/ /gos grub na zhes bya ba ni gos thob na'o/ /spang ba'i ltung byed do zhes bya ba ni dngos po de spangs nas ltung byed kyi ltung ba bshags par bya ste/ des na </text></item>
<item><p>118b5</p><section>'dul ba</section><text>spang ba'i ltung byed do zhes gsungs so/ /de la ltung bar ji ltar 'gyur zhe na/ rin thang dang / kha dog dang / khru tshad las te ji ltar rin thang las she na/ dge slong gis kAr shA pa Na lnga ri ba'i gos thob pa na de de las lhag pa slong na lhag </text></item>
<item><p>118b6</p><section>'dul ba</section><text>pa slong ba de la nyes byas su 'gyur la/ thob na spang ba'i ltung byed du 'gyur ro/ /snga ma la ni ltung ba med do/ /kAr ShA pa Na lnga ri ba ji lta ba de bzhin du kAr ShA pa Na bcu ri ba dang / kAr ShA pa Na nyi shu ri ba dang /</text></item>
<item><p>118b7</p><section>'dul ba</section><text>kAr ShA pa Na lnga bcu ri ba'i bar gyi gos thob pa na de de las lhag pa slong na lhag pa slong ba de la nyes byas su 'gyur la/ thob na spang ba'i ltung byed du 'gyur ro/ /snga ma la ni ltung ba med do/ /de ltar rin thang las so/ /</text></item>
<item><p>118b8</p><section>'dul ba</section><text>ji ltar kha dog las she na/ dge slong gis gos sngon po thob pa na de de las lhag pa slong na lhag pa slong ba de la nyes byas su 'gyur la/ thob na spang ba'i ltung byed du 'gyur ro/ /snga ma la ni ltung ba med do/ /gos sngon </text></item>
<item><p>119a1</p><section>'dul ba</section><text>po la ji lta ba de bzhin du ser po dang / dmar po dang / stug po dang / srab mo thob pa na de de las lhag pa slong na lhag pa slong ba de la nyes byas su 'gyur la/ thob na spang ba'i ltung byed du </text></item>
<item><p>119a2</p><section>'dul ba</section><text>'gyur ro/ /snga ma la ni ltung ba med do/ de ltar kha dog las so/ /ji ltar khru tshad las she na/ dge slong gi gos khru lnga pa thob pa na de de las lhag pa slong na lhag pa slong ba de la nyes byas su 'gyur la/</text></item>
<item><p>119a3</p><section>'dul ba</section><text>thob na spang ba'i ltung byed du 'gyur ro/ /snga ma la ni ltung ba med do/ /khru lnga pa ji lta ba de bzhin du khru bcu pa dang / khru nyi shu pa dang / khru lnga bcu pa'i bar gyi gos thob na de de las lhag pa slong na lhag pa </text></item>
<item><p>119a4</p><section>'dul ba</section><text>slong ba de la nyes byas su 'gyur la/ thob na spang ba'i ltung byed du 'gyur te/ de ltar khru tshad las so/ /dge slong gi gos dag spang bar gyur na de ma spangs shing bral bar ma byas la ltung ba ma bshags </text></item>
<item><p>119a5</p><section>'dul ba</section><text>par gzhan zhig rnyed na/ de yang snga ma'i rgyud kyis spang bar 'gyur ro/ /dge slong gi gos spang bar gyur na de spangs shing bral bar ma byas la ltung ba ma bshags par gzhan zhig rnyed na/ de yang snga ma'i </text></item>
<item><p>119a6</p><section>'dul ba</section><text>rgyud kyis spang bar 'gyur ro/ /dge slong gi gos spang bar gyur na de spangs shing bral bar byas la ltung ba bshags nas gzhan zhig rnyed na de la ltung ba med do/ /de bzhin du dge slong gi gos spang bar gyur na ji srid du </text></item>
<item><p>119a7</p><section>'dul ba</section><text>dngos po de ma bshags shing so sor ma bshags par lhung bzed dam/ chos gos sam/ dra ba 'am/ phor bu dang / ska rags sam/ dge slong gi 'tsho ba'i yo byad gang yang rung ba nye bar 'jog na/ de yang </text></item>
<item><p>119a8</p><section>'dul ba</section><text>snga ma'i rgyud kyis spang bar 'gyur ro/ /kha tshar slong ba na lhan pa thob pa dang / lhan pa slong ba na ras yug phran nam/ ras yug chen thob pa la ltung ba med do/ /las dang po pa dang / smyos pa dang / sems 'khrugs pa dang </text></item>
<item><p>119b1</p><section>'dul ba</section><text>tshor ba dag gis nyen pa la ltung ba med do/ /so so nas spags pa las lhag pa slong ba'i spang ba ste dgu pa rdzogs s+ho// //'dul ba rnam par 'byed pa/ bam po </text></item>
<item><p>119b2</p><section>'dul ba</section><text>sum bcu rtsa gcig pa/ sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/ /nye dga' la blo skyes pa 'di thams cad khyim bdag mgon med zas sbyin gyis bslab pa'i </text></item>
<item><p>119b3</p><section>'dul ba</section><text>gzhi dag gis bsdam pa byas pas phyin cad ras yug phran sgre bo yang su las kyang bslang bar mi nus kyis 'di ltar bdag dang lhan cig yi ge'i gwa na yig 'bru'i yi ge dag slob slob pa bram ze dbyar tshul yod kyis de'i </text></item>
<item><p>119b4</p><section>'dul ba</section><text>gan du song ste bltas na de las cung zad 'thob kyang srid do snyam nas de de'i khyim du song ba dang / sgo bas 'phags pa ma bzhud cig ces bgags so/ /nye dgas smras pa/ bzhin bzangs bcom ldan </text></item>
<item><p>119b5</p><section>'dul ba</section><text>'das kyis bdag cag gi spyod yul ma yin pa ni rnam pa lnga gsungs te/ rol mo mkhan gyi khyim dang / 'jud 'thun ma'i khyim dang / chang pa'i khyim dang / rgyal po'i pho brang dang / gdol pa'i khyim </text></item>
<item><p>119b6</p><section>'dul ba</section><text>yin na/ ci 'di rol mo mkhan gyi khyim 'am/ 'jud 'thun ma'i khyim 'am/ chang pa'i khyim 'am/ rgyal po'i pho brang ngam/ gdol pa'i gnas yin nam/ 'phags pa khyod spyo ba mang </text></item>
<item><p>119b7</p><section>'dul ba</section><text>du mdzad de/ 'di ni rol mo mkhan gyi khyim yang ma lags/ 'jud 'thun ma'i khyim yang ma lags/ chang pa'i khyim yang ma lags/ rgyal po'i pho brang yang ma lags/ gdol pa'i gnas kyang </text></item>
<item><p>119b8</p><section>'dul ba</section><text>ma lags te/ 'di ltar 'di ni bram ze dbyar tshul gyi sdum pa lags so/ /kwa'i nang rje song la bram ze dbyar tshul la nye dga' shes ldan lta bar 'dod cing sgo na sdod do zhes gyis shig /sgo bas smras pa/</text></item>
<item><p>120a1</p><section>'dul ba</section><text>khyod rgyal po gzugs can snying po'i snying tshoms mchis pa lags snyam mam/ bkren pa gal te sbron na ni sbron cig /mi sbron na khyod la mtshams chen po bcad pa sbyin par bya'o/ /sgo bas </text></item>
<item><p>120a2</p><section>'dul ba</section><text>bsams pa / 'di ni 'di ltar 'jigs pa med pa dang / bag tsha ba med par tshig gtong ba las na ma sbran na gnod pa byed kyis song la sbran no snyam nas de der song ste smras pa/ jo bo btsun pa nye dga' </text></item>
<item><p>120a3</p><section>'dul ba</section><text>jo bo lta bar 'tshal zhing chab sgo na sdod do/ /dbyar tshul gyis smras pa/ btsun pa nye dga' la su 'gog /btsun pa nye dga' 'jug tu chug shig /nye dga' zhugs pa dang / dbyar tshul gyis smras </text></item>
<item><p>120a4</p><section>'dul ba</section><text>pa/ btsun pa nye dga' byon pa legs so/ /byon pa legs so/ /btsun pa nye dga' gdan bshams pa nyid la bzhugs shig /nye dga' de'i mdun du 'dug ste der sgra mthon po dang sgra yid du </text></item>
<item><p>120a5</p><section>'dul ba</section><text>'ong ba dang / sgra zab mos sbyin pa'i bsngags pa brjod par brtsams so/ /gang gi tshe nye dga' yid dga' zhing yid dga' nas sbyin pa'i bsngags pa rjod par byed pa de'i tshe na bram ze dang / khyim bdag dad pa </text></item>
<item><p>120a6</p><section>'dul ba</section><text>can dag 'di snyam du kye ma rang sha dag kyang bcad cing bcad cing sbyin par bya'o snyam du sems pas bram ze dbyar tshul gyis smras pa/ btsun pa nye dga' dbyar gnas pa la kAr shA pa Na drug bcu 'bul lo/ /</text></item>
<item><p>120a7</p><section>'dul ba</section><text>a rog khya sbyin pa 'dis khyod sems kyi rgyan dang / sems kyi yo byad dang / rnal 'byor gyi tshogs dang / don gyi mchog thob pa dang lha dang mi rnams kyi longs spyod kyang thob par gyur cig ces smras te </text></item>
<item><p>120a8</p><section>'dul ba</section><text>song ngo / /mnyan yod nas dge slong gnyis shig bcom ldan 'das kyi zhabs la phyag 'tshal du rgyal po'i khab tu 'ongs so/ /bcom ldan 'das kyis kyang tshe dang ldan pa kun dga' bo la bka' stsal pa/ kun dga' </text></item>
<item><p>120b1</p><section>'dul ba</section><text>bo khyod song la dge slong rnams la de bzhin gshegs pa ko sa la dag tu ljongs rgyur gshegs kyis khyod cag las gang de bzhin gshegs pa dang thabs gcig ko sa la dag tu ljongs rgyur 'gro bar spro ba des chos gos kyi las </text></item>
<item><p>120b2</p><section>'dul ba</section><text>gyis shig ces bsgo shig /tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas/ dge slong rnams la tshe dang ldan pa dag bcom ldan 'das ko sa la dag tu ljongs </text></item>
<item><p>120b3</p><section>'dul ba</section><text>rgyur gshegs kyis khyod cag las gang de bzhin gshegs pa dang thabs gcig ko sa la dag tu ljongs rgyur 'gro bar spro ba des chos gos kyi las gyis shig /dge slong rnams kyis tshe dang ldan pa kun dga' bo la </text></item>
<item><p>120b4</p><section>'dul ba</section><text>bka' bzhin 'tshal zhes tshe dang ldan pa kun dga' bo la mnyan to/ /mnyan yod nas 'ongs pa'i dge slong de gnyis kyis de thos nas bdag cag kyang mnyan yod du 'gro dgos so snyam nas mi dga' bar gyur to/ /</text></item>
<item><p>120b5</p><section>'dul ba</section><text>nye dgas thos nas nyam nga bar gyur te/ bdag la brgya la brgya lam na rnyed pa byung ba de'i bar chad byung ngo snyam nas/ de bram ze dbyar tshul gyi gan du song ste sgra dma' ba dang / sgra yid du mi 'ong ba dang / sgra zhum pas </text></item>
<item><p>120b6</p><section>'dul ba</section><text>sbyin pa'i bsngags pa brjod par brtsams pa dang / dbyar tshul gyis smras pa/ btsun pa nye dga' khyod sngon sgra mthon po dang / sgra yid du 'ong ba dang / sgra zab mos sbyin pa'i bsngags pa brjod par </text></item>
<item><p>120b7</p><section>'dul ba</section><text>mdzad na/ khyod da ltar sgra dma' ba dang / sgra yid du mi 'ong ba dang / sgra mi zab pas sbyin pa'i bsngags pa brjod par mdzad pa 'di la rgyu ci mchis/ chung po grogs bdag cag brgya la brgya lam na phrad pa 'byung na de </text></item>
<item><p>120b8</p><section>'dul ba</section><text>yang yun mi ring ba kho nas 'bral bar 'gyur ba'i phyir ro/ /ma ga d+ha pa zur gyis go/ /ko sa la pa brjod nas shes/ /pan tsa la pa yig phyed kyis/ /nub mi ma smras mi shes so/ /zhes bya ba yin pas dbyar </text></item>
<item><p>121a1</p><section>'dul ba</section><text>tshul gyis bsams pa/ 'di ni shAkya'i rigs rgya chen po de snyed spangs te rab tu byung ba yin pas 'di bdag dang 'bral ba la mya ngan mi byed kyi kAr Sha pa Na drug bcu 'chor ba'i mya ngan byed do snyam nas smras pa/</text></item>
<item><p>121a2</p><section>'dul ba</section><text>btsun pa nye dga' gang dang gang du gnas par bdag gis kar sha pa Na drug bcu bskur bar bgyi'o/ /a rog khya de lta na phan phun med pa dang / kun nas nyon mongs pa med pa'i sbyin pa dag sbyin zhing bsod </text></item>
<item><p>121a3</p><section>'dul ba</section><text>nams dag byed pa yin no zhes smras nas stan las langs te song ngo / /de nas bcom ldan 'das dul ba 'khor dul ba dang ldan pa/ zhi ba 'khor zhi ba dang ldan pa/ grol ba 'khor grol ba dang ldan pa dbugs </text></item>
<item><p>121a4</p><section>'dul ba</section><text>phyin pa 'khor dbugs phyin pa dang ldan pa/ thul ba 'khor thul ba dang ldan pa/ dgra bcom pa 'khor dgra bcom pa dang ldan pa/ 'dod chags dang bral ba 'khor 'dod chags dang bral ba dang ldan pa/ mdzes pa </text></item>
<item><p>121a5</p><section>'dul ba</section><text>'khor mdzes pa dang ldan pa/ khyu mchog ltar ba lang gi tshogs kyis yongs su bskor ba/ glang po che ltar glang po che'i phru gu'i tshogs kyis yongs su bskor ba/ seng ge ltar mche ba can gyi </text></item>
<item><p>121a6</p><section>'dul ba</section><text>tshogs kyis yongs su bskor ba/ ngang pa'i rgyal po ltar ngang pa'i tshogs kyis yongs su bskor ba/ nam mkha' lding ltar bya'i tshogs kyis yongs su bskor ba/ bram ze ltar slob ma'i tshogs kyis yongs su </text></item>
<item><p>121a7</p><section>'dul ba</section><text>bskor ba/ sman pa mkhas pa ltar nad pa'i tshogs kyis yongs su bskor ba/ dpa' bo ltar ru pa'i tshogs kyis yongs su bskor ba/ sa mkhan ltar lam du zhugs pa'i tshogs kyis yongs su bskor ba/ ded </text></item>
<item><p>121a8</p><section>'dul ba</section><text>dpon ltar tshong pa'i tshogs kyis yongs su bskor ba/ tshong dpon ltar 'khor gyi tshogs kyis yongs su bskor ba/ mkhar gyi rgyal po ltar blon po'i tshogs kyis yongs su bskor ba/ 'khor los sgyur ba ltar </text></item>
<item><p>121b1</p><section>'dul ba</section><text>bu stong gi tshogs kyis yongs su bskor ba/ zla ba ltar rgyu skar gyi tshogs kyis yongs su bskor ba/ nyi ma ltar 'od zer stong gi tshogs kyis yongs su bskor ba/ yul 'khor srung ltar dri za'i tshogs kyis yongs su bskor ba/</text></item>
<item><p>121b2</p><section>'dul ba</section><text>'phags skyes po ltar grul bum gyi tshogs kyis yongs su bskor ba/ mig mi bzang ltar klu'i tshogs kyis yongs su bskor ba/ nor sbyin ltar gnod sbyin gyi tshogs kyis yongs su bskor ba/ thag bzangs ris ltar lha </text></item>
<item><p>121b3</p><section>'dul ba</section><text>ma yin gyi tshogs kyis yongs su bskor ba/ brgya byin ltar sum bcu rtsa gsum pa'i tshogs kyis yongs su bskor ba/ tshangs pa ltar tshangs ris kyi tshogs kyis yongs su bskor ba/ dbang po </text></item>
<item><p>121b4</p><section>'dul ba</section><text>rnams kyis shin du dul ba/ spyod lam dang / spyod pa ma 'khrugs pa/ chu gter ltar ting nge ba/ sprin ltar chu dang bcas pa/ glang po che'i rgyal po ltar dregs pa dang bral ba/ skyes bu chen </text></item>
<item><p>121b5</p><section>'dul ba</section><text>po'i mtshan sum bcu rtsa gnyis kyis legs par brgyan pa/ dpe byad bzang po brgyad bcus sku rnam par mdzes pa/ 'od 'dom gang gis gzugs can brgyan pa/</text></item>
<item><p>121b6</p><section>'dul ba</section><text>nyi ma stong bas lhag pa'i 'od dang ldan pa/ rin po che'i ri bo 'gro ba ltar kun du bzang ba/ stobs bcu dang / mi 'jigs pa bzhi dang / ma 'dres pa'i dran pa nye bar gzhag pa gsum dang /</text></item>
<item><p>121b7</p><section>'dul ba</section><text>thugs rje chen po dang ldan pa/ 'jig rten la phan par zhugs pa/ srung ba gcig pu pa/ nyag gcig dpa' ba/ gnyis pa med pa/ gnyis su mi gsung ba/ zhi gnas dang lhag mthong gis bzhugs pa/</text></item>
<item><p>121b8</p><section>'dul ba</section><text>rig pa gsum gsal bar mdzad pa/ bslab pa gsum la legs par bslabs pa/ dul ba'i gnas gsum gyi gzhi la mkhas pa/ chu bo bzhi las rgal ba/ rdzu 'phrul gyi rkang pa bzhis spyod pa'i gzhi la legs par gnas pa/</text></item>
<item><p>122a1</p><section>'dul ba</section><text>bsdu ba'i dngos po bzhi la yun ring po nas yongs su sbyang ba mdzad pa/ mi 'jigs pa bzhis bsnyengs pa mi mnga' ba/ yan lag lnga spangs pa/ 'gro ba lnga las yang dag par 'das pa/ yan lag drug dang ldan pa/ pha rol tu phyin pa drug yongs su </text></item>
<item><p>122a2</p><section>'dul ba</section><text>rdzogs pa/ rtag tu gnas pa drug gis gnas pa/ byang chub kyi yan lag bdun gyi me tog gis phyug pa/ lam gyi yan lag brgyad ston pa/ mthar gyis snyoms par 'jug pa dgu la mkhas pa/ stobs bcu'i stobs dang ldan pa/ phyogs bcur snyan </text></item>
<item><p>122a3</p><section>'dul ba</section><text>pas yang dag par rgyas pa/ brgya phrag bcur dbang sgyur ba las khyad par 'phags pa/ kun shes kauN+Di n+ya dang / rlangs pa dang / ming chen dang / ma 'gags pa dang / shA ri'i bu dang / maud gal gyi bu dang / 'od srung dang / kun dga' bo dang / nam gru la sogs </text></item>
<item><p>122a4</p><section>'dul ba</section><text>pa nyan thos chen po dag dang / gzhan yang dge slong gi dge 'dun mang pos yongs su bskor cing mdun du bdar nas ko sa la dag tu ljongs rgyur gshegs te mnyan yod du byon nas mnyan yod na rgyal byed kyi tshal mgon med zas sbyin gyi kun </text></item>
<item><p>122a5</p><section>'dul ba</section><text>dga' ra ba na bzhugs so/ /mnyan yod pa'i tshong pa dag zong thogs te rgyal po'i khab tu dong ba dag gal te don 'thun mang na de la rgyal po 'am/ bram ze dbyar tshul sho gam gcod par byed pas bram ze dbyar tshul gyis sho gam pa dag la smras pa/</text></item>
<item><p>122a6</p><section>'dul ba</section><text>gang gi tshe mnyan yod pa'i tshong pa dag mnyan yod du phyir 'gro ba de'i tshe na kho bo la sbron cig /sho gam pa dag gis tshong pa dag la bsgo nas de dag gis zong bsgyur te rin blangs nas bram ze dbyar tshul gyi gan du dong ste bdag cag </text></item>
<item><p>122a7</p><section>'dul ba</section><text>mnyan yod du mchi na bgyi ba ci mchis shes smras pa dang / bram ze dbyar tshul gyis tshong pa gcig la kAr ShA pa Na drug bcu gtad de khyod kyis 'di btsun pa nye dga'i gan du khyer la phul cig ces bsgo'o/ /tshong pa des bsams pa/</text></item>
<item><p>122a8</p><section>'dul ba</section><text>gang bram ze dbyar tshul gyis dad par bya ba'i dge slong de ni gdon mi za bar grags pa yin pas bdag gis kyang de la dga' ba cung zad byas/ gos dag bskon no snyam nas de 'od ma'i tshal du song ste dge slong gi gan du phyin nas dris pa/</text></item>
<item><p>122b1</p><section>'dul ba</section><text>'phags pa dge slong gi tshul dang 'thun pa'i gos dag ji ltar lags/ bzhin bzangs ci dge 'dun la ras yug chen gyi sbyin pa byed dam/ 'phags pa dge 'dun la ras yug chen gyi sbyin pa mi bgyid de/ 'di ltar bram ze dbyar tshul </text></item>
<item><p>122b2</p><section>'dul ba</section><text>gyis btsun pa nye dga' la kAr ShA pa Na drug bcu bskur ba dag de'i gos dag tu bsgyur te mchi'o/ /dge slong des smras pa/ bzhin bzangs gos dag kyang len cing khyod kAr ShA pa Na drug bcu yang 'bul du 'jud pa gang yin pa de lta bu'i </text></item>
<item><p>122b3</p><section>'dul ba</section><text>gnas yod par 'gyur ro/ /tshong pa des bsams pa/ 'di ni gor ma chag par de dang khon yod pa yin no snyam nas de dge slong gzhan zhig gi gan du song ste dris pa/ 'phags pa dge slong gi tshul dang 'thun pa'i gos dag ji lta bu </text></item>
<item><p>122b4</p><section>'dul ba</section><text>lags/ bzhin bzangs ci dge 'dun la ras yug chen gyi sbyin pa byed dam/ 'phags pa dge 'dun la ras yug chen gyi sbyin pa mi bgyid de 'di ltar bram ze dbyar tshul gyis btsun pa nye dga' la kAr ShA pa Na drug bcu </text></item>
<item><p>122b5</p><section>'dul ba</section><text>bskur ba dag de'i gos dag tu bsgyur te mchi'o/ /dge slong des smras pa/ gal te rgyas ma btab par khyer na khyod yul gyi khe spogs 'bul du 'jud pa gang yin pa de lta bu'i gnas yod par 'gyur ro/ /tshong pa des </text></item>
<item><p>122b6</p><section>'dul ba</section><text>bsams pa/ 'di dang de gnyis 'thun no snyam nas de bram ze dbyar tshul gyi gan du song ste smras pa/ dbyar tshul kAr ShA pa Na 'di dag rgyas thob shig /bzhin bzangs yid ches kyis khyod nyid kyis khyer cig /dbyar tshul bdag la </text></item>
<item><p>122b7</p><section>'dul ba</section><text>thugs ches mod kyis 'on kyang bdag gis legs par bgyi ba bgyi'o/ /dbyar tshul gyis rgyas btab nas des de dag khyer te mnyan yod du song nas de rgyal byed kyi tshal du song ste dge slong rnams la dris pa/</text></item>
<item><p>122b8</p><section>'dul ba</section><text>'phags pa dag 'phags pa nye dga'i gtsug lag khang gang lags/ de dag gis de'i gtsug lag khang 'di yin no zhes bstan nas de der song ba dang nye dga' mi snang nas des dge slong zhig la dris pa/ 'phags </text></item>
<item><p>123a1</p><section>'dul ba</section><text>pa btsun pa nye dga' gar bzhud/ des smras pa/ nyin mo spyod pa'i phyir ro/ /tshong pa des smras pa/ bram ze dbyar tshul gyis de la kAr ShA pa Na drug bcu bskur ba 'di dag zhog la de mchis na stsol cig /bzhin bzangs </text></item>
<item><p>123a2</p><section>'dul ba</section><text>khyod kyis sgron ma rab tu 'bar ba mgo bos 'dzin pa 'ga' mthong ngam/ des bsams pa/ 'di ni gdon mi za bar de dang khon yod pa yin no snyam nas des dge slong gzhan zhig gi gan du song ste smras pa/ 'phags pa bram ze dbyar </text></item>
<item><p>123a3</p><section>'dul ba</section><text>tshul gyis btsun pa nye dga' la kAr ShA pa Na drug bcu bskur ba 'di dag zhog la de mchis na stsol cig /bzhin bzangs gal te khyod kyis rgyas ma btab par 'ongs na khyod yul gyi khe spogs 'jal du 'jud pa gang yin pa de lta bu'i </text></item>
<item><p>123a4</p><section>'dul ba</section><text>gnas yod par 'gyur ro/ /des bsams pa/ 'di dang de gnyis su 'thun gyis khyim du song la de nyid du de 'ongs pa la bde bar tshig gi lan gdab bo snyam nas smras pa/ 'phags pa btsun pa nye dga' la khyim bdag gi mchid nas </text></item>
<item><p>123a5</p><section>'dul ba</section><text>'di skad ces bdag gi sdum pa ni phyogs ga ge mo zhig na mchis kyis gal te kAr ShA pa Na bzhed na gshegs su gsol zhes gsungs shig ces smras te song ngo / nye dga' yang gtsug lag khang du 'ongs nas dge slong </text></item>
<item><p>123a6</p><section>'dul ba</section><text>rnams kyis smras pa/ btsun pa nye dga' bcom ldan 'das kyis tshul khrims dang ldan pa'i sems kyi smon pa 'grub ste/ de yang tshul khrims rnam par dag pa'i phyir ro zhes bya ba de legs par gsungs pa yin te/</text></item>
<item><p>123a7</p><section>'dul ba</section><text>khyod deng kho na nyin mo spyod du song bas deng nyid du kAr ShA pa Na drug bcu grub bo/ /gang gis bcom ldan 'das kyi 'khor stong nyis brgya lnga bcu re re la kAr ShA pa Na drug bcu drug bcu byin pa'i sbyin bdag de lta bu de gang </text></item>
<item><p>123a8</p><section>'dul ba</section><text>yin/ btsun pa nye dga' dge 'dun thams cad la ma yin gyi khyod gcig pu la'o/ /gang gis nye dga' la kAr ShA pa Na drug bcu byin pa'i sbyin bdag de lta bu de gang yin/ bram ze dbyar tshul gyis bskur ro/ /</text></item>
<item><p>123b1</p><section>'dul ba</section><text>de ni phyi rol gyi rnyed pa kho na yin na rgya ma byid dam/ ma zhu 'am/ sgyu ma zhugs sam sus brtags/ ma brtags pa kho nar blangs sam/ sus blangs/ kho bo ni dgra bo sha stag gi nang na 'dug go/ /dge slong gzhan des </text></item>
<item><p>123b2</p><section>'dul ba</section><text>smras pa/ btsun pa nye dga' yi chad du ci yod/ khyim bdag de na re bdag gi sdum pa ni phyogs ga ge mo zhig na mchis kyis gal te kAr ShA pa Na bzhed na gshegs su gsol zhes zer ro/ /nye dgas snam sbyar blangs </text></item>
<item><p>123b3</p><section>'dul ba</section><text>te gom pa bskyed de song ba dang / khyim bdag des de thag ring po kho na nas 'ong ba mthong nas/ des bsams pa/ dge sbyong hral po gom pa 'di lta bus 'ong ba 'di ni btsun pa nye dga' yin gor ma chag snyam nas/ des </text></item>
<item><p>123b4</p><section>'dul ba</section><text>thag ring po kho na nas de la smras pa/ khyod btsun pa nye dga' ma lags sam/ kho bo yin no/ /bram ze dbyar tshul gyis khyod la kAr ShA pa Na drug bcu bskur ba 'di lags kyis bzhes shig /a rog khya sbyin </text></item>
<item><p>123b5</p><section>'dul ba</section><text>pa 'dis khyod sems kyi rgyan dang / sems kyi yo byad dang / rnal 'byor gyi tshogs dang / don gyi mchog thob pa dang / lha dang mi rnams kyi longs spyod kyang thob par gyur cig /'phags pa ci'i slad du </text></item>
<item><p>123b6</p><section>'dul ba</section><text>bdag gi ming gis yon bshad pa mdzad/ bram ze dbyar tshul gyi ming gis yon bshad pa mdzod cig /bkren pa 'di la dgos pa ci yod/ 'di ltar khyod kyis kyang mang du byas te khyod kyis khyer te 'ongs pa'i phyir </text></item>
<item><p>123b7</p><section>'dul ba</section><text>ro/ /gang gis 'di khyer te srang du 'gro ba'i khye'u zhig re shig rnyos shig /'phags pa bdag la khye'u ma mchis so/ /bkren pa rgyal po'i khab nas thag ring po 'di srid du khyer te 'ongs na srang du skyel mi nus </text></item>
<item><p>123b8</p><section>'dul ba</section><text>sam/ des khye'u la smras pa/ kAr ShA pa Na khyer te 'phags pa'i phyi bzhin song la phyi rol du ma 'byung shig /'dis khyod la bca' ba'i rin sbyin du ma gzhug shig /khye'u des kAr ShA pa Na khyer te de'i phyi </text></item>
<item><p>124a1</p><section>'dul ba</section><text>bzhin srang du song nas tshong rdal dang por phyin pa dang / des smras pa/ 'phags pa kAr ShA pa Na 'di dag 'dir 'jog tu stsol cig /nye dgas khye'u khyod shin du legs par bslabs so/ /zhes des spos 'tshong </text></item>
<item><p>124a2</p><section>'dul ba</section><text>gi khye'u zhig la smras pa/ bzhin bzangs kAr ShA pa Na 'di dag re shig zhog shig /'phags pa bdag ni bla ma la rag las pa lags so/ /khyod nam yang rang la rag las par ma gyur cig /des spos 'tshong gi khye'u gzhan </text></item>
<item><p>124a3</p><section>'dul ba</section><text>zhig gi gan du song ste smras pa/ bzhin bzangs kAr ShA pa Na 'di dag re shig zhog shig /'phags pa bdag gi bla ma slad rol du mchis so/ /nam yang 'jug par ma gyur cig /de spos 'tshong gi khye'u dad pa </text></item>
<item><p>124a4</p><section>'dul ba</section><text>gsar dang ldan pa zhig yod pa de'i gan du song ste smras pa/ bzhin bzangs kAr ShA pa Na 'di dag re shig zhog shig /'phags pa bdag ma la rag las pa lags so/ /kho bos ko khyod dad pa dang ldan par shes </text></item>
<item><p>124a5</p><section>'dul ba</section><text>kyi kho bos khyod ji ltar rtug pa la dad par ni mi shes so/ /gal te khyod kyis dad pa ma thob tu zin na khyod kyis shing tshal blangs te dge slong skrod par yang 'gyur ro/ /de skyengs nas smras pa/ 'phags pa </text></item>
<item><p>124a6</p><section>'dul ba</section><text>gzhan tu gsol/ nye dgas kAr ShA pa Na de dag der bzhag ste khyim bdag gi khye'u de phyir btang ste song ngo / /tshong pa'i tshogs kyis kyang bdag cag las gang nyi ma shar na 'ong ba de bdag cag gis kAr ShA </text></item>
<item><p>124a7</p><section>'dul ba</section><text>pa Na drug bcu 'jal du gzhug go zhes khrims su bya ba bcas nas spos 'tshong gi khye'u de la mas smras pa/ bu ci nas kyang bdag nyid kAr ShA pa Na drug bcu 'jal du mi gzhug pa de ltar gyis shig /nye dga' </text></item>
<item><p>124a8</p><section>'dul ba</section><text>mtshan mo 'gyod pa skyes te spos 'tshong gi khye'u de dad pa gsar dang ldan pa yin pas kAr ShA pa Na de dag bsnyon par 'gyur ba'i gnas gang yin pa de lta bu yod par 'gyur ro snyam nas de nang par sngar langs te khye'u </text></item>
<item><p>124b1</p><section>'dul ba</section><text>zhig khrid nas de tshong rdal du song ba dang / spos 'tshong gi khye'u de tshong rdal 'byed cing 'dug pa des mthong nas smras pa/ bzhin bzangs kAr ShA pa Na de dag byin cig /'phags pa tshong pa'i tshogs kyis bdag </text></item>
<item><p>124b2</p><section>'dul ba</section><text>cag las gang gdugs shar na mchi ba de kAr ShA pa Na drug bcu 'jal du stsal ba'i khrims su bgyi ba bcas pas bdag cag tshong pa'i tshogs kyi nang du mchis te/ slar mchis kyi bar du yud tsam zhig </text></item>
<item><p>124b3</p><section>'dul ba</section><text>bzhes su gsol/ bkren pa su zhig khyod kyi lto gol ba yin snyam su zhig sgyid pa gnyis skrangs skrangs su sdod par 'gyur/ gal te ma byin par 'gro na ko sa lar byung ba'i rgyal po gsal rgyal </text></item>
<item><p>124b4</p><section>'dul ba</section><text>gyis kAr ShA pa Na drug bcu 'jal du gzhug pa'i gyod la bsgrin par bya'o/ /spos 'tshong gi khye'u khros nas kAr ShA pa Na'i thum bu de 'phangs pa dang / de'i rgya gogs so/ /nye dgas smras pa/ rgya ma byid dam/</text></item>
<item><p>124b5</p><section>'dul ba</section><text>ma zhu 'am/ rgya ma zhugs sam blta'o/ /ci kho bo khyod kyis brtags te gtad dam/ gal te khyod kyis brtags te blangs na ci'i phyir rgya gcog par byed/ nye dgas spos 'tshong gi khye'u de de </text></item>
<item><p>124b6</p><section>'dul ba</section><text>srid du bsgor gyi bar du tshong pa'i tshogs kyis de'i khyim nas kAr ShA pa Na drug bcu'i gta' bcad nas/ de la mas smras pa/ bu khyod kyis las ci byas na des khyod kyis bdag nyid kAr ShA pa Na drug bcu'i </text></item>
<item><p>124b7</p><section>'dul ba</section><text>gyod la bsgrin par gyur/ khye'u smras pa/ gang dag shAkya'i sras kyi dge sbyong rnams la mngon par dad par byed pa de dag 'di ltar 'gyur te/ dad pa'i myu gu skyes ma thag pa nyid nyams par byas so </text></item>
<item><p>124b8</p><section>'dul ba</section><text>zhes zer ba'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad </text></item>
<item><p>125a1</p><section>'dul ba</section><text>do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin no/ /sangs rgyas bcom ldan 'das kyis tshe dang ldan pa nye dga' la </text></item>
<item><p>125a2</p><section>'dul ba</section><text>rmas pa/ nye dga' khyod kyis mi mdzes pa de lta bu de byas pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni </text></item>
<item><p>125a3</p><section>'dul ba</section><text>rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul </text></item>
<item><p>125a4</p><section>'dul ba</section><text>ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gi phyir rgyal po 'am/ blon po chen po 'am bram ze </text></item>
<item><p>125a5</p><section>'dul ba</section><text>'am khyim bdag gam/ grong rdal gyi mi 'am yul gyi mi 'am/ nor can nam/ tshong dpon nam/ ded dpon gyis pho nya'i lag tu gos kyi rin dag bskur bar gyur la/ de nas pho nya de gos kyi rin de dag khyer nas dge slong de ga la ba der song ste phyin </text></item>
<item><p>125a6</p><section>'dul ba</section><text>nas dge slong de la 'di skad ces 'phags pa mkhyen par mdzod cig /khyod la rgyal po 'am/ blon po chen po 'am/ bram ze 'am khyim bdag gam/ grong rdal gyi mi 'am/ yul gyi mi 'am/ nor can nam/ ded dpon che ge mos </text></item>
<item><p>125a7</p><section>'dul ba</section><text>gos kyi rin 'di dag bskur gyis 'phags pas thugs brtse ba'i slad du 'di dag bzhes shig ces zer na dge slong des/ pho nya de la 'di skad ces tshe dang ldan pa pho nya dge slong dag ni gos kyi rin dag len du mi rung ste/</text></item>
<item><p>125a8</p><section>'dul ba</section><text>bdag cag gos rung ba dus su rnyed na ni len to zhes brjod par bya'o/ /gal te pho nya des dge slong de la 'di skad ces 'phags pa rnams kyi zhal ta bgyid pa/ 'phags pa rnams kyi zhal ta nyams su len pa gang lags pa/</text></item>
<item><p>125b1</p><section>'dul ba</section><text>'ga' mchis sam zhes zer na dge slong gos 'dod pas pho nya 'di ni dge slong rnams kyi zhal ta byed pa ste/ 'di ni dge slong rnams kyi zhal ta nyams su len pa'o zhes kun dga'i ra ba pa 'am/ dge bsnyen zhal ta byed pa bstan par bya'o/ /</text></item>
<item><p>125b2</p><section>'dul ba</section><text>de nas pho nya des gos kyi rin de dag khyer nas zhal ta byed pa ga la ba der 'gro bar bya zhing phyin nas zhal ta byed pa de la 'di skad ces tshe dang ldan pa zhal ta byed pa shes par gyis shig /khyod kyi gos kyi rin 'di dag gis gos 'di dang 'di </text></item>
<item><p>125b3</p><section>'dul ba</section><text>lta bu zhig nyos la dge slong ming 'di zhes bya ba 'ongs dang de la gos rung ba dus su skon cig ces brjod par bya'o/ /de nas pho nya des zhal ta byed pa de la shin tu legs par yang dag par bsgo zhing yang dag par bstan nas/ dge slong de ga la ba </text></item>
<item><p>125b4</p><section>'dul ba</section><text>der 'gro bar bya zhing phyin nas dge slong de la 'di skad ces 'phags pas zhal ta bgyid pa bstan pa gang lags pa de la bdag gis yang dag par bstan lags kyis de'i gan du bzhud cig dang / des khyod la gos rung ba dus su skon </text></item>
<item><p>125b5</p><section>'dul ba</section><text>par 'gyur ro zhes brjod par bya'o/ /dge slong gos 'dod pas zhal ta byed pa'i gan du song la tshe dang ldan pa zhal ta byed pa bdag gos 'dod do/ /tshe dang ldan pa zhal ta byed pa bdag gos 'dod do zhes lan gnyis </text></item>
<item><p>125b6</p><section>'dul ba</section><text>lan gsum du bskul bar bya/ dran par bya'o/ /lan gnyis lan gsum du bskul zhing dran par byas pa na gal te gos de grub na de lta na legs/ gal te ma grub na lan bzhi lan lnga lan drug gi bar du phyogs su cang mi smra bar bsdad par bya'o/ /lan bzhi </text></item>
<item><p>125b7</p><section>'dul ba</section><text>lan lnga lan drug gi bar du phyogs su cang mi smra bar bsdad pa na/ gal te gos de grub na de lta na legs/ gal te ma grub na de'i 'og tu gos bsgrub pa'i phyir brtsal te/ gos grub pa na spang ba'i </text></item>
<item><p>125b8</p><section>'dul ba</section><text>ltung byed do/ /gal te ma grub na phyogs gang nas gos kyi rin de dag 'ongs pa der bdag 'gro bar bya'o/ /yang yid brtan pa'i pho nyas tshe dang ldan pa dag gis dge slong che ge mo'i phyir gos kyi </text></item>
<item><p>126a1</p><section>'dul ba</section><text>rin gang dag bskur ba de dag ni dge slong de'i don ci yang ma grub kyis/ shes par gyis shig tshe dang ldan pa dag gis rang gi nor chud ma gzan cig ces spring bar bya ste/ de la de ni cho ga yin no/ /dge slong gi phyir zhes bya ba </text></item>
<item><p>126a2</p><section>'dul ba</section><text>ni shAkya'i bu nye dga' 'am/ gzhan yang de lta bu gang yin pa'i phyir ro/ /rgyal po 'am zhes bya ba ni 'di lta ste/ bud med rgyal srid la dbang bskur bar gyur na de yang rgyal po rgyal rigs spyi bor dbang bskur ba yin la/ rgyal rigs dang / bram ze dang / rje'i rigs dang / dmangs rigs </text></item>
<item><p>126a3</p><section>'dul ba</section><text>dag rgyal srid la dbang bskur bas dbang bskur bar gyur na de yang rgyal po rgyal rigs spyi bor dbang bskur ba yin no/ /blon po chen po 'am zhes bya ba ni rgyal po las gzhan pa blon po dang / rtsis mkhan dang / sna chen po la gtogs pa rgyal srid </text></item>
<item><p>126a4</p><section>'dul ba</section><text>byed pa gsang tshig 'thun pas 'tsho ba gang dag rgyal po la brten nas 'tsho bar byed pa dag go/ /bram ze 'am zhes bya ba ni bram ze gtsang sbra can no/ /khyim bdag gam zhes bya ba ni phyug pa'o/ /grong rdal gyi mi 'am zhes bya ba ni grong khyer gyi mi'o/ /</text></item>
<item><p>126a5</p><section>'dul ba</section><text>yul gyi mi 'am zhes bya ba ni yul mi'o/ /nor can nam zhes bya ba ni nor byed pas phyug pa'o/ /tshong dpon nam zhes bya ba ni cod pan bcings pa'o/ /ded dpon gyis shes bya ba ni gang gis lan gnyis sam gsum don 'thun 'das par </text></item>
<item><p>126a6</p><section>'dul ba</section><text>gyur pas so/ /pho nya'i lag tu zhes bya ba ni skyes pa dang / bud med dang / ma ning gi'o/ /gos kyi rin dag ces bya ba ni gser ram dngul dag go/ /zer na zhes bya ba ni smra na 'o/ /gos rung ba zhes bya ba ni spyad bzod pa'o/ /dge slong gos </text></item>
<item><p>126a7</p><section>'dul ba</section><text>'dod pas zhes bya ba ni gal te don du gnyer na'o/ /kun dga'i ra ba pa zhes bya ba ni rung ba byed pa'o/ /dge bsnyen zhes bya ba ni gsum la skyabs su song ba bslab pa'i gzhi lnga blangs pa'o/ /phyogs su zhes bya ba ni phyogs </text></item>
<item><p>126a8</p><section>'dul ba</section><text>bzhi po dag tu ste/ phyogs bzhi po dag gang zhe na/ 'bod gnas dang / khyim gnas dang / las kyi mtha' dang / las kyi gnas dag go/ /'bod gnas ni rdza mkhan gyi gnas dang / 'breg mkhan gyi gnas dang /</text></item>
<item><p>126b1</p><section>'dul ba</section><text>khyim gnas ni khyim 'am chu'i gnas so/ /las kyi mtha' ni bu ram shing gi las kyi mtha' dang / sA lu'i las kyi mtha' dang / lan tshwa'i las kyi mtha' dag go/ /las kyi gnas ni tshong khang dang tshong rdal lo/ /cang mi smra bar bsdad par bya'o/ /</text></item>
<item><p>126b2</p><section>'dul ba</section><text>zhes bya ba ni bskul ba'i sgo drug po dag gis te/ bskul ba'i sgo drug po dag gang zhe na/ khyod 'ongs sam zhes zer ba la de'i phyir ro zhes bya ba dang / 'ongs pa legs so zhes zer ba la de'i phyir ro zhes bya ba dang / stan 'di la 'dug shig </text></item>
<item><p>126b3</p><section>'dul ba</section><text>ces zer ba la de'i phyir ro zhes bya ba dang / rkang pa khrus shig ces zer ba la de'i phyir ro zhes bya ba dang / bca' ba dang bza' ba zo shig ces zer ba la de'i phyir ro zhes bya ba dang / btung ba 'thung shig ces zer ba la de'i phyir ro zhes bya ba'o/ /</text></item>
<item><p>126b4</p><section>'dul ba</section><text>bskul ba'i sgo drug po de dag ha cang myur ba dang / thogs pa med par brjod cing de la gzhan gyi tshig gi skabs med par byed na bskul ba'i sgo drug po dag yongs su ma rdzogs par brjod par bya'o/ /bskul ba'i sgo drug po de dag ha cang mi myur ba dang /</text></item>
<item><p>126b5</p><section>'dul ba</section><text>thogs pa dang bcas par brjod par byed cing de la gzhan gyi tshig gi skabs yod par byed na/ bskul ba'i sgo drug po dag yongs su rdzogs par brjod par bya'o/ /de'i 'og tu zhes bya ba ni de'i 'og rol du'o/ /gos grub na zhes bya ba ni thob na'o/ /</text></item>
<item><p>126b6</p><section>'dul ba</section><text>spang ba'i ltung byed do zhes bya ba ni dngos po de spangs nas ltung byed kyi ltung ba bshags par bya ste/ des na spang ba'i ltung byed do/ /zhes gsungs so/ /gal te ma grub na phyogs gang nas gos kyi rin de dag 'ongs pa der bdag </text></item>
<item><p>126b7</p><section>'dul ba</section><text>'gro bar bya'o/ /zhes bya ba ni bdag nyid 'gro bar bya'o/ /yang na yid bstan pa'i pho nya las shes bya ba ni lhan cig gnas pa 'am nye gnas las so/ /de la de ni cho ga yin no zhes bya ba ni de la de ni rjes su 'thun pa'i chos yin </text></item>
<item><p>126b8</p><section>'dul ba</section><text>pa'o/ /de la ltung bar ji ltar 'gyur zhe na/ gal te zhal ta byed pa de dge slong de'i gan du 'ongs nas 'di skad ces 'phags pa gos 'di dag bzhes shig ces zer na dge slong des zhal ta byed pa de la 'di skad ces bdag </text></item>
<item><p>127a1</p><section>'dul ba</section><text>gis 'di dag spangs zin gyis song la de nyid la byin cig ces brjod par bya'o/ /gal te zhal ta byed pa de dge slong de la 'di skad ces 'phags pa bdag gis de'i sems bsdu ba rjes su bsgrub kyis bzhes shig ces zer na blang </text></item>
<item><p>127a2</p><section>'dul ba</section><text>bar bya'o/ /dge slong gis go rims de lta bu ma byas par gang cung zad len na thams cad du nyes byas su 'gyur ro/ /mi ma yin pas sbyin par byed cing mi ma yin pa'i pho nya dang / mi ma yin pas rung bar byed na nyes byas su 'gyur ro/ /</text></item>
<item><p>127a3</p><section>'dul ba</section><text>mi ma yin pas sbyin par byed cing mi ma yin pa'i pho nya dang / mis rung bar byed na yang nyes byas su 'gyur ro/ /mi ma yin pas sbyin par byed cing mi'i pho nya dang / mi ma yin pas rung bar byed na yang nyes byas su 'gyur ro/ /mis sbyin </text></item>
<item><p>127a4</p><section>'dul ba</section><text>par byed cing mi ma yin pa'i pho nya dang / mi ma yin pas rung bar byed na yang nyes byas su 'gyur ro/ /mis sbyin par byed cing mi'i pho nya dang / mi ma yin pas rung bar byed na nyes byas su 'gyur ro/ /mis sbyin par byed cing mi ma yin pa </text></item>
<item><p>127a5</p><section>'dul ba</section><text>'i pho nya dang mis rung bar byed na nyes byas su 'gyur ro/ /mi ma yin pas sbyin par byed na yang nyes byas su 'gyur ro/ /mis sbyin par byed cing mi'i pho nya dang / mis rung bar byed na ni spang ba'i ltung byed du 'gyur ro/ /dge slong gi </text></item>
<item><p>127a6</p><section>'dul ba</section><text>gos spang bar gyur na de ma spangs shing bral bar ma byas la ltung ba ma bshags par gos gzhan zhig rnyed na de yang snga ma'i rgyud kyis spang bar 'gyur ro/ /dge slong gi gos spang bar gyur na de spangs shing </text></item>
<item><p>127a7</p><section>'dul ba</section><text>bral bar ma byas la ltung ba ma bshags par gzhan zhig rnyed na de yang snga ma'i rgyud kyis spang bar 'gyur ro/ /dge slong gi gos spang bar gyur na de spangs shing bral bar byas la/ ltung ba ma bshags par gzhan zhig rnyed na de </text></item>
<item><p>127a8</p><section>'dul ba</section><text>yang snga ma'i rgyud kyis spang bar 'gyur ro/ /dge slong gi gos spang bar gyur na de spangs shing bral bar byas la ltung ba bshags nas gos gzhan zhig rnyed na de la ltung ba med do/ /de bzhin du dge slong gis ji srid du gzhi des ma </text></item>
<item><p>127b1</p><section>'dul ba</section><text>bshags shing so sor ma bshags par lhung bzed dam chos gos sam dra ba 'am/ phor bu 'am/ ska rags sam/ dge sbyong gi 'tsho ba'i yo byad gang yang rung ba nye bar 'jog na de yang spang bar 'gyur ro/ /las dang po pa dang /</text></item>
<item><p>127b2</p><section>'dul ba</section><text>smyos pa dang / sems 'khrugs pa dang / tshor ba dag gis nyen pa la ltung ba med do/ /bskur ba'i spang ba ste bcu pa rdzogs s+ho// // sdom la srin bal 'ba' zhig cha gnyis dang / /drug dang mtho gang lam dang ni/ /</text></item>
<item><p>127b3</p><section>'dul ba</section><text>'khru ba dang ni gser dngul dang / /mngon mtshan can dang nyo 'tshong ngo / /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na dge slong dag srin bal gyi stan sar </text></item>
<item><p>127b4</p><section>'dul ba</section><text>pa byed pa dang / byed du 'jud de/ dge slong dag srin bal gyi stan sar pa byed pa dang byed du 'jud pa na srin bal dkon zhing rin che bas bya ba mang ba dang byed pa mang bar gyur cing / lung nod pa dang klag pa dang / kha ton dang / rnal 'byor dang / yid la bya ba </text></item>
<item><p>127b5</p><section>'dul ba</section><text>dang / nang gi sems kyi zhi gnas kyang gtong bar byed/ srin bal 'dod pa dang / srin bal gyi don nyid du 'ongs pa dag bram ze dang / khyim bdag rnams la yang dang yang du rig par byed nas/ gzhan mu stegs can dag shAkya'i bu'i dge sbyong </text></item>
<item><p>127b6</p><section>'dul ba</section><text>'di dag ni srog gcod par byed pa dag ste/ srog gcod pa las ma log ma spangs pas des na srin bal gyi stan sar pa byed pa dang / byed du 'jud pas srin bal 'byung ba'i srin bu srog chags mang po'i tshogs bsgrub shing srog gcod par byed de/ su zhig </text></item>
<item><p>127b7</p><section>'dul ba</section><text>dge sbyong mgo reg 'di dag la bsod snyoms sbyin pa dang bya bar sems shes smod par byed/ phyar ka gtong bar byed/ kha zer bar byed pa'i skabs de dge slong dag gis bcom ldan 'das la gsol to/ /de nas bcom ldan 'das kyis byung ba 'di dang / gleng </text></item>
<item><p>127b8</p><section>'dul ba</section><text>gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste/ zhes bya ba la sogs pa snga ma bzhin no/ /</text></item>
<item><p>128a1</p><section>'dul ba</section><text>sangs rgyas bcom ldan 'das kyis dge slong rnams la rmas pa/ dge slong dag khyod srin bal gyi stan sar pa byed pa bden nam/ btsun pa mad do/ /sangs rgyas bcom ldan 'das kyis 'dod pa che ba dang / chog mi shes pa dang /</text></item>
<item><p>128a2</p><section>'dul ba</section><text>gso dka' ba dang / dgang dka' ba rnam par smad par mdzad do/ /de nas bcom ldan 'das kyis 'dod pa chung ba dang / chog shes pa dang / gso sla ba dang / dgang sla ba dang / /phreng ba dang / yo byad bsnyungs pa dang / sbyangs pa'i yon </text></item>
<item><p>128a3</p><section>'dul ba</section><text>tan dang / mdzes pa dang / drod rig pa nyid kyi bsngags pa brjod nas/ dge slong rnams la bka' stsal pa/ dge slong dag de lta bas na phan yon bcu yang dag par gzigs pas/ 'dul ba la nyan thos rnams kyi bslab pa'i </text></item>
<item><p>128a4</p><section>'dul ba</section><text>gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang srin bal gyi stan sar pa byed na spang ba'i ltung byed do/ /yang </text></item>
<item><p>128a5</p><section>'dul ba</section><text>dge slong gang zhes bya ba ni chos 'di pa'o/ /srin bal gyi stan zhes bya ba ni stan gnyis te/ nang tshangs can dang / rlings pa ste/ don 'dir ni gnyis ka yin par dgongs so/ /sar pa zhes bya ba ni sar pa gnyis te/ gsar pas sar pa dang / rnyed </text></item>
<item><p>128a6</p><section>'dul ba</section><text>pas sar pa ste/ don 'dir ni gsar pas sar pa yin par dgongs so/ /byed na zhes bya ba ni bdag nyid kyis sam gzhan byed du 'dzud na'o/ /spang ba'i ltung byed do zhes bya ba ni dngos po de spangs nas ltung byed kyi ltung ba bshags par bya ba ste/ des na </text></item>
<item><p>128a7</p><section>'dul ba</section><text>spang ba'i ltung byed do/ /zhes gsungs so/ /de la ltung bar ji ltar 'gyur zhe na/ chun po dang / 'da' ba dang / phung po las te/ dge slong gis srin bal dag gi chun po 'byed par byed/ 'jig par byed/ rmel bar byed cing ji srid du stan mi byed pa </text></item>
<item><p>128a8</p><section>'dul ba</section><text>de srid du nyes byas su 'gyur la/ stan byas zin na spang ba'i ltung byed du 'gyur ro/ /dge slong gis srin bal dag gi 'da' bar 'byed par byed/ 'jig par byed/ rmel bar byed cing ji srid du stan mi byed pa de srid du nyes byas su 'gyur la/</text></item>
<item><p>128b1</p><section>'dul ba</section><text>stan byas zin na spang ba'i ltung byed du 'gyur ro/ /dge slong gis srin bal dag gi phung po 'byed par byed/ 'jig par byed/ rmel bar byed cing ji srid du stan mi byed pa de srid du nyes byas su 'gyur la/ stan byas zin na spang ba'i ltung byed du 'gyur ro/ /</text></item>
<item><p>128b2</p><section>'dul ba</section><text>dge slong gis srin bal dag gi chun po dang 'da' ba dang / chun po dang phung po dang / 'da' ba dang / chun po dang 'da' ba dang / phung po dang chun po dang / phung po dang 'da' ba dang / phung po 'byed par byed/ 'jig par byed/ rmel bar byed cing ji srid du stan </text></item>
<item><p>128b3</p><section>'dul ba</section><text>mi byed pa de srid du nyes byas su 'gyur la/ stan byas zin na spang ba'i ltung byed du 'gyur ro/ /byas zin pa rnyed pa dang / byas zin pa la yongs su longs spyod pa dang / rnying pa mngon par 'du byed pa la ltung ba med do/ /las dang po pa dang / smyos pa </text></item>
<item><p>128b4</p><section>'dul ba</section><text>dang / sems 'khrugs pa dang / tshor ba dag gis nyen pa la ltung ba med do/ /sril bal gyi spang ba ste bcu gcig pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba </text></item>
<item><p>128b5</p><section>'dul ba</section><text>na bzhugs so/ de'i tshe na dge slong dag lug bal nag po 'ba' zhig gi stan sar pa byed pa dang / byed du 'dzud de/ dge slong dag lug bal nag po 'ba' zhig gi stan sar pa byed pa dang / byed du 'jug pa na lug bal nag po </text></item>
<item><p>128b6</p><section>'dul ba</section><text>'ba' zhig dkon zhing rin che bas bya ba mang ba dang / byed pa mang bar gyur cing / lung mnod pa dang / klag pa dang / kha ton dang / rnal 'byor dang / yid la bya ba dang / nang gi sems kyi zhi gnas kyang gtong bar byed/ lug bal nag po </text></item>
<item><p>128b7</p><section>'dul ba</section><text>'ba' zhig 'dod pa dang / lug bal nag po 'ba' zhig gi don nyid du 'ongs pa dag bram ze dang / khyim bdag rnams la yang dang yang du rig par byed nas/ dge slong don nyung ngu dag ci'i phyir/ dge slong dag lug gi bal nag po 'ba' </text></item>
<item><p>128b8</p><section>'dul ba</section><text>zhig gi stan sar pa byed pa dang / byed du 'jud de/ dge slong dag lug bal nag po 'ba' zhig gi stan sar pa byed pa dang / byed du 'jud pa na lug bal nag po 'ba' shig dkon zhing rin che bas bya ba mang ba dang / byed pa mang bar gyur cing </text></item>
<item><p>129a1</p><section>'dul ba</section><text>lung mnod pa dang / klag pa dang / kha ton dang / rnal 'byor dang / yid la bya ba dang / nang gi sems kyi zhi gnas kyang gtong bar byed/ lug bal nag po 'ba' zhig 'dod pa dang / lug bal nag po 'ba' zhig gi don </text></item>
<item><p>129a2</p><section>'dul ba</section><text>nyid du 'ongs pa dag bram ze dang / khyim bdag rnams la yang dang yang du rig par byed ces smod par byed/ phyar ka gtong bar byed/ kha zer bar byed pa'i skabs de dge slong dag gis bcom ldan 'das la gsol to/ /de nas bcom ldan 'das </text></item>
<item><p>129a3</p><section>'dul ba</section><text>kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma </text></item>
<item><p>129a4</p><section>'dul ba</section><text>bzhin no/ /sangs rgyas bcom ldan 'das kyis dge slong rnams la rmas pa/ dge slong dag khyed lug bal nag po 'ba' zhig gi stan sar pa byed pa bden nam/ btsun pa mad do/ /sangs rgyas bcom ldan 'das kyis 'dod pa che ba dang /</text></item>
<item><p>129a5</p><section>'dul ba</section><text>chog mi shes pa dang / gso dka' ba dang / dgang dka' ba rnam par smad par mdzad do/ /de nas bcom ldan 'das kyis 'dod pa chung ba dang / chog shes pa dang / gso sla ba dang / dgang sla ba dang / phri ba dang / yo byad bsnyungs </text></item>
<item><p>129a6</p><section>'dul ba</section><text>pa dang / sbyangs pa'i yon tan dang / mdzes pa dang / drod rig pa nyid kyi bsngags pa brjod nas/ dge slong rnams la bka' stsal pa/ dge slong dag de lta bas na phan yon bcu yang dag par gzigs pas/ 'dul ba </text></item>
<item><p>129a7</p><section>'dul ba</section><text>la nyan thos rnams kyi bslab pa'i gzhi bca' bar bya ste/ zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang lug bal </text></item>
<item><p>129a8</p><section>'dul ba</section><text>nag po 'ba' zhig gi stan sar pa byed na spang ba'i ltung byed do/ /yang dge slong gang zhes bya ba ni chos 'di pa'o/ /lug bal zhes bya ba ni lug gi bal lo/ /nag po 'ba' zhig gi zhes bya ba ni nag po bzhi ste/ /</text></item>
<item><p>129b1</p><section>'dul ba</section><text>rang bzhin gyis gnag pa dang / sngo bas gnag pa dang / 'dam kha dang / kham pa'o/ /stan zhes bya ni stan gnyis te/ nang tshangs can dang / rlings pa ste/ don 'dir ni rlings pa yin par dgongs so/ /sar pa zhes bya ba ni sar pa gnyis </text></item>
<item><p>129b2</p><section>'dul ba</section><text>te/ gsar pas sar pa dang / rnyed pas sar pa ste/ don 'dir ni gsar pas sar pa yin par dgongs so/ /byed na zhes bya ba ni bdag nyid kyis sam/ gzhan byed du 'jud na'o/ /spang ba'i ltung byed do zhes bya ba ni dngos </text></item>
<item><p>129b3</p><section>'dul ba</section><text>po de spangs nas ltung byed kyi ltung ba bshags par bya ba ste/ des na spang ba'i ltung byed do/ /zhes gsungs so/ /de la ltung bar ji ltar 'gyur zhe na/ chun po dang 'da' ba dang / phung po las te/ dge slong gis lug bal nag </text></item>
<item><p>129b4</p><section>'dul ba</section><text>po 'ba' zhig dag gi chun po 'byed par byed/ 'jig par byed/ rmel bar byed cing ji srid du stan mi byed pa de srid du nyes byas su 'gyur la/ stan byas zin na spang ba'i ltung byed du 'gyur ro/ /dge slong gis lug bal nag po 'ba' </text></item>
<item><p>129b5</p><section>'dul ba</section><text>zhig dag gi 'da' ba 'byed par byed/ 'jig par byed/ rmel bar byed cing ji srid du stan mi byed pa de srid du nyes byas su 'gyur la/ stan byas zin na spang ba'i ltung byed du 'gyur ro/ /dge slong gis lug bal nag po 'ba' zhig dag </text></item>
<item><p>129b6</p><section>'dul ba</section><text>gi phung po 'byed par byed/ 'jig par byed/ rmel bar byed cing ji srid du stan mi byed pa de srid du nyes byas su 'gyur la/ stan byas zin na spang ba'i ltung byed du 'gyur ro/ /dge slong gis lug bal nag po 'ba' zhig dag gi chun po dang /</text></item>
<item><p>129b7</p><section>'dul ba</section><text>'da' ba dang / chun po dang / phung po dang / 'da' ba dang / chun po dang / 'da' ba dang / phung po dang / phung po dang / chun po dang / phung po dang / 'da' ba dang / chun po dang / 'da' ba dang / phung po 'byed par byed/</text></item>
<item><p>129b8</p><section>'dul ba</section><text>'jig par byed rmel bar byed cing ji srid du stan mi byed pa de srid du nyes byas su 'gyur la/ stan byas zin na spang ba'i ltung byed du 'gyur ro/ /byas zin pa rnyed pa dang / byas zin pa la yongs su longs spyod pa dang / rnyed pa mngon par //</text></item>
<item><p>130a1</p><section>'dul ba</section><text>'du byed pa la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /bal nag po 'ba' zhig gi spang ba ste bcu gnyis pa rdzogs so//</text></item>
<item><p>130a2</p><section>'dul ba</section><text>sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis dge slong gis lug gi bal nag po 'ba' zhig gi stan sar pa mi bya'o zhes gsungs </text></item>
<item><p>130a3</p><section>'dul ba</section><text>pas/ de dag bal dkar po dang / mkhob bal cung zhig bcug nas lug gi bal nag po 'ba' zhig gi stan sar pa byed pa dang / byed du 'jud de/ des kyang de dag bya ba mang ba dang / byed pa mang bar gyur cing lung mnod pa dang / klag </text></item>
<item><p>130a4</p><section>'dul ba</section><text>pa dang / kha ton dang / rnal 'byor dang / yid la bya ba dang / nang gi sems kyi zhi gnas kyang gtong bar byed do/ /de 'dod pa dang / de'i don nyid du 'ongs pa dag bram ze dang / khyim bdag rnams la yang dang yang du rig par byed nas/ dge slong don nyung </text></item>
<item><p>130a5</p><section>'dul ba</section><text>ngu dag ci'i phyir dge slong dag bal dkar po dang / mkho bal cung zhig bcug nas lug gi bal nag po 'ba' zhig gi stan sar pa byed pa dang / byed du 'jud de/ des kyang bya ba mang ba dang / byed pa mang bar gyur cing / lung mnod pa dang / klag pa dang / kha ton </text></item>
<item><p>130a6</p><section>'dul ba</section><text>dang / rnal 'byor dang / yid la bya ba dang / nang gi sems kyi zhi gnas kyang gtong bar byed/ de 'dod pa dang / de'i don nyid du 'ongs pa dag bram ze dang / khyim bdag rnams la yang dang yang du rig par byed ces smod par byed/ phyar ka gtong bar byed/</text></item>
<item><p>130a7</p><section>'dul ba</section><text>kha zer bar byed pa'i skabs de dge slong dag gis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /zhes bya ba la sogs pa snga ma </text></item>
<item><p>130a8</p><section>'dul ba</section><text>bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste/ zhes bya ba la sogs pa yang snga ma bzhin no/ /sangs rgyas bcom ldan 'das kyis dge slong rnams la rmas pa/ dge slong dag ngas dge slong </text></item>
<item><p>130b1</p><section>'dul ba</section><text>gis lug gi bal nag po 'ba' zhig gi stan sar pa mi bya'o/ /zhes gsungs pas bal dkar po dang / mkhob bal cung zhig bcug nas lug gi bal nag po 'ba' zhig gi stan sar pa byed pa dang / byed du 'jud pa bden nam/ btsun </text></item>
<item><p>130b2</p><section>'dul ba</section><text>pa mad do/ /sangs rgyas bcom ldan 'das kyis 'dod pa che ba dang / chog mi shes pa dang / gso dka' ba dang / dgang dka' ba rnam par smad pa mdzad do/ /de nas bcom ldan 'das kyis/ 'dod pa chung ba dang / chog shes pa dang /</text></item>
<item><p>130b3</p><section>'dul ba</section><text>gso sla ba dang / dgang sla ba dang / phreng ba dang / yo byad bsnyungs pa dang / sbyangs pa'i yon tan dang / mdzes pa dang / drod rig pa nyid kyi bsngags pa brjod nas dge slong rnams la bka' stsal pa/ dge slong dag de lta bas na phan yon bcu </text></item>
<item><p>130b4</p><section>'dul ba</section><text>yang dag par gzigs pas 'dul ba la nyan thos rnams kyi bslab pa'i gzhi bca' bar bya ste/ zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gis </text></item>
<item><p>130b5</p><section>'dul ba</section><text>stan sar pa byed na cha gnyis ni lug bal nag po 'ba' zhig las gzhug par bya/ gsum pa ni dkar po las/ bzhi pa ni mkhob bal las gzhug par bya'o/ /gal te dge slong gis cha gnyis lug bal nag po 'ba' shig las ma </text></item>
<item><p>130b6</p><section>'dul ba</section><text>gcug gam/ gsum pa ni dkar po las/ bzhi pa ni mkhob bal las ma bcug par stan sar pa byed na spang ba'i ltung byed do/ /dge slong gis shes bya ba ni chos 'di pas so/ /stan zhes bya ba ni stan gnyis te/</text></item>
<item><p>130b7</p><section>'dul ba</section><text>nang tshangs can dang / rlings pa ste/ don 'dir ni rlings pa yin par dgongs so/ /sar pa zhes bya ba ni sar pa gnyis te/ gsar pas sar pa dang / rnyed pas sar pa ste/ don 'dir ni gsar pas sar pa yin par dgongs </text></item>
<item><p>130b8</p><section>'dul ba</section><text>so/ /byed na zhes bya ba ni bdag nyid kyis sam/ gzhan byed du 'jud na'o/ /cha gnyis ni lug bal nag po 'ba' zhig las gzhug bar bya zhes bya ba la/ lug bal zhes bya ba ni lug bal lo/ /nag po 'ba' zhig ces bya </text></item>
<item><p>131a1</p><section>'dul ba</section><text>ba ni nag po bzhi ste/ rang bzhin gyis gnag pa dang / sngo bas gnag pa dang / /'dam kha ba dang / kham pa'o/ /gsum pa ni dkar po las shes bya ba las dkar po zhes bya ba ni glo'i bal dang / rgyab kyi bal dang / gnya' ba'i bal </text></item>
<item><p>131a2</p><section>'dul ba</section><text>lo/ /bzhi pa ni mkhob bal las gzhug par bya'o zhes bya ba la/ mkhob bal zhes bya ba ni rkang pa'i bal dang / mgo'i bal dang / lto'i bal lo/ /ma bcug ces bya ba ni ma bsres par ro/ /spang ba'i ltung byed do/ /zhes bya ba ni dngos </text></item>
<item><p>131a3</p><section>'dul ba</section><text>po de spangs nas ltung byed kyi ltung ba bshags par bya ba ste/ des na spang ba'i ltung byed do zhes gsungs so/ /de la ltung bar ji ltar 'gyur zhe na/ dge slong gis stan srang bcu pa byed na de lug bal nag po 'ba' zhig las srang lnga dang / dkar po </text></item>
<item><p>131a4</p><section>'dul ba</section><text>las srang phred dang gsum dang / mkhob bal las srang phyed dang gsum gzhug par bya'o/ /gal te dge slong gis cha gnyis lug bal nag po 'ba' zhig las ma bcug gam/ gsum pa dkar po las/ bzhi pa mkhob bal las </text></item>
<item><p>131a5</p><section>'dul ba</section><text>ma bcug par stan sar pa byed na stan zin na spang ba'i ltung byed du 'gyur ro/ /srang bcu pa ji lta ba de bzhin du dge slong gis stan srang nyi shu pa dang / srang sum bcu pa dang / srang bzhi bcu pa dang / srang lnga bcu pa byed na des lug bal nag po </text></item>
<item><p>131a6</p><section>'dul ba</section><text>'ba' zhig las srang nyi shu rtsa lnga dang / dkar po las srang phyed dang bcu gsum dang / mkhob bal las srang phyed dang bcu gsum gzhug par bya'o/ /gal te dge slong gis cha gnyis lug bal nag po 'ba' zhig las ma bcug gam/ gsum pa </text></item>
<item><p>131a7</p><section>'dul ba</section><text>dkar po las bzhi pa mkhob bal las ma bcug par stan sar pa byed na/ stan zin na spang ba'i ltung byed du 'gyur ro/ /dge slong gis dkar po dang / mkhob bal las srang gcig gam/ srang phyed phri ste/ lug bal nag po 'ba' </text></item>
<item><p>131a8</p><section>'dul ba</section><text>zhig las stan sar pa byed na thams cad du spang ba'i ltung byed du 'gyur ro/ /nag po 'ba' shig mod pa dang / rin mnyam pa dang / dkar po dang mkhob bal/ dkon pa dang / rin che bar gyur na ltung ba med do/ /las dang po pa //</text></item>
<item><p>131b1</p><section>'dul ba</section><text>dang / smyos pa dang / sems 'khrugs pa dang / tshor ba dag gis nyen pa la ltung ba med do/ /cha gnyis bsres pa'i spang ba ste bcu gsum pa rdzogs so// sangs rgyas bcom ldan 'das mnyan yod na rgyal byed kyi </text></item>
<item><p>131b2</p><section>'dul ba</section><text>tshal mgon med zas sbyin gyi kun dga' ra ba na bzhugs so/ /de'i tshe na dge slong rnams la stan mang ba nyid 'di lta bu 'di byung bar gyur te/ de dag stan 'di ni ha cang rings so/ /'di ni ha cang thungs so zhes de bor nas gzhan byed du </text></item>
<item><p>131b3</p><section>'dul ba</section><text>'jud do/ /stan 'di ni ha cang dog go/ /'di ni ha cang yangs so/ /'di ni thams cad kyi thams cad du bug rdol dang / sha zad pa dang / bcos dka' ba nyid yin no zhes de bor nas gzhan byed du 'jud pas/ dge slong de dag </text></item>
<item><p>131b4</p><section>'dul ba</section><text>stan byas shing byas shing 'dor ba na bya ba mang ba dang / byed pa mang bar gyur cing / /lung mnod pa dang / klag pa dang / kha ton dang / rnal 'byor dang / yid la bya ba dang / nang gi sems kyi zhi gnas gtong bar byed nas/ dge slong don nyung du dag </text></item>
<item><p>131b5</p><section>'dul ba</section><text>ci'i phyir/ dge slong rnams la stan mang ba nyid 'di lta bu 'di byung bar gyur te/ 'di dag stan 'di ni ha cang rings so/ /'di ni ha cang thungs so/ /zhes de bor nas gzhan byed du 'jud/ stan 'di ni ha cang dog go/ /'di ni ha cang yangs so/ /</text></item>
<item><p>131b6</p><section>'dul ba</section><text>'di ni thams cad du bug rdol dang / sha zad pa dang / bcos dka' ba nyid yin no/ /zhes de bor nas gzhan byed du 'jud pas/ dge slong 'di dag stan byas shing stan byas shing 'dor ba na bya ba mang ba dang / byed ba mang bar 'gyur cing / lung mnod </text></item>
<item><p>131b7</p><section>'dul ba</section><text>pa dang / klag pa dang / kha ton dang / rnal 'byor dang / yid la bya ba dang / nang gi sems kyi zhi gnas gtong bar byed ces smod par byed/ kha zer bar byed/ phyar ka gtong bar byed pa'i skabs de dge slong dag gis bcom ldan </text></item>
<item><p>131b8</p><section>'dul ba</section><text>'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /zhes bya ba la sogs pa snga ma bzhin no/ /sangs rgyas </text></item>
<item><p>132a1</p><section>'dul ba</section><text>bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin no/ /sangs rgyas bcom ldan 'das kyis dge slong rnams la rmas pa/ dge slong dag khyed la stan mang ba </text></item>
<item><p>132a2</p><section>'dul ba</section><text>nyid 'di lta bu 'di byung bar gyur te/ khyed cag stan 'di ni ha cang rings so/ /'di ni ha cang thungs so zhes de bor nas gzhan byed du 'jud/ stan 'di ni ha cang dog go/ /'di ni ha cang yangs so/ /'di ni thams cad kyi thams cad du </text></item>
<item><p>132a3</p><section>'dul ba</section><text>bug rdol dang / sha zad pa dang / bcos dka' ba dag nyid yin no/ /zhes de bor nas gzhan byed du 'jud pa bden nam/ btsun pa mad do/ /sangs rgyas bcom ldan 'das kyis 'dod pa che ba dang / chog mi shes pa dang /</text></item>
<item><p>132a4</p><section>'dul ba</section><text>gso dka' ba dang / dgang dka' ba rnam par smad par mdzad do/ /de nas bcom ldan 'das kyis 'dod pa chung ba dang / chog shes pa dang / gso sla ba dang / dgang sla ba dang / phri ba dang yo byad bsnyungs pa dang / sbyangs </text></item>
<item><p>132a5</p><section>'dul ba</section><text>pa'i yon tan dang / mdzes pa dang / drod rig pa nyid kyi bsngags pa brjod nas/ dge slong rnams la bka' stsal pa/ dge slong dag de lta bas na phan yon bcu yang dag par gzigs pas/ 'dul ba la nyan thos </text></item>
<item><p>132a6</p><section>'dul ba</section><text>rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gis stan sar pa byed na mi </text></item>
<item><p>132a7</p><section>'dul ba</section><text>'dod bzhin du lo drug tu bcang bar bya'o/ /gal te dge slong gis lo drug tshun chad du stan rnying pa de spangs kyang rung / ma spangs kyang rung stan sar pa gzhan byed na spang ba'i ltung byed do zhes bcom ldan </text></item>
<item><p>132a8</p><section>'dul ba</section><text>'das kyis 'dul ba la nyan thos rnams kyi bslab pa'i gzhi bca' ba mdzad do/ /sangs rgyas bcom ldan 'das 'brog gnas na 'brog gi nags na bzhugs so/ /'brog gnas grang zhing </text></item>
<item><p>132b1</p><section>'dul ba</section><text>rlung che bas dge slong lag gi bla dag lo drug tu stan gyis mi thub pa de dag grang ba dag gis las sar pa dag rgyun bcad par gyur to/ /sangs rgyas bcom ldan 'das rnams ni mkhyen bzhin du rmed par mdzad pa ste/ mkhyen bzhin </text></item>
<item><p>132b2</p><section>'dul ba</section><text>du rmed pa/ mkhyen kyang mi rmed pa/ dus su rmed pa/ dus las yol bar mi rmed pa/ don dang ldan par rmed pa/ don dang mi ldan par mi rmed pas/ sangs rgyas bcom ldan 'das rnams ni don dang mi ldan par rmed pa </text></item>
<item><p>132b3</p><section>'dul ba</section><text>la chu lon gyis zlog pa mdzad pa yin no/ /de la sangs rgyas bcom ldan 'das rnams ni don dang ldan par rmed pa la dus mkhyen pa yin pas/ sangs rgyas bcom ldan 'das kyis tshe dang ldan pa kun dga' </text></item>
<item><p>132b4</p><section>'dul ba</section><text>bo la rmas pa/ kun dga' bo ci'i phyir dge slong lag gi bla dag gis las sar pa dag rgyun bcad par gyur/ btsun pa bcom ldan 'das kyis 'di ltar dge slong gis stan sar pa byed na mi 'dod bzhin du lo drug tu bcang </text></item>
<item><p>132b5</p><section>'dul ba</section><text>bar bya'o/ /gal te dge slong gis lo drug tshun chad du stan rnying pa de spang kyang rung / ma spangs kyang rung / stan sar pa gzhan byed na spang ba'i ltung byed do/ /zhes 'dul ba la nyan thos rnams kyi bslab pa'i gzhi bca' ba mdzad pas/</text></item>
<item><p>132b6</p><section>'dul ba</section><text>dge slong lag gi bla dag dgung lo drug gi bar du stan gyis mi thub pa de dag grang ba dag gis las sar pa dag rgyun bkum par gyur to/ /bcom ldan 'das kyis bka' stsal pa/ kun dga' bo dge slong lag gi bla gang la </text></item>
<item><p>132b7</p><section>'dul ba</section><text>lo drug tu stan gyis mi thub pa'i dge slong des dge 'dun las lo drug tshun chad du stan gyi gnang ba gsol bar bya'o/ /'di ltar gsol bar bya ste/ gnas mal bsham pa byas nas gaN DI brdungs te dris pa'i tshig gis dge </text></item>
<item><p>132b8</p><section>'dul ba</section><text>slong rnams la yang dag par bsgo nas/ dge 'dun thams cad 'dug cing 'thun par gyur la dge slong lag gi bla des bla gos phrag pa gcig tu byas te/ rgan rims kyis phyag 'tshal nas/ rgan pa'i mtha' logs su tsog pur 'dug ste/</text></item>
<item><p>133a1</p><section>'dul ba</section><text>thal mo sbyar nas 'di skad ces brjod par bya'o/ /dge 'dun btsun pa rnams gsan du gsol/ bdag dge slong lag gi bla ming 'di zhes bgyi ba lo drug tu stan mi bgyid pa las/ bdag dge slong lag gi bla ming 'di zhes bgyi ba dge 'dun </text></item>
<item><p>133a2</p><section>'dul ba</section><text>las lo drug tshun chad du stan gnang ba gsol na thugs brtse ba can/ dge 'dun btsun pa rnams kyis thugs brtse ba'i slad du bdag dge slong lag gi bla ming 'di zhes bgyi ba la lo drug tshun chad du stan gnang ba stsal du gsol/ de bzhin du </text></item>
<item><p>133a3</p><section>'dul ba</section><text>lan gnyis lan gsum du bzlas te gsol bar bya'o/ /dge slong de dag gis dge slong lag gi bla de la dad pa 'am yid ches pas 'gro bar mi bya bar dge 'dun thams cad der 'dong bar bya ba 'am/ dge 'dun gyis bskos pa'i dge slong dag </text></item>
<item><p>133a4</p><section>'dul ba</section><text>btang bar bya zhing de dag stan de rang gi mig sngar bab par bya ba 'am/ yang na stan de dge 'dun gyi dbus su dbyung bar bya ste/ gal te stan de ha cang ring ba yin na de dag gis bcad par bya'o/ /gal te ha cang thung ba yin na bal sbyin </text></item>
<item><p>133a5</p><section>'dul ba</section><text>par bya'o/ /gal te ha cang yangs pa yin na de dag gis bcad par bya'o/ /gal te ha cang dog pa yin na bal sbyin par bya'o/ /gal te ral ba dang rdol ba yin na bal sbyin par bya'o/ /gal te thams cad kyis thams cad du bug </text></item>
<item><p>133a6</p><section>'dul ba</section><text>rdol ba dang / sha zad pa dang / bcos dka' ba nyid yin na de'i 'og tu dge slong cig gis gsol ba bya ste las bya'o/ /dge 'dun btsun pa rnams gsan du gsol/ dge slong lag gi bla ming 'di zhes bgyi ba 'di lo drug du </text></item>
<item><p>133a7</p><section>'dul ba</section><text>stan mi bgyid pa las dge slong lag gi bla ming 'di zhes bgyi ba 'di dge 'dun las lo drug tshun chad du stan gnang bar gsol na/ gal te dge 'dun gyi dus la bab cing bzod na dge 'dun gyis gnang bar mdzod cig dang /</text></item>
<item><p>133a8</p><section>'dul ba</section><text>dge 'dun gyis dge slong lag gi bla ming 'di zhes bgyi ba la lo drug tshun chad du stan gnang ba stsol to/ /'di ni gsol ba'o/ /las ni 'di ltar bya ste/ dge 'dun btsun pa rnams gsan du gsol/ dge slong lag gi </text></item>
<item><p>133b1</p><section>'dul ba</section><text>bla ming 'di zhes bgyi ba 'di lo drug tu stan mi bgyid pa las dge slong lag gi bla ming 'di zhes bgyi ba 'di dge 'dun las lo drug tshun chad stan gnang bar gsol te/ de'i slad du dge 'dun gyis dge slong lag gi bla ming 'di zhes bgyi ba la lo </text></item>
<item><p>133b2</p><section>'dul ba</section><text>drug tshun chad du stan gnang ba stsal na/ tshe dang ldan pa gang dag dge slong lag gi bla ming 'di zhes bgyi ba 'di la lo drug tshun chad du stan gnang bar stsal bar bzod pa de dag ni cang ma gsung shig /gang dag mi bzod pa de dag ni gsungs shig /</text></item>
<item><p>133b3</p><section>'dul ba</section><text>dge 'dun gyis bzod cing gnang nas dge 'dun gyis dge slong lag gi bla ming 'di zhes bgyi ba la lo drug tshun chad du stan gnang ba stsal lags te/ 'di ltar cang mi gsung bas de de bzhin du 'dzin to/ /dge 'dun gyis dge slong lag gi bla gang la lo drug </text></item>
<item><p>133b4</p><section>'dul ba</section><text>tshun chad du stan gnang ba byin pa des lo drug tshun chad du stan byed du gzhug ste 'di la 'gyod par mi bya'o/ /de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod </text></item>
<item><p>133b5</p><section>'dul ba</section><text>do/ /dge slong rnams la yang de dang 'thun pa dang / de'i shas che ba dang / de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la 'di ni gnang ba yin no/ /</text></item>
<item><p>133b6</p><section>'dul ba</section><text>nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gis stan sar pa byed na mi 'dod bzhin du lo drug du bcang bar bya'o/ /gal te dge slong gis lo drug tshun chad du stan rnying pa de spangs kyang rung ma spangs kyang rung /</text></item>
<item><p>133b7</p><section>'dul ba</section><text>stan sar pa gzhan byed na dge 'dun gyis gnang ba ma gtogs te spang ba'i ltung byed do/ /dge slong gis shes bya ba ni chos 'di pas so/ /stan zhes bya ba ni stan gnyis te/ nang tshangs can dang / rlings pa ste/ don 'dir ni rlings pa yin par dgongs </text></item>
<item><p>133b8</p><section>'dul ba</section><text>so/ /sar pa zhes bya ba ni sar pa gnyis te/ gsar pas sar pa dang / rnyed pas sar pa ste/ don 'dir ni gsar pas sar pa yin par dgongs so/ /byed na zhes bya ba ni bdag nyid kyis sam/ gzhan byed du 'jud na 'o/ /mi 'dod bzhin du </text></item>
<item><p>134a1</p><section>'dul ba</section><text>lo drug du bcang bar bya'o zhes bya ba ni lo drug gi mtha' tshun chad du bcang bar bya ba'o/ /gal te dge slong gis lo drug tshun chad du zhes bya ba ni de'i mtha' tshun chad do/ /stan rnying pa zhes bya ba ni stan gang yod pa de'o/ /spangs kyang rung </text></item>
<item><p>134a2</p><section>'dul ba</section><text>ma spangs kyang rung stan sar pa gzhan byed na zhes bya ba ni gnyis pa'o/ /dge 'dun gyis gnang ba ma gtogs so zhes bya ba ni dge 'dun gyis gnang ba bzhag ste'o/ /spang ba'i ltung byed do zhes bya ba ni dngos po de spangs nas ltung byed kyi ltung </text></item>
<item><p>134a3</p><section>'dul ba</section><text>ba bshags par bya ba ste/ des na spangs ba'i ltung byed do zhes gsungs so/ /de la ltung bar ji ltar 'gyur zhe na/ bar sdom la/ gnyis brtsams phyi ma zin pa dang / /gnyis brtsams snga ma zin pa dang / /gnyis zin nas ni </text></item>
<item><p>134a4</p><section>'dul ba</section><text>gcig spong dang / /gnyis ka brtsams te gtong ba dang / /lo drug pa la nyes med pa/ /de ni stan gyi bsdu ba yin/ /dge slong gis lo gang la stan rtsom par byed pa'i lo de nyid la stan gnyis pa rtsom par byed na gnyis pa rtsom pa de la nyes byas </text></item>
<item><p>134a5</p><section>'dul ba</section><text>su 'gyur la/ byas zin na yang nyes byas su 'gyur ro/ /snga ma la ni ltung ba med do/ /lo de nyid la stan gnyis pa mi rtsom yang lo gnyis pa dang / gsum pa dang / bzhi pa dang / lo lnga pa la stan gnyis pa rtsom par byed na gnyis </text></item>
<item><p>134a6</p><section>'dul ba</section><text>pa rtsom pa de la nyes byas su 'gyur la/ byas zin na yang nyes byas su 'gyur ro/ /snga ma la ni ltung ba med do/ /dge slong gis lo gang la stan rtsom par byed pa'i lo de nyid la stan gnyis pa brtsams nas snga ma zin par byed na gnyis </text></item>
<item><p>134a7</p><section>'dul ba</section><text>pa rtsom pa de la nyes byas su 'gyur la/ byas zin na spang ba'i ltung byed du 'gyur ro/ /lo de nyid la stan gnyis pa brtsams nas zin par mi byed kyang lo gnyis pa dang / gsum pa dang / bzhi pa dang / lnga pa la stan gnyis pa brtsams </text></item>
<item><p>134a8</p><section>'dul ba</section><text>nas snga ma zin par byed na de rtsom pa la nyes byas su 'gyur la/ byas zin na spang ba'i ltung byed du 'gyur ro/ /dge slong gis lo gang la stan byas pa'i lo de nyid la stan gnyis pa yang byas nas des snga ma shos byin gyis brlabs te </text></item>
<item><p>134b1</p><section>'dul ba</section><text>phyi ma shos gtong bar byed dam/ phyi ma shos bzhag ste snga ma shos gtong bar byed na gnyis pa rtsom pa de la nyes byas su 'gyur la/ byas zin na spang ba'i ltung byed du 'gyur ro/ /snga ma la ni ltung ba med do/ /lo de nyid la stan gnyis pa ma byas kyang </text></item>
<item><p>134b2</p><section>'dul ba</section><text>lo gnyis pa dang / gsum pa dang / bzhi pa dang / lnga pa la stan gnyis pa byas nas des snga ma shos bzhag ste phyi ma shos gtong bar byed dam/ phyi ma shos bzhag ste snga ma shos gtong bar byed na gnyis pa rtsom pa de la nyes byas su 'gyur la/</text></item>
<item><p>134b3</p><section>'dul ba</section><text>byas zin na spang ba'i ltung byed du 'gyur ro/ /snga ma la ni ltung ba med do/ /dge slong gis lo gang la stan rtsom pa'i de nyid la stan gnyis pa yang brtsams nas de ma zin par gtong bar byed dam/ lo gnyis pa dang / gsum pa dang /</text></item>
<item><p>134b4</p><section>'dul ba</section><text>bzhi pa dang / lnga pa la brtsams nas de ma zin par gtong bar byed na de rtsom par byed pa la nyes byas lngar 'gyur la/ snga ma la ni ltung ba med do/ /dge slong gis lo gang la stan byed pa'i lo de nyid la stan gnyis pa mi byed cing lo gnyis </text></item>
<item><p>134b5</p><section>'dul ba</section><text>pa la yang mi byed/ gsum pa la yang mi byed/ bzhi pa la yang mi byed/ lnga pa la yang mi byed par lo drug pa la byed na ltung ba med do/ /las dang po pa dang / smyos pa dang / sems 'khrugs pa dang / tshor ba </text></item>
<item><p>134b6</p><section>'dul ba</section><text>dag gis nyen pa la ltung ba med do/ /lo drug tu bcang ba'i spang ba ste bcu bzhi pa rdzogs so// //'dul ba rnam par 'byed pa/ bam po sum bcu rtsa gnyis pa/ sangs rgyas bcom ldan 'das </text></item>
<item><p>134b7</p><section>'dul ba</section><text>mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe bcom ldan 'das kyis bla na med pa'i mkhyen pa thugs su chud pa de'i tshe na thams cad du yul dbus su sangs rgyas </text></item>
<item><p>134b8</p><section>'dul ba</section><text>'jig rten du byung zhes grag go zhes sgra grags so/ /byang lam na tshong pa dag gis yul dbus su sangs rgyas 'jig rten du byung ste/ gang dag de la mchod pa dag byed pa de dag gi mchod pa byas pa de dag ni </text></item>
<item><p>135a1</p><section>'dul ba</section><text>shin du 'bras bu che ba dang / phan yon che ba dang / gsal ba che ba dang / rgya chen por 'gyur ro zhes thos so/ /thos nas kyang de dag 'di snyam du sems te/ bdag cag zong dag thogs te mnyan yod du 'dong zhing der bdag cag </text></item>
<item><p>135a2</p><section>'dul ba</section><text>gis khe spogs kyang bsgrub par bya/ bcom ldan 'das la yang bsnyen bkur bya'o snyam du rig nas tshong pa lnga brgya byang lam nas zong dag thogs te yul dbus su 'phags so/ /de dag mthar gyis mnyan yod du phyin nas de dag gis </text></item>
<item><p>135a3</p><section>'dul ba</section><text>zong mkhos su phab ste/ khyim bdag mgon med zas sbyin ga la ba der dong nas phyin pa dang / khyim bdag mgon med zas sbyin la 'di skad ces smras so/ /khyim bdag bdag cag sangs rgyas bcom ldan 'das blta bar 'dod do/ /</text></item>
<item><p>135a4</p><section>'dul ba</section><text>shes ldan dag de bzhin gshegs pa dgra bcom pa yang dag par rdzogs par sangs rgyas pa rnams ni blta bar bya ba rin po che kho na yin te/ de bzhin gshegs pa dgra bcom pa yang dag par rdzogs pa'i sangs rgyas rnams ni </text></item>
<item><p>135a5</p><section>'dul ba</section><text>'di lta ste/ dper na u dum ba ra'i me tog ltar bltams pa dang / 'byung ba dkon pa yin no/ /de nas khyim bdag mgon med zas sbyin gyis tshong pa lnga brgya po de dag khrid nas bcom ldan 'das ga la ba der song ste phyin nas/</text></item>
<item><p>135a6</p><section>'dul ba</section><text>bcom ldan 'das kyi zhabs la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das tshong pa de dag la chos dang ldan pa'i gtam gyis yang dag par ston par mdzad/</text></item>
<item><p>135a7</p><section>'dul ba</section><text>yang dag par 'dzin du 'jud par mdzad/ yang dag par gzeng stod par mdzad/ yang dag par rab tu dga' bar mdzad do/ /rnam grangs du mas chos dang ldan pa'i gtam gyis yang dag par bstan/ yang dag par 'dzin du bcug /</text></item>
<item><p>135a8</p><section>'dul ba</section><text>yang dag par gzeng bstod/ yang dag par rab tu dga' bar mdzad nas cang mi gsung ngo / /de nas tshong pa de dag gis bcom ldan 'das la bsnyen bkur byas nas/ dge slong gnas brtan gnas brtan rnams kyi gtsug lag khang blta bar </text></item>
<item><p>135b1</p><section>'dul ba</section><text>brtsams pa dang / tshong pa de dag gis dge slong gnas brtan gnas brtan rnams kyi mal dag na gding ba dbus rdol ba dag mthong ngo / /mthong nas kyang khyim bdag mgon med zas sbyin la 'di skad ces smras so/ /khyim bdag ci'i phyir </text></item>
<item><p>135b2</p><section>'dul ba</section><text>dge slong gnas brtan gnas brtan 'di dag gi gding ba dag dbus rdol bar gyur/ khyim bdag mgon med zas sbyin gyis smras pa/ bdag nyid chen po 'di dag ni phal cher mtshan mo skyil mo dkrung gis 'da' bar byed do/ /de dag sems </text></item>
<item><p>135b3</p><section>'dul ba</section><text>mngon par dad par gyur nas dad pa skyes pa de dag gis dge slong rnams la ras yug chen lnga brgya phul lo/ /dge slong rnams kyis gding ba rnying pa de dag khang pa chen po'i gtsug lag khang bla gab med pa zhig tu bzhag go/ /de'i tshe khyim </text></item>
<item><p>135b4</p><section>'dul ba</section><text>bdag cig gis sangs rgyas la sogs pa dge slong gi dge 'dun khyim gzhan du gdugs tshod la spyan drangs pa dang / dge slong gi dge 'dun ni zhugs so/ /bcom ldan 'das ni rdzas las byung ba na bzhugs shing bsod snyoms mngon par </text></item>
<item><p>135b5</p><section>'dul ba</section><text>bsgrubs so/ /sangs rgyas bcom ldan 'das rnams ni rgyu lngas rdzas las byung ba na bzhugs shing bsod snyoms mngon par sgrub pa mdzad de/ lnga gang zhe na/ nang du yang dag 'jog par bzhed pa dang / lha rnams la chos ston par bzhed </text></item>
<item><p>135b6</p><section>'dul ba</section><text>pa dang / nad pa la blta bar bzhed pa dang / gnas mal la rtog par bzhed pa dang / 'dul ba la nyan thos rnams kyi bslab pa'i gzhi bca' bar bzhed pa'o/ /don 'dir ni bcom ldan 'das gnas mal la rtog par bzhed pa dang /</text></item>
<item><p>135b7</p><section>'dul ba</section><text>'dul ba la nyan thos rnams kyi bslab pa'i gzhi bca' bar bzhed pas/ rdzas las byung ba ni bzhugs shing bsod snyoms mngon par sgrub pa mdzad do/ /de nas bcom ldan 'das kyis dge slong gi dge 'dun song nas ring po </text></item>
<item><p>135b8</p><section>'dul ba</section><text>ma lon par thugs su chud nas lde mig bsnams te kun dga'i ra ba nas/ kun dga'i ra ba na/ gtsug lag khang nas gtsug lag khang du/ khang khyim nas khang khyim du 'chag sa nas 'chag sa dang / gol bar gshegs shing mthar gyis </text></item>
<item><p>136a1</p><section>'dul ba</section><text>gshegs pa na khang pa chen po'i gtsug lag khang ga la ba der gshegs so/ /de'i tshe na khang pa chen po'i gtsug lag khang de na gding ba rnying pa rdol ba dang ral bas rdul gyi phye ma dang 'dres pa rab tu mang po dag sa la bkram zhing </text></item>
<item><p>136a2</p><section>'dul ba</section><text>'dug go/ /bcom ldan 'das kyis gding ba rnying pa rdol ba dang / ral ba sa rdul gyi phye ma dang 'dres pa rab tu mang po dag sa la bkram zhing 'dug pa dag gzigs so/ /gzigs nas kyang e ma zhes gsung zhing smad nas 'di snyam du dgongs te/</text></item>
<item><p>136a3</p><section>'dul ba</section><text>bram ze dang khyim bdag dad pa can dag gis lpags pa dang sha dang khrag dag btsir cing sbyin pa dag sbyin/ bsod nams dag byed pa gang yin pa de la dge slong dag drod mi shes pa dang / so sor mi rtog par yongs su longs spyod par byed do snyam du </text></item>
<item><p>136a4</p><section>'dul ba</section><text>dgongs so/ /de nas bcom ldan 'das kyis gding ba rnying pa de dag legs par brtul cing sprugs nas bting zhing bskams te rtsig pa la mi reg par mdzad nas/ gtsug lag khang gi slad rol tu zhabs gnyis bsil te nang du yang dag 'jog </text></item>
<item><p>136a5</p><section>'dul ba</section><text>gi slad du gtsug lag khang du gshegs so/ /de nas dge slong bsod snyoms sgrub pas bsod snyoms blangs nas/ bcom ldan 'das ga la ba der song ngo / /sangs rgyas bcom ldan 'das rnams ni chos nyid kyi bsod snyoms sgrub pa'i dge </text></item>
<item><p>136a6</p><section>'dul ba</section><text>slong la dge slong las ji ltar zas bsod dam/ dge slong gi dge 'dun tshim par byas sam zhes so sor kun dga' bar mdzad pa 'dis so sor kun dga' bar mdzad pa yin pas bcom ldan 'das kyis dge slong bsod snyoms sgrub pa </text></item>
<item><p>136a7</p><section>'dul ba</section><text>la/ dge slong ji ltar zas bsod dam/ dge slong gi dge 'dun tshim par byas sam zhes so sor kun dga' bar mdzad pa dang / des gsol pa/ btsun pa te por zas bsod cing dge slong gi dge 'dun tshim par bgyis so/ /</text></item>
<item><p>136a8</p><section>'dul ba</section><text>de nas bcom ldan 'das zhal zas kyi bya ba mdzad nas/ gtsug lag khang gi slad rol du zhabs gnyis bsil te nang du yang dag 'jog gi slad du gtsug lag khang du gshegs so/ /de nas bcom ldan 'das phyi dro nang du yang dag 'jog </text></item>
<item><p>136b1</p><section>'dul ba</section><text>las bzhengs nas/ dge slong gi dge 'dun gyi gong du gdan bshams pa nyid la bzhugs so/ /bzhugs nas bcom ldan 'das kyis dge slong rnams la bka' stsal pa/ dge slong dag 'di na ngas dge slong gi dge 'dun song nas ring po ma lon </text></item>
<item><p>136b2</p><section>'dul ba</section><text>par shes nas lde mig khyer te kun dga'i ra ba nas kun dga'i ra bar/ gtsug lag khang nas gtsug lag khang du/ khang khyim nas khang khyim du/ 'chag sa nas 'chag sar dang / gol bar song zhing mthar gyis 'gro ba na khang pa chen po'i </text></item>
<item><p>136b3</p><section>'dul ba</section><text>gtsug lag khang zhig ga la ba der phyin nas ngas khang pa chen po'i gtsug lag khang de na gding ba rnying pa rdol ba dang ral ba sa rdul gyi phye ma dang 'dres pa rab du mang po dag sa la bkram zhing 'dug pa mthong ngo / /mthong nas kyang e </text></item>
<item><p>136b4</p><section>'dul ba</section><text>ma zhes byas te smad nas 'di snyam du bram ze dang / khyim bdag dad pa can dag gis lpags pa dang / sha dang / khrag dag btsir cing btsir cing sbyin pa dag sbyin/ bsod nams dag byed pa gang yin pa de la dge slong dag drod mi shes pa dang / so </text></item>
<item><p>136b5</p><section>'dul ba</section><text>sor mi rtog par yongs su longs spyod par byed do snyam du dgongs kyis/ dge slong dag khyed kyis dad pas sbyin par bya ba la/ drod ran par yongs su longs spyad pa dang / spang zhing yongs su longs spyad pa dang / dus su yongs su longs spyad pa dang /</text></item>
<item><p>136b6</p><section>'dul ba</section><text>brtag cing yongs su longs spyad pa dang / khad kyis yongs su longs spyad na legs so/ /bar sdom la drod ran pa dang spang ba dang / /de bzhin dus dang brtag pa dang / /khad kyis yongs su spyad pa yin/ /de nas bcom ldan 'das kyis drod ran pa dang / spang ba </text></item>
<item><p>136b7</p><section>'dul ba</section><text>dang dus brtag pa dang / khad kyis yongs su longs spyad pa'i bsngags pa brjod nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi </text></item>
<item><p>136b8</p><section>'dul ba</section><text>bslab pa'i gzhi bca' bar bya ste/ zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gis gding ba sar pa byed na sar pa bya kha dog mi sdug </text></item>
<item><p>137a1</p><section>'dul ba</section><text>par bya ba'i phyir gding ba rnying pa bde bar gshegs pa'i mtho gang 'khor bas klan par bya'o/ /gal te dge slong gis sar pa kha dog mi sdug par bya ba'i phyir gding ba rnying pa bde bar gshegs pa'i mtho gang 'khor bas ma </text></item>
<item><p>137a2</p><section>'dul ba</section><text>klan par gding ba sar pa spyod na spang ba'i ltung byed do/ /dge slong gis shes bya ba ni chos 'di pas so/ /gding ba zhes bya ba ni so sor gding ba'o/ /sar pa zhes bya ba ni sar pa gnyis te/ gsar pas sar pa dang / rnyed pas sar pa ste/</text></item>
<item><p>137a3</p><section>'dul ba</section><text>don 'dir ni gsar pas sar pa yin par dgongs so/ /byed na zhes bya ba ni bdag nyid kyis sam/ gzhan byed du 'jug na'o/ /sar pa kha dog mi sdug par bya ba'i phyir zhes bya ba ni sar pa sra bar bya ba'i phyir ro/ /gding ba rnying pa bde bar </text></item>
<item><p>137a4</p><section>'dul ba</section><text>gshegs pa'i mthong gang 'khor bas klan par bya'o zhes bya ba ni gal te de la gding ba rnying pa bde bar gshegs pa'i mtho gang 'khor ba gzhan yod na'o/ /bde bar gshegs pa zhes bya ba ni ston pa'o/ /bde bar gshegs pa'i mtho gang </text></item>
<item><p>137a5</p><section>'dul ba</section><text>la ni tshad dang ldan pa'i khru'i khru phyed dang do yod do/ /'khor bas shes bya ba ni kun nas mtho re yod pas so/ /klan par bya'o zhes bya ba ni sbyar bar bya ba'o/ /ma klan par zhes bya ba ni ma sbyar bar ro/ /spang ba'i ltung byed do zhes bya ba ni dngos </text></item>
<item><p>137a6</p><section>'dul ba</section><text>po de spangs nas ltung byed kyi ltung ba bshags par bya ba ste/ des na spang ba'i ltung byed do zhes gsungs so/ /de la ltung bar ji ltar 'gyur zhe na/ dge slong gis gding ba rnying pa bde bar gshegs pa'i mtho gang 'khor bas ma </text></item>
<item><p>137a7</p><section>'dul ba</section><text>bklan par ji tsam cung zad du gding ba sar pa spyod par byed na thams cad du spang ba'i ltung byed du 'gyur ro/ /gding ba rnying pa thams cad kyi thams cad du sha zad pa dang / bug rdol du gyur pa dang / bcos su mi rung ba yin na ltung ba med do/ /</text></item>
<item><p>137a8</p><section>'dul ba</section><text>de tsam med na ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /mtho gang gi spang ba ste bcwa lnga pa rdzogs so// //</text></item>
<item><p>137b1</p><section>'dul ba</section><text>sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde dag gis smras pa/ dga' bo nye dga' lhung bzed nag po can 'di dag ni rkang pa spre'u'i zhag gis bskus te </text></item>
<item><p>137b2</p><section>'dul ba</section><text>'gro na yang 'gro bar chas pa'i rnyed pa sgrub par byed 'ong na yang blo bur du 'ongs pa'i rnyed pa sgrub par byed cing skye bo mang po dga' ba dang / yid du 'ong bar yang 'gyur ro/ /yu bu cag ni khron pa'i rus sbal dang 'dra bar gar yang mi 'dong /</text></item>
<item><p>137b3</p><section>'dul ba</section><text>gang nas kyang mi 'ong bas rnyed pa 'thob pa dang / skye bo mang po dga' ba dang / yid du 'ong bar ga la 'gyur gyis yu bu cag kyang 'dong ngo / /gang du 'dong / gang du don 'thun 'grub par ro/ /de dag gis bsams pa/ gal te thams cad dong </text></item>
<item><p>137b4</p><section>'dul ba</section><text>bar 'gyur na bdag cag gi nye bar spyod pa'i khyim gang dag yin pa de dag kyang lhung bzed nag po can dag gis rjes su 'jug par byed par 'gyur gyis bdag cag gis gcig bzhag ste 'dong bar bya na su bzhag par bya/ btsun pa 'char </text></item>
<item><p>137b5</p><section>'dul ba</section><text>ka'o/ /btsun pa 'char ka khyod 'di nyid du 'dug shig /kho bo cag 'dong bar bya'o/ /de bzhin gyis shig ces 'char ka de nyid du 'dug go/ /lnga po dag gis don 'thun btsal bar brtsams pa dang / de dag gis bal yul du 'gro ba'i don </text></item>
<item><p>137b6</p><section>'dul ba</section><text>'thun mthong nas/ de'i drung du song ste smras pa/ bzhin bzangs dag khyed gang du 'phags/ 'phags pa dag bal yul du'o/ /bzhin bzangs dag kho bo cag kyang khyed dang lhan cig 'dong ngo / /'phags pa dag bal </text></item>
<item><p>137b7</p><section>'dul ba</section><text>yul ni rnga mo'i rgyab 'dra ba lags pas/ khyed cag der dgyes par mi 'gyur ro/ /bzhin bzangs dag gal te de lta bu yin du zin kyang / yul mthong bar 'gyur bas 'dong bar bya'o/ /'phags pa dag gal te de lta </text></item>
<item><p>137b8</p><section>'dul ba</section><text>na tshur spyon bzhud do/ /drug sde dag don 'thun de dag dang lhan cig bal yul du 'phags nas mthar gyis bal yul du phyin pa dang / nyi ma gang kho na la bal yul du phyin pa'i nyi ma de nyid la mngon par mi </text></item>
<item><p>138a1</p><section>'dul ba</section><text>dga' bar gyur nas de dag nang par sngar langs te lam srang du dong ba dang / tshong pa dag gis drug sde dag mthong nas de dag gi rkang pa la phyag 'tshal te smras pa/ 'phags pa dag bal yul ci 'dra/ khyed cag </text></item>
<item><p>138a2</p><section>'dul ba</section><text>mngon par mi dgyes par ma gyur tam/ bzhin bzangs dag nyi ma gang kho na la bal yul du phyin pa'i nyi ma de nyid la mngon par mi dga' bar gyur to/ /'phags pa dag bdag cag </text></item>
<item><p>138a3</p><section>'dul ba</section><text>gis khyed la dang po kho na nas bal yul ni rnga mo'i rgyab 'dra ba lags pas khyed cag der dgyes par mi 'gyur ro zhes ma bgyis sam/ bzhin bzangs dag ci de lta na 'gro 'am 'dong ngo / /'phags pa dag bdag cag gis zong ma bsgyur de de lta </text></item>
<item><p>138a4</p><section>'dul ba</section><text>lags mod kyi 'on kyang bdag cag dang bshes pa'i tshong pa gzhan dag mchis pa de dag gis zong bsgyur bas de dag la gtad par bgyis de dag dang thabs cig bzhud cig /drug sde dag gis smras pa/ de ma nongs kyis de bzhin bgyi'o/ /bal </text></item>
<item><p>138a5</p><section>'dul ba</section><text>yul na bal dang ldong ros gnyis mod pas don 'thun de dag gis bal gyis shing rta bkang ste chas pa dang / drug sde dag kyang don 'thun de dang lhan cig 'phags so/ /drug sde dag gi kun du spyod pa ni rdul gyis 'jigs pas yang na ni don 'thun gyi </text></item>
<item><p>138a6</p><section>'dul ba</section><text>mdun du 'gro/ yang na ni phyi bzhin 'brang zhing 'gro bas de dag don 'thun gyi phyi bzhin 'gro bar brtsams pa dang / ji tsam na tshong pa de dag gi shing rta'i srog shing chag nas tshong pa de dag gis bsams pa/ gal te shing rta'i srog shing bcos na </text></item>
<item><p>138a7</p><section>'dul ba</section><text>sgras chom rkun pa dag 'ong bar 'gyur zhing de dag gis dang por bdag cag bsad par 'gyur la de'i 'og tu nor yang phrogs par 'gyur gyis/ bdag cag gis gces pa dag khyer te 'dong ngo snyam nas yid mi dga' zhing 'khod pa dang / drug sde </text></item>
<item><p>138a8</p><section>'dul ba</section><text>dag lhags nas de dag gis smras pa/ shes ldan dag ci'i phyir yid mi dga' zhing 'khod/ 'phags pa dag shing rta'i srog shing chag ste gal te shing rta'i srog shing bcos na sgras chom rkun pa dag mchis par 'gyur </text></item>
<item><p>138b1</p><section>'dul ba</section><text>zhing de dag gis dang por bdag cag bkum par 'gyur la/ de'i 'og tu nor yang phrogs par 'gyur bas bdag cag gis gces pa dag 'tshal de mchi'o snyam nas yid mi dga' zhing mchis so/ /bzhin bzangs dag khyod </text></item>
<item><p>138b2</p><section>'dul ba</section><text>kyis bal dag yongs su brtang ngam/ yongs su btang ngo / /gal te khyed cag la mi gnod na zhwa dang / lham sgrog gu can dang / stod kor nang tshangs can dang / rgya cang dang / lcag pod dang / shur bu phre'u la sogs pa'i don du cung </text></item>
<item><p>138b3</p><section>'dul ba</section><text>zhig bskur ro/ /'phags pa dag bdag cag la 'dis ci bgyi/ thams cad snoms shig /drug sde dag gis smras pa/ dga' bo nye dga' phyag dar khrod pa rnyed do zhes de dag gis lnga car gyi lhung bzed dang chos gos dag </text></item>
<item><p>138b4</p><section>'dul ba</section><text>gcig gis bskur nas mi bzhis de nyid las thag pa bka' de khur po che ba bzhi drags nas de dag gis de khur te dong ngo / /de dag gis khur de dag khyer te 'phags pa dang / tshong pa de dag gis drug sde dag bal gyi khur blang ste phyi bzhin </text></item>
<item><p>138b5</p><section>'dul ba</section><text>'ongs pa mthong nas smras pa/ 'phags pa dag bdag cag gis gla mi dag khrid de mchi'o snyam du bsams nas/ khyed cag gis bal 'di thams cad bsnams de byon kyis 'phags pa dag la gla gsol lo/ /bkren pa dag </text></item>
<item><p>138b6</p><section>'dul ba</section><text>kho bo cag khyod kyi gla mi dag yin nam/ 'phags pa dag mad kyang bzhad gad bgyi'o/ /don 'thun de'i nang na mu stegs can dag cig 'dong ba de dag gis smras pa/ kye ma drug sde dag khyed cag gang du khur 'jig par 'gyur/ gang du rnyed pa 'grub par </text></item>
<item><p>138b7</p><section>'dul ba</section><text>'gyur/ khyod kyi ma'i lto dral te der khur 'jig par 'gyur zhing der rnyed pa 'grub par 'gyur ro/ /drug sde dag gis smras pa/ dga' bo nye dga' gal te don mthun dang lhan cig 'dong na tho 'tsham pa mang du 'byung gis don </text></item>
<item><p>138b8</p><section>'dul ba</section><text>'thun gyi mdun du 'dong ngo zhes de dag don 'thun gyi mdun du 'phags te dong ba dang / ri brags shig na chom rkun pa gcad pa'i phyir yang rgod kyi mi mang po bkod cing 'khod pa de dag gis de dag thag ring po kho na nas mthong ngo / /</text></item>
<item><p>139a1</p><section>'dul ba</section><text>mthong nas kyang nyam nga bar gyur nas de dag gis smras pa/ shes ldan dag glang po che dang bcas pa'i dmag byung ngo zhes ri brags pa de dag thams cad skrag nas nags khrod du byer ro/ /de dag gi nang nas kha cig gis smras pa/ 'di </text></item>
<item><p>139a2</p><section>'dul ba</section><text>dag ni glang po che dang bcas pa'i dmag ma yin gyi 'di ltar rnga mo dag cig 'ong ba yin no/ /kha cig gis smras pa/ 'di dag ni rnga mo ma yin gyi 'di ltar glang dag cig yin no/ /kha cig gis smras pa/ 'di dag ni glang ma yin gyi 'di dag ni khur </text></item>
<item><p>139a3</p><section>'dul ba</section><text>thogs pa dag cig yin no/ /de dag thag nye bar gyur pa dang yang rgod de dag gis smras pa/ 'phags pa dag khyed cag 'di lta bu'i khur dag thogs pas de'i phyir ri brags pa thams cad skrag ste nags khrod du byer ro/ /bkren pa dag gal te </text></item>
<item><p>139a4</p><section>'dul ba</section><text>chom rkun pa dag gis khyed cag de dag bred ngas par shes par gyur na nyin mo'i nyi ma kho na la yang bcings te nags khrod du khrid par 'gyur ro/ /dga' bo nye dga' gal te lam du 'dong na tho 'tsham pa mang du 'byung gis lam gol bar 'dong zhugs te dong ba </text></item>
<item><p>139a5</p><section>'dul ba</section><text>dang / sho gam pa dag gis tshong pa sho gam 'dral ba bsgugs pa'i phyir 'ge gu pa'i mi mang po dag bkod cing 'khod pa de dag gis de dag mthong nas smras pa/ e ma'o tshong pa sho gam 'dral ba dag ci'i phyir sho gam dral te 'dong / bkren pa dag kho bo </text></item>
<item><p>139a6</p><section>'dul ba</section><text>cag khyed kyi tshong pa sho gam 'dral ba dag yin nam/ khyed cag su yin/ 'phags pa drug sde dag yin no/ /bzhud cig de dag gis smras pa/ dga' bo nye dga' gal te rgyal byed kyi tshal gyi sgo nas zhugs na lhung bzed nag po can dag las tho 'tsham </text></item>
<item><p>139a7</p><section>'dul ba</section><text>pa mang du 'byung gis sge'u chung nas 'jug par bya'o zhes de dge sge'u chung nas zhugs pa dang / rgan zhugs shigs gis mthong nas des smras pa/ e ma'o khur tsa ba dag ci'i phyir grong dral te 'jug par byed/ rgan zhugs kho bo cag khyod kyi </text></item>
<item><p>139a8</p><section>'dul ba</section><text>khur tsa ba dag yin nam/ des smras pa khyed su yin/ tshe dang ldan pa drug sde dag yin no/ /tshe dang ldan pa dag byon pa legs so byon pa legs so/ /de dag nang du zhugs nas de dag gi bal gyi khur de dag bshig pa dang / ri rab kyi rnam pa 'dra ba'i phung </text></item>
<item><p>139b1</p><section>'dul ba</section><text>po chen por rnam par gnas so/ /de dag la dge slong rnams kyis smras pa/ tshe dang ldan pa dag khyed cag khur 'di lta bu dag thogs nas khyed la tho 'tsham pa dag mi 'byung ngam/ tshe dang ldan pa dag khyed ci kho bo cag gis bza' ba kho na'i phyir kha mngon </text></item>
<item><p>139b2</p><section>'dul ba</section><text>par bsgrubs sam/ gang kho bo cag la tho 'tsham par byed pa de la kho bo cag gis kyang nyis gyur sbyin par bya'o/ /dge slong dag don nyung ba dag ci'i phyir dge slong dag yan lag gang gis ngo tsha bar bya ba'i yag lag de nyid kyis khengs par byed ces smod par byed/</text></item>
<item><p>139b3</p><section>'dul ba</section><text>phyar ka gtong bar byed/ /kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs </text></item>
<item><p>139b4</p><section>'dul ba</section><text>pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin no/ /sangs rgyas bcom ldan 'das kyis drug sde dag la rmas pa/ dge slong dag khyed kyis mi mdzes pa de lta </text></item>
<item><p>139b5</p><section>'dul ba</section><text>bu de byas par gyur pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no/ /</text></item>
<item><p>139b6</p><section>'dul ba</section><text>zhes rnam par smad pa mdzad do/ /de nas bcom ldan 'das kyis rnam grangs du mas rnam par smad pa mdzad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams </text></item>
<item><p>139b7</p><section>'dul ba</section><text>kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong lam du zhugs pas lug bal dag rnyed la 'dod na dge slong des blang bar bya'o/ /</text></item>
<item><p>139b8</p><section>'dul ba</section><text>blangs nas khyer ba med na dpag tshad gsum gyi mtha'i bar du bdag nyid kyis bkur bar bya'o/ /de las 'das par khyer na spang ba'i ltung byed do/ /dge slong zhes bya ba ni drug sde dag gam/ gzhan yang de lta bu gang yin pa'o/ /lam du zhugs pas zhes bya ba ni/</text></item>
<item><p>140a1</p><section>'dul ba</section><text>zhes bya ba dgon pa'i lam du zhugs pas so/ /lug bal dag ces bya ba ni lug gi bal dag go/ /rnyed pa zhes bya ba ni gzhan las so/ /'dod na zhes bya ba ni gal te don du gnyer na'o/ /dge slong des blang bar bya'o zhes bya ba ni mnod par bya ba'o/ /blangs nas khyer </text></item>
<item><p>140a2</p><section>'dul ba</section><text>ba med na zhes bya ba ni rung ba byed pa med na'o/ /dpag tshad gsum gyi mtha'i bar du zhes bya ba ni dpag tshad gsum gyi mthar thug pa'i bar tshun chad du'o/ /bdag nyid kyis bkur bar bya'o/ /zhes bya ba ni bdag rang gis bkur bar bya ba'o/ /de las 'das par khyer na </text></item>
<item><p>140a3</p><section>'dul ba</section><text>zhes bya ba ni de las thal bar khyer na'o/ /spang ba'i ltung byed do zhes bya ba ni dngos po de spangs nas ltung byed kyi ltung ba bshags par bya ba ste/ des na spang ba'i ltung byed do zhes gsungs so/ /de la ltung bar ji ltar 'gyur zhe na/ dge slong </text></item>
<item><p>140a4</p><section>'dul ba</section><text>gis lug bal dag rnyed la khyer ba med na bdag nyid kyis dpag tshad gsum gyi mtha' las 'das par khyer na rgyang grags phyed du phyin na nyes byas su 'gyur la/ rgyang grags kyi mthar phyin na spang ba'i ltung byed du 'gyur ro/ /</text></item>
<item><p>140a5</p><section>'dul ba</section><text>khyer ba yod bzhin du bdag nyid kyis khyer na rtsom pa'i dus kho na na nyes byas su 'gyur la rgyang grags phyed du phyin na nyes byas su gzhan gcig tu 'gyur/ rgyang grags kyi mthar phyin na spang ba'i ltung byed du 'gyur ro/ /rdul phra rab </text></item>
<item><p>140a6</p><section>'dul ba</section><text>drug la rdul phra mo gcig go/ /rdul phra mo drug la chu rdul gcig go/ /chu rdul drug la lcag rdul gcig go/ /lcag rdul drug la ri bong gi rdul gcig go/ /ri bong rdul drug la lug rdul gcig go/ /lug rdul drug la glang rdul gcig </text></item>
<item><p>140a7</p><section>'dul ba</section><text>go/ /glang rdul drug la nyi zer gyi rdul gcig go/ /nyi zer gyi rdul drug la sro ma gcig go/ /sro ma drug la shig gcig go/ /shig drug la nas gcig go/ /nas drug la sor gcig go/ /sor bzhi drug la khru gang ngo / /khru phyed dang </text></item>
<item><p>140a8</p><section>'dul ba</section><text>bzhi la mi'i srid do/ /khru bzhi la gzhu'o/ /gzhu lnga brgya la rgyang grags gcig go/ /rgyang grags brgyad la dpag tshad gcig go/ /de la dge slong dgon pa pa lam du zhugs pas lug bal dag rnyed la/ de blangs te khyer ba med na rgyang grags kyis chod pa'i grong </text></item>
<item><p>140b1</p><section>'dul ba</section><text>bdun po dag gi grong phyed du ni nyes byas su 'gyur la/ grong gi mthar ni spang ba'i ltung byed du 'gyur ro/ /grong nas dgon pa'i lam du 'jug na rgyang grags phyed phyed du nyes byas su 'gyur la/ rgyang grags re rer spang ba'i ltung byed du 'gyur ro/ /zhwa dang lham sgrog gu can </text></item>
<item><p>140b2</p><section>'dul ba</section><text>dang / stod kor nang tshangs can dang / rgya cang dang / lcag pod dang / shur bu phre'u la sogs pa'i don du de tsam dag khyer ba la ni ltung ba med do/ /las dang po pa dang / smyos pa dang sems 'khrugs pa dang / tshor ba dag gis nyen pa la ltung ba med do/ /bal thogs pa'i spang </text></item>
<item><p>140b3</p><section>'dul ba</section><text>ba ste bcu drug pa rdzogs so// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /drug sde dag gis smras pa/ dga' bo nye dga' bal bgo bar bya'o/ /cha dur bya de dag gis smras </text></item>
<item><p>140b4</p><section>'dul ba</section><text>pa/ bdag cag gis btsun pa 'char ka 'di nyid na 'dug 'dug pa la ci'i phyir skal ba sbyin/ cha lngar bya'o/ /'char kas thos nas des smras pa/ tshe dang ldan pa dag khyed kyis der rnyed pa gang grub pa de yang khyed kyis gyis shig /kho bo 'di nyid na 'dug 'dug </text></item>
<item><p>140b5</p><section>'dul ba</section><text>pas rnyed pa gang grub pa de yang kho bo nyid kyir bya'o/ /nye dgas bsams pa 'di 'di na 'dug 'dug pas rnyed pa mang po grub gor ma chag snyam nas des smras pa/ tshe dang ldan pa dag bdag cag dus thams cad du drug sde yin na da ci'i phyir lnga sder 'gyur bar bya/ cha drug kho </text></item>
<item><p>140b6</p><section>'dul ba</section><text>nar bya'o su bgod tu gzhug /btsun pa 'char ka ma dub pa yin gyis de 'god du gzhug go/ /'char kas drug tu byas te bdag nyid kyi skal ba rang gi gnas khang du bcug ste bzhag go/ /de dag gis smras pa/ btsun pa 'char ka khyod kyis rnyed pa gang grub pa de khyer shog </text></item>
<item><p>140b7</p><section>'dul ba</section><text>bgo'o/ /'char kas smras pa/ kho bos de'i bar du ka ka Ni gcig tsam yang ma rnyed do/ /khyod kyis kho bo cag bslus so/ /'char kas bsam pa/ bdag gis bal nyung ngu ma zhig rnyed pa 'di su rmel du gzhug /gal te khyim pa dag la bcol na </text></item>
<item><p>140b8</p><section>'dul ba</section><text>ni de dag bslab pa yang dag par ma blangs pa yin pas thams cad brkus par 'gyur ro/ /gal te bcu gnyis sde dag la bcol na ni bca' ba'i rin du 'jog par 'gyur ro/ /chos byin la bcol yang chos byin ni mdo sde'i mtha' pa </text></item>
<item><p>141a1</p><section>'dul ba</section><text>yin la/ 'khor yang mdo sde'i mtha' pa dang ldan pa yin pas mdo sde'i tshig dag sems pa na dus 'gyangs par 'gyur ro/ /gau ta mI skem mo la bcol du yang gau ta mI skem mo ni 'dul ba 'dzin pa yin la/ de'i 'khor yang 'dul ba 'dzin </text></item>
<item><p>141a2</p><section>'dul ba</section><text>pa dang ldan pas de 'di ni ltung ba yin no/ /'di ni ltung ba ma yin no zhes sem pa na dus 'gyangs par 'gyur ro/ /skye dgu'i bdag mo chen mo gau ta mI ni spong ba ma yin la/ 'khor yang spong ba pa dang ldan pas des sems rtse gcig tu 'jog pa la </text></item>
<item><p>141a3</p><section>'dul ba</section><text>bal rmel ba mi gnod kyis bdag gis de la bal rmel du bcol lo snyam nas/ de de snyam sems zhing 'dug pa na skye dgu'i bdag mo chen mo gau ta mIs bcos ldan 'das ga la ba der 'ongs pa de tshe dang ldan pa 'char kas thag ring po kho na nas </text></item>
<item><p>141a4</p><section>'dul ba</section><text>mthong nas smras pa/ gau ta mIs bcom ldan 'das kyis tshul khrims dang ldan pa'i sems kyi smon pa 'grub ste/ de yang tshul khrims rnam par dag pa'i phyir ro zhes bka' stsal pa de legs par gsungs pa yin te/ da gzod kho na bdag kye ma skye dgu'i </text></item>
<item><p>141a5</p><section>'dul ba</section><text>bdag mo chen mo gau ta mI 'ongs na ci ma rung snyam pa'i blo skyes na khyod kyang 'dir 'ongs so/ /bdag gis bal nyung zhig rnyed pa de khyed kyis rmel du chug ste byin cig /'phags pa bdag bcom ldan 'das kyi zhabs la phyag 'tshal te slar </text></item>
<item><p>141a6</p><section>'dul ba</section><text>mchis nas dge slong ma gnyis btang gis de gnyis la bskur bar stsol cig /'char kas bal de dag gzar thag gis bam po gnyis su dam du rab tu bcings te sgo glegs kyi phag tu bzhag go/ /de nas skye dgu'i bdag mo chen mo gau ta mI </text></item>
<item><p>141a7</p><section>'dul ba</section><text>bcom ldan 'das kyi zhabs la phyag 'tshal te/ dbyar khang du son nas des de'i gan du dge slong ma gnyis btang ste/ 'phags pa 'char ka'i gan du deng la bal de bskur du stsol zhes gyis shig ces bsgo'o/ /de gnyis dong ste </text></item>
<item><p>141a8</p><section>'dul ba</section><text>smras pa/ 'phags pa gau ta mI'i mchid nas bal de bskur du gsol zhes mchi'o/ /'char kas de gnyis la smras pa/ sgo glegs kyi phag na bam po gnyis 'dug pa de gnyis khyer la deng shig /de gnyis gnas khang du </text></item>
<item><p>141b1</p><section>'dul ba</section><text>zhugs te 'degs par brtsams pa dang / bsgul ba tsam du yang ma nus nas de gnyis kyis smras pa/ 'phags pa ci 'dir rang thag gi gor ma dag stsal tam/ gzhon nu ma gnyis ci khyed gnyis gzhon nu ma gta' gam pa yin nam/</text></item>
<item><p>141b2</p><section>'dul ba</section><text>zhes des the'u chung gis bteg ste gcig ni gcig gi mgor bskur/ gcig ni gcig gi rked du bskur ro/ /de gnyis mgo chag la thug go/ /rked pa chag la thug go zhes zer zhing dbyar khang du dong nas khur sa la bzhag ste khri steng du sgyel cing </text></item>
<item><p>141b3</p><section>'dul ba</section><text>'dug go/ /dge slong ma rnams kyis de gnyis la smras pa/ khyed gnyis gzhon nu ma gta' gam pa yin nam/ de gnyis kyis smras pa/ khyed cag las stobs dang ldan pa gang yin pa des je 'di theg shig /de dag gis de 'dig par brtsams pa dang </text></item>
<item><p>141b4</p><section>'dul ba</section><text>bsgul ba tsam du yang ma nus nas de dag gis smras pa/ 'phags ma gnyis ci 'dir rang thag gi rdo dag bcug gam zhes de dag gis bam po de gnyis bshig pa dang ji tsam na phung po chen por rnam par gnas par gyur to/ /dge slong ma rnams </text></item>
<item><p>141b5</p><section>'dul ba</section><text>kyis rta gad kyis btab ste smras pa/ 'phags pa 'char ka na re bal cung zhig zer na gal te mang bar gyur na ji lta bur 'gyur/ skye dgu'i bdag mo chen mo gau ta mIs smras pa/ nu mo dag mgo bregs shing mchan khung ral bu can dag yin </text></item>
<item><p>141b6</p><section>'dul ba</section><text>na god tu ci yod/ 'phags pa 'char ka'i mchid nas bal nyung zhig ces mchi na gal te mang bar gyur na ji lta bur 'gyur/ skye dgu'i bdag mo chen mo gau ta mIs smras pa/ nu mo dag de dag ni gnas ngan len kun tu </text></item>
<item><p>141b7</p><section>'dul ba</section><text>spyod pa dag yin pas de dag gis bcom ldan 'das kyi bstan pa la 'drums pa ltung bas ltung bar byed do/ /nu mo dag bcom ldan 'das kyis 'di gnyis ni skyes bu dam pa yin te/ khur ma blangs pa mi len pa gang yin pa dang /</text></item>
<item><p>141b8</p><section>'dul ba</section><text>khur blangs pa mthar phyin par byed pa gang yin pa'o zhes gsungs pas/ 'di ni khur blangs pa yin pas mthar phyin par bya dgos kyis/ khyed cag las gang gis ji tsam rmel bar spro ba de tsam rmel la de'i gan du khyer te byin cig /</text></item>
<item><p>142a1</p><section>'dul ba</section><text>de dag yun ring du thogs pa dang 'char kas bsams pa/ de dag gis gal te bca' ba'i rin du bzhag gor ma chag /bdag gis ma legs pa zhig byas te bdag gis bal de ni char pas 'jigs pas gang la khar bzhag pa dang 'dra bar </text></item>
<item><p>142a2</p><section>'dul ba</section><text>gyur to snyam mo/ /dge slong ma gnyis kyis bal khal cig rmel te khyer te 'ongs nas smras pa/ 'phags pa 'char ka bal dag 'tshal te mchis na gang du gzhag par bgyi/ 'char kas bsams pa/ da dung spyod yul lhag ma dang bcas pa yin no snyam </text></item>
<item><p>142a3</p><section>'dul ba</section><text>nas smras pa gnas khang du chug ste zhog shig /de gnyis kyis bzhag ste song ba dang / gzhan dag gis kyang khyer te 'ongs so/ /ji tsam thams cad kyis kyang khyer te 'ongs so/ /de nas skye dgu'i bdag mo chen mo gau ta mI bcom ldan 'das ga la der song ste phyin nas/</text></item>
<item><p>142a4</p><section>'dul ba</section><text>bcom ldan 'das kyi zhabs la phyag 'tshal te mtha' gcig tu 'dug go/ /de'i tshe skye dgu'i bdag mo chen mo gau ta mI'i lag pa gnyis 'di lta ste/ dper na btso blag mkhan gyi lag pa ltar dmar ba dmar ba dang shin tu dmar bar gyur to/ /de nas bcom ldan 'das kyis skye dgu </text></item>
<item><p>142a5</p><section>'dul ba</section><text>'i bdag mo chen mo gau ta mI la 'di skad ces bka' stsal to/ /gau ta mI ci'i phyir khyod kyi lag pa gnyis 'di lta ste/ dper na btso blag mkhan gyi lag pa dmar ba ltar dmar ba dang shin tu dmar bar gyur/ bcom ldan 'das 'di na bgyi ba gzhan lags na gzhan bgyid do/ /</text></item>
<item><p>142a6</p><section>'dul ba</section><text>ji ltar gyur 'phags pa 'char kas bdag bal rmel du stsal to de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo dge slong dag dge slong ma nye du ma yin pa la lug bal dag rmel du 'dzud dam/ btsun pa rmel du stsol to/ /de nas bcom ldan </text></item>
<item><p>142a7</p><section>'dul ba</section><text>'das kyis byung ba 'di dang gleng gzhi 'di dang skabs 'di la dge slong gi dge 'dun bsdu ba mdzad do zhes bya la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/</text></item>
<item><p>142a8</p><section>'dul ba</section><text>sangs rgyas bcom ldan 'das kyis tshe dang ldan pa 'char ka la rmas pa 'char ka khyod dge slong ma nye du ma yin pa la lug bal dag rmel du 'dzud pa bden nam btsun pa mad do sangs rgyas bcom ldan 'das kyis dge sbyong gi tshul ma yin pa rjes su </text></item>
<item><p>142b1</p><section>'dul ba</section><text>'thun pa ma yin pa rung ba ma yin pa tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong </text></item>
<item><p>142b2</p><section>'dul ba</section><text>dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge </text></item>
<item><p>142b3</p><section>'dul ba</section><text>slong gang dge slong ma nye du ma yin pa la lug bal 'khrur 'dzud dam/ 'tshed du 'dzud dam/ rmel du 'dzud na spang ba'i ltung byed do/ /yang dge slong gang zhes bya ba ni 'char ka 'am gzhan yang de lta bu gang yin pa'o/ /dge slong ma zhes bya ba ni chos 'di </text></item>
<item><p>142b4</p><section>'dul ba</section><text>pa'o/ /nye du ma yin pa la zhes bya ba ni phyi mo dang mes po dang / phrugs kyi bdun pa tshun chad ni nye du yin la/ de phan chad ni nye du ma yin no/ /lug bal zhes bya ba ni lug gi bal lo/ /'khrur 'dzud dam zhes bya ba ni tha na chur snyug pa byed du 'dzud </text></item>
<item><p>142b5</p><section>'dul ba</section><text>na'o/ /'tshed du 'dzud dam zhes bya ba ni tha na tshon du snyug pa byed du 'dzud na'o/ /rmel du 'dzud na zhes bya ba ni tha na 'da' ba byed du 'dzud na'o/ /spang ba'i ltung byed do zhes bya ba ni dngos po de spangs nas ltung byed kyi ltung ba bshags par bya ba </text></item>
<item><p>142b6</p><section>'dul ba</section><text>ste/ des na spang ba'i ltung byed do zhes gsungs so/ /de la ltung bar ji ltar 'gyur zhe na/ dge slong gis dge slong ma nye du ma yin pa la nye du ma yin par 'du shes pas lug bal dag 'khrur 'dzud na spang ba'i ltung byed du 'gyur ro/ /</text></item>
<item><p>142b7</p><section>'dul ba</section><text>'tshed du 'dzud na spang ba'i ltung byed du 'gyur ro/ /rmel du 'dzud na spang ba'i ltung byed du 'gyur ro/ /'khrur 'dzud pa dang 'tshed du 'dzud dam/ 'khrur 'dzud pa dang rmel du 'dzud dam/ 'tshed du 'dzud pa dang 'khrur 'dzud dam/</text></item>
<item><p>142b8</p><section>'dul ba</section><text>'tshed du 'dzud pa dang rmel du 'dzud dam/ rmel du 'dzud pa dang 'khrur 'dzud dam/ rmel du 'dzud pa dang 'tshed du 'dzud dam/ 'khrur 'dzud pa dang 'tshed du 'dzud pa dang / rmel du 'dzud na spang ba'i ltung byed du 'gyur ro/ /dge slong gis dge </text></item>
<item><p>143a1</p><section>'dul ba</section><text>slong ma nye du ma yin pa la yid gnyis za bas lug bal dag 'khrur 'dzud na spang ba'i ltung byed du 'gyur ro/ /'tshed du 'dzud na spang ba'i ltung byed du 'gyur ro/ /rmel du 'dzud na spang ba'i ltung byed du 'gyur ro/ /'khrur 'dzud pa dang 'tshed du 'dzud dam/</text></item>
<item><p>143a2</p><section>'dul ba</section><text>'khrur 'dzud pa dang rmel du 'dzud dam/ 'tshed du 'dzud pa dang 'khrur 'dzud dam/ 'tshed du 'dzud pa dang rmel du 'dzud dam/ rmel du 'dzud pa dang 'khrur 'dzud dam/ rmel du 'dzud pa dang 'tshed du 'dzud dam/ 'khrur 'dzud pa dang 'tshed du 'dzud pa dang / rmel du 'dzud na spang ba'i ltung byed du </text></item>
<item><p>143a3</p><section>'dul ba</section><text>'gyur ro/ /dge slong gis dge slong ma nye du la nye du ma yin par 'du shes pas lug bal dag 'khrur 'dzud na nyes byas su 'gyur ro/ /'tshed du 'dzud na nyes byas su 'gyur ro/ /rmel du 'dzud na nyes byas su 'gyur ro/ /'khrur 'dzud pa dang 'tshed du 'dzud dam/ 'khrur 'dzud pa dang </text></item>
<item><p>143a4</p><section>'dul ba</section><text>rmel du 'dzud dam/ 'tshed du 'dzud pa dang 'khrur 'dzad dam/ 'tshed du 'dzud pa dang rmel du 'dzud dam/ rmel du 'dzud pa dang 'khrur 'dzud dam/ rmel du 'dzud pa dang 'tshed du 'dzud dam/ 'khrur 'dzud pa dang 'tshed du 'dzud dam/ 'khrur 'dzud pa dang rmel du 'dzud dam/</text></item>
<item><p>143a5</p><section>'dul ba</section><text>'tshed du 'dzud pa dang / 'khrur 'dzud dam/ 'tshed du 'dzud pa dang rmel du 'dzud dam/ rmel du 'dzud pa dang 'khrur 'dzud dam/ rmel du 'dzud pa dang 'tshed du 'dzud dam/ 'khrur 'dzud pa dang 'tshed du 'dzud dang / rmel du 'dzud na nyes byas su 'gyur ro/ /</text></item>
<item><p>143a6</p><section>'dul ba</section><text>dge slong gis dge slong ma nye du la yid gnyis za bas lug bal dag 'khrur 'dzud na nyes byas su 'gyur ro/ /'tshed du 'dzud na nyes byas su 'gyur ro/ /rmel du 'dzud na nyes byas su 'gyur ro/ /'khrur 'dzud pa dang 'tshed du 'dzud dam/ 'khrur 'dzud </text></item>
<item><p>143a7</p><section>'dul ba</section><text>pa dang rmel du 'dzud dam/ 'tshed du 'dzud pa dang 'khrur 'dzud dam/ 'tshed du 'dzud pa dang rmel du 'dzud dam/ rmel du 'dzud pa dang 'khrur 'dzud dam/ rmel du 'dzud pa dang 'tshed du 'dzud dam/ 'khrur 'dzud pa dang 'tshed du 'dzud pa dang / rmel du 'dzud na </text></item>
<item><p>143a8</p><section>'dul ba</section><text>nyes byas su 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /bal rmel du 'dzud pa'i spang ba ste bcu bdun pa rdzogs s+ho// //</text></item>
<item><p>143b1</p><section>'dul ba</section><text>sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/ /de nas grong dpon gtsug na nor bu bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag </text></item>
<item><p>143b2</p><section>'dul ba</section><text>'tshal te mtha' gcig tu 'dug go/ /mtha' gcig tu 'dug nas bcom ldan 'das la grong dpon gtsug na nor bus 'di skad ces gsol to/ /btsun pa sngon gyi gdugs rnams kyis ches snga ba zhig na rgyal po'i pho brang na rgyal po dang blon po'i </text></item>
<item><p>143b3</p><section>'dul ba</section><text>'khor mchis shing 'thun par gyur pa rnams la bar skabs kyi bka' mchid kun tu brjod pa 'di lta bu 'di byung bar gyur te/ shes ldan dag ci dge slong rnams la mngon mtshan can rung ngam/ shAkya'i sras kyi dge sbyong rnams gser bdag gir bgyid </text></item>
<item><p>143b4</p><section>'dul ba</section><text>dam/ 'on te dge slong rnams la mngon mtshan can mi rung zhing shAkya'i sras kyi dge sbyong rnams gser bdag gir mi bgyid ces mchi nas/ de na kha cig ni 'di skad ces dge slong rnams la mngon mtshan can rung zhing shAkya'i sras kyi dge sbyong rnams gser </text></item>
<item><p>143b5</p><section>'dul ba</section><text>bdag gir bgyid do zhes mchi/ kha cig ni 'di skad ces dge slong rnams la mngon mtshan can mi rung shing shAkya'i sras kyi dge sbyong rnams gser bdag gir mi bgyid do zhes mchi na/ btsun pa de la gang dag de skad ces dge slong rnams la mngon </text></item>
<item><p>143b6</p><section>'dul ba</section><text>mtshan can rung zhing shAkya'i sras kyi dge sbyong rnams gser bdag gir bgyid do zhes mchis na/ btsun pa ji ltar gang dag de skad mchi ba de dag de ltar brda sprod par bgyid pa na/ bcom ldan 'das la skur pa 'debs par mi bgyid cing ha cang thal bar </text></item>
<item><p>143b7</p><section>'dul ba</section><text>yang mi bgyid pa dang / de dag bcom ldan 'das kyis gsungs pa'i rjes su smra ba dang / chos smra ba dang / chos kyi rjes su 'thun pa'i chos brda sprod par bgyid pa dang / gsungs pa'i rjes su smra ba de dag la gzhan las chos dang 'thun pas </text></item>
<item><p>143b8</p><section>'dul ba</section><text>smad pa'i gnas lta bu'i chos 'ga' yang mi mchi ba lags sam/ grong dpon gang dag de skad ces dge slong rnams la mngon mtshan can rung zhing shAkya'i sras kyi dge sbyong rnams gser bdag gir byed do zhes zer ba de dag de ltar brda sprod par byed </text></item>
<item><p>144a1</p><section>'dul ba</section><text>pa na nga la skur pa 'debs par byed cing ha cang thal bar byed pa dang / de dag ngas smras pa'i rjes su smra ba ma yin pa dang chos smra ba ma yin pa dang / chos kyi rjes su 'thun pa'i chos brda sprod par byed pa ma yin pa dang / smras pa'i </text></item>
<item><p>144a2</p><section>'dul ba</section><text>rjes su smra ba ma yin pa de dag la gzhan las chos dang 'thun pas smad pa'i gnas lta bu'i chos shin tu 'ong ba yin no/ /de ci'i phyir zhe na/ grong dpon dge slong rnams la mngon mtshan can mi rung zhing shAkya'i sras kyi dge sbyong rnams gser </text></item>
<item><p>144a3</p><section>'dul ba</section><text>bdag gir mi byed de gang mngon mtshan can rung zhing gser bdag gir byed pa de ni dge sbyong gi chos ma yin zhing de ni shAkya'i sras kyi chos ma yin pa'i phyir ro/ /grong dpon ngas khyod la don de nyid kyi phyir lan gnyis lan gsum </text></item>
<item><p>144a4</p><section>'dul ba</section><text>gyi bar du brjod par bya ste/ /dge slong rnams la mngon mtshan can mi rung zhing shAkya'i sras kyi dge sbyong rnams gser bdag gir mi byed de/ gang la la la mngon mtshan can rung zhing gser bdag gir byed pa de ni dge sbyong gi chos ma yin zhing </text></item>
<item><p>144a5</p><section>'dul ba</section><text>de ni shAkya'i sras kyi chos ma yin no/ /btsun pa gang gi slad du bcom ldan 'das kyis de skad ces dge slong rnams la mngon mtshan can mi rung zhing shAkya'i sras kyi dge sbyong rnams gser bdag gir mi bgyid de/ gang la la la mngon mtshan can rung zhing </text></item>
<item><p>144a6</p><section>'dul ba</section><text>gser bdag gir bgyid pa de ni dge sbyong gi chos ma lags shing de ni shAkya'i sras kyi chos ma lags so zhes bka' stsal te/ ji tsam du bcom ldan 'das kyis legs par gsungs pa ni ngo mtshar te/ btsun pa gang gi slad du bcom ldan 'das kyis de skad ces/</text></item>
<item><p>144a7</p><section>'dul ba</section><text>grong dpon ngas khyod la don de nyid kyi phyir lan gnyis lan gsum gyi bar du brjod par bya ste/ dge slong rnams la mngon mtshan can mi rung zhing shAkya'i sras kyi dge sbyong rnams gser bdag gir mi bgyid de/ gang la la la mngon mtshan can rung zhing gser bdag </text></item>
<item><p>144a8</p><section>'dul ba</section><text>gir bgyid pa de ni dge sbyong gi chos ma lags shing de ni shAkya'i sras kyi chos ma lags so zhes bka' stsal pa'i bcom ldan 'das kyi bka' de ni rgya cher bzang ba lags so/ /btsun pa bdag kyang 'di snyam bgyid de/ dge slong rnams la </text></item>
<item><p>144b1</p><section>'dul ba</section><text>mngon mtshan can mi rung zhing shAkya'i sras kyi dge sbyong rnams gser bdag gir mi bgyid de/ gang la la la mngon mtshan can rung zhing gser bdag gir bgyid pa de la ni 'dod pa'i yon tan lnga po dag kyang rung ba kho na lags so/ /grong </text></item>
<item><p>144b2</p><section>'dul ba</section><text>dpon de de bzhin no/ /de de bzhin te/ dge slong rnams la mngon mtshan can mi rung zhing shAkya'i sras kyi dge sbyong rnams gser bdag gir mi byed de/ gang la la la mngon mtshan can rung zhing gser bdag gir byed pa de ni dge sbyong gi chos ma yin </text></item>
<item><p>144b3</p><section>'dul ba</section><text>zhing de ni shAkya'i sras kyi chos ma yin no/ /de nas grong dpon gtsug na nor bus bcom ldan 'das kyis bka' stsal pa la mngon par dga' ba dang rjes su yi rang ba byas nas bcom ldan 'das kyi zhabs gnyis la mgo bos phyag </text></item>
<item><p>144b4</p><section>'dul ba</section><text>'tshal te bcom ldan 'das kyi spyan snga nas song ngo / /de'i tshe na tshe dang ldan pa kun dga' bo bcom ldan 'das kyi snam logs na 'dug par gyur cing bsil yab thogs te bcom ldan 'das la g.yob cing 'dug go/ /de nas bcom ldan 'das kyis grong </text></item>
<item><p>144b5</p><section>'dul ba</section><text>dpon gtsug na nor bu song nas ring por ma lon par thugs su chud nas tshe dang ldan pa kun dga' bo la bka' stsal pa/ kun dga' bo song la 'od ma'i tshal ka lan da ka'i gnas na dge slong ji snyed nye bar rten cing gnas pa de dag thams cad dpong </text></item>
<item><p>144b6</p><section>'dul ba</section><text>sa'i khang par bsdus shig /tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan nas 'od ma'i tshal ka lan dka'i gnas na dge slong ji snyed nye bar rten cing gnas pa de dag thams cad dpong sa'i </text></item>
<item><p>144b7</p><section>'dul ba</section><text>khang par bsdus te/ bcom ldan 'das ga la ba der song ste phyin nas bcom ldan 'das kyi zhabs la phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la tshe dang ldan pa kun dga' bos 'di skad ces gsol to/ /</text></item>
<item><p>144b8</p><section>'dul ba</section><text>btsun pa 'od ma'i tshal ka lan da ka'i gnas na dge slong ji snyed nye bar rten cing gnas pa de dag thams cad dpong sa'i khang par mchis shing 'thun par gyur na bcom ldan 'das kyis da de'i dus la bab par mkhyen par mdzad du gsol/ de nas </text></item>
<item><p>145a1</p><section>'dul ba</section><text>bcom ldan 'das dpong sa'i khang pa ga la ba der gshegs te byon nas dge slong gi dge 'dun gyi gong du gdan bshams pa nyid la bzhugs so/ /bzhugs nas bcom ldan 'das kyis dge slong rnams la bka' stsal pa/</text></item>
<item><p>145a2</p><section>'dul ba</section><text>dge slong dag da ci'i grong dpon gtsug na nor bu nga ga la ba der 'ongs te phyin nas nga'i rkang pa gnyis la phyag 'tshal te mtha' gcig tu 'dug go/ /mtha' gcig tu 'dug nas nga la grong dpon gtsug na nor bu 'di skad ces btsun pa </text></item>
<item><p>145a3</p><section>'dul ba</section><text>sngon gyi gdugs rnams kyi ches snga ba zhig na rgyal po'i pho brang na rgyal po dang blon po'i 'khor mchis shing mthun par gyur pa rnams la bar skabs kyi bka' mchid kun tu rjod pa 'di lta bu 'di byung bar gyur te/ shes ldan dag ci dge slong rnams la mngon mtshan can </text></item>
<item><p>145a4</p><section>'dul ba</section><text>rung ngam shAkya'i sras kyi dge sbyong rnams gser bdag gir bgyid dam/ 'on te dge slong rnams la mngon mtshan can mi rung zhing shAkya'i sras kyi dge sbyong rnams gser bdag gir mi bgyid ces mchi nas/ de na kha cig ni 'di skad ces dge slong rnams la mngon mtshan can </text></item>
<item><p>145a5</p><section>'dul ba</section><text>rung zhing shAkya'i sras kyi dge sbyong rnams gser bdag gir bgyid do zhes mchi/ kha cig ni 'di skad ces dge slong rnams la mngon mtshan can mi rung zhig shAkya'i sras kyi dge sbyong rnams gser bdag gir mi bgyid do zhes mchi na/ btsun pa de la gang dag </text></item>
<item><p>145a6</p><section>'dul ba</section><text>de skad ces dge slong rnams la mngon mtshan can mi rung zhing shAkya'i sras kyi dge sbyong rnams gser bdag gir bgyid do zhes mchi na/ btsun pa ji ltar gang dag de skad mchi ba de dag de ltar brda sprod par bgyid pa na bcom ldan 'das la skur pa </text></item>
<item><p>145a7</p><section>'dul ba</section><text>'debs par mi bgyid cing ha cang thal bar yang mi bgyid pa dang / de dag bcom ldan 'das kyis gsungs pa'i rjes su smra ba dang / chos smra ba dang / chos kyi rjes su 'thun pa'i chos brda sprod par bgyid pa dang / gsungs pa'i rjes su smra ba </text></item>
<item><p>145a8</p><section>'dul ba</section><text>pa de dag la gzhan las chos dang 'thun pas smad pa'i gnas lta bu'i chos 'ga' yang mi mchi ba lags sam zhes zer nas/ ngas de la 'di skad ces grong dpon gang dag de skad ces dge slong rnams la mngon mtshan </text></item>
<item><p>145b1</p><section>'dul ba</section><text>can rung zhing shAkya'i sras kyi dge sbyong rnams gser bdag gir byed do zhes zer ba de dag de ltar brda sprod par byed pa na nga la skur pa 'debs par byed cing ha cang thal bar byed pa dang / de dag ngas smras pa'i rjes su smra ba ma yin pa dang / chos smra ba ma yin pa dang / chos </text></item>
<item><p>145b2</p><section>'dul ba</section><text>kyi rjes su 'thun pa'i chos brda sprod par byed pa ma yin pa dang / smras pa'i rjes su smra ba ma yin pa de dag la gzhan las chos dang 'thun pas smad pa'i gnas lta bu'i chos shin tu 'ong ba yin no/ /de ci'i phyir zhe na/ grong dpon dge slong rnams la mngon mtshan </text></item>
<item><p>145b3</p><section>'dul ba</section><text>can mi rung zhing shAkya'i sras kyi dge sbyong rnams gser bdag gir byed de gang la la la mngon mtshan can rung zhing gser bdag gir byed pa de ni dge sbyong gi chos ma yin zhing de ni shAkya'i sras kyi chos ma yin pa'i phyir ro/ /grong dpon ngas khyod la don de nyid kyi </text></item>
<item><p>145b4</p><section>'dul ba</section><text>phyir lan gnyis lan gsum gyi bar du brjod par bya ste/ dge slong rnams la mngon mtshan can mi rung zhing shAkya'i sras kyi dge sbyong rnams gser bdag gir mi byed de/ gang la la la mngon mtshan can rung zhing gser bdag gir byed pa de ni dge sbyong gi chos ma </text></item>
<item><p>145b5</p><section>'dul ba</section><text>yin zhing de ni shAkya'i sras kyi chos ma yin no zhes smras pa dang / deng la 'di skad ces btsun pa gang gi slad du bcom ldan 'das kyis de skad ces dge slong rnams la mngon mtshan can mi rung zhing shAkya'i sras kyi dge sbyong rnams gser bdag gir mi </text></item>
<item><p>145b6</p><section>'dul ba</section><text>bgyid de/ gang la la la mngon mtshan can rung zhing gser bdag gir bgyid pa de ni dge sbyong gi chos ma lags shing de ni shAkya'i sras kyi chos ma lags so zhes bka' stsal te/ ji tsam du bcom ldan 'das kyis legs par </text></item>
<item><p>145b7</p><section>'dul ba</section><text>gsungs pa ni ngo mtshar to/ /btsun pa gang gi slad du bcom ldan 'das kyis de skad ces grong dpon ngas khyod la don de nyid kyi phyir lan gnyis lan gsum gyi bar du brjod par bya ste/ dge slong rnams la mngon mtshan can mi rung zhing shAkya'i </text></item>
<item><p>145b8</p><section>'dul ba</section><text>sras kyi dge sbyong rnams gser bdag gir mi bgyid de/ gang la la la mngon mtshan can rung zhing gser bdag gir bgyid pa de ni dge sbyong gi chos ma lags shing de ni shAkya'i sras kyi chos ma lags so/ /zhes bka' stsal pa'i </text></item>
<item><p>146a1</p><section>'dul ba</section><text>bcom ldan 'das kyi bka' de ni rgya cher bzang ba lags so/ /btsun pa bdag kyang 'di snyam bgyid de/ dge slong rnams la mngon mtshan can mi rung zhing shAkya'i sras kyi dge sbyong rnams gser bdag gir mi bgyid de/ gang la la la mngon mtshan can </text></item>
<item><p>146a2</p><section>'dul ba</section><text>rung zhing gser bdag gir bgyid pa de la ni 'dod pa'i yon tan lnga po dag kyang rung ba kho na lags so zhes zer ro/ /ngas de la 'di skad ces grong dpon de de bzhin no de de bzhin te/ dge slong rnams la mngon mtshan can mi rung zhing shAkya'i sras kyi dge sbyong rnams </text></item>
<item><p>146a3</p><section>'dul ba</section><text>gser bdag gir mi bgyid do/ /gang la la la mngon mtshan can rung zhing gser bdag gir byed pa de ni dge sbyong gi chos ma yin zhing de ni shAkya'i sras kyi chos ma yin no zhes smras so/ /de nas grong dpon gtsug na nor bu des ngas smras pa la mngon par </text></item>
<item><p>146a4</p><section>'dul ba</section><text>dga' ba dang rjes su yi rang ba byas nas nga'i rkang pa gnyis la mgo bos phyag 'tshal te nga'i drung nas song ngo / /dge slong dag de ltar grong dpon gtsug na nor bu des rgyal po dang bcas pa'i 'khor gyi mdun du dge slong rnams la mngon mtshan can mi rung zhing </text></item>
<item><p>146a5</p><section>'dul ba</section><text>shAkya'i sras kyi dge sbyong rnams gser bdag gir mi byed do/ gang la la la mngon mtshan can rung zhing gser bdag gir byed pa de la ni 'dod pa'i yon tan lnga po dag kyang gdon mi za bar rung ba yin no zhes cha gcig bzung ste/ khyu mchog gi tshig rgya chen po </text></item>
<item><p>146a6</p><section>'dul ba</section><text>smras shing 'khor gyi nang du yang dag par seng ge'i sgra bsgrags so/ /dge slong dag ngas kyang de skad ces dge slong rnams la mngon mtshan can mi rung zhing shAkya'i sras kyi dge sbyong rnams gser bdag gir mi byed de/ /gang la la la mngon mtshan can rung </text></item>
<item><p>146a7</p><section>'dul ba</section><text>zhing gser bdag gir byed pa de ni dge sbyong gi chos ma yin zhing de ni shAkya'i sras kyi chos ma yin no zhes smras so/ /dge slong dag de lta bas na khyed kyis da deng phyin cad shing 'dod pa dag gis shing yongs su btsal bar bya/</text></item>
<item><p>146a8</p><section>'dul ba</section><text>rtswa 'dod pa dag gis ni rtswa/ shing rta'i las 'dod pa dag gis ni shing rta'i las/ mi blas 'dod pa dag gis ni mi blas yongs su btsal bar bya zhes smra ba'i 'di skad ces rnam grangs gang gis kyang gser bdag gir bya ba ni </text></item>
<item><p>146b1</p><section>'dul ba</section><text>mi smra'o/ /'di ni re shig byung ba yin gyi sangs rgyas bcom ldan 'das re shig 'dul ba la nyan thos rnams kyi bslab pa'i gzhi 'cha' bar ni mi mdzad do/ /sangs rgyas bcom ldan 'das mnyan yod na rgyal byed kyi tshal mgon </text></item>
<item><p>146b2</p><section>'dul ba</section><text>med zas sbyin gyi kun dga' ra ba na bzhugs so/ /de'i tshe na dge slong drug sde dag rang gi lag gis gser dang dngul len par byed/ len du 'jud par byed/ phung po gcig tu byed/ phung po gnyis su byed/ khri dang khri'u </text></item>
<item><p>146b3</p><section>'dul ba</section><text>dang khri 'u chung ngu dag tu 'jog par byed nas/ gzhan mu stegs can dag shes ldan dag shAkya'i bu'i dge sbyong dag ni ma log ma spangs so sor ma spangs pa yin te 'di ltar rang gi lag gis gser dang dngul len par byed/</text></item>
<item><p>146b4</p><section>'dul ba</section><text>len du 'jud par byed/ phung po gcig tu byed/ phung po gnyis su byed/ khri dang khri'u dang khri'u chung ngu dag tu 'jog par byed do/ /bram ze dang khyim bdag dag kyang rang gi lag gis gser dang dngul len par byed len du 'jud par byed/ phung po gcig </text></item>
<item><p>146b5</p><section>'dul ba</section><text>tu byed/ phung po gnyis su byed/ khri dang khri'u dang / khri 'u chung ngu dag 'jog par byed na shes ldan dag shAkya'i bu'i dge sbyong rnams dang bram ze dang / khyim bdag rnams kyi 'di la bye brag ni ci yod/ bsam pa ni ci yod/ tha dad du bya ba </text></item>
<item><p>146b6</p><section>'dul ba</section><text>ni ci yod/ su zhig dge sbyong mgo reg 'di dag la bsod snyoms sbyin pa dang bya bar sems shes smod par byed/ phyar ka gtong bar byed pa'i skabs de dge slong rnams kyis bcom ldan 'das la gsol to/ /de nas bcom </text></item>
<item><p>146b7</p><section>'dul ba</section><text>ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do/ /zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par </text></item>
<item><p>146b8</p><section>'dul ba</section><text>mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis dge slong drug sde dag la rmas pa/ dge slong dag khyed rang gi lag gis gser dang dngul len pa dang len du 'jud </text></item>
<item><p>147a1</p><section>'dul ba</section><text>par byed pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa dang rjes su 'thun pa ma yin pa rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam </text></item>
<item><p>147a2</p><section>'dul ba</section><text>par smad par mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi </text></item>
<item><p>147a3</p><section>'dul ba</section><text>bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang rang gi lag gis gser dang dngul len tam/</text></item>
<item><p>147a4</p><section>'dul ba</section><text>len du 'jud na spang ba'i ltung byed do/ /yang dge slong gang zhes bya ba ni drug sde dag gam gzhan yang de lta bu gang yin pa'o/ /rang gi lag gis shes bya ba ni rang gi lag pas so/ /gser dang dngul zhes bya ba ni dbyig dang gser ro/ /len tam zhes </text></item>
<item><p>147a5</p><section>'dul ba</section><text>bya ba ni bdag nyid kyis so/ /len du 'jug na zhes bya ba ni gzhan no/ /spang ba'i ltung byed ces bya ba ni dngos po de spangs nas ltung byed kyi ltung ba bshags par bya ba ste/ des na spang ba'i ltung byed do zhes gsungs so/ /de la ltung bar ji </text></item>
<item><p>147a6</p><section>'dul ba</section><text>ltar 'gyur zhe na/ gzhi bcwa brgyad kyis te/ 'di long shig /'di nas longs shig /'di tsam long shig ces bya ba dang / 'di khyer shog /'di nas khyer shog /'di tsam khyer shog ces bya ba dang / 'di zhog shig /'dir zhog shig /'di tsam </text></item>
<item><p>147a7</p><section>'dul ba</section><text>zhog shig ces bya ba dang / de long shig de nas long shig /de tsam long shig ces bya ba dang / de khyer shog de nas khyer shog /de tsam khyer shog ces bya ba dang / de zhog shig der zhog shig /de tsam zhog shig ces bya bas so/ /de la 'di long shig </text></item>
<item><p>147a8</p><section>'dul ba</section><text>ces bya ba ni 'thob par 'gyur ba'i phyogs su dbyig gam/ gser 'di long shig ces bsgo bar byed pa ste/ de bsgo bar byed pa la nyes byas su 'gyur la/ blangs pa na spang ba'i ltung byed du 'gyur ro/ /'di nas long shig ces bya </text></item>
<item><p>147b1</p><section>'dul ba</section><text>ba ni 'thob par 'gyur ba'i phyogs su zangs po che nas sam/ zangs nas sam/ rdza bo nas sam/ sgrom nas sam/ ko lpags nas sam/ za ma tog nas long shig ces bsgo bar byed pa ste/ de bsgo bar byed pa la nyes byas su 'gyur la/ blangs pa na </text></item>
<item><p>147b2</p><section>'dul ba</section><text>spang ba'i ltung byed du 'gyur ro/ /'di tsam long shig ces bya ba ni 'thob par 'gyur ba'i phyogs su brgya 'am/ stong ngam 'bum long shig ces bsgo bar byed pa ste/ de bsgo bar byed pa la nyes byas su 'gyur la/ blangs pa na spang </text></item>
<item><p>147b3</p><section>'dul ba</section><text>ba'i ltung byed du 'gyur ro/ /'di khyer shog ces bya ba ni 'thob par 'gyur ba'i phyogs su dbyig gam/ gser 'di khyer shog ces bsgo bar byed pa ste/ de bsgo bar byed pa la nyes byas su 'gyur la/ khyer ba na spang ba'i ltung </text></item>
<item><p>147b4</p><section>'dul ba</section><text>byed du 'gyur ro/ /'di nas khyer shog ces bya ba ni 'thob par 'gyur ba'i phyogs su zangs po che nas sam/ zangs nas sam/ rdza bo nas sam/ sgrom nas sam/ ko lpags nas sam/ za ma tog nas khyer shog ces bsgo bar byed pa ste/</text></item>
<item><p>147b5</p><section>'dul ba</section><text>de bsgo bar byed pa la nyes byas su 'gyur la/ blangs pa na spang ba'i ltung byed du 'gyur ro/ /'di tsam khyer shog ces bya ba ni 'thob par 'gyur ba'i phyogs su brgya 'am/ stong ngam/ 'bum khyer shog ces bsgo bar byed pa ste/ de bsgo bar byed </text></item>
<item><p>147b6</p><section>'dul ba</section><text>pa la nyes byas su 'gyur la/ khyer ba na spang ba'i ltung byed du 'gyur ro/ /'di zhog cig ces bya ba ni 'thob par 'gyur ba'i phyogs su dbyig gam/ gser 'di zhog shig ces bsgo bar byed pa ste/ de bsgo bar byed pa la nyes byas su </text></item>
<item><p>147b7</p><section>'dul ba</section><text>'gyur la/ bzhag pa na spang ba'i ltung byed du 'gyur ro/ /'dir zhog shig ces bya ba ni 'thob par 'gyur ba'i phyogs su zangs po cher ram/ zangs su 'am/ rdza phor ram/ sgrom du 'am/ ko lpags su 'am/ za ma tog tu zhog shig ces bsgo bar </text></item>
<item><p>147b8</p><section>'dul ba</section><text>byed pa ste/ de bsgo bar byed pa la nyes byas su 'gyur la bzhag pa na spang ba'i ltung byed du 'gyur ro/ /'di tsam zhog shig ces bya ba ni 'thob par 'gyur ba'i phyogs su brgya 'am/ stong ngam/ 'bum zhog shig ces bsgo bar byed pa ste/ de bsgo bar byed pa la </text></item>
<item><p>148a1</p><section>'dul ba</section><text>nyes byas su 'gyur la/ bzhag pa na spang ba'i ltung byed du 'gyur ro/ /de long shig ces bya ba ni 'thob par 'gyur ba'i phyogs su dbyig gam/ gser de long shig ces bsgo bar byed pa ste/ de bsgo bar byed pa la nyes byas su 'gyur la/</text></item>
<item><p>148a2</p><section>'dul ba</section><text>blangs pa na spang ba'i ltung byed du 'gyur ro/ /de nas long shig ces bya ba ni 'thob par 'gyur ba'i phyogs su zangs po che nas sam/ zangs nas sam/ rdza bo nas sam/ sgrom nas sam/ ko lpags nas sam/ za ma tog nas long shig ces bsgo bar byed pa ste/</text></item>
<item><p>148a3</p><section>'dul ba</section><text>de bsgo bar byed pa la nyes byas su 'gyur la/ blangs pa na spang ba'i ltung byed du 'gyur ro/ /de tsam long shig ces bya ba ni 'thob par 'gyur ba'i phyogs su brgya 'am/ stong ngam/ 'bum long shig ces bsgo bar byed pa ste/ de bsgo bar byed pa la nyes byas su 'gyur </text></item>
<item><p>148a4</p><section>'dul ba</section><text>la blangs pa na spang ba'i ltung byed du 'gyur ro/ /de khyer shog ces bya ba ni 'thob par 'gyur ba'i phyogs su dbyig gam/ gser de khyer shog ces bsgo bar byed pa ste/ de bsgo bar byed pa la nyes byas su 'gyur la/ khyer ba na spang ba'i ltung byed du 'gyur ro/ /</text></item>
<item><p>148a5</p><section>'dul ba</section><text>de nas khyer shog ces bya ba ni 'thob par 'gyur ba'i phyogs su zangs po che nas sam/ zangs sam/ rdza bo nas sam/ sgrom nas sam/ ko lpags nas sam/ za ma tog nas khyer shog ces bsgo bar byed pa ste/ de bsgo bar byed pa la nyes byas su 'gyur la/</text></item>
<item><p>148a6</p><section>'dul ba</section><text>blangs pa na spang ba'i ltung byed du 'gyur ro/ /de tsam khyer shog ces bya ba ni 'thob par 'gyur ba'i phyogs su brgya 'am/ stong ngam/ 'bum khyer shog ces bsgo bar byed pa ste de bsgo bar byed pa la nyes byas su 'gyur la/ khyer ba na spang ba'i ltung </text></item>
<item><p>148a7</p><section>'dul ba</section><text>byed du 'gyur ro/ /de zhog shig ces bya ba ni 'thob par 'gyur ba'i phyogs su dbyig gam/ gser de zhog shig ces bsgo bar byed pa ste/ de bsgo bar byed pa la nyes byas su 'gyur la/ bzhag pa na spang ba'i ltung byed du 'gyur ro/ /der zhog shig </text></item>
<item><p>148a8</p><section>'dul ba</section><text>ces bya ba ni 'thob par 'gyur ba'i phyogs su zangs po cher ram/ zangs su 'am/ rdza phor ram/ sgrom du 'am/ ko lpags su 'am/ za ma tog tu zhog shig ces bsgo bar byed pa ste/ de bsgo bar byed pa la nyes byas su 'gyur la/</text></item>
<item><p>148b1</p><section>'dul ba</section><text>bzhag pa na spang ba'i ltung byed du 'gyur ro/ /de tsam zhog shig ces bya ba ni 'thob par 'gyur ba'i phyogs su brgya 'am/ stong ngam/ 'bum zhog shig ces bsgo bar byed pa ste/ de bsgo bar byed pa la nyes byas su 'gyur la/ bzhag pa na spang ba'i </text></item>
<item><p>148b2</p><section>'dul ba</section><text>ltung byed du 'gyur ro/ /'di long shig 'di nas long shig 'di tsam long shig ces bya ba dang / 'di khyer shog 'di nas khyer shog /'di tsam khyer shog ces bya ba dang / 'di zhog shig 'dir zhog shig /'di tsam zhog shig ces bya ba dang /</text></item>
<item><p>148b3</p><section>'dul ba</section><text>de long shig de nas long shig /de tsam long shig ces bya ba dang / de khyer shog de nas khyer shog /de tsam khyer shog ces bya ba dang / de zhog shig der zhog shig /de tsam zhog shig ces bya ba de dag 'thob par 'gyur ba ma yin pa'i phyogs su </text></item>
<item><p>148b4</p><section>'dul ba</section><text>bsgo bar byed na de bsgo bar byed pa la nyes byas su 'gyur la/ blangs pa dang khyer ba dang / bzhag pa na yang nyes byas su 'gyur ro/ /dge slong gis dbyig la reg na spang ba'i ltung byed du 'gyur ro/ /gser la reg na spang ba'i ltung byed du 'gyur </text></item>
<item><p>148b5</p><section>'dul ba</section><text>ro/ /dbyig dang gser la reg na spang ba'i ltung byed du 'gyur ro/ /dge slong gis dbyig gam/ gser brdungs pa la reg na spang ba'i ltung byed du 'gyur ro/ /dbyig dang gser mngon mtshan can la reg na spang ba'i ltung byed du 'gyur ro/ /</text></item>
<item><p>148b6</p><section>'dul ba</section><text>dngul la reg na spang ba'i ltung byed du 'gyur ro/ /nor bu la reg na spang ba'i ltung byed du 'gyur ro/ /mu tig la reg na spang ba'i ltung byed du 'gyur ro/ /bai dUr+ya la reg na spang ba'i ltung byed du 'gyur ro/ /nor bu dang mu tig dang bai dUr+ya la reg na spang </text></item>
<item><p>148b7</p><section>'dul ba</section><text>ba'i ltung byed du 'gyur ro/ /dge slong gis yul gyi tha snyad can gyi dbyig dang / gser la reg na nyes byas su 'gyur ro/ /ra gan dang zangs ma dang / lcags dang rno lcags dang ro nye dang zha nye dang / khro chu la reg pa la ltung ba med do zhes de ltar </text></item>
<item><p>148b8</p><section>'dul ba</section><text>bcom ldan 'das 'dul ba la nyan thos rnams kyi bslab pa'i gzhi bca' ba mdzad do// //'dul ba rnam par 'byed pa/ bam po sum bcu rtsa gsum pa/ sangs rgyas bcom ldan 'das mnyan yod na rgyal byed kyi </text></item>
<item><p>149a1</p><section>'dul ba</section><text>tshal mgon med zas sbyin gyi kun dga' ra ba na bzhugs so/ /de'i tshe na tsam pa na khyim bdag dad pa dang ldan pa/ dge ba'i bsam pa can/ bzang po sbyin pa zhig 'dug pa des de bzhin gshegs pa'i nyan thos kyi dge 'dun gyi phyir </text></item>
<item><p>149a2</p><section>'dul ba</section><text>gtsug lag khang rta babs mthon po dang / skar khung dang skar khung dra ba can dang / lan kan gyis brgyan pa/ snying dang mig 'phrog pa mtho ris kyi them skas su gyur pa zhig byed du bcug nas/ der dge slong mang po dag dbyar gnas par khas blangs te/</text></item>
<item><p>149a3</p><section>'dul ba</section><text>de dag gis dgag dbye byas nas smras pa/ khyim bdag bdag cag mnyan yod du ston pa dang / dge slong gnas brtan gnas brtan rnams kyi zhabs la phyag 'tshal du 'gros bdag cag la gos dag byin cig /khyim bdag des smras pa/ 'phags pa </text></item>
<item><p>149a4</p><section>'dul ba</section><text>dag 'di na gos bzang po dag ma mchis te/ don 'thun dag mchi zhes grag gis don mthun dag mchis kyi bar du re shig gzhes shig dang / de nas gos bzang po dag 'jal te gsol lo/ /de dag gis smras pa/ khyim bdag gal te gos bzang po dag </text></item>
<item><p>149a5</p><section>'dul ba</section><text>med na gos ngan pa dag byin cig /'phags pa dag bdag ni bzang po sbyin pa lags na/ ji ltar bdag gis ngan pa dag gsol bar bgyi/ gal te khyed cag rings na gos kyi rin kAr ShA pa na dag snoms la bzhud cig /khyim bdag bcom ldan 'das </text></item>
<item><p>149a6</p><section>'dul ba</section><text>kyis kAr ShA pa Na dag bkag pas bdag cag mi len to/ /'phags pa dag 'di ltar bdag la ma byin pa ni mi mnga'i/ gos ngan pa dag sbyin du ni mi rung ngo / /dge slong de dag gis kAr Sha pa na dag ma blangs par gos ngan pa dag kho nas dong ste/</text></item>
<item><p>149a7</p><section>'dul ba</section><text>mthar gyis mnyan yod du phyin pa dang / de dag la dge slong rnams kyis smras pa/ tshe dang ldan pa dag khyed cag gis dbyar gnas pa'i gos kyi rnyed pa ma rnyed dam/ ci na gang gi phyir khyed cag gos dag ngan par gyur ma rnyed do/ /khyed cag gang du </text></item>
<item><p>149a8</p><section>'dul ba</section><text>dbyar gnas par khas blangs tsam par ro/ /khyim bdag gang la brten/ che ge mo zhig la'o/ /khyim bdag de bzang po sbyin pa zhes grag go de'i phyir ma rnyed do/ /ci'i phyir de dag gis skabs de rgyas par brjod pa dang / dge slong rnams </text></item>
<item><p>149b1</p><section>'dul ba</section><text>kyis bcom ldan 'das la gsol to/ /de nas bcom ldan 'das 'di snyam du dgongs te/ kye ma bram ze dang khyim bdag dad pa can dag kyang gos kyi rin dag sbyin par byed la/ nga'i nyan thos rnams kyang gos kyi rin dag 'dod kyis ngas nyan thos rnams la </text></item>
<item><p>149b2</p><section>'dul ba</section><text>rung bar bya bar chung zhig gnang bar bya'o/ /snyam du dgongs nas/ bcom ldan 'das kyis bka' stsal pa/ blangs bar bya zhing blangs nas kyang sbyin bdag de nyid la yid brten te bcang bar bya'o/ /gzhan yang dge slong gis zhal ta byed pa spro bar bya </text></item>
<item><p>149b3</p><section>'dul ba</section><text>'o/ /dge slong dag gis zhal ta byed pa gang spro bar bya ba mi shes nas bcom ldan 'das kyis bka' stsal pa/ kun dga' ra ba pa 'am/ dge bsnyen spro bar bya ste/ kun dga' ra ba pa zhes bya ba ni rung ba byed pa'o/ /dge bsnyen zhes bya ba ni gsum la skyabs su song ba </text></item>
<item><p>149b4</p><section>'dul ba</section><text>bslab pa'i gzhi lnga bzung ba'o / /dge slong dag yul gzhan du 'dong ba na de dag 'di na bdag cag la sbyin bdag dga' yang med do zhes 'gyod pa skyes pa dang / bcom ldan 'das kyis bka' stsal pa/ sbyin bdag de nyid ji srid du son pa dang / 'dug pa dang /</text></item>
<item><p>149b5</p><section>'dul ba</section><text>'tsho ba dang / sdod pa'i bar tu shin tu ring du song yang nyams pa med do/ /dge slong rnams kyis chos gos kyi rin dag rnyed la sbyin bdag med nas de dag 'gyod pa skyes te/ mi len pa'i skabs de dge slong rnams kyis bcom ldan 'das la gsol pa dang /</text></item>
<item><p>149b6</p><section>'dul ba</section><text>bcom ldan 'das kyis bka' stsal pa/ blangs bar bya zhing blangs nas kyang dge slong gi mdun du 'greng ste 'di skad ces brjod par bya'o/ /tshe dang ldan pa dgongs su gsol/ bdag dge slong ming 'di zhes bgyi bas dngos po rung ba ma lags pa </text></item>
<item><p>149b7</p><section>'dul ba</section><text>'di rnyed de/ bdag dge slong ming 'di zhes bgyi bas dngos po rung ba ma lags pa 'di byin gyis brlab bo/ /dngos po rung ba ma lags pa 'dis dngos po rung ba bsgrub par bgyi'o/ /de bzhin du lan gnyis lan gsum du brjod par bya ste/</text></item>
<item><p>149b8</p><section>'dul ba</section><text>'di la 'gyod par mi bya'o/ /bram ze dang khyim bdag dad pa can dag gis mtha' 'khob dag du gtsug lag khang dag byed du bcug nas de na dus dang dus su skrag pa dag byung nas dge slong dag gis gtsug lag khang du stong par </text></item>
<item><p>150a1</p><section>'dul ba</section><text>bor te byer ro/ /ma byin par len pa dag gis gtsug lag khang stong par rig nas gtsug lag khang bcom pa dang / bcom ldan 'das kyis bka' stsal pa dge 'dun bye 'am/ mchod rten gyi dbyig dang gser sbas te 'gro bar bya'o/ /</text></item>
<item><p>150a2</p><section>'dul ba</section><text>bcom ldan 'das kyis sba bar bya'o zhes bka' stsal pa dang / de dag gis gang gis sba bar bya ba mi shes nas bcom ldan 'das kyis bka' stsal pa/ kun dga' ra ba pa 'am/ dge bsnyen gyis sba bar bya'o/ /gang dag sbed par byed pa de dag nyid rku bar </text></item>
<item><p>150a3</p><section>'dul ba</section><text>byed nas bcom ldan 'das kyis bka' stsal pa/ dge bsnyen dad pa can gyis sba bar bya'o/ /dge bsnyen dad pa can med na dge tshul gyis sba bar bya'o/ /dge tshul med na dge slong dag gis rang gis sba bar bya'o/ /de la dong brko bar bya ba yod nas gang gis </text></item>
<item><p>150a4</p><section>'dul ba</section><text>brko bar bya ba mi shes nas bcom ldan 'das kyis bka' stsal pa/ kun dga' ra ba pa 'am/ dge bsnyen gyis brko bar bya'o/ /de nyid rku bar byed nas bcom ldan 'das kyis bka' stsal pa/ dge bsnyen dad pa can gyis brko bar bya'o/ /</text></item>
<item><p>150a5</p><section>'dul ba</section><text>dge bsnyen dad pa can med na dge tshul gyis brko bar bya'o/ /dge tshul med na dge slong dag gis rang gis brko bar bya'o/ /'jigs pa dang bral na rnam pa de lta bu nyid kyis phyung ste dge 'dun la dbul bar bya'o/ /dge slong dag ngas phongs pa'i </text></item>
<item><p>150a6</p><section>'dul ba</section><text>dus dag du gnang ba gang yin pa de bde ba'i gnas skabs dag tu spyad par mi bya ste/ spyod na 'gal tshabs can du 'gyur ro/ /las dang po dang / smyos pa dang / sems 'khrugs pa dang / tshor ba dag gis nyen pa la ltung ba med do/ /</text></item>
<item><p>150a7</p><section>'dul ba</section><text>gser dngul la reg pa'i spang ba ste bcwa brgyad pa rdzogs so/ // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /gang gi tshe bcom </text></item>
<item><p>150a8</p><section>'dul ba</section><text>ldan 'das 'jig rten du byung ba de'i tshe na thams cad du yul dbus su sangs rgyas bcom ldan 'das byung ngo zhes sgra grags te/ de'i nyan thos rnams 'bar ba dang / gsal ba dang / char 'bab pa dang / glog 'byin pa'i cho 'phrul </text></item>
<item><p>150b1</p><section>'dul ba</section><text>dag byed pas gang dag de la mchod pa dag byed pa de dag ni shin tu 'bras bu che ba dang / phan yon che ba dang / gsal ba che ba dang / rgyas pa che bar 'gyur ro zhes byang lam pa'i tshong pa dag gis thos nas de dag gis smras pa/ shes ldan dag </text></item>
<item><p>150b2</p><section>'dul ba</section><text>yul dbus su 'dong ngo / /der khe spogs mang po yang bsgrub bar bya/ sangs rgyas dang / chos dang dge 'dun dag la mchod pa bya'o zhes byang lam pa'i tshong pa de dag zong thogs te/ yul dbus su 'phags nas mthar gyis mnyan yod du </text></item>
<item><p>150b3</p><section>'dul ba</section><text>phyin te/ /mnyan yod na shes pa can rtsis mkhas pa zhig 'dug pa des byang lam nas tshong pa don 'thun 'ongs shes thos nas des bsams pa/ song ste je ltas na der cung zad 'thob bo snyam nas/ des cung zad dmigs pas kyang shes/</text></item>
<item><p>150b4</p><section>'dul ba</section><text>cung zad rtog ges kyang shes nas de song ste/ ded dpon la ming dang rus nas brjod cing ming 'di zhes bya ba 'ongs pa legs so 'ongs pa legs so/ /khyod kyi ma ni ming 'di zhes bya/ khyod kyi pha ni ming 'di zhes bya/ khyod kyi rdzas ni 'di snyed cig </text></item>
<item><p>150b5</p><section>'dul ba</section><text>'ongs so/ /nyi ma mang ge mo zhig la ni khal 'jig par 'gyur ro/ /khe spogs ni 'di snyed cig 'grub par 'gyur ro zhes smras pa dang / ded dpon des bsams pa/ bcom ldan 'das kyi nyan thos gang dag 'bar ba dang / gsal ba dang /</text></item>
<item><p>150b6</p><section>'dul ba</section><text>char 'bab pa dang / glog 'byin pa'i cho 'phrul dag byed ces grag pa de dag las 'ga' zhig 'di yin gor ma chag snyam nas des de la dad pas byang lam gyi nags kyi 'bras bus slong phor bkang ste phyin nas la ba srin bu'i mdog lta bu cig </text></item>
<item><p>150b7</p><section>'dul ba</section><text>kyang bskon no/ /shes pa can des blangs shing gyon te tshangs pa mtshungs par spyod pa rnams kyi gan du song ba dang / de dag gis de mthong nas smras pa/ shes pa can khyod kyis mgo bzlog ste nyal ba gang zhig las thob des smras pa/ byang lam </text></item>
<item><p>150b8</p><section>'dul ba</section><text>nas tshong pa don 'thun 'ongs nas der kho bos ded dpon la ming dang rus nas brjod nas des kho bo la dad pas dad pa'i dbang du byas pa sbyin no/ /de dag gis smras pa/ shes pa can bdag cag la </text></item>
<item><p>151a1</p><section>'dul ba</section><text>shAkya'i bu'i dge sbyong de dag rtag tu khyed la thag pa dag dang phreng rgyud dag dang / 'bru mar mkhan dag las gzhan pa mi gtso bo 'ga' yang mngon par dad par mi byed do zhes tho 'tsham par byed kyis/ khyod la ba 'di gyon te song la shAkya'i </text></item>
<item><p>151a2</p><section>'dul ba</section><text>bu'i dge sbyong de dag gi snying dag gas par gyis shig /de ltar bya'o zhes smras te/ de nas shes pa can de la ba de gyon nas rgyal byed kyi tshal du song ngo / /drug sde dag gis kun tu spyod pa ni 'dir bdag cag gis bram ze dang khyim bdag 'ongs pa rnams </text></item>
<item><p>151a3</p><section>'dul ba</section><text>la yang chos bstan par bya/ rgol ba dag kyang tshar gcad par bya/ rang gi grags pa yang bsgrag par bya'o snyam pas drug sde las gang yang rung bas rgyal byed kyi tshal gyi sgo stong par mi 'jog pas nye dga' rgyal byed kyi tshal gyi sgo na 'chag cing </text></item>
<item><p>151a4</p><section>'dul ba</section><text>'dug pa des shes pa can de thag ring po kho na nas mthong ngo / /de nas nye dgas bsams pa/ gcer bu pa ngan pa 'di la ba bzang po zhig gyon te 'ongs kyis gal te bdag gis de ma phrogs na nye dga' zhes bya ba'i ming mi gzung ngo snyam nas/ des de la </text></item>
<item><p>151a5</p><section>'dul ba</section><text>smras pa/ shes pa can khyod gcer bu pa yin la la ba 'di lta bu gyon na phyir babs sam ci kho bo phyir ma babs te/ 'di ltar byang lam nas tshong pa don 'thun 'ongs nas der kho bos ded dpon la ming dang rus nas brjod nas des kho bo la dad pas dad pa'i dbang </text></item>
<item><p>151a6</p><section>'dul ba</section><text>du byas pa byin no/ /ma legs so ma legs so/ /khyed kyis rgas pa'i gnas skabs su tshul khrims 'chal ba kun tu spyad do/ /tshur shog 'dug shig dang chos bstan par bya'o/ /shes pa can de nye dga'i mdun du 'dug pa dang / nye dga' yid dga' </text></item>
<item><p>151a7</p><section>'dul ba</section><text>zhing yid dga' nas de la sbyin pa'i bsngags pa brjod par brtsams so/ /drug sde dag gi kun tu spyod pa ni gal te tshul khrims kyi gtam dag byed na nyan pa po dag bdag cag lha rnams su skyes so snyam du sems la gal te sbyin pa'i gtam dag </text></item>
<item><p>151a8</p><section>'dul ba</section><text>byed na nyan pa po dag rang gi sha gang yin pa de yang bcad cing bcad cing sbyin par bya'o snyam du sems so/ /gal te ngan song gi gtam dag byed na nyan pa po dag bdag cag ngan song rnams su skyes so snyam du sems par 'gyur ba yin pas </text></item>
<item><p>151b1</p><section>'dul ba</section><text>nye dgas shes pa can de la smras pa/ shes pa can khyod kyi ston pa ni ngan pa la mos pa yin te/ gal te de bzang po 'dod pa gyur na des khyed cag la gos 'bum ri ba dang / zas ro brgya dang ldan pa dang / khang pa brtsegs pa mig lnga brgya pa yang gnang bar </text></item>
<item><p>151b2</p><section>'dul ba</section><text>'gyur ba zhig ma gnang ngo / /kho bo cag gi ston pa ni bzang po la mos pa yin pas/ des kho bo cag la gos 'bum ri ba dang / zas ro brgya dang ldan pa dang / khang pa brtsegs pa mig lnga brgya pa yang gnang ngo / /gal te khyod la ba 'di lta bu gyon te </text></item>
<item><p>151b3</p><section>'dul ba</section><text>slong mo la 'gro bar gyur na bram ze dang khyim bdag dad pa can dag gis shes pa can 'dis tshul khrims 'chal ba kun tu spyad do snyam du shes pas khyed kyis slongs mo yang mi rnyed par gyur gyis/ khyod kyi la ba 'di kho bo la byin cig dang kho bos khyod </text></item>
<item><p>151b4</p><section>'dul ba</section><text>la la ba gzhan zhig sbyin no/ /kho bo la ba 'di gyon te bsod snyoms la 'jug pa na bram ze dang khyim bdag dad pa can dag gis kho bo mthong nas btsun pa nye dgas la ba 'di lta bu ga las rnyed ces zer na/ kho bos de dag la 'di skad ces shes </text></item>
<item><p>151b5</p><section>'dul ba</section><text>pa can che ge mo zhig gis byin no zhes brjod par bya ste/ des na de dag gis shes pa can dad pa dang ldan par gyur to snyam du shes par 'gyur zhing de dag gis khyod slongs mo la zhugs pa la chang dang nor rdzas slong phor bkang ste sbyin par 'gyur </text></item>
<item><p>151b6</p><section>'dul ba</section><text>ro des smras pa/ btsun pa nye dga' bzhes shig /nye dgas smras pa/ shes pa can khyod kyi tshangs pa mtshungs par spyod pa dag ni tshul khrims 'chal ba yin pas khyod de dag gi tshig thos nas yang phyir 'phrog du 'ong bar gyur pa de lta bu'i </text></item>
<item><p>151b7</p><section>'dul ba</section><text>gnas yod do/ /btsun pa nye dga' ci kho bo'i la ba 'di tshangs pa mtshungs par spyod pa de dag dbang ba yin nam/ la ba 'di ni kho bo nyid dbang ba yin gyis bzhes shig dang / slar 'phrog tu mi mchis so/ /nye dgas la ba de blangs </text></item>
<item><p>151b8</p><section>'dul ba</section><text>nas klam rtsub po gzhan zhig de la byin nas shes pa can de klam rtsub po de gyon nas tshangs pa mtshungs par spyod pa rnams kyi gan du phyir song ba dang / de dag gis de mthong nas smras pa/ shes pa can khyod kyis yang mgo bsgyur </text></item>
<item><p>152a1</p><section>'dul ba</section><text>de nyal ba gang zhig las thob/ des smras pa/ 'di ni glo gzhan nas grub pa yin no/ /ji ltar gyur/ kho bos la ba de btsun pa nye dga' la byin nas des kyang kho bo la la ba 'di byin no/ /de dag gis spyos te smras pa/ shes pa can </text></item>
<item><p>152a2</p><section>'dul ba</section><text>shAkya'i bu'i dge sbyong rnams ni yu bu cag gson pas kyang mi dga' ba yin no/ /drug sde dag ji lta bar gzhan de lta ma yin la/ nye dga' ji lta bar drug sde gzhan de lta ma yin no/ /gal te khyod kyis dge slong gnas brtan gzhan 'ga' zhig </text></item>
<item><p>152a3</p><section>'dul ba</section><text>la byin par gyur na kho bo cag kyang rjes su yi rang bar byed na khyod kyis nye dga' la byin te/ de ni bdag cag las zong gis kyang khrag gi phyis bu len par 'dod pa yin gyis/ gal te la ba khyer te 'ong na de lta na legs/ gal te khyer te mi 'ong na kho </text></item>
<item><p>152a4</p><section>'dul ba</section><text>bo cag gis khyod tshangs pa mtshungs par spyod pa'i nang nas gnas nas dbyung bar bya zhing / tshul shing yang dbyung bar bya/ spang leb khri'u yang bsgyur bar bya/ slong phor yang khas dbub par bya/ khar ba yang dor bar bya'o/ /de skrag nas nye </text></item>
<item><p>152a5</p><section>'dul ba</section><text>dga' ga la ba der song ba dang nye dgas thag ring po kho na nas de 'ong ba mthong nas des bsams pa/ shes pa can 'gros 'di lta bus 'ong ba 'di ni bdag gi la ba 'phrog par byed pa yin no snyam nas de gtsug lag khang gi nang du zhugs nas sgo </text></item>
<item><p>152a6</p><section>'dul ba</section><text>bcad de 'dug go/ /shes pa can des sgo brdung bar brtsams te btsun pa nye dga' btsun pa nye dga' zhes bos pa dang / nye dga' cang mi smra bar 'dug go/ /dge slong rnams kyis de la smras pa/ shes pa can khyod la btsun pa nye dgas ci bya/ des smras pa/</text></item>
<item><p>152a7</p><section>'dul ba</section><text>des kho bo'i la ba zhig khyer ro/ /shes pa can gal te khyod la ba 'dod na song la bcom ldan 'das la skyabs su sgrubs shig /de bcom ldan 'das ga la ba der song ba dang / bcom ldan 'das kyis shes pa can de thag ring </text></item>
<item><p>152a8</p><section>'dul ba</section><text>po kho na nas 'ong ba gzigs so/ /gzigs nas kyang dge slong rnams la bka' stsal pa/ dge slong dag khyed shes pa can thag ring po kho na nas 'ong ba la ltos shig /btsun pa bka' bzhin 'tshal/ 'di ni la ba'i </text></item>
<item><p>152b1</p><section>'dul ba</section><text>phyir 'ongs te/ gal te la ba thob na de lta na legs gal te ma thob na khrag tsha ba skyugs te dus byed par 'gyur ro/ /de nas shes pa can de phyin nas bcom ldan 'das la 'di skad ces gsol to/ /bcom ldan 'das btsun pa nye dgas bdag </text></item>
<item><p>152b2</p><section>'dul ba</section><text>gis 'tshal ba de bcom ldan 'das kyis bdag la slar stsal du gsol cig /gal te bcom ldan 'das kyis bdag la la ba slar stsal du ma stsal na/ 'di ltar bdag tshangs pa mtshungs par spyod pa'i nang nas gnas nas phyung bar 'gyur zhing </text></item>
<item><p>152b3</p><section>'dul ba</section><text>tshul shing yang phyung bar gyur/ spang leb khri'u yang bsgyur bar 'gyur/ slong phor yang khas phub par 'gyur/ khar ba yang bor bar 'gyur ro/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo song </text></item>
<item><p>152b4</p><section>'dul ba</section><text>la nye dga'i gan du song ste/ shes pa can gyi la ba phyir byin cig /gal te mi byin na shes pa can 'di khrag tsha ba skyugs te dus byed par 'gyur ba'i gnas de lta bu yod do zhes gyis shig /tshe dang ldan pa kun dga' bos btsun pa bka' bzhin </text></item>
<item><p>152b5</p><section>'dul ba</section><text>'tshal zhes bcom ldan 'das las mnyan nas nye dga' ga la ba der song ba dang / nye dgas tshe dang ldan pa kun dga' bo thag ring po kho na nas 'ong ba mthong nas des bsams pa/ shes pa can gyi pho nya 'di lta bu khrid de 'ongs pas 'dis kho bo </text></item>
<item><p>152b6</p><section>'dul ba</section><text>'i la ba phrogs par 'gyur ro snyam mo/ /de nas tshe dang ldan pa kun dga' bos nye dga' la 'di skad ces smras so/ /bcom ldan 'das kyis bka' stsal pa/ shes pa can gyi la ba phyir byin cig /gal te 'di'i la ba phyir myur bar ma byin na shes pa can </text></item>
<item><p>152b7</p><section>'dul ba</section><text>'di khrag tsha ba skyugs te dus byed par 'gyur pa'i gnas de lta bu yod par 'gyur ro zhes byung ngo / /nye dgas smras pa/ btsun pa kun dga' bo ston pa'i bka' mnyan par zad kyi/ gzhan du na sgre byi gcer bu 'di khrag tsha ba skyugs te dus byed par 'gyur ba bas </text></item>
<item><p>152b8</p><section>'dul ba</section><text>gal te shes pa can sha stag gis 'dzam bu'i gling 'di lta ste/ dper na bu ram shing gi tshal lam/ 'dam bu'i tshal lam/ 'od ma'i tshal bzhin du gang bar gyur la de dag thams cad khrag tsha ba skyugs te kha dag cing dus byed par gyur kyang nye dga'i </text></item>
<item><p>153a1</p><section>'dul ba</section><text>spu'i rtse mo tsam yang mi g.yo ste/ 'on kyang bzhud cig dang sbyin no/ /tshe dang ldan pa kun dga' bo song ba dang nye dgas smras pa/ kwa'i gcer bu pa nyon cig khyod kyis ston pa brdzun ma des brdzun du smra bas 'jig rten bslus nas sems can </text></item>
<item><p>153a2</p><section>'dul ba</section><text>dmyal ba rnams su skyes te/ de'i lce la thong gshol lnga brgyas rmed par byed na/ khyed kyang de bas kyang brdzun ma chen po yin pas khyed kyi lce la yang thong gshol stong gis rmo bar 'gyur ro/ /gzhan yang kho bo'i la ba khyod kyis spyod na/ ci kho bos </text></item>
<item><p>153a3</p><section>'dul ba</section><text>kyang khyod kyi la ba spyad snyam 'am/ btsun pa nye dga' ma lags so/ /nye dga'as de'i la ba des 'doms kyi phyogs thams cad phyis nas bzhi ltab tu bltab ste/ lag pa g.yon pa'i steng du bzhag nas lag pa g.yas pas thal lcag gis </text></item>
<item><p>153a4</p><section>'dul ba</section><text>bsnun pa dang rim pa thams cad rdol bar gyur nas smras pa/ shes pa can lag pa gnyis rkyong shig /des lag pa gnyis brkyang ba dang nye dgas gang gis de khas bub tu 'gyel bar 'gyur ba de lta bu'i shugs kyis la ba lag tu byin pa dang / de khas bub du </text></item>
<item><p>153a5</p><section>'dul ba</section><text>'gyel nas nye dgas rdog pas bsnun te smras pa/ gcer bu pa sgre byi gtsug lag khang sla tsas ma gtal bar song shig /btsun pa nye dga' gal te ma gum na mchi ste/ slan chad rgyal byed kyi tshal du mi mchi'o/ /de ni re shig byung ba yin gyi/</text></item>
<item><p>153a6</p><section>'dul ba</section><text>sangs rgyas bcom ldan 'das re shig 'dul ba la nyan thos rnams kyi bslab pa'i gzhi 'cha' bar ni mi mdzad do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra </text></item>
<item><p>153a7</p><section>'dul ba</section><text>ba na bzhugs so/ /de'i tshe na dge slong drug sde dag mngon mtshan can gyis spyod pa rnam pa sna tshogs byed de/ kun tu sbyor bar byed/ rab tu sbyor bar byed / bun 'gyed par byed/ skyed 'gyed par byed/ byas pa'i phyir byas pa dang / byas pa'i </text></item>
<item><p>153a8</p><section>'dul ba</section><text>phyir ma byas pa dang / ma byas pa'i phyir byas pa dang / ma byas pa'i phyir ma byas pa gtong bar byed do/ /ji ltar kun tu sbyor bar byed ce na/ kun tu rtsom par byed/ yul tshol bar byed/ shing rta sog par byed/ yul du 'gro ba'i </text></item>
<item><p>153b1</p><section>'dul ba</section><text>rdzas shom par byed/ le'u pa dang gro ba dang / snag tsha dang / smyu gu dang / yi ge pa tshol bar byed de/ de ltar kun tu sbyor bar byed do/ /ji ltar rab tu sbyor bar byed ce na brgyad shas dang / bcu shas dang / bcu gnyis shas kyi phyir dpang po dang /</text></item>
<item><p>153b2</p><section>'dul ba</section><text>gro ba dang / snag tsha dang / smyu gu dang / yi ge pa tshol bar byed de/ de ltar rab tu sbyor bar byed do/ /ji ltar phun 'gyel bar byed ce na/ nas dang 'bru rnying pa gser phye dang nye sde'i phyir gtong ba dang / gzhal ba'i snod dang / bre'u chung dang / phul dang gro ba </text></item>
<item><p>153b3</p><section>'dul ba</section><text>dang / snag tsha dang / smyu gu dang / yi ge pa tshol bar byed de/ de ltar bun 'gyed par byed do/ /ji ltar skyed 'gyed par byed ce na/ dung gi tshogs kyi phyir nor bu'i tshogs gtong bar byed pa dang / nor bu'i tshogs kyi phyir mu tig gi tshogs gtong bar </text></item>
<item><p>153b4</p><section>'dul ba</section><text>byed pa dang / mu tig gi tshogs kyi phyir bai dUr+ya'i tshogs gtong bar byed cing / dpang po dang / gro ba dang / snag tsha dang / smyu gu dang / yi ge pa tshol bar byed de/ de ltar skyed 'gyed par byed do/ /ji ltar byas pa'i phyir byas pa gtong bar byed ce na/</text></item>
<item><p>153b5</p><section>'dul ba</section><text>gser mngon mtshan can gyi phyir mngon mtshan can gtong bar byed de/ de ltar byas pa'i phyir byas pa gtong bar byed do/ /ji ltar byas pa'i phyir ma byas pa gtong bar byed ce na/ gser mngon mtshan can med pa gtong bar byed de/ de ltar </text></item>
<item><p>153b6</p><section>'dul ba</section><text>byas pa'i phyir ma byas pa gtong bar byed do/ /ji ltar ma byas pa'i phyir byas pa gtong bar byed ce na/ gser mngon mtshan can ma yin pa'i phyir mngon mtshan can gtong bar byed de/ de ltar ma byas pa'i phyir byas pa gtong bar </text></item>
<item><p>153b7</p><section>'dul ba</section><text>byed do/ /de ltar ma byas pa'i phyir ma byas pa gtong bar byed do/ /ji ltar ma byas pa'i phyir ma byas pa gtong bar byed ce na/ gser mngon mtshan can ma yin pa'i phyir mngon mtshan can ma yin par gtong bar byed de/ de ltar ma byas pa'i </text></item>
<item><p>153b8</p><section>'dul ba</section><text>phyir ma byas pa gtong bar byed do/ /gzhan mu stegs can dag shes ldan dag shAkya'i bu'i dge sbyong rnams ni ma log ma spangs so sor ma spangs pa yin te/ 'di ltar mngon mtshan can gyis spyod pa rnam pa sna tshogs byed de/</text></item>
<item><p>154a1</p><section>'dul ba</section><text>kun tu sbyor bar byed/ rab tu sbyor bar byed/ bun 'gyed par byed/ skyed 'gyed par byed/ byas pa'i phyir byas pa dang / byas pa'i phyir ma byas pa dang ma byas pa'i phyir byas pa dang ma byas pa'i phyir ma byas pa gtong </text></item>
<item><p>154a2</p><section>'dul ba</section><text>bar byed do/ /bram ze dang / khyim bdag rnams kyang mngon mtshan can gyis spyod pa rnam pa sna tshogs byed de/ kun tu sbyor bar byed/ rab tu sbyor bar byed/ bun 'gyed par byed/ skyed 'gyed par byed/ byas pa'i phyir byas pa dang / byas pa'i phyir </text></item>
<item><p>154a3</p><section>'dul ba</section><text>ma byas pa dang ma byas pa'i phyir byas pa dang / ma byas pa'i phyir ma byas pa gtong bar byed na shes ldan dag shAkya'i bu'i dge sbyong rnams dang bram ze dang / khyim bdag rnams la bye brag ni ci yod/ bsam pa ni ci yod/ tha dad du bya ba ni ci </text></item>
<item><p>154a4</p><section>'dul ba</section><text>yod/ su zhig dge sbyong mgo reg 'di dag la bsod snyoms sbyin pa dang bya bar sems shes smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan </text></item>
<item><p>154a5</p><section>'dul ba</section><text>'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs </text></item>
<item><p>154a6</p><section>'dul ba</section><text>pa snga ma bzhin no/ /sangs rgyas bcom ldan 'das kyis dge slong drug sde dag la rmas pa/ dge slong dag khyed mngon mtshan can gyis spyod pa rnam pa sna tshogs byed pa bden nam / btsun pa mad do/ /sangs rgyas bcom ldan 'das kyis dge </text></item>
<item><p>154a7</p><section>'dul ba</section><text>sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no/ /zhes rnam par smad pa mdzad do/ /de nas bcom ldan 'das kyis rnam grangs du </text></item>
<item><p>154a8</p><section>'dul ba</section><text>mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma </text></item>
<item><p>154b1</p><section>'dul ba</section><text>bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang mngon mtshan can gyis spyod pa rnam pa sna tshogs byed na spang ba'i ltung byed do/ /yang dge slong gang zhes bya ba ni drug sde dag </text></item>
<item><p>154b2</p><section>'dul ba</section><text>gam/ gzhan yang de lta bu gang yin pa'o/ /mngon mtshan can gyis spyod pa rnam pa sna tshogs shes bya ba ni rnam pa du ma'o/ /byed na zhes bya ba ni kun tu sbyor bar byed pa dang / rab tu sbyor bar byed pa dang / bun 'gyed par byed pa </text></item>
<item><p>154b3</p><section>'dul ba</section><text>dang / skyed 'gyed par byed pa lhag par spyod par byed na'o/ /spang ba'i ltung byed do zhes bya ba ni dngos po de spangs nas ltung byed kyi ltung ba bshags par bya ste/ des na spang ba'i ltung byed do zhes gsungs so/ /de la ltung bar ji </text></item>
<item><p>154b4</p><section>'dul ba</section><text>ltar 'gyur zhe na/ dge slong gis rnyed pa 'dod pas yul gyi tha snyad kyi zong kun tu sbyor bar byed cing / de de la shing rta dang gla mi dang / dpang po dang / gro ba dang / snag tsha dang / smyu gu dang / yi ge pa tshol bar byed de/ sho gam dang la can dang </text></item>
<item><p>154b5</p><section>'dul ba</section><text>gru btsas sbyin par byed na ji srid du rnyed pa dag bdag gir mi byed pa de srid du nyes byas su 'gyur la/ rnyed pa bdag gir byed pa na spang ba'i ltung byed du 'gyur ro/ /dge slong gis rnyed pa 'dod pas dbyig gam/ gser rab tu sbyor bar byed cing /</text></item>
<item><p>154b6</p><section>'dul ba</section><text>de de la dpang po dang / gro ba dang snag tsha dang / smyu gu dang / yi ge pa tshol bar byed na ji srid du rnyed pa bdag gir mi byed pa de srid du nyes byas su 'gyur la/ rnyed pa dag bdag gir byed na spang ba'i ltung byed du 'gyur ro/ /dge slong </text></item>
<item><p>154b7</p><section>'dul ba</section><text>gis rnyed pa 'dod pas nas dang / 'bru'i bun 'gyed par byed cing / de de la gzhal blugs dang / bre'u chung dang / phul dang / dpang po dang / gro ba dang / snag tsha dang / smyu gu dang / yi ge pa tshol bar byed na ji srid du </text></item>
<item><p>154b8</p><section>'dul ba</section><text>rnyed pa bdag gir mi byed pa de srid du nyes byas su 'gyur la/ rnyed pa bdag gir byed pa na spang ba'i ltung byed du 'gyur ro/ /dge slong gis rnyed pa 'dod pas dung gi tshogs kyi phyir nor bu'i tshogs gtong bar byed pa dang / nor bu'i </text></item>
<item><p>155a1</p><section>'dul ba</section><text>tshogs kyi phyir mu tig gi tshogs gtong bar byed pa dang / mu tig gi tshogs kyi phyir bai dUr+ya'i tshogs gtong bar byed cing / de de la dpang po dang / gro ba dang / snag tsha dang / smyu gu dang / yi ge pa tshol bar byed na/ ji srid du rnyed pa bdag </text></item>
<item><p>155a2</p><section>'dul ba</section><text>gir mi byed pa de srid du nyes byas su 'gyur la/ rnyed pa bdag gir byed na spang pa'i ltung byed du 'gyur ro zhes de ltar bcom ldan 'das kyis 'dul ba la nyan thos rnams kyi bslab pa'i gzhi bca' bar mdzad do/ /sangs rgyas </text></item>
<item><p>155a3</p><section>'dul ba</section><text>bcom ldan 'das yangs pa can na spre'u rdzing gi 'gram na khang pa brtsegs pa'i khang bzangs na bzhugs so/ /de'i tshe na yangs pa can pa'i lid tsa byi dag gi khang pa dag drug rtseg dang bdun rtseg tu byed do/ /yangs pa can gyi lid rtsu </text></item>
<item><p>155a4</p><section>'dul ba</section><text>byi rnams kyi khang pa ji lta ba de bzhin du gtsug lag khang dag kyang drug rtseg dang bdun rtseg tu byed pas de dag mtho ches pas brtsigs shing brtsigs shing rdib nas sbyin bdag dag gis bsams pa/ bdag cag gson </text></item>
<item><p>155a5</p><section>'dul ba</section><text>zhing 'dug ste/ 'tsho zhing sdod pa rnams kyi gtsug lag khang dag kyang 'di ltar 'jig na shi ba rnams kyi ji ltar 'gyur/ bdag cag gis mkhar lan gyi rgyur dge 'dun la mi zad pa dbul bar bya'o snyam nas de dag mi zad </text></item>
<item><p>155a6</p><section>'dul ba</section><text>pa thogs te dge slong rnams kyi gan du dong nas phyin pa dang / dge slong rnams la 'di skad ces smras so/ /'phags pa dag mkhar len gyi slad du mi zad pa 'di dag bzhes shig /dge slong rnams kyis smras pa/</text></item>
<item><p>155a7</p><section>'dul ba</section><text>bzhin bzangs dag bcom ldan 'das kyis bslab pa'i gzhi bca' bar mdzad pas bdag cag mi len to zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das </text></item>
<item><p>155a8</p><section>'dul ba</section><text>kyis bka' stsal pa/ dge 'dun gyi phyir mkhar las gyi rgyu mi zad par blangs bar bya'o/ /gzhan yang dge slong gi dge 'dun gyi gtsug lag khang ni sum rtseg tu bya'o dge slong ma'i dge 'dun gyi dbyar khang ni </text></item>
<item><p>155b1</p><section>'dul ba</section><text>nyis rtseg tu bya'o/ /dge slong rnams kyis bcom ldan 'das las mnyan nas mi zad pa blangs nas dge 'dun gyi mdzod du bcug ste bzhag go/ /sbyin bdag dag 'ongs te smras pa/ 'phags pa dag ci'i slad du gtsug lag khang gi mkhar lan mi </text></item>
<item><p>155b2</p><section>'dul ba</section><text>bgyid kar sha pa Na dag med do/ /'o na bdag cag gis khyed la mi zad pa dag ma phul lam/ dge slong rnams kyis smras pa/ ci kho bo cag gis mi zad pa dag zos snyam 'am/ dge 'dun gyi mdzod na 'dug go/ /'phags pa dag de </text></item>
<item><p>155b3</p><section>'dul ba</section><text>lta na mi zad par mi 'gyur gyi 'di ltar zad par 'gyur te ci bdag cag gi sdum pa na gnas ma mchis snyam 'am/ ci'i slad du rab tu sbyor bar mi mdzad/ dge slong rnams kyis smras pa/ bcom ldan 'das kyis bslab pa'i gzhi bca' ba </text></item>
<item><p>155b4</p><section>'dul ba</section><text>mdzad pas bdag cag rab tu sbyor bar mi mdzad do zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge 'dun gyi phyir mkhar lan gyi rgyu mi zad pa rab tu sbyor bar bya'o/ /</text></item>
<item><p>155b5</p><section>'dul ba</section><text>de bzhin du bram ze dang / khyim bdag dad pa can dag sangs rgyas dang / chos dang / dge 'dun gyi phyir mi zad pa 'bul nas/ bcom ldan 'das kyis bka' stsal pa/ sangs rgyas dang / chos dang / dge 'dun gyi phyir mi zad pa </text></item>
<item><p>155b6</p><section>'dul ba</section><text>rab tu sbyor bar bya zhing de las skyed gang grub pa des sangs rgyas dang / chos dang / dge 'dun la mchod par bya'o/ /de dag gis de dag nyid la byin nas de dag la 'das pa na rtsod par byed cing / 'phags pa </text></item>
<item><p>155b7</p><section>'dul ba</section><text>dag ci'i phyir bdag nyid kyi nor las rtsod pa byung zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis </text></item>
<item><p>155b8</p><section>'dul ba</section><text>bka' stsal pa/ de dag la sbyin par mi bya'o/ /de dag gis phyug po dag la byin nas/ de dag la 'das pa na mthu dang ldan pa la rten cing </text></item>
<item><p>156a1</p><section>'dul ba</section><text>mi ster ba dang / bla'i grwa'i mthus mi ster nas bcom ldan 'das kyis bka' stsal pa/ de dag la sbyin par mi bya'o/ /de dag gis dbul po rnams la byin nas de dag gis kyang 'jal mi nus nas bcom ldan 'das kyis </text></item>
<item><p>156a2</p><section>'dul ba</section><text>bka' stsa pa/ gta' nyi rir blangs te dpang po dang bcas pa'i dam rgya'i glegs bu bris te sbyin par bya'o/ /glegs bu de la yang lo dang / zla ba dang / nyi ma dang / dge 'dun gyi gnas brtan dang / dge skos dang / len pa po dang / rdzas dang / skyed rnams </text></item>
<item><p>156a3</p><section>'dul ba</section><text>kyi ming bri bar bya'o/ /gang la sbyin par bya ba dge bsnyen dad pa can bslab pa'i gzhi lnga bzung ba la yang gta' nyi ri kho nas sbyin par bya'o/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /mngon mtshan </text></item>
<item><p>156a4</p><section>'dul ba</section><text>can gyis spyod pa'i spang ba ste bcu dgu pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na dge slong drug sde dag nyo tshong rnam pa sna tshogs byed de/ len par </text></item>
<item><p>156a5</p><section>'dul ba</section><text>byed/ gtong bar byed/ nyo bar byed/ 'tshong bar byed do/ ji ltar len par byed ce na/ gang gi tshe ljongs su lo legs shing grong khyer du lo nyes pa de'i tshe na ljongs nas grong khyer du len par byed de/ de ltar len par byed do/ ji ltar gtong bar byed ce na/ gang gi </text></item>
<item><p>156a6</p><section>'dul ba</section><text>tshe grong khyer du lo legs shing ljongs su lo nyes pa de'i tshe na grong khyer nas ljongs su gtong bar byed de/ de ltar gtong bar byed do/ /ji ltar nyo bar byed ce na/ gang gi tshe rin chung ba de'i tshe na nyo bar byed de / de ltar nyo bar byed do/ /ji ltar 'tshong bar byed ce na/</text></item>
<item><p>156a7</p><section>'dul ba</section><text>gang gi tshe rin che ba de'i tshe na 'tshong bar byed de/ de ltar 'tshong bar byed do/ /gzhan mu stegs can dag shes ldan dag shAkya'i bu'i dge sbyong rnams ni ma log ma spangs so sor ma spangs pa yin te/ 'di ltar nyo 'tshong rnam pa sna tshogs byed de/ len par byed/</text></item>
<item><p>156a8</p><section>'dul ba</section><text>gtong bar byed/ nyo bar byed/ 'tshong bar byed cing bram ze dang / khyim bdag rnams kyang nyo 'tshong rnam pa sna tshogs byed de/ len par byed/ gtong bar byed/ nyo bar byed/ 'tshong bar byed na shAkya'i bu'i dge sbyong rnams dang / bram ze dang / khyim bdag 'di dag la bye brag ni ci </text></item>
<item><p>156b1</p><section>'dul ba</section><text>yod/ bsam pa ni ci yod/ tha dad du bya ba ni ci yod/ su zhig dge sbyong mgo reg 'di dag la bsod snyoms sbyin pa dang bya bar sems shes smod par byed/ phyar ka gtong bar byed/ kha zer bar byed ba'i skabs de dge slong rnams kyis bcom ldan 'das la gsol to/ /</text></item>
<item><p>156b2</p><section>'dul ba</section><text>de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga </text></item>
<item><p>156b3</p><section>'dul ba</section><text>ma bzhin te/ sangs rgyas bcom ldan 'das kyis dge slong drug sde dag la rmas pa/ dge slong dag khyed nyo 'tshong rnam pa sna tshogs byed de/ len par byed/ gtong bar byed/ nyo bar byed/ 'tshong bar byed pa bden nam/ btsun pa mad do/ /sangs rgyas bcom ldan 'das </text></item>
<item><p>156b4</p><section>'dul ba</section><text>kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad par mdzad do/ /de nas bcom ldan 'das kyis rnam grangs du mas rnam par smad nas dge slong </text></item>
<item><p>156b5</p><section>'dul ba</section><text>rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab </text></item>
<item><p>156b6</p><section>'dul ba</section><text>pa'i gzhi 'di ltar gdon par bya ste/ yang dge slong gang nyo 'tshong rnam pa sna tshogs byed na spang ba'i ltung byed do/ /yang dge slong gang zhes bya ba ni drug sde dag gam/ gzhan yang de lta bu gang yin pa'o/ /nyo 'tshong rnam pa </text></item>
<item><p>156b7</p><section>'dul ba</section><text>sna tshogs shes bya ba ni rnam pa mang po'o/ /byed na zhes bya ba ni len par byed pa dang / gtong bar byed pa dang / nyo bar byed pa dang / 'tshong bar byed pa dag lhag par spyod par byed na'o/ /spang ba'i ltung byed do zhes bya ba ni dngos po de spangs </text></item>
<item><p>156b8</p><section>'dul ba</section><text>nas ltung byed kyi ltung ba bshags par bya ste/ des na spang ba'i ltung byed do zhes gsungs so/ /de la ltung bar ji ltar 'gyur zhe na/ dge slong gis rnyed pa 'dod pas nyo bar byed/ 'tshong bar byed na nyo bar byed pa la nyes byas su 'gyur la/ 'tshong ba </text></item>
<item><p>157a1</p><section>'dul ba</section><text>la spang ba'i ltung byed du 'gyur ro/ /dge slong gis rnyed pa 'dod pas nyo bar byed cing rnyed pa mi 'dod pas 'tshong bar byed pa la nyes byas su 'gyur la/ 'tshong bar byed pa la ltung ba med do/ /dge slong gis rnyed pa mi 'dod pas nyo bar byed </text></item>
<item><p>157a2</p><section>'dul ba</section><text>cing rnyed pa 'dod pas 'tshong bar byed na nyo bar byed pa la ltung ba med la/ 'tshong bar byed pa la spang ba'i ltung byed du 'gyur ro/ /dge slong gis rnyed pa mi 'dod pas nyo bar byed cing rnyed pa mi 'dod pas 'tshong bar byed na gnyis ka la ltung ba med do/ /</text></item>
<item><p>157a3</p><section>'dul ba</section><text>yul gzhan gyi sbyor bas snga ma'i rgyud sbyong bar byed pa la ltung ba med do zhes bcom ldan 'das kyis 'dul ba la nyan thos rnams kyi bslab pa'i gzhi bca' ba mdzad do/ /sangs rgyas bcom ldan 'das yangs pa can na spre'u rdzing gi 'gram na khang pa </text></item>
<item><p>157a4</p><section>'dul ba</section><text>brtsegs pa'i khang bzangs na bzhugs so/ /de'i tshe na byang lam pa'i tshong pa lam gyi bgrod par zhugs pa dag gis gtsug lag khang rta babs mthon po dang ldan pa skar khung dang / skar khung dra ba can dang / lan kan gyis brgyan pa/ mig dang snying 'phrog </text></item>
<item><p>157a5</p><section>'dul ba</section><text>pa mtho ris kyi them skas su gyur pa dag mthong nas de dag dad par gyur te/ de dag gtsug lag khang du dong nas dge slong rnams la 'di skad ces smras so/ /'phags pa dag bdag cag gis dge 'dun la mchod ston bgyi'o/ /dge slong </text></item>
<item><p>157a6</p><section>'dul ba</section><text>rnams kyis smras pa/ mchod ston gyi yo byad dag khyer te sheg shig /de dag gis smras pa/ bdag cag blo bur du lhags pa dag lags te/ 'di ltar bdag cag rin 'bul gyis khyed kyis 'bras dag stsol cig /bcom ldan 'das kyis </text></item>
<item><p>157a7</p><section>'dul ba</section><text>bslab pa'i gzhi bca' ba mdzad pas bdag cag 'bras dag mi 'tshong ngo zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de ltar mi bya bar 'di ltar gang dag dge </text></item>
<item><p>157a8</p><section>'dul ba</section><text>'dun gyi phyir mchod ston byed pa de la rin gyis 'bras sbyin par bya'o/ /dge slong dag ri ba kho na sbyin nas bcom ldan 'das kyis bka' stsal pa/ gang gtsug lag khang de nyid du mchod ston byed pa de la 'theb dang bcas pa sbyin par bya'o/ /bcom ldan 'das kyis </text></item>
<item><p>157b1</p><section>'dul ba</section><text>rin gyis 'bras sbyin par bya'o zhes bca' ba mdzad pas mang po dag mchod ston byed nas thams cad la byin na 'bras dag spyad pas spyi bungs chad par gyur pa'i skabs de dge slong rnams kyis bcom ldan 'das la gsol pa dang / bcom ldan 'das </text></item>
<item><p>157b2</p><section>'dul ba</section><text>kyis bka' stsal pa/ de ltar mi bya bar 'di ltar rin des 'bras gzhan dag nyo bar bya'o/ /'bras rnying pa dag kyang so sor brtags nas gal te srog chags med na dus su btsongs te 'bras sar pas bang ba dag dgang bar bya'o/ /las dang po pa dang / smyos pa dang /</text></item>
<item><p>157b3</p><section>'dul ba</section><text>sems 'khrugs pa dang / tshor ba dag gis nyen pa la ltung ba med do/ /nyo 'tshong byed pa'i spang ba ste nyi shu pa rdzogs s+ho// // sdom la/ lhung bzed gnyis dang tha ga gnyis/ /byin 'phrog ston zla tha chungs dang / /dgon pa pa dang ras chen dang / /bsngos </text></item>
<item><p>157b4</p><section>'dul ba</section><text>pa dang ni gsog 'jog go/ /sangs rgyas bcom ldan 'das mnyan yod na rgyal khyed kyi tshal mgon med zas sbyin gyi kun dga' ra ba na bzhugs so/ /de nas tshe dang ldan pa nye dga' 'di snyam du sems te/ 'di dag thams cad khyim bdag mgon </text></item>
<item><p>157b5</p><section>'dul ba</section><text>med zas sbyin gyis bslab pa'i gzhi dag gis khyab par byas pas phyin cad gang nas kyang rnyed pa bslang bar mi nus so snyam nas de de snyam sems pa na dga' 'dun drug bcu bskyed mos tshal du dong ba de dag nye dgas mthong ngo / /</text></item>
<item><p>157b6</p><section>'dul ba</section><text>mthong nas kyang 'di snyam du sems te/ gal te 'di dag las rnyed pa ma grub na nye dga' zhes bya ba'i ming gzung bar mi bya'o snyam mo/ /drug sde dag gi kun du spyod pa ni gal te sbyin pa'i gtam dag byed na nyan pa po dag bdag </text></item>
<item><p>157b7</p><section>'dul ba</section><text>cag gis rang gi sha dag bcad cing bcad cing sbyin par bya'o snyam du sems la/ gal te tshul khrims kyi gtam dag byed na nyan pa po dag bdag cag lha rnams kyi nang du skyes so snyam du sems so/ /gal te ngan song gi gtam </text></item>
<item><p>157b8</p><section>'dul ba</section><text>dag byed na nyan pa po dag bdag cag ngan song rnams su skyes so snyam du sems pa yin pas des lhung bzed gsal ba/ zlum pa longs spyad par bzod pa mchan khung gis khyer te dga' 'dun de dag ga la ba der song ste phyin nas dga' 'dun </text></item>
<item><p>158a1</p><section>'dul ba</section><text>pa gcig la ci nas kyang de'i sems mngon par dad par 'gyur ba de ltar sbyin pa'i gtam byas nas des mas dad par gyur te smras pa/ 'phags pa ci'i slad du byon/ nye dgas smras pa/ bzhin bzangs bdag la lhung bzed dgos so/ /</text></item>
<item><p>158a2</p><section>'dul ba</section><text>'phags pa bdag la lhung bzed ma mchis te gal te rin gyis rnyed na bdag gis mjal te gsol lo/ /nye dgas lhung bzed mchan khung nas phyung ste de la bstan nas smras pa/ bzhin bzangs lhung bzed 'di yang rin gyis rnyed pa yin no/ /</text></item>
<item><p>158a3</p><section>'dul ba</section><text>'phags pa 'di'i rin ji tsam/ kAr ShA pa Na drug bcu'o/ /bdag gis 'di'i rin kAr ShA pa Na drug bcu 'bul lo/ /bzhin bzangs a rog khya de dag khyod kyir gyur cig /sbyin pa 'dis khyod sems kyi rgyan dang / sems kyi yo byad dang / rnal 'byor </text></item>
<item><p>158a4</p><section>'dul ba</section><text>gyi tshogs dang / don gyi mchog 'thob pa dang / lha dang mi rnams kyi nang du snod tu 'gyur bar gyur cig /de bzhin du de des dga' 'dun drug bcu po dag re re yang kAr ShA pa Na drug bcu drug bcu sbyor du bcug nas song ngo / /dga' 'dun de dag </text></item>
<item><p>158a5</p><section>'dul ba</section><text>thams cad gcig tu 'dus par gyur nas de na dga' 'dun gcig gis smras pa/ shes ldan dag kho bos btsun pa nye dga' shAkya'i rigs las rab tu byung ba chos sgrog pa rigs pa dang grol ba'i spobs pa dang ldan pa la lhung bzed kyi </text></item>
<item><p>158a6</p><section>'dul ba</section><text>rin du kAr ShA pa Na drug bcu phul gyis rjes su yi rang bar gyis shig /gzhan zhig gis smras pa/ kho bos kyang phul lo / /yang gzhan zhig gis smras pa/ kho bos kyang phul lo/ /de bzhin du thams cad kyis kho bos kyang phul lo/ /kho bos </text></item>
<item><p>158a7</p><section>'dul ba</section><text>kyang phul lo zhes smras nas de dag phan tshun blta bar brtsams te/ shes ldan dag dge slong gcig la lhung bzed du dgos shes de dag gis dge slong zhig la dris pa/ 'phags pa dge slong gcig la lhung bzed du 'tshal/ des smras pa/</text></item>
<item><p>158a8</p><section>'dul ba</section><text>bzhin bzangs dag gcig kho na dgos so/ /de dag gis shAkya'i sras kyi dge sbyong rnams ni rnyed pa 'dod pas zil gyis gnon pa dag yin no zhes smad par brtsams so/ /de ni re shig byung ba yin gyi sangs rgyas bcom ldan 'das re shig 'dul ba la </text></item>
<item><p>158b1</p><section>'dul ba</section><text>nyan thos rnams kyi bslab pa'i gzhi 'cha' bar ni mi mdzad do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na dge slong drug sde dag lhung bzed rnyed do cog </text></item>
<item><p>158b2</p><section>'dul ba</section><text>gsog par byed cing bdag nyid kyang spyod par mi byed/ dge slong gzhan dag la yang sbyin par mi byed nas dge slong don nyung ngu dag ci'i phyir dge slong dag lhung bzed rnyed do cog gsog par byed cing bdag nyid kyang spyod par mi byed/ dge slong </text></item>
<item><p>158b3</p><section>'dul ba</section><text>gzhan dag la yang sbyin par mi byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs </text></item>
<item><p>158b4</p><section>'dul ba</section><text>'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan </text></item>
<item><p>158b5</p><section>'dul ba</section><text>'das kyis dge slong drug sde dag la rmas pa/ dge slong dag khyed lhung bzed rnyed do cog sogs par byed cing bdag nyid kyang spyod par mi byed/ dge slong gzhan dag la yang sbyin par mi byed pa bden nam/ btsun pa mad do/ /sangs rgyas bcom ldan </text></item>
<item><p>158b6</p><section>'dul ba</section><text>'das kyis dge sbyong gi tshul dang 'thun pa ma yin pa/ rjes su 'thun pa ma yin pa/ /rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam </text></item>
<item><p>158b7</p><section>'dul ba</section><text>grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs </text></item>
<item><p>158b8</p><section>'dul ba</section><text>pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gis lhung bzed lhag pa zhag bcu'i bar du bcang bar bya'o/ /de las 'das par 'chang na spang ba'i ltung byed do/ /dge slong </text></item>
<item><p>159a1</p><section>'dul ba</section><text>gis shes bya ba ni chos 'di pas so/ /lhung bzed lhag pa zhes bya ba ni byin gyis brlab par bya ba las lhag pa'o/ /zhag bcu'i bar du zhes bya ba ni nyin mtshan bcu'i mtha'i bar du'o/ /bcang bar bya'o zhes bya ba ni bdag gir bya'o/ /de las </text></item>
<item><p>159a2</p><section>'dul ba</section><text>'das par 'chang na zhes bya ba ni de las thal bar 'chang ba'o/ /spang ba'i lhung byed do zhes bya ba ni dngos po de spangs nas ltung byed kyi ltung ba bshags par bya ba ste/ des na spang ba'i ltung byed do zhes gsungs so/ /de la ltung bar ji ltar 'gyur </text></item>
<item><p>159a3</p><section>'dul ba</section><text>zhe na 'di lta ste/ dge slong gis tshes la lhung bzed rnyed na dge slong des lhung bzed de zhag bcu po de nyid kyi nang du byin gyis brlab par bya ba 'am/ btang bar bya ba 'am/ rnam par brtag par bya ba 'am/ gzhan la sbyin par </text></item>
<item><p>159a4</p><section>'dul ba</section><text>bya'o/ /byin gyis rlob par mi byed dam/ gtong bar mi byed dam/ rnam par brtag par mi byed dam/ gzhan la sbyin par mi byed na nyi ma bcu gcig pa'i skya reng shar na spang ba'i ltung byed du 'gyur ro/ /tshes la lhung bzed ma rnyed kyang tshes gnyis </text></item>
<item><p>159a5</p><section>'dul ba</section><text>sam/ tshes gsum mam/ tshes dgu 'am/ tshes bcu tshun chad kyis lhung bzed rnyed na dge slong des lhung bzed de zhag bcu po de nyid kyi nang du byin gyis brlab par bya ba 'am/ btang bar bya ba 'am/ rnam par brtag par bya ba 'am/</text></item>
<item><p>159a6</p><section>'dul ba</section><text>gzhan la sbyin par bya'o/ byin gyis rlob par mi byed dam/ gtong bar mi byed dam/ rnam par rtog par mi byed dam/ gzhan la sbyin par mi byed na nyi ma bcu gcig pa'i skya reng shar ba na spang ba'i ltung byed du 'gyur ro/ /dge slong gis </text></item>
<item><p>159a7</p><section>'dul ba</section><text>tshes la lhung bzed cig rnyed cing des tshes gnyis la yang gzhan zhig rnyed na dge slong des zhag bcu po de nyid kyi nang du snga ma byin gyis brlab par bya zhing phyi ma btang bar bya ba 'am/ rnam par brtag par bya ba 'am/ gzhan la sbyin par bya'o/ /</text></item>
<item><p>159a8</p><section>'dul ba</section><text>yang na phyi ma byin gyis brlab par bya zhing snga ma btang bar bya ba 'am/ rnam par brtag par bya ba 'am gzhan la sbyin pa bya'o/ /byin gyis rlob par mi byed dam gtong bar mi byed dam rnam par rtog par mi byed dam/ gzhan la sbyin par mi byed na nyi ma bcu </text></item>
<item><p>159b1</p><section>'dul ba</section><text>gcig pa'i skya reng shar na spang ba'i ltung byed du 'gyur ro/ /tshes dang / tshes gnyis la ma rnyed kyang tshes gsum dang tshes bcu tshun chad kyi lhung bzed cig rnyed na dge slong des zhag bcu po de nyid kyi nang du snga ma byin gyis brlab par bya zhing phyi ma btang bar bya </text></item>
<item><p>159b2</p><section>'dul ba</section><text>ba 'am/ rnam par brtag par bya ba 'am/ gzhan la sbyin par bya'o/ /yang na phyi ma byin gyis brlab par bya zhing snga ma btang bar bya ba 'am/ rnam par brtag par bya ba 'am gzhan la sbyin par bya'o/ /byin gyis rlob par mi byed dam gtong bar mi byed dam/</text></item>
<item><p>159b3</p><section>'dul ba</section><text>rnam par rtog par mi byed dam/ gzhan la sbyin par mi byed na nyi ma bcu gcig pa'i skya reng shar na spang ba'i ltung byed du 'gyur ro/ /dge slong gis tshes la lhung bzed gnyis rnyed na dge slong des lhung bzed de gnyis zhag bcu po de nyid kyi nang du byin gyis brlab par </text></item>
<item><p>159b4</p><section>'dul ba</section><text>bya ba 'am/ btang bar bya ba 'am/ rnam par brtag bar bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rnam par rtog par mi byed dam/ gzhan la sbyin par mi byed na nyi ma bcu gcig pa'i skya reng shar </text></item>
<item><p>159b5</p><section>'dul ba</section><text>na spang ba'i ltung byed du 'gyur ro/ /tshes la lhung bzed gnyis ma rnyed kyang tshes gnyis sam/ tshes gsum mam/ tshes dgu 'am/ tshes bcu tshun chad kyis lhung bzed gnyis rnyed na dge slong des lhung bzed de gnyis zhag bcu po de nyid kyi nang </text></item>
<item><p>159b6</p><section>'dul ba</section><text>du byin gyis brlab par bya ba 'am/ btang bar bya ba 'am/ rnam par brtag par bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rnam par rtog par mi byed dam gzhan la sbyin par mi byed na </text></item>
<item><p>159b7</p><section>'dul ba</section><text>nyi ma bcu gcig pa'i skya reng shar na spang ba'i ltung byed du 'gyur ro/ /tshes la lhung bzed gnyis ma rnyed kyang tshes gnyis sam/ tshes gsum mam/ tshes bcu tshun chad kyis lhung bzed gnyis rnyed na dge slong des lhung bzed </text></item>
<item><p>159b8</p><section>'dul ba</section><text>de gnyis zhag bcu po de nyid kyi nang du byin gyis brlab par bya ba 'am/ btang bar bya ba 'am/ rnam par brtag par bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rnam par rtog par mi byed dam/</text></item>
<item><p>160a1</p><section>'dul ba</section><text>gzhan la sbyin par mi byed na nyi ma bcu gcig pa'i skya reng shar na spang ba'i ltung byed du 'gyur ro/ dge slong gis tshes la lhung bzed gnyis shig rnyed cing des tshes gnyis la lhung bzed gzhan gnyis rnyed na dge slong des zhag bcu po </text></item>
<item><p>160a2</p><section>'dul ba</section><text>de nyid kyi nang du snga ma gnyis byin gyis brlab par bya zhing phyi ma gnyis btang bar bya ba 'am/ rnam par brtag par bya ba 'am/ gzhan la sbyin par bya'o/ /yang na phyi ma gnyis byin gyis brlab par bya zhing snga ma gnyis btang bar bya ba 'am/</text></item>
<item><p>160a3</p><section>'dul ba</section><text>rnam par brtag par bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rnam par rtog par mi byed dam/ gzhan la sbyin par mi byed na nyi ma bcu gcig pa'i skya reng shar na spang ba'i ltung byed du </text></item>
<item><p>160a4</p><section>'dul ba</section><text>'gyur ro/ /tshes dang / tshes gnyis la ma rnyed kyang tshes gsum dang / tshes bcu tshun chad kyis lhung bzed gnyis shig rnyed na dge slong des zhag bcu po de nyid kyi nang du snga ma gnyis byin gyis brlab par bya zhing phyi ma gnyis btang bar </text></item>
<item><p>160a5</p><section>'dul ba</section><text>bya ba 'am/ rnam par brtag par bya ba 'am/ gzhan la byin par bya'o/ /yang na phyi ma gnyis byin gyis brlab par bya zhing snga ma gnyis gtang bar bya ba 'am/ rnam par brtag par bya ba 'am/ gzhan la sbyin par bya'o/ /byin gyis rlob </text></item>
<item><p>160a6</p><section>'dul ba</section><text>par mi byed dam/ gtong bar mi byed dam/ rnam par rtog par mi byed dam/ gzhan la sbyin par mi byed na nyi ma bcu gcig pa'i skya reng shar na spang ba'i ltung byed du 'gyur ro/ /dge slong gis tshes la lhung bzed mang po rnyed na dge </text></item>
<item><p>160a7</p><section>'dul ba</section><text>slong des lhung bzed de dag zhag bcu po de nyid kyi nang du byin gyis brlab par bya ba 'am/ btang bar bya ba 'am/ rnam par brtag par bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed </text></item>
<item><p>160a8</p><section>'dul ba</section><text>dam/ rnam par rtog par mi byed dam/ gzhan la sbyin par mi byed na nyi ma bcug gcig pa'i skya reng shar na spang ba'i ltung byed du 'gyur ro/ /tshes la lhung bzed mang po ma rnyed kyang tshes gnyis sam/ tshes gsum mam/ tshes dgu 'am/</text></item>
<item><p>160b1</p><section>'dul ba</section><text>tshes bcu tshun chad kyis lhung bzed mang po rnyed na dge slong des lhung bzed de zhag bcu po de nyid kyi nang du byin gyis brlab par bya ba 'am/ btang bar bya ba 'am/ rnam par brtag par bya ba 'am/ gzhan la sbyin par bya'o/ /byin gyis rlob par </text></item>
<item><p>160b2</p><section>'dul ba</section><text>mi byed dam/ gtong bar mi byed dam/ rnam par rtog par mi byed dam/ gzhan la sbyin par mi byed na nyi ma bcu gcig pa'i skya reng shar na spang ba'i ltung byed du 'gyur ro/ /dge slong gis tshes la lhung bzed mang po dag cig rnyed cing des tshes gnyis la </text></item>
<item><p>160b3</p><section>'dul ba</section><text>yang gzhan mang po dag cig rnyed na dge slong des zhag bcu po de nyid kyi nang du snga ma dag byin gyis brlab par bya zhing phyi ma dag btang bar bya ba 'am/ rnam par brtag par bya ba 'am/ gzhan la sbyin par bya'o/ /yang na phyi ma dag byin gyis </text></item>
<item><p>160b4</p><section>'dul ba</section><text>brlab par bya zhing snga ma dag btang bar bya ba 'am/ rnam par brtag par bya ba 'am/ gzhan la sbyin par bya'o/ /byin gyis rlob par mi byed dam/ gtong bar mi byed dam/ rnam par rtog par mi byed dam/ gzhan la sbyin par mi byed na nyi </text></item>
<item><p>160b5</p><section>'dul ba</section><text>ma bcu gcig pa'i skya reng shar na spang ba'i ltung byed tu 'gyur ro/ /tshes dang / tshes gnyis la ma rnyed kyang tshes gsum dang / tshes bcu tshun chad kyis lhung bzed mang po dag cig rnyed na dge slong des zhag bcu po de nyid kyi nang du </text></item>
<item><p>160b6</p><section>'dul ba</section><text>snga ma dag byin gyis brlab par bya zhing phyi ma dag btang bar bya ba 'am/ rnam par brtag par bya ba 'am/ gzhan la sbyin par bya'o/ /yang na phyi ma dag byin gyis brlab par bya zhing snga ma dag gtang bar bya ba 'am/ rnam par brtag par bya ba 'am/</text></item>
<item><p>160b7</p><section>'dul ba</section><text>gzhan la sbyin par bya'o/ /byin gyis rlob par mi byed dam/ gtong bar mi byed dam/ rnam par rtog par mi byed dam/ gzhan la sbyin par mi byed na nyi ma bcu gcig pa'i skya reng shar na spang ba'i ltung byed du 'gyur ro/ /dge slong gi lhung bzed spang </text></item>
<item><p>160b8</p><section>'dul ba</section><text>bar 'gyur na de ma spangs shing dbral bar ma byas la ltung ba ma bshags par gzhan shig rnyed na de yang snga ma'i rgyud kyis spang bar 'gyur ro/ /dge slong gi lhung bzed spang bar gyur na de spangs shing bral bar ma byas la ltung ba ma bshags </text></item>
<item><p>161a1</p><section>'dul ba</section><text>par gzhan zhig rnyed na de yang snga ma'i rgyud kyis spang bar 'gyur ro/ dge slong gi lhung bzed spang bar gyur na de spangs shing bral bar byas la/ ltung ba bshags nas gzhan zhig rnyed na de la ltung ba med do/ /de bzhin du dge </text></item>
<item><p>161a2</p><section>'dul ba</section><text>slong gis ji srid du spang ba'i dngos po de ma bshags shing so sor ma bshags par lhung bzed dam/ chos gos sam/ dra ba 'am/ phor bu 'am/ ska rags sam/ dge sbyong gi 'tsho ba'i yo byad gang yang rung ba gzhan nye bar 'jog </text></item>
<item><p>161a3</p><section>'dul ba</section><text>par byed na de yang snga ma'i rgyud kyis spang bar 'gyur ro/ /lhung bzed chung ngu dang / lhung bzed skya ba dang / lhung bzed che ba dang / lhung bzed ma tshos pa 'chang ba la ltung ba med do/ /rab tu 'byung ba la ltos pa'i don du ltung bzed 'chang ba la thams </text></item>
<item><p>161a4</p><section>'dul ba</section><text>cad du ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do / /lhung bzed 'chang ba'i spang ba ste nyi shu gcig pa rdzogs s+ho// // sangs rgyas bcom ldan 'das </text></item>
<item><p>161a5</p><section>'dul ba</section><text>mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na spos 'tshong gi khye'u zhig 'dug pa des lhung bzed shin du gsal ba/ dbyibs legs pa/ longs spyad par bzod </text></item>
<item><p>161a6</p><section>'dul ba</section><text>pa zhig rnyed do/ /bsod snyoms pa zhig kyang snga dro sham thabs bgos lhung bzed dang / chos gos thogs te mnyan yod du bsod snyoms la zhugs nas des bsod snyoms brgyus te srang du phyin pa dang / spos 'tshong gi khye'u </text></item>
<item><p>161a7</p><section>'dul ba</section><text>des de mthong nas smras pa/ 'phags pa bdag gis lhung bzed shin du gsal ba/ dbyibs legs pa/ longs spyad par bzod pa zhig rnyed kyis gal te bzhed na snoms shig bzhin bzangs bdag la ltung bzed yod </text></item>
<item><p>161a8</p><section>'dul ba</section><text>do/ /'phags pa gal te dge slong gzhan 'ga' zhig lhung bzed 'tshal ba mchis na de btang du gsol/ btang bar bya'o/ /de nas bsod snyoms pa des mnyan yod du bsod snyoms la brgyus nas rgyal </text></item>
<item><p>161b1</p><section>'dul ba</section><text>byed kyi tshal du song ste/ des zan zos nas lhung bzed 'khru ba na dge slong rnams la smras pa/ tshe dang ldan pa dag srang ga ge mo zhig na spos 'tshong gi khye'u zhig 'dug pa des lhung bzed shin du gsal ba/ dbyibs legs pa/</text></item>
<item><p>161b2</p><section>'dul ba</section><text>longs spyad par bzod pa zhig rnyed kyis khyed cag las gang lhung bzed 'dod pa de song shig /de dang ha cang thag mi ring ba na nye dga' 'dug pa des thos nas des bsams pa/ de lhung bzed nag po can 'ga' zhig gis </text></item>
<item><p>161b3</p><section>'dul ba</section><text>thos nas rab tu rgyug par gyur na mi rung gis smad par bya'o snyam nas des de la smras pa/ tshe dang ldan pa khyod dad pas byin pa zos nas lhung bzed kyi gtam dang / chos gos kyi gtam las gzhan pa'i gtam 'ga' yang med mod/</text></item>
<item><p>161b4</p><section>'dul ba</section><text>des bsams pa/ 'jig rten na 'dod pa'i bdag nyid can gang ji snyed pa de dag dang nye dga' mtshungs pa yin na 'dis kyang re shig bdag smad par gyur na gal te dge slong gnas brtan gzhan 'ga' zhig gis thos par gyur na des rgya </text></item>
<item><p>161b5</p><section>'dul ba</section><text>cher smad par 'gyur ro snyam nas de cang mi smra bar 'dug go/ /nye dgas de bkar te smras pa/ tshe dang ldan pa khyod kyi mkhan po dang kho bo bshes pas de'i phyir khyod smad kyis ma gshe shig /gnas brtan gal te bdag yang smra </text></item>
<item><p>161b6</p><section>'dul ba</section><text>bar gyur na khyod kyis bdag la yang smad par mdzod cig /tshe dang ldan pa kho bo yang nye bar ma zhi ba tsam du zad kyi ci lhung bzed de lhung bzed ma yin nam/ gnas brtan snga ma nyid kyang smra bar mi bgyi ba lags kyis 'tshal to/ /tshe dang ldan pa de </text></item>
<item><p>161b7</p><section>'dul ba</section><text>lta mod kyi 'on kyang re shig smros shig /gnas brtan srang che ge mo zhig na spos 'tshong gi khye'u zhig mchis pa des lhung bzed shin du gsal ba/ dbyibs legs pa/ longs spyad par bzod pa zhig rnyed nas de'i mchid nas </text></item>
<item><p>161b8</p><section>'dul ba</section><text>gal te dge slong lhung bzed 'tshal ba 'ga' zhig mchis na de btang du gsol zhes mchi'o/ /de ni de tsam du zad de/ de yang nye bar ma zhi ba tsam kho nar zad do/ /de nas nye dga' snam sbyar gyon te 'gros bskyed nas phya ra ra song ba dang / spos </text></item>
<item><p>162a1</p><section>'dul ba</section><text>'tshong gi khye'u des de 'gros bskyed de 'ong ba thag ring po kho na nas mthong nas des bsams pa/ dge sbyong hral pa 'gros 'di lta bus 'ong ba 'dis bdag gi lhung bzed 'di phrogs par 'gyur du 'ong ngo snyam nas des lhung bzed </text></item>
<item><p>162a2</p><section>'dul ba</section><text>de blangs te mdzod tshe'i 'og tu bcug ste bzhag pa dang nye dgas de sbed pa'i tshe mthong nas des smras pa/ bzhin bzangs ci lhung bzed 'di nal gyi bu yin nam ci na de phyir sbed par byed ces des lag pa brkyang ste lhung bzed blangs nas smras </text></item>
<item><p>162a3</p><section>'dul ba</section><text>pa/ bzhin bzangs a rog khya sbyin pa 'dis khyod sems kyi rgyan dang / sems kyi yo byad dang / rnam 'byor gyi tshogs dang / don gyi mchog thob pa dang / lha dang mi rnams kyi nang na snod tu 'gyur bar gyur cig /'phags pa bdag cag tshong </text></item>
<item><p>162a4</p><section>'dul ba</section><text>pa dag ni khe spogs 'tshal bas 'tsho ba lags pas 'di rin ma mchis par mi dbul te 'di ltar rin gyi phyir 'bul lo/ /bzhin bzangs ci khyod drang srong gi snod 'tshong bar byed dam/ tshigs su bcad pa yang smras pa/ gal te </text></item>
<item><p>162a5</p><section>'dul ba</section><text>skyes bu sa snod kyis/ /gser gyi snod ni thob gyur na/ /de yis mya ngan ci phyir bya/ /bslus pa med par kho bos mthong / /'phags pa khyod mang du gsung mod kyi 'on kyang rin ma mchis par mi 'bul lo/ /nye dgas smras pa/ khyod kyi </text></item>
<item><p>162a6</p><section>'dul ba</section><text>lhung bzed la lhag par chags pa 'dis yi dgas lko lba can dag gi nang du skye bar bya dgos so zhes de de skad spyo bar byed pa na khyim bdag cig phyogs der 'ongs nas des smras pa/ 'phags pa phyag 'tshal lo/ /btsun pa nye dga' phyag </text></item>
<item><p>162a7</p><section>'dul ba</section><text>'tshal lo/ /nye dgas smras pa/ bzhin bzangs khyod kyi phyag skam po 'dis ci bya/ 'phags pa bdag la btsun pa nye dgas bka' stsal pa gang zhig bdag gis ma bsgrubs/ lhung bzed 'di nyos te byin cig /khyim bdag des </text></item>
<item><p>162a8</p><section>'dul ba</section><text>spos 'tshong gi khye'u de la smras pa/ bzhin bzangs/ lhung bzed 'di rin ci tsam/ 'di dang 'di tsam mo/ /kho bos khyod la sbyin no/ /spos 'tshong gi khye'u des lhung bzed de khyim bdag de la byin nas khyim bdag des kyang nye dga' </text></item>
<item><p>162b1</p><section>'dul ba</section><text>la phul lo nye dgas smras pa/ a rog khya sbyin pa 'dis khyod sems kyi rgyan dang / sems kyi yo byad dang / rnal 'byor gyi tshogs dang / don gyi mchog thob pa dang / lha dang mi rnams kyi nang na snod tu 'gyur bar gyur cig /khyim bdag </text></item>
<item><p>162b2</p><section>'dul ba</section><text>de song ba dang / nye dgas spos 'tshong gi khye'u de la smras pa/ bkren pa khyod kyis nye dgas lhung bzed kyi rin sbyor du 'jud mi nus snyam du shes sam/ khyod kyi lhung bzed la lhag par chags pa 'dis yi dgas lba ba can dag gi nang du skye bar </text></item>
<item><p>162b3</p><section>'dul ba</section><text>bya dgos so/ /'phags pa ci zhig sbyor mchis/ khyod kyis kyang lhung bzed thob la/ bdag gis kyang rin thob kyis bzhud cig /nye dga' yang lhung bzed khyer te gtsug lag khang du song nas des lhung bzed de dge slong rnams la bstan te smras pa/</text></item>
<item><p>162b4</p><section>'dul ba</section><text>tshe dang ldan pa dag ltos shig /kho bo'i lhung bzed ci 'dra/ gzhon nu zhig gis smras pa/ gnas brtan ci khyod la lhung bzed gzhan ma mchis sam/ yod do/ /'o na gnas brtan gyis lhung bzed yod cing bdog bzhin du lhung bzed gzhan </text></item>
<item><p>162b5</p><section>'dul ba</section><text>btsal du rung ngam/ dgra bo rnams kyi gre bar rkang pas mnan nas so/ /gnas brtan la dgra bo dag kyang mchis sam/ gang gi phyir khyod kho bo'i lhung bzed gnyis pa yang mi bzod pas je khyod kho bo'i dgra bo thu bo yin no/ /</text></item>
<item><p>162b6</p><section>'dul ba</section><text>dge slong don nyung ngu dag ci'i phyir dge slong dag lhung bzed yod cing bdog bzhin du lhung bzed gzhan tshol bar byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la </text></item>
<item><p>162b7</p><section>'dul ba</section><text>gsol to de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du </text></item>
<item><p>162b8</p><section>'dul ba</section><text>rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis nye dga' la rmas pa/ nye dga' khyod lhung bzed yod cing bdog bzhin du lhung bzed gzhan tshol ba bden nam/ btsun pa mad do/</text></item>
<item><p>163a1</p><section>'dul ba</section><text>sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan </text></item>
<item><p>163a2</p><section>'dul ba</section><text>'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na dge slong gis lhung bzed yod cing bdog bzhin du lhung bzed gzhan btsal bar mi bya'o// //'dul ba rnam par 'byed pa/</text></item>
<item><p>163a3</p><section>'dul ba</section><text>bam po sum bcu rtsa bzhi pa/ bcom ldan 'das kyis dge slong gis lhung bzed yod cing bdog bzhin du lhung bzed gzhan btsal bar mi bya'o zhes bka' stsal nas bsod snyoms pa zhig gi lhung bzed cung zhig rdol nas des de thogs </text></item>
<item><p>163a4</p><section>'dul ba</section><text>te mnyan yod tu bsod snyoms la zhugs pa dang des phye dag rnyed nas des de dag lhung bzed kyi snod kyis mnos so/ /'bras can gsher ba rnyed nas des de dag lhung bzed kyis mnos pa dang de nas zags pas phye dag gsher bar </text></item>
<item><p>163a5</p><section>'dul ba</section><text>gyur te de dag gis lhung bzed kyi snod ma rung bar gyur nas de sbrang bu dag gis yongs su bskor bar gyur pa dang / de la khye'u dang / bu mo dag gis smras pa/ 'phags pas nor can dang / tshong dpon dang / ded dpon dag bzhin du </text></item>
<item><p>163a6</p><section>'dul ba</section><text>'khor mang por 'gyur ba'i las byas pas sbrang bu dag gis yongs su bskor cing bzhud do/ /khyim bdag mgon med zas sbyin gyis de mthong nas smras pa/ byis pa dag ci'i phyir 'phags pa la tho 'tsham par byed/</text></item>
<item><p>163a7</p><section>'dul ba</section><text>khyim bdag 'phags pa la tho btsam du ci mchis/ 'phags pas nor can dang / tshong dpon dang / ded dpon dag bzhin du 'khor mang po 'gyur ba'i las bgyis pas sbrang bu dag gis yongs su bskor cing bzhud do/ /</text></item>
<item><p>163a8</p><section>'dul ba</section><text>khyim bdag mgon med zas sbyin gyis dge slong de la smras pa/ 'phags pa bcom ldan 'das kyis bstan pa kun du mdzes pa la khyod ci cal col byed/ khyim bdag 'di la cal col du gyur pa ci yod/ khyod kyis kho bo </text></item>
<item><p>163b1</p><section>'dul ba</section><text>rol mo mkhan gyi khyim dang / 'jud 'thun ma'i khyim dang / chang pa'i khyim dang / rgyal po'i pho brang dang / gdol pa'i khyim du zhugs par mthong ngam/ 'phags pa 'o na ci'i phyir khyod byis pa dag gis bskor te </text></item>
<item><p>163b2</p><section>'dul ba</section><text>'phags par byed/ khyim bdag kho bo'i lhung bzed 'di zag go/ /'o na ci'i phyir lhung bzed gzhan mi tshol/ bcom ldan 'das kyis dge slong gis lhung bzed yod cing bdog bzhin du lhung bzed gzhan btsal bar </text></item>
<item><p>163b3</p><section>'dul ba</section><text>mi bya'o zhes gsungs so/ /'phags pa khyod kyi lhung bzed 'di 'dra ba yod cing bdog pa yin nam zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' </text></item>
<item><p>163b4</p><section>'dul ba</section><text>stsal pa/ gang gi lhung bzed rdol ba des klan par bya'o/ /bcom ldan 'das kyis gang gi lhung bzed rdol ba des klan par bya'o zhes bca' ba mdzad nas/ dge slong dag lhan pa snyi ba lnga po bu ram dang / rgya skyegs kyi </text></item>
<item><p>163b5</p><section>'dul ba</section><text>tshigs ma dang / spra tshil dang / ro nye dang / tshon mo steng dag gis klon par byed nas/ de dag tsha ba dang phrad nas yang zags par gyur pa'i skabs de dge slong rnams kyis bcom ldan 'das la gsol pa dang / bcom ldan 'das </text></item>
<item><p>163b6</p><section>'dul ba</section><text>kyis bka' stsal pa/ lhan pa snyi ba lnga po de dag spangs te lhan pa sra ba lnga po gzhan dag gis klan par bya'o/ /dge slong dag gis lhan pa sra ba lnga po dag ci 'dra ba mi shes nas bcom ldan 'das kyis bkal stsal pa/ lhan rings </text></item>
<item><p>163b7</p><section>'dul ba</section><text>dang / tham phran dang / lhan pa dang / chu srin gyi so lta bu dang / phye mas so/ /dge slong rnams kyis phye ma du yod mi shes nas bcom ldan 'das kyis bka' stsal pa/ /phye ma gnyis te/ lcags kyi phye ma dang / rdo'i phye </text></item>
<item><p>163b8</p><section>'dul ba</section><text>ma'o/ /lcags kyi lhung bzed la ni lcags kyi phye mas bklan par bya'o/ /sa'i lhung bzed la ni rdo'i phye mas bklan par bya'o/ /de dag chur phye ma bdar te klon par byed nas de de bzhin du 'gogs nas bcom </text></item>
<item><p>164a1</p><section>'dul ba</section><text>ldan 'das kyis bka' stsal pa/ 'bru mar du bdar bas bklan par bya'o/ /de dag ha cang drag tu sreg pas de 'gogs pa dang / ha cang chung ngur sros pas mi 'chags nas bcom ldan 'das kyis bka' stsal pa/</text></item>
<item><p>164a2</p><section>'dul ba</section><text>ci ran tsam du bsro bar bya'o/ /ha cang rtsub por gyur nas bcom ldan 'das kyis bka' stsal pa/ bdar bar bya'o/ /de dag chus blugs te bdar bar byed pas de yang 'gogs nas bcom ldan 'das kyis bka' stsal pa/</text></item>
<item><p>164a3</p><section>'dul ba</section><text>'bru mar blugs te bdar bar bya'o/ /sa las byas pa'i lhung bzed dag rdol nas bcom ldan 'das kyis bka' stsal pa/ bu ram dang / 'jim pas klan nas de dag bsro bar bya'o/ /bcom ldan 'das kyis de ltar lhan pa lnga po </text></item>
<item><p>164a4</p><section>'dul ba</section><text>dag gis bklan par bya'o zhes bca' bar mdzad nas/ dge slong bsod snyoms pa zhig gis sa las byas pa'i lhung bzed lag pa nas shor te gyo dum lngar gyur nas/ des de dag bu gu phug ste gyo dum dag skud pas brgyus nas bsod </text></item>
<item><p>164a5</p><section>'dul ba</section><text>snyoms la rgyu bar byed do/ /bcom ldan 'das kyis lhung bzed la zas med par bya'o zhes bka' stsal nas des de rung bar byed pa na bshig cing rgyud par byed pas snga dro thams cad zad par gyur nas dge slong rnams kyis de la </text></item>
<item><p>164a6</p><section>'dul ba</section><text>smras pa/ tshe dang ldan pa ci khyod kyi dge ba'i phyogs 'di lta ste/ bcings pa 'grol ba 'di kho na yin nam/ des smras pa/ tshe dang ldan pa dag bcom ldan 'das kyis lhung bzed chag pa la lhan pa sra ba lnga po dag gis klan par </text></item>
<item><p>164a7</p><section>'dul ba</section><text>bya'o zhes bca' bar mdzad do zhes zer ba'i skabs de dge slong rnams kyis bcom ldan 'das la gsol to/ /de nas bcom ldan 'das kyis rnam grangs du mas bslab pa 'dod pa dang / bslab pa la gus pa dang / bslab pa la </text></item>
<item><p>164a8</p><section>'dul ba</section><text>yo byad bsnyungs pa'i bsngags pa brjod nas/ dge slong rnams la de dang rjes su 'thun pa dang / de'i shas che ba dang / de dang 'tsham pa'i chos dang ldan pa'i bka' mchid mdzad nas dge slong rnams la bka' stsal pa/ dge slong dag de lta </text></item>
<item><p>164b1</p><section>'dul ba</section><text>bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par </text></item>
<item><p>164b2</p><section>'dul ba</section><text>bya ste/ yang dge slong gang lhung bzed lhan pa lnga med pa/ spyad bzod pa yod bzhin du bzang po 'dod pa'i phyir lhung bzed sar pa gzhan tshol zhing lhung bzed grub na spang ba'i ltung byed do/ /dge slong des lhung bzed de dge slong gi 'khor la dbul bar </text></item>
<item><p>164b3</p><section>'dul ba</section><text>bya'o/ /dge slong gi 'khor de'i lhung bzed tha mar gyur pa gang yin pa de dge slong de la dge slong khyod kyis lhung bzed 'di byin gyis brlab par mi bya/ gtang bar mi bya/ gzhan la sbyin par mi bya bar chag pa'i mthar thug pa'i bar du khad kyis dal bu dal </text></item>
<item><p>164b4</p><section>'dul ba</section><text>bus spyad par bya'o zhes sbyin par bya ste/ de la de ni cho ga yin no/ /yang dge slong gang zhes bya ba ni chos 'di pa'o/ /lhung bzed lhan pa lnga med pa zhes bya ba ni lhung bzed lhan pa lngar ma tshang ba'o/ /spyad bzod pa yod bzhin du zhes bya ba ni yongs su longs spyad par </text></item>
<item><p>164b5</p><section>'dul ba</section><text>bzod pa yod bzhin du'o/ /bzang po 'dod pa'i phyir zhes bya ba ni mchog 'dod pa'i phyir ram/ yang dang yang 'dod pa'i phyir ro/ /lhung bzed sar pa zhes bya ba ni sar pa gnyis te gsar pas sar pa dang / rnyed pas sar pa ste/ don 'dir ni gnyis </text></item>
<item><p>164b6</p><section>'dul ba</section><text>ka yin par dgongs so/ /gzhan zhes bya ba ni gnyis pa'o/ /tshol zhing zhes bya ba ni tshol bar byed cing ngo / /lhung bzed grub na zhes bya ba ni lhung bzed thob na'o/ /spang ba'i ltung byed do zhes bya ba ni dngos po de spangs nas ltung </text></item>
<item><p>164b7</p><section>'dul ba</section><text>byed kyi ltung ba bshags par bya ba ste/ des na spang ba'i ltung byed do zhes gsungs so/ /dge slong des shes bya ba ni dge slong gang yin pa des so/ /lhung bzed de zhes bya ba ni lhung bzed 'brel pa med pa de'o/ /dge slong </text></item>
<item><p>164b8</p><section>'dul ba</section><text>gi 'khor la dbul bar bya'o zhes bya ba ni de na dge slong gang dag 'khod pa la'o/ /dge slong gi 'khor de'i lhung bzed tha mar gyur pa gang yin pa de dge slong de la dge slong khyod kyis lhung bzed 'di byin gyis brlab par mi bya/</text></item>
<item><p>165a1</p><section>'dul ba</section><text>btang bar mi bya/ gzhan la sbyin par mi bya bar chag pa'i mthar thug gi bar du khad kyis dal bu dal bus spyad par bya'o zhes sbyin par bya ste zhes bya ba la/ dge slong gi dge 'dun gyis kyang lhung bzed 'brel pa </text></item>
<item><p>165a2</p><section>'dul ba</section><text>med pa 'brim pa'i dge slong bsko bar bya ste/ lhung bzed 'brel pa med pa 'brim pa'i dge slong chos lnga dang ldan pa ni ma bskos pa yang bsko bar mi bya la/ bskos pa yang dbyung bar bya ste/ lnga gang zhe na/ 'dun pas 'gro ba dang / zhe sdang gis 'gro </text></item>
<item><p>165a3</p><section>'dul ba</section><text>ba dang / gti mug gis 'gro ba dang / 'jigs pas 'gro ba dang / lhung bzed 'brel pa med pa brims pa dang ma brims pa mi shes pa'o/ /lhung bzed 'brel ba med pa 'brims pa'i dge slong chos lnga dang ldan pa ni ma bskos pa yang </text></item>
<item><p>165a4</p><section>'dul ba</section><text>bsko bar bya la/ bskos pa yang dbyung bar mi bya ste/ lnga gang zhe na/ 'dun pas mi 'gro ba dang / zhe sdang gis mi 'gro ba dang / gti mug gis mi 'gro ba dang / 'jigs pas mi 'gro ba dang / lhung bzed 'brel pa med pa brims pa dang ma brims </text></item>
<item><p>165a5</p><section>'dul ba</section><text>pa shes pa'o/ /'di ltar bsko bar bya ste/ rje dang por spro bar bya ste/ ming 'di zhes bya ba khyod dge 'dun la lhung bzed 'brel pa med pa 'brim par spro 'am/ gal te spro na des spro'o zhes brjod par bya'o/ /de'i 'og tu des gnas </text></item>
<item><p>165a6</p><section>'dul ba</section><text>mal bsham pa byas te/ gaN DI brdungs nas dris pa'i tshig gis dge slong rnams la yang dag par bsgo ste/ dge 'dun thams cad 'dug cing 'thun par gyur pa la/ dge slong gcig gis gsol ba byas te las bya'o/ /</text></item>
<item><p>165a7</p><section>'dul ba</section><text>dge 'dun btsun pa rnams gsan du gsol/ /dge slong ming 'di zhes bgyi ba 'di dge 'dun la lhung bzed 'brel pa med pa 'brim par spro na/ gal te dge 'dun gyis dus la bab cing bzod na dge 'dun gyis gnang </text></item>
<item><p>165a8</p><section>'dul ba</section><text>bar mdzod cig dang / dge 'dun gyis dge slong ming 'di zhes bya ba dge 'dun la lhung bzed 'brel pa med pa 'brim par bsko'o/ /'di ni gsol ba'o/ /las ni 'di ltar bya ste/ dge 'dun btsun pa rnams gsan du gsol/</text></item>
<item><p>165b1</p><section>'dul ba</section><text>dge slong ming 'di zhes bgyi ba 'di dge 'dun la lhung bzed 'brel pa med pa 'brim par spro ste/ de'i slad tu dge 'dun gyis dge slong ming 'di zhes bgyi ba 'di dge 'dun la lhung bzed 'brel pa med pa 'brim par bsko na/ tshe dang ldan </text></item>
<item><p>165b2</p><section>'dul ba</section><text>pa gang dag dge slong ming 'di zhes bgyi ba 'di dge 'dun la lhung bzed 'brel pa med pa 'brim par bsko bar bzod pa de dag ni cang ma gsung shig /gang dag mi bzod pa de dag ni gsungs shig /dge 'dun gyis bzod cing gnang nas dge </text></item>
<item><p>165b3</p><section>'dul ba</section><text>'dun gyis dge slong ming 'di zhes bgyi ba 'di dge 'dun la lhung bzed 'brel pa med pa 'brim par skos lags te/ 'di ltar cang mi gsung bas de de bzhin du 'dzin to/ /ngas lhung bzed 'brel pa med pa 'brim pa'i dge slong gi kun du spyod pa'i </text></item>
<item><p>165b4</p><section>'dul ba</section><text>chos dag bca' bar bya ste/ lhung bzed 'brel pa med pa 'brim pa'i dge slong gis tshogs pa'i dus su dge 'dun la tshe dang ldan pa dag bdag sang dge 'dun la lhung bzed 'brel pa med pa 'brim par 'gyur gyis/ khyed cag </text></item>
<item><p>165b5</p><section>'dul ba</section><text>nang par gaN DI brdungs pa na rang rang gi lhung bzed dag thogs la dge 'dun gyi nang du gshegs par mdzod cig ces bsgo bar bya'o/ /de nas lhung bzed 'brel pa med pa 'brim pa'i dge slong gis phyi de nyin par gnas mal bsham pa byas te/</text></item>
<item><p>165b6</p><section>'dul ba</section><text>gaN DI brdungs nas dris pa'i tshig gis dge slong rnams la yang dag par bsgo bar bya'o/ /dge slong rnams kyis kyang rang rang gi lhung bzed dag byin gyis brlabs pa phyung zhing thogs te dge 'dun gyi nang du 'jug par bya'o/ /</text></item>
<item><p>165b7</p><section>'dul ba</section><text>de nas lhung bzed 'brel pa med pa 'brim pa'i dge slong gis dge 'dun thams cad 'dug cing 'thun par gyur pa la lhung bzed 'brel pa med pa thogs te rgan pa'i mtha' logs su phyag 'tshal nas dge 'dun gyi gnas brtan gyi </text></item>
<item><p>165b8</p><section>'dul ba</section><text>mdun du 'dug ste/ gnas brtan lhung bzed 'di ni shin du gsal ba/ dbyibs legs pa/ longs spyad par bzod pa lags kyis gal te bzhed na snoms shig ces yon tan ji lta ba bzhin du lhung bzed 'brel pa med pa'i sngags pa </text></item>
<item><p>166a1</p><section>'dul ba</section><text>brjod de dbul bar bya'o/ /dge 'dun gyi gnas brtan gyis kyang gal te 'dod na blang bar bya'o/ /gal te dge 'dun gyi gnas brtan gyis lhung bzed de blangs na dge 'dun gyi gnas brtan gyi lhung bzed gang yin pa de gnas </text></item>
<item><p>166a2</p><section>'dul ba</section><text>brtan gnyis pa la dbul bar bya'o/ /gnas brtan gnyis pa'i lhung bzed gang yin pa de gnas brtan gsum pa la dbul bar bya'o/ /de bzhin du dge 'dun gyi gsar bu gnyis pa'i lhung bzed gang yin pa de dge 'dun gyi sar bu </text></item>
<item><p>166a3</p><section>'dul ba</section><text>la dbul ba'i bar du bya'o/ /gal te dge 'dun gyi gnas brtan gyis ma blangs na gnas brtan gnyis pa la dbul bar bya'o/ /gal te gnas brtan gnyis pas ma blangs na gnas brtan gsum pa la dbul bar bya'o/ /gal te gnas </text></item>
<item><p>166a4</p><section>'dul ba</section><text>brtan gsum pas ma blangs na dge 'dun gyi gnas brtan slong bar byed na brjod pa dang po la sbyin par mi bya zhing brjod pa gnyis pa la yang sbyin par mi bya'o/ /brjod pa gsum pa la sbyin par bya ste/ dge 'dun gyi gnas brtan gyi 'dul </text></item>
<item><p>166a5</p><section>'dul ba</section><text>ba dang 'ga' ba'i nyes byas kyi ltung ba bshags par bya'o/ /de bzhin du dge 'dun gyi gsar bu gsum pas ma blangs na gsar bu gnyis pa la dbul bar bya'o/ /gal te gsar bu gnyis pas ma blangs na gsar bu la dbul bar bya'o/ /</text></item>
<item><p>166a6</p><section>'dul ba</section><text>gal te dge 'dun gyi gsar bus blangs pa na gsar bu gsum pa slong bar byed na brjod pa dang po la sbyin par mi bya zhing / brjod pa gnyis pa la yang sbyin par mi bya'o/ /brjod pa gsum pa la sbyin par bya ste/ dge 'dun gyi gsar bu gsum </text></item>
<item><p>166a7</p><section>'dul ba</section><text>pas 'dul ba dang 'gal ba'i nyes byas kyi ltung ba bshags pa'i bar du bya'o/ /dge slong gi 'khor de'i lhung bzed tha mar gyur pa gang yin pa de dge slong de la dge slong khyod kyis lhung bzed 'di byin gyis brlab par mi bya/ gtang </text></item>
<item><p>166a8</p><section>'dul ba</section><text>bar mi bya/ gzhan la sbyin par mi bya bar chag pa'i mthar thug gi bar du khad kyis dal bu dal bus spyad par bya'o zhes sbyin par bya'o/ /lhung bzed 'brel pa med pa 'brim pa'i dge slong gis kun tu spyad par bya ba'i chos ji </text></item>
<item><p>166b1</p><section>'dul ba</section><text>ltar bcas pa dag yang dag par blangs te 'jug par mi byed na 'gal tshabs can du 'gyur ro/ /ngas lhung bzed 'brel pa med pa 'chang ba'i dge slong gi kun du spyad par bya ba'i chos dag bca' bar bya ste lhung bzed 'brel pa med pa </text></item>
<item><p>166b2</p><section>'dul ba</section><text>'chang ba'i dge slong gis lhung bzed kyi snod gnyis nye bar gzhag par bya zhing de la bzang po gang yin pa der lhung bzed 'brel pa med pa gzhug par bya zhing / cig shos su lhung bzed byin gyis brlabs pa gzhug par bya'o/ /des lhung </text></item>
<item><p>166b3</p><section>'dul ba</section><text>bzed gnyi ga thogs te bsod snyoms la 'jug par bya zhing gal te 'bras chan skam po rnyed na lhung bzed 'brel pa med pas blang bar bya'o/ /gal te 'bras chan gsher ba rnyed na lhung bzed byin gyis brlabs pas blang bar bya'o/ /gtsug </text></item>
<item><p>166b4</p><section>'dul ba</section><text>lag khang du 'ongs nas dkyil 'khor byas te lhung bzed 'brel pa med pa mdun du bzhag nas lhung bzed byin gyis brlabs par bza' bar bya'o/ /zos zin nas byi dor dang / kha zas 'bags pa'i dril phyi bya ba yang dang por lhung </text></item>
<item><p>166b5</p><section>'dul ba</section><text>bzed 'brel pa med pa la bya zhing / de'i 'og tu lhung bzed byin gyis brlabs pa la bya'o/ /bkru ba dang / bskam pa dang / lci bas brud pa la yang de bzhin du bya'o/ /gal te lhung bzed kyi ngos khung gnyis yod na bzang po gang yin pa der </text></item>
<item><p>166b6</p><section>'dul ba</section><text>lhung bzed 'brel pa med pa gzhug par bya zhing / cig shos su lhung bzed byin gyis brlabs pa gzhug par bya'o/ /gal te ngos khung gcig yod la gal te shod bzang na shod tu lhung bzed 'brel pa med pa gzhag par bya zhing / ngos khung </text></item>
<item><p>166b7</p><section>'dul ba</section><text>du lhung bzed byin gyis brlabs pa gzhug par bya'o/ /gal te ngos khung bzang na ngos khung du lhung bzed 'brel pa med pa gzhug par bya zhing / shod du lhung bzed byin gyis brlabs pa gzhag par bya'o/ /lhung bzed kyi las byed pa na gal te rdza bo </text></item>
<item><p>166b8</p><section>'dul ba</section><text>gnyis yod na rdza bo bzang po gang yin pa der lhung bzed 'brel pa med pa bsreg par bya zhing / cig shos su lhung bzed byin gyis brlabs pa bsreg par bya'o/ /gal te rdza bo gcig yod na gal te 'og ma legs par tshos par 'gyur na 'og tu lhung </text></item>
<item><p>167a1</p><section>'dul ba</section><text>bzed 'brel pa med pa gzhag par bya zhing / steng du lhung bzed byin gyis brlabs pa gzhag par bya'o/ /gal te steng du bzhag pa legs par chos par 'gyur na steng du lhung bzed 'brel pa med pa gzhag par bya zhing / 'og tu lhung </text></item>
<item><p>167a2</p><section>'dul ba</section><text>bzed byin gyis brlabs pa gzhag par bya'o/ /lam du 'gro ba na lhung bzed kyi snod gnyis bskur bar bya ste/ de la bzang po gang yin pa der lhung bzed 'brel pa med pa gzhug par bya zhing / cig shos su lhung zed byin gyis brlabs pa </text></item>
<item><p>167a3</p><section>'dul ba</section><text>gzhug par bya'o/ /gal te khur tsha ba 'ga' zhig yod na de la lhung bzed 'brel pa med pa bskur bar bya zhing / bdag nyid kyis lhung bzed byin gyis brlabs pa bskur bar bya'o/ /gal te khur tsha ba 'ga' yang med na phrag pa g.yon pas lhung </text></item>
<item><p>167a4</p><section>'dul ba</section><text>bzed 'brel pa med pa bskur bar bya zhing / phrag pa g.yas pas lhung bzed byin gyis brlabs pa bskur bar bya'o/ /'di ni re shig chad pa'i las yin te tshul khrims yang dag par rjes su srung bas ji srid 'tsho'i bar du spyad par bya'o/ /lhung </text></item>
<item><p>167a5</p><section>'dul ba</section><text>bzed 'brel pa med pa 'chang ba'i dge slong gis kun du spyad pa'i chos ji ltar bcas pa dag yang dag par blangs te 'jug par mi byed na 'ga' tshabs can du 'gyur ro/ /de la de ni cho ga yin no zhes bya ba ni de la de ni rjes su 'thun pa'i </text></item>
<item><p>167a6</p><section>'dul ba</section><text>yin pa'o/ /de la ltung bar ji ltar 'gyur zhe na/ dge slong gi lhung bzed chag kyang lhan pa gcig gis klan par 'os shing ma klan la spyad pa yin na/ de lhung bzed spyad bzod pa de yod bzhin du lhung bzed sar pa gzhan tshol ba la nyes </text></item>
<item><p>167a7</p><section>'dul ba</section><text>byas su 'gyur la/ thob na spang ba'i ltung byed tu 'gyur ro/ /dge slong gi lhung bzed chag kyang lhan pa gnyis kyis klan par 'os shing ma klan la spyad bzod pa yin na/ de yod bzhin du lhung bzed sar pa gzhan tshol bar byed na de tshol ba </text></item>
<item><p>167a8</p><section>'dul ba</section><text>la nyes byas su 'gyur la/ thob na spang ba'i ltung byed tu 'gyur ro/ /dge slong gi lhung bzed chag kyang lhan pa gsum gyis klan par 'os shing ma klan la spyad bzod pa yin na/ de la lhung bzed spyad bzod pa de yod bzhin du lhung bzed </text></item>
<item><p>167b1</p><section>'dul ba</section><text>sar pa gzhan tshol bar byed na de tshol ba la nyes byas su 'gyur la/ thob na spang ba'i ltung byed tu 'gyur ro/ /dge slong gi lhung bzed chag kyang lhan pa bzhis slan par 'os shing ma klan la spyad bzod pa yin na/ de lhung bzed spyad bzod pa </text></item>
<item><p>167b2</p><section>'dul ba</section><text>de yod bzhin du lhung bzed sar pa gzhan tshol bar byed na de tshol ba la nyes byas su 'gyur la/ thob na spang ba'i ltung byed du 'gyur ro/ /dge slong gi lhung bzed chag kyang lhan pa gcig gis klan par 'os shing klan la spyad bzod pa yin na/</text></item>
<item><p>167b3</p><section>'dul ba</section><text>de lhung bzed spyad bzod pa de yod bzhin du lhung bzed sar pa gzhan tshol bar byed na de tshol ba la nyes byas su 'gyur la/ thob na spang ba'i ltung byed tu 'gyur ro/ /dge slong gi lhung bzed chag kyang lhan pa gnyis kyis klan par 'os shing klan </text></item>
<item><p>167b4</p><section>'dul ba</section><text>la spyad bzod pa yin na/ de lhung bzed spyad bzod pa de yod bzhin du lhung bzed sar pa gzhan tshol bar byed na de tshol ba la nyes byas su 'gyur la/ thob na spang ba'i ltung byed tu 'gyur ro/ /dge slong gi lhung bzed chag kyang lhan pa gsum gyis klan </text></item>
<item><p>167b5</p><section>'dul ba</section><text>par 'os shing klan la spyad bzod pa yod bzhin du lhung bzed sar pa gzhan tshol bar byed na de tshol ba la nyes byas su 'gyur la/ thob na spang ba'i ltung byed tu 'gyur ro/ /dge slong gi lhung bzed chag kyang lhan pa bzhis klan par 'os shing </text></item>
<item><p>167b6</p><section>'dul ba</section><text>klan la spyad bzod pa yin na/ de lhung bzed spyad bzod pa de yod bzhin du lhung bzed sar pa gzhan tshol bar byed na de tshol ba la nyes byas su 'gyur la/ thob na spang ba'i ltung byed tu 'gyur ro/ /dge slong gi lhung bzed chag </text></item>
<item><p>167b7</p><section>'dul ba</section><text>cing lhan pa lngas klan par 'os pa yin na de des klan kyang rung / ma klan kyang rung / spyad bzod kyang rung / spyad mi bzod kyang rung / lhung bzed sar pa gzhan tshol bar byed na de tshol ba la yang ltung ba med la/ thob na yang </text></item>
<item><p>167b8</p><section>'dul ba</section><text>ltung ba med do/ /rin gyis len pa dang / brje bas len pa la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /lhung bzed tshol ba'i spang ba ste nyi shu //</text></item>
<item><p>168a1</p><section>'dul ba</section><text>gnyis pa rdzogs s+ho// sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /nye dgas bsams pa/ 'di dag thams cad khyim bdag mgon </text></item>
<item><p>168a2</p><section>'dul ba</section><text>med zas sbyin gyis bslab pa'i gzhi dag gis bsdams pas phyin chad ras yug phran sbom po cig gi rin yang gang las kyang bslang bar mi nus kyis/ song ste bltas la gal te la la las bslang bar nus kyang srid do snyam nas </text></item>
<item><p>168a3</p><section>'dul ba</section><text>de snga dro sham thams bgos lhung bzed dang / chos gos thogs te mnyan yod tu shar sgo nas bsod snyoms la zhugs pa dang / bskyed mos tshal zhig na yugs sa mo lnga brgya tsam dog pa 'khal zhing 'khod pa de dag des mthong </text></item>
<item><p>168a4</p><section>'dul ba</section><text>nas bsams pa/ 'di dag ni las bdag gir bya ba dang ldan pa dag cig ste/ nyin mtshan du thong gshol dkar po spyod kyang ko sa lar byung ba'i rgyal po gsal rgyal la sgyur dpya 'jal bar mi byed pa dag yin no snyam nas des </text></item>
<item><p>168a5</p><section>'dul ba</section><text>de dag la smras pa/ sring mo dag a rog khya/ a rog khya/ de dag cang mi smra bar 'khod pa dang des de dag la smras pa/ sring mo dag skye bo mang po mi 'dod pa dang / skye bo mang po mi dga' ba dang / skye bo mang po la mi sdug pa dang /</text></item>
<item><p>168a6</p><section>'dul ba</section><text>skye bo mang po'i yid tu mi 'ong ba 'jig rten thams cad dang thun mong ba 'di lta ste/ 'chi ba zhes bya ba'i chos de 'ong bar 'gyur bas khyed cag de'i tshe tshig smrar ni dang po nyid nas mi nus par 'gyur ro/ /de na gzhon nu ma bsod </text></item>
<item><p>168a7</p><section>'dul ba</section><text>nams 'dod pa cig 'dug pa des stan las langs te nye dga'i stan bting ba dang / nye dga' de la 'dug nas des nye dga'i rkang pa la phyag 'tshal te mdun du 'dug go/ /nye dgas de dag la smras pa/ sring mo dag khyed </text></item>
<item><p>168a8</p><section>'dul ba</section><text>cag la dge ba'i chos yang dag par blangs te 'jug par bya ba cung zad yod dam/ 'phags pa ci yang ma mchis so/ /sring mo dag ma legs so/ /bu mo 'dis ni re shig dge ba'i chos gnyis byas shing bsags te/</text></item>
<item><p>168b1</p><section>'dul ba</section><text>'dis kho bo la sems mngon par dad par byas pa gang yin pa des ni 'dis phyug por 'gyur ba'i las byas shing bsags pa yin no/ /'dis kho bo la mngon du ldang ba byas shing stan bting ba dang / phyag byas pa gang yin </text></item>
<item><p>168b2</p><section>'dul ba</section><text>pa des ni 'dis rigs mthon por 'gyur ba'i las byas shing bsags pa yin no/ /gal te cung zad sbyin par byed na de ni 'di'i longs spyod chen por 'gyur ba yin no/ /sring mo dag khyed cag gi 'tsho tshis dag ga las 'byung /</text></item>
<item><p>168b3</p><section>'dul ba</section><text>'phags pa sgyur ba 'di nyid las so/ /gos dag ga las 'byung / sgyur ba 'di nyid las so/ /khyed cag gis 'jig rten pha rol tu 'gro ba'i lam rgyags cung zad khyer ba yod dam/ 'phags pa de ni thams cad kyi thams cad du ma </text></item>
<item><p>168b4</p><section>'dul ba</section><text>mchis so sring mo dag ma legs so ma legs so/ /'phags pa su la thugs ngan mdzad/ khyed cag la ste/ khyed cag 'jig rten pha rol nas kyang bcom zhing 'dir 'ongs la/ 'di nas bcom bzhin du 'jig rten pha rol tu </text></item>
<item><p>168b5</p><section>'dul ba</section><text>'gro bar byed do/ /'phags pa gang gis bdag cag gis 'jig rten pha rol tu mchi ba'i shul rgyags cung zad bskur ba'i thabs ci mchis/ sring mo dag gal te khyed kyis dge sbyong shAkya'i rigs las rab tu byung ba sde snod </text></item>
<item><p>168b6</p><section>'dul ba</section><text>gsum dang ldan pa/ chos sgrogs pa/ rigs pa dang / grol ba'i spobs pa dang ldan pa gang yin pa de la ras yug chen po skon na des khyed cag gis 'jig rten pha rol tu 'gro ba'i lam rgyags mang po khyer bar 'gyur ro/ /</text></item>
<item><p>168b7</p><section>'dul ba</section><text>'phags pa bdag gis dge slong de lta bu ga las rnyed/ sring mo dag khyed kyis kho bo shAkya'i rigs las rab tu byung ba sde snod gsum dang ldan pa/ chos sgrogs pa/ rigs pa dang grol ba'i spobs dang ldan pa yin par mi shes </text></item>
<item><p>168b8</p><section>'dul ba</section><text>sam/ 'phags pa bdag cag la ras yug chen gyi 'byor pa ga las mchis/ sring mo dag khyed kyis/ bsod nams chung yang brnyas mi bya/ /de ni bdag la mi 'ong min/ /chu yi thigs pa 'dzag pa yis/ /snod chen </text></item>
<item><p>169a1</p><section>'dul ba</section><text>gang bar 'gyur ba bzhin/ /brtan pa rnams kyis bsod nams ni/ /cung zad cung zad bsags na rdzogs/ /zhes bya ba de mi shes sam/ khyed kyis re shig dog pa srang gcig sbyin nus sam/ rngo thog go/ /gzhan zhig </text></item>
<item><p>169a2</p><section>'dul ba</section><text>gis smras pa/ bdag gis kyang srang phyed dbul lo/ /gzhan zhig gis kyang smras pa/ bdag gis kyang srang gi bzhi cha cig dbul lo/ /de bzhin du thams cad kyis kyang shas shas kyis dbul bar khas blangs so/ /nye dgas smras pa/</text></item>
<item><p>169a3</p><section>'dul ba</section><text>sring mo dag dog pa phra mo dag byin cig /'phags pa bdag cag thams cad ni sbom po 'khal ba dag lags so/ /bdag cag gi nang na bde gnas ma zhig ni phra mor 'khal lo/ /sring mo dag de je bos shig /de dag gis de bos pa dang /</text></item>
<item><p>169a4</p><section>'dul ba</section><text>nye dgas de la smras pa/ bu mo je dog pa phrar khol cig /des phrar bkal ba dang / nye dgas smras pa/ bu mo de bas kyang phrar khol cig /des de bas kyang phrar bkal ba dang / nye dgas yang dang yang du bu mo de bas kyang phrar khol </text></item>
<item><p>169a5</p><section>'dul ba</section><text>cig ces smras pa dang / des smras pa/ 'phags pa 'di las phra bar ni rngo mi thog go/ /nye dgas de dag la smras pa/ sring mo dag khyed cag thams cad kyis dog pa 'di 'dra ba sha stag byin cig /'phags pa bdag cag gis dog </text></item>
<item><p>169a6</p><section>'dul ba</section><text>pa 'di 'dra ba 'khal du rngo mi thog go/ /bu mo 'dis kyang mi nus sam ci/ khyed cag gis 'di'i don du 'khol la 'di khyed cag gi don du 'khal du chug shig /'phags pa gal te btub na'o/ nye dgas de la smras pa/ bu mo gyis shig dang </text></item>
<item><p>169a7</p><section>'dul ba</section><text>khyod la bsod nams su 'gyur ro/ /'phags pa dog pa 'di ni phra ba dar che ba lags pas yun ring mos bka' 'tshal gyis ha cang ngos drag tu ma mdzad par dus 'di tsam na spyon cig /nye dgas de la a rog khya zhes smras nas stan </text></item>
<item><p>169a8</p><section>'dul ba</section><text>las langs te song ngo / /bde gnas ma des dus de srid kyis dog pa bkal nas de gzhan dag gi gan du song ste thams cad 'dus nas dog pa de nye dga' la phul lo/ /nye dgas de dag la a rog khya sbyin pa 'dis khyed </text></item>
<item><p>169b1</p><section>'dul ba</section><text>sems kyi rgyan dang / sems kyi yo byad dang / rnal 'byor gyi tshogs dang / don gyi mchog thob pa dang / lha dang mi rnams kyi gos dag thob par gyur cig ces smras te song ngo / /de nas nye dgas dog pa de khyer te gtsug lag khang </text></item>
<item><p>169b2</p><section>'dul ba</section><text>du song nas/ des dge slong rnams la dog pa de bstan te smras pa/ tshe dang ldan pa dag kho bo'i dog pa ci 'dra ltos/ gnas brtan dog pa bzang ngo / /gnas brtan gyis gang ras yug chen 'thag par 'gyur ba'i thag pa 'ga' btsal </text></item>
<item><p>169b3</p><section>'dul ba</section><text>ba mchis sam/ tshe dang ldan pa dag ci khyed kyis nye dga' zil gyis gnon tam/ gal te nye dga' rab tu ma byung du zin na nye dga' rang nyid 'thag par 'gyur ro/ /gnas brtan bdag cag gis gnas brtan gal zil gyis </text></item>
<item><p>169b4</p><section>'dul ba</section><text>gnon/ 'di ltar ra ba ga ge mo'i drung na tha ga pa spyi cer khyo shug mchis te/ gal te des dog pa 'di rnyed tu lags na chen po la 'os pa'i ras yug chen 'grub par 'gyur ro/ /bu dag a rog khya don gyis na khyed kyis kho </text></item>
<item><p>169b5</p><section>'dul ba</section><text>bo'i ras yug chen 'thag tu bcug go zhes des dog pa de khyer te tha ga pa de'i khyim du song ba dang / des tha ga pa de thag ring po kho na nas mthong nas tshigs su bcad pa smras pa/ mkhas pa ring nas rab snang ba/ /gangs dang </text></item>
<item><p>169b6</p><section>'dul ba</section><text>ldan pa'i ri bo bzhin/ /mi mkhas rab tu mi snang ba/ /mun pa'i nang du mda' 'phangs bzhin/ /bzhin bzangs khyod kyi grags pas mnyan yod thams cad gang bar gyur pa ni khyod kyis rnyed pa legs par rnyed pa yin no/ /</text></item>
<item><p>169b7</p><section>'dul ba</section><text>dog pa 'di ci 'dra je ltos shig /'phags pa dog pa bzang ngo / /dog pa ni 'di lags la tha ga pa ni bdag lags na chen po la 'os pa'i ras yug chen du 'gyur ro/ /bzhin bzangs thogs shig /'phags pa bdag </text></item>
<item><p>169b8</p><section>'dul ba</section><text>la thags gla sus stsol bar 'gyur/ bzhin bzangs khyod rtag pa nyid tu thags glas mi ngoms sam/ 'jig rten pha rol du 'gro ba'i lam rgyags kyang bskur bar gyis shig /de la chung mas smras pa/ rje'i sras 'dis thag ring po </text></item>
<item><p>170a1</p><section>'dul ba</section><text>kho na nas bdag cag gnyis kyi bsngags pa brjod kyis 'di'i ras yug chen thogs shig /'phags pa dog pa 'di phra ba dar che ba lags kyis yun 'di tsam na spyon cig /nye dgas a rog khya zhes smras te song ngo / /tha ga pa des </text></item>
<item><p>170a2</p><section>'dul ba</section><text>ras yug chen de dus de tsam gyis btags so/ /nye dgas yang dus de tsam gyis der song ba dang tha ga pa des de la ras yug chen de phul lo/ /nye dgas de khyer te gtsug lag khang du song nas des dge slong rnams la ras yug chen de bstan te smras </text></item>
<item><p>170a3</p><section>'dul ba</section><text>pa/ tshe dang ldan pa dag kho bo'i ras yug chen ci 'dra ltos/ gnas brtan ras yug chen bzang ngo / /'di ltar gang la 'di lta bu gnyis pa yang mchis pa de ni sar pa las snam sbyar nyi rim du bgyis te dge ba'i phyogs la snying las chung ngus tron </text></item>
<item><p>170a4</p><section>'dul ba</section><text>bgyid par 'gyur ro/ /tshe dang ldan pa dag ci khyod kyi snying lam na nye dgas ras yug chen 'di 'dra ba gnyis sbyor du 'jud mi nus snyam 'am/ ji ltar sbyor du 'jud pa ltos shig /de nas nye dga' snga dro sham thabs bgos lhung </text></item>
<item><p>170a5</p><section>'dul ba</section><text>bzed dang chos gos thogs te mnyan yod tu nub sgo nas bsod snyoms la zhugs pa dang / skyed mos tshal zhig na yugs sa mo lnga brgya tsam dog pa 'khal zhing 'khod pa de dag des mthong nas bsams pa/ 'di dag ni </text></item>
<item><p>170a6</p><section>'dul ba</section><text>las bdag gir bya ba dang ldan pa dag cig ste/ nyin mtshan du thong gshol dkar po spyod kyang ko sa lar byung ba'i rgyal po gsal rgyal la sgyur dpya 'jal bar mi byed pa dag yin no snyam nas des de dag la smras pa/ sring mo dag </text></item>
<item><p>170a7</p><section>'dul ba</section><text>a rog khya/ a rog khya/ de dag cang mi smra bar 'khod pa dang de dag la smras pa/ sring mo dag skye bo mang po mi 'dod pa dang skye bo mang po mi dga' ba dang / skye bo mang po la mi sdug pa dang / skye bo mang po'i yid tu mi 'ong ba 'jig rten thams </text></item>
<item><p>170a8</p><section>'dul ba</section><text>cad dang thun mong ba 'di lta ste/ 'chi ba zhes bya ba'i chos de 'ong bar 'gyur bas khyed cag de'i tshe tshig smrar ni dang po nyid nas mi nus par 'gyur ro/ /de na gzhon nu ma bsod nams 'dod pa cig 'dug pa des stan </text></item>
<item><p>170b1</p><section>'dul ba</section><text>las langs te nye dga'i stan bting ba dang nye dga' de la 'dug nas des nye dga'i rkang pa la phyag 'tshal te mdun du 'dug go/ /nye dgas de dag la smras pa/ sring mo dag khyed cag la dge ba'i chos yang dag par blangs te 'jug par bya ba cung zad </text></item>
<item><p>170b2</p><section>'dul ba</section><text>yod dam/ 'phags pa ci yang ma mchis so/ /sring mo dag ma legs so/ /bu mo 'dis ni re shig dge ba'i chos gnyis byas shing bsags te/ 'dis kho bo la sems mngon par dad par byas pa gang yin pa des ni 'dis phyug por 'gyur </text></item>
<item><p>170b3</p><section>'dul ba</section><text>ba'i las byas shing bsags pa yin no/ /'dis kho bo la mngon du ldang ba byas shing stan bting ba dang phyag byas pa gang yin pa des ni 'dis rigs mthon por 'gyur ba'i las byas shing bsags pa yin no/ /gal te cung zad sbyin par </text></item>
<item><p>170b4</p><section>'dul ba</section><text>byed na de ni 'di'i longs spyod chen por 'gyur ba yin no/ /sring mo dag khyed cag gi 'tsho tshis dag ga las 'byung 'phags pa sgyur ba 'di nyid las so/ /gos dag ga las 'byung / sgyur ba 'di nyid las so/ /khyed cag gis 'jig </text></item>
<item><p>170b5</p><section>'dul ba</section><text>rten pha rol du 'gro ba'i lam rgyags cung zad khyer ba yod dam/ 'phags pa de ni thams cad kyi thams cad tu ma mchis so/ /sring mo dag ma legs so ma legs so/ /'phags pa su la thugs </text></item>
<item><p>170b6</p><section>'dul ba</section><text>ngan mdzad/ khyed cag la ste/ khyed cag 'jig rten pha rol nas kyang bcom zhing 'dir 'ongs la/ 'di nas kyang bcom bzhin du 'jig rten pha rol du 'gro bar byed do/ /'phags pa gang gis bdag </text></item>
<item><p>170b7</p><section>'dul ba</section><text>cag gis 'jig rten pha rol du mchi ba'i shul rgyags cung zad bskur ba'i thabs ci mchis/ sring mo dag gal te khyed kyis dge slong shAkya'i rigs las rab tu byung ba sde snod gsum dang ldan pa chos sgrogs pa/ rigs </text></item>
<item><p>170b8</p><section>'dul ba</section><text>pa dang grol ba'i spobs pa dang ldan pa gang yin pa de la ras yug chen bskon na des khyed cag gis 'jig rten pha rol du 'gro ba'i lam rgyags mang po khyer bar 'gyur ro/ /'phags pa bdag cag gis dge slong de lta bu </text></item>
<item><p>171a1</p><section>'dul ba</section><text>ga las rnyed/ sring mo dag khyed kyis kho bo shAkya'i rigs las rab tu byung ba sde snod gsum dang ldan pa/ chos sgrogs pa/ rigs pa dang grol ba'i spobs pa dang ldan pa yin par mi shes sam 'phags pa bdag cag la ras yug </text></item>
<item><p>171a2</p><section>'dul ba</section><text>chen gyi 'byor pa ga las mchis/ sring mo dag khyed kyis/ bsod nams chung yang brnyas mi bya/ /de ni bdag la mi 'ong min/ /chu yi thigs pa 'dzag pa yis/ /snod chen gang bar 'gyur ba bzhin/ /brtan pa rnams kyis bsod nams ni/ /</text></item>
<item><p>171a3</p><section>'dul ba</section><text>cung zad cung zad bsags na rdzogs/ /zhes bya ba de mi shes sam/ khyed kyis re shig dog pa srang gcig sbyin nus sam/ rngo thog go/ /gzhan zhig gis smras pa/ bdag gis kyang srang phyed dbul lo/ /gzhan zhig gis kyang smras pa/</text></item>
<item><p>171a4</p><section>'dul ba</section><text>bdag gis kyang srang gi bzhi cha cig dbul lo/ /de bzhin du thams cad kyis kyang shas shas kyis dbul bar khas blangs so/ /nye dgas smras pa/ sring mo dag dog pa phra mo dag byin cig /'phags pa bdag cag thams cad </text></item>
<item><p>171a5</p><section>'dul ba</section><text>ni sbom po 'khal ba dag lags so/ /bdag cag gi nang na bde gnas ma zhig ni phra mor 'khal lo/ /sring mo dag de je bos shig /de dag gis de bos pa dang nye dgas de la smras pa/ bu mo je dog pa phrar khol cig /des phrar bkal </text></item>
<item><p>171a6</p><section>'dul ba</section><text>ba dang nye dgas smras pa/ bu mo de bas kyang phrar khol cig /des de bas kyang phrar bkal ba dang / nye dgas yang dang yang du bu mo de bas kyang phrar khol cig ces smras pa dang / des smras pa/ 'phags pa 'di las phra bar </text></item>
<item><p>171a7</p><section>'dul ba</section><text>ni rngo mi thog go/ /nye dgas de dag la smras pa/ sring mo dag khyed cag thams cad kyis dog pa 'di 'dra ba sha stag byin cig /'phags pa bdag cag gis dog pa 'di 'dra ba 'khal du rngo mi thog go/ /bu mo 'dis kyang mi nus </text></item>
<item><p>171a8</p><section>'dul ba</section><text>sam ci khyed cag gis 'di'i don du 'khol la/ 'di khyed cag gi don du 'khal du chug shig /'phags pa gal te btub na'o/ /nye dgas de la smras pa/ bu mo gyis shig dang khyod la bsod nams su 'gyur ro/ /</text></item>
<item><p>171b1</p><section>'dul ba</section><text>'phags pa dog pa 'di ni phra ba dar che ba lags pas yun ring mos bkal 'tshal gyis ha cang dos drag par ma mdzad par dus 'di tsam na spyon cig /nye dgas de la a rog khya zhes smras nas stan las langs te song ngo / /</text></item>
<item><p>171b2</p><section>'dul ba</section><text>bde gnas ma des dus de srid kyis dog pa bkal nas de gzhan dag gi gan du song ste thams cad 'dus nas dog pa de nye dga' la phul lo/ /nye dgas de dag la a rog khya/ sbyin pa 'dis khyed sems kyi rgyan dang /</text></item>
<item><p>171b3</p><section>'dul ba</section><text>sems kyi yo byad dang / rnal 'byor gyi tshogs dang / don gyi mchog thob pa dang / lha dang mi rnams kyi gos dag thob par gyur cig ces smras te song ngo / /de nas nye dgas dog pa de khyer te gtsug lag khang du song nas des </text></item>
<item><p>171b4</p><section>'dul ba</section><text>dge slong rnams la dog pa de bstan te smras pa/ tshe dang ldan pa dag kho bo'i dog pa 'di ci 'dra ltos/ gnas brtan dog pa bzang ngo / /gnas brtan gyis gang ras yug chen 'thag par 'gyur ba'i tha ga pa 'ga' btsal ba mchis </text></item>
<item><p>171b5</p><section>'dul ba</section><text>sam/ tshe dang ldan pa dag ci khyed kyis nye dga' zil gyis gnon tam/ gal te nye dga' rab tu ma byung du zin na nye dga' rang nyid 'thag par 'gyur ro/ /gnas brtan bdag cag gis gnas brtan ga la zil gyis gnon/ 'di ltar </text></item>
<item><p>171b6</p><section>'dul ba</section><text>ra ba ga ge mo'i drung na tha ga pa spyi cer khyo shug mchis te/ gal te des dog pa 'di rnyed tu lags na chen po la 'os pa'i ras yug chen 'grub par 'gyur ro/ /bu dag a rog khya de don gyis na khyed kyis kho bo'i ras yug </text></item>
<item><p>171b7</p><section>'dul ba</section><text>chen 'thag tu bcug go zhes des dog pa de khyer te tha ga pa de'i khyim du song ba dang / des tha ga pa de thag ring po kho na nas mthong nas tshigs su bcad pa smras pa/ mkhas pa ring nas rab snang ba/ /gangs dang ldan pa'i ri bo bzhin/ /</text></item>
<item><p>171b8</p><section>'dul ba</section><text>mi mkhas rab tu mi snang ba/ /mun pa'i nang du mda' 'phangs bzhin/ /bzhin bzangs khyod kyi grags pas mnyan yod thams cad gang bar gyur pa ni khyed kyis rnyed pa legs par rnyed pa yin no/ /dog pa 'di ci 'dra je ltos </text></item>
<item><p>172a1</p><section>'dul ba</section><text>shig /'phags pa dog pa bzang ngo / /dog pa ni 'di lags la tha ga pa ni bdag lags na chen po la 'os pa'i ras yug chen du 'gyur ro/ /bzhin bzangs 'di yang thogs shig /'phags pa bdag la thags gla sus stsal bar 'gyur/</text></item>
<item><p>172a2</p><section>'dul ba</section><text>bzhin bzangs khyod rtag pa nyid du thags glas mi ngoms sam/ 'jig rten pha rol du 'gro ba'i lam rgyags kyang bskur bar gyis shig /'phags pa ras yug chen snga med 'thag pa na bdag gis bu lon gang dag blangs pa de dag kyang da dung ma </text></item>
<item><p>172a3</p><section>'dul ba</section><text>'khor ro/ /des chung ma'i gdong du blta bar brtsams pa dang / chung mas smras pa/ 'phags pa gal te 'di 'tshal yang bdag ni mi 'tshal lo/ /nye dgas spyos te smras pa/ kwa'i tha ga pa spyi cer nyon cig /kho bos gal te khyod ras yug chen 'di </text></item>
<item><p>172a4</p><section>'dul ba</section><text>'thag tu ma bcug na spyi cer gyi mgo 'dis mna' 'dor ro/ /tha ga pa des kyang spyos te smras pa/ kwa'i dge sbyong mgo reg nyon cig /kho bo gal te khyod kyi ras yug chen 'thag na mgo 'dis mna' 'dor ro/ /nye dgas spyos te song nas ko sa lar byung ba'i </text></item>
<item><p>172a5</p><section>'dul ba</section><text>rgyal po gsal rgyal gyi pho brang gi yid brten pa che ba zhes bya ba nye dga'i mdza' bo zhig yod de/ nye dga' de'i sdum par song ste/ g.yog 'khor dag la smras pa/ kye nang rje dag che ba gar song / de dag gis smras pa/ 'phags </text></item>
<item><p>172a6</p><section>'dul ba</section><text>pa srang du mchis so/ /nye dga' de 'ong ba'i srang du song ba dang / che ba chang 'tshong ba'i tshong rdal zhig tu zhugs so/ /nye dga' tshong rdal de'i sgor bsdad de che ba la nye dga' sgo na sdod kyis phyir byung shig ces phrin spring ba dang / che ba phyir byung nas smras </text></item>
<item><p>172a7</p><section>'dul ba</section><text>pa/ btsun pa nye dga' phyag 'tshal lo/ /phyag 'tshal lo/ /nye dgas smras pa/ che ba kho bos ko khyod rgyal po'i bya ba dang / rgyal po'i byed pa dag la na rtson par gyur snyam du bsams kyis/ kho bos khyod 'di ltar chang 'tshong ba'i khyim nas chang 'tshong ba'i </text></item>
<item><p>172a8</p><section>'dul ba</section><text>khyim du 'phyan par ni ma bsams so/ /'phags pa bdag rgyal po'i dgos pas 'dir zhugs so/ /btsun pa nye dga' byon pa'i dgos pa ci mchis/ che ba dog pa cung zhig rnyed pa 'dis re shig ras yug chen 'thag tu chug shig /bdag gis btsun pa nye dga' </text></item>
<item><p>172b1</p><section>'dul ba</section><text>la ras yug chen nyid dbul lo/ /de yang bskur na ci dad pas sbyin par bya ba 'di dor bar bya 'am/ che bas mi zhig la bsgo ba/ kye nang rje tha ga pa'i sna bo'i gan du song la 'phags pa nye dga'i ras yug chen 'di thogs la phul cig ces gyis </text></item>
<item><p>172b2</p><section>'dul ba</section><text>shig /nye dgas smras pa/ 'di tha ga pa'i sna bo 'thag tu ma gzhug par 'di ltar ra ba ga ge mo zhig gi drung na thag pa spyi cer khyo shug 'dug pa des 'di btag par bya'o/ /che bas mi de la smras pa/ kye nang rje tha ga pa spyi cer de'i gan du song </text></item>
<item><p>172b3</p><section>'dul ba</section><text>la 'di skad ces che ba na re 'di thogs la byin cig ces zer ro zhes gyis shig /mi des dog pa de khyer te tha ga pa spyi cer gyi gan du song ste smras pa/ kye spyi cer che ba'i zhal nas 'di thogs la byin cig ces gsung ngo / /spyi cer gyis dog pa de </text></item>
<item><p>172b4</p><section>'dul ba</section><text>ngo shes nas des smras pa/ bdag gis res khor ro/ /mi de song ste che ba la smras pa/ tha ga pa spyi cer gyi mchid nas bdag gi res khor ro zhes mchi'o/ /che bas smras pa/ kye nang rje spyi cer gyi gan du song la 'di skad ces res gzhan byed tu mi </text></item>
<item><p>172b5</p><section>'dul ba</section><text>gzhug go zhes gyis shig /mi de song ste smras pa/ kye spyi cer che ba'i zhal nas res gzhan byed tu mi gzhug go zhes gsung ngo / /spyi cer gyis smras pa/ kye nang rje che ba mnyan yod tu dbang byed na kho bo mnyan yod tu mi gnas par </text></item>
<item><p>172b6</p><section>'dul ba</section><text>zad mod/ kho bo skal ba ma yin pa'i las mi byed do/ /mi de che ba'i gan du song ste smras pa/ spyi cer gyi mchid nas che ba mnyan yod tu dbang byed na kho bo mnyan yod tu mi gnas par zad mod/ kho bo skal ba ma yin pa'i </text></item>
<item><p>172b7</p><section>'dul ba</section><text>las mi byed do zhes mchi'o/ /che bas smras pa/ kye nang rje tha ga pa'i sna bo'i gan du song la dog pa 'di las ras yug chen thogs shig ces bgyi shig /nye dgas smras pa/ 'di tha ga pa'i sna bos btag par mi bya bar 'di ltar tha ga </text></item>
<item><p>172b8</p><section>'dul ba</section><text>pa spyi cer gyis btag par bya'o/ /che bas mi de la smras pa/ kye nang rje tha ga pa spyi cer gyi gan du song la/ che ba na re skom zong sbyin gyis ras yug chen thogs shig ces </text></item>
<item><p>173a1</p><section>'dul ba</section><text>zer ro zhes gyis shig /de 'phags pa nye dgas de la smras pa/ bkren pa khyod su zhig gis rgyal po'i mir bzhag /khyod lcag rgod mang pos brdabs te sa dang shing dag skyed tu gzhug par bya ba yin no/ /tha ga pa spyi cher gyi </text></item>
<item><p>173a2</p><section>'dul ba</section><text>gan du song ste 'di skad ces che ba'i zhal nas ras yug chen thogs shig ces byung ngo / /zhes zer mi nus sam/ gal te mi 'thag go zhes zer na thor to dag nas bzung ste khug la khu tshur gyis gtogs shig gal te ngu na thags mi mthun bar </text></item>
<item><p>173a3</p><section>'dul ba</section><text>dril cig /gal te de'i chung ma ngu na lan bu nas bzung ste drang bar bya zhing / khyed gnyis kyis che ba'i mchid bcag pas khyed gnyis ko sa lar byung ba'i rgyal po gsal rgyal la kAr ShA pa Na lnga brgya gzhal dgos pa'i gyod la bsgrin no zhes </text></item>
<item><p>173a4</p><section>'dul ba</section><text>brjod par bya'o/ /de lta na kho bo'i ras yug chen yang 'grub par 'gyur la khyod kyis kyang gsug mang po 'thob par 'gyur ro/ /de song ste smras pa/ che ba'i zhal nas skom zong sbyin gyis ras yug chen thogs shig ces byung ngo / /spyi cer gyis smras pa/</text></item>
<item><p>173a5</p><section>'dul ba</section><text>kho bo skal ba ma yin pa 'thag mi nus so/ /des de'i thor tho dag nas bzung ste bkug nas khu tshur gyis btags so/ /des ngu bar brtsams pa dang / des de'i thags mi mthun bar dril bar brtsams so/ /de'i chung mas ngu bar brtsams pa dang / des de'i </text></item>
<item><p>173a6</p><section>'dul ba</section><text>lan bu nas bzung ste drang bar brtsams shing khyed gnyis kyis che ba'i mchid bcag pas khyed gnyis ko sa lar byung ba'i rgyal po gsal rgyal la kAr ShA pa Na lnga brgya gzhal dgos pa'i gyod la bsgrin par byas tshur shog /</text></item>
<item><p>173a7</p><section>'dul ba</section><text>rgyal po'i pho brang du 'dong ngo zhes des de gnyis khrid de 'phags pa dang / chung mas spyi cer la smras pa/ rje'i sras gal te bdag cag gnyis btson rar bcug par gyur na bdag cag gnyis la thar bar byed pa 'ga' yang med pas btson </text></item>
<item><p>173a8</p><section>'dul ba</section><text>rar gnod pa dag gis 'chi bar bya dgos kyis ras yug chen 'di thogs shig /spyi cer gyis smras pa/ kye nang po bdag cag rgyal po'i pho brang du ma bkri bar dog pa zhog la bzhud cig dang bdag gis ras yug chen yang btag cing khyod </text></item>
<item><p>173b1</p><section>'dul ba</section><text>la yang gsug mang po dbul lo/ /des dog pa bzhag ste song ba dang spyi cher gyis chung ma la smras pa/ bzang mo ras yug chen 'di gang gis dog par yang mi rung la ras yug chen du'ang mi rung bar 'gyur ba de ltar btag par bya'o/ /chung mas </text></item>
<item><p>173b2</p><section>'dul ba</section><text>smras pa/ rje'i sras de dge sbyong hral po de lta bu yin pas bdag cag gis ras yug chen de lta bur byas na des btang re skan/ des ras yug chen de btags nas de ras yug chen de thags las 'grol zhing 'dug pa na nye dga' yang 'ongs </text></item>
<item><p>173b3</p><section>'dul ba</section><text>nas nye dgas ras yug chen de blangs pa dang / spyi cer gyis smras pa/ 'phags pa bdag la skom zong stsol cig /bkren pa kho bo khyod kyi skom zong dbul ba yin nam/ dug ci'i phyir mi brkyud/ nu rdzi ci'i phyir mi brkyud/ de shAkya'i bu'i dge sbyong </text></item>
<item><p>173b4</p><section>'dul ba</section><text>rnams kyi dge sbyong gi tshul ni tshig go/ /bram ze'i tshul ni tshig ste/ 'di ltar kha'i chos cung zad kyis kyang 'thag tu bcug go/ /rgyal po'i pho brang gi mthu cung zad kyis kyang 'thag tu bcug go zhes smod par byed/ phyar ka gtong bar byed/ kha zer </text></item>
<item><p>173b5</p><section>'dul ba</section><text>bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma </text></item>
<item><p>173b6</p><section>'dul ba</section><text>bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin ste/ sangs rgyas bcom ldan 'das kyis nye dga' la smras pa/ nye dga' khyod kyis mi mdzes </text></item>
<item><p>173b7</p><section>'dul ba</section><text>pa de lta bu de byas par gyur pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya </text></item>
<item><p>173b8</p><section>'dul ba</section><text>ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba </text></item>
<item><p>174a1</p><section>'dul ba</section><text>la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang rang gis bslangs pa'i </text></item>
<item><p>174a2</p><section>'dul ba</section><text>dog pas tha ga pa nye du ma yin pa las gos 'thag tu 'jud na gos grub na spang ba'i ltung byed do/ /yang dge slong gang zhes bya ba ni shAkya'i bu nye dga' 'am/ gzhan yang de lta bu gang yin pa'o/ /rang gis bslangs pa'i dog pas zhes bya ba ni 'dun </text></item>
<item><p>174a3</p><section>'dul ba</section><text>pas la la las srang gcig /la la las srang phyed/ la la las zho gnyis/ la la las zho gcig bslangs pa'i dog pas so/ /tha ga pa zhes bya ba ni thags mkhan no/ /nye du ma yin pa la zhes bya ba ni phyi mo dang / mes po dang / phrugs las </text></item>
<item><p>174a4</p><section>'dul ba</section><text>brten pa'i bdun pa tshun chad ni nye du yin la/ de phan chad ni nye du ma yin no/ /gos 'thag tu 'jud na zhes bya ba ni bdun po bal gos dang / sha na'i gos dang / zar ma'i gos dang / du gu la'i gos dang / ras bal gyi gos dang /</text></item>
<item><p>174a5</p><section>'dul ba</section><text>ko tam pa'i gos dang / nyi 'og gi gos la ba gang yang rung ba'o/ /gos grub na zhes bya ba ni gos thob na'o/ /spang ba'i ltung byed do zhes bya ba ni dngos po de spangs nas ltung byed kyi ltung ba bshags pa bya ba ste/ des na spang ba'i </text></item>
<item><p>174a6</p><section>'dul ba</section><text>ltung byed do zhes gsungs so/ /de la ltung bar ji ltar 'gyur zhe na/ dge slong gis nye du ma yin pa las dog pa bslangs te tha ga pa nye du ma yin pa la gos 'thag tu 'jud na de slong ba la nyes byas su 'gyur la/</text></item>
<item><p>174a7</p><section>'dul ba</section><text>tha ga pa nye du ma yin pa la 'thag tu 'jud pa la spang ba'i ltung byed tu 'gyur ro/ /dge slong gis nye du ma yin pa las dog pa bslangs te tha ga pa nye du la gos 'thag tu 'jud na de slong ba la nyes byas su 'gyur la/ tha ga pa nye du la </text></item>
<item><p>174a8</p><section>'dul ba</section><text>'thag tu 'jud pa la ltung ba med do/ /dge slong gis nye du ma yin pa las dog pa bslangs te bdag nyid kyis 'thag par byed na/ de slong ba la nyes byas su 'gyur la bdag nyid kyis 'thag pa la yang nyes byas nyid du 'gyur ro/ /dge slong gis </text></item>
<item><p>174b1</p><section>'dul ba</section><text>nye du ma yin pa las dog pa bslangs te tha ga pa nye du dang nye du ma yin pa la gos 'thag tu 'jud na de slong ba la nyes byas su 'gyur la/ tha ga pa nye du la 'thag tu 'jud pa la ltung ba med do/ /tha ga pa nye du ma yin pa la 'thag tu 'jud pa la spang </text></item>
<item><p>174b2</p><section>'dul ba</section><text>ba'i ltung byed du 'gyur ro/ /dge slong gis nye du ma yin pa las dog pa bslangs te bdag nyid dang tha ga pa nye du ma yin pa la gos 'thag tu 'jud na de slong ba la nyes byas su 'gyur la/ bdag nyid kyis 'thag pa la yang nyes byas nyid du 'gyur </text></item>
<item><p>174b3</p><section>'dul ba</section><text>ro tha ga pa nye du ma yin pa la 'thag tu 'jud pa la spang ba'i ltung byed tu 'gyur ro/ /dge slong gis nye du ma yin pa las dog pa bslangs te bdag nyid dang tha ga pa nye du la gos 'thag tu 'jud na de slong ba la nyes byas su 'gyur la/ bdag nyid </text></item>
<item><p>174b4</p><section>'dul ba</section><text>kyis 'thag pa la yang nyes byas nyid du 'gyur ro/ /tha ga pa nye du la 'thag tu 'jud pa la ltung ba med do/ /dge slong gis nye du las dog pa bslangs te tha ga pa nye du ma yin pa la gos 'thag tu 'jud na de slong ba la ltung ba med la/ tha ga pa nye </text></item>
<item><p>174b5</p><section>'dul ba</section><text>du ma yin pa la gos 'thag tu 'jud pa la spang ba'i ltung byed du 'gyur ro/ /dge slong gis nye du las dog pa bslangs te tha ga pa nye du la gos 'thag tu 'jud na de slong ba la ltung ba med la/ tha ga pa nye du la gos 'thag tu 'jud pa la yang </text></item>
<item><p>174b6</p><section>'dul ba</section><text>ltung ba med do/ /dge slong gis nye du las dog pa bslangs te bdag nyid kyis 'thag par byed na de slong ba la ltung ba med la bdag nyid kyis 'thag pa la nyes byas nyid du 'gyur ro/ /dge slong gis nye du las dog pa bslangs te tha ga pa nye du </text></item>
<item><p>174b7</p><section>'dul ba</section><text>ma yin pa la gos 'thag tu 'jud na de slong ba la ltung ba med la/ tha ga pa nye du la gos 'thag tu 'jud pa la yang ltung ba med do/ /tha ga pa nye du ma yin pa la gos 'thag tu 'jud pa la spang ba'i ltung byed du 'gyur ro/ /dge slong gis </text></item>
<item><p>174b8</p><section>'dul ba</section><text>nye du las dog pa bslangs te bdag nyid dang tha ga pa nye du ma yin pa la gos 'thag tu 'jud na de slong ba la ltung ba med la/ bdag nyid kyis 'thag pa la nyes byas nyid du 'gyur ro/ /tha ga pa nye du ma yin pa la 'thag tu 'jud pa la spang ba'i </text></item>
<item><p>175a1</p><section>'dul ba</section><text>ltung byed du 'gyur ro/ dge slong gis nye du las dog pa bslangs te bdag nyid dang tha ga pa nye du la gos 'thag tu 'jud na de slong ba la ltung ba med la/ bdag nyid kyis 'thag pa la nyes byas nyid tu 'gyur ro/ /tha ga pa nye du la gos 'thag </text></item>
<item><p>175a2</p><section>'dul ba</section><text>tu 'jud pa la ltung ba med do/ gla rngan gyi 'thag tu 'jud pa la ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /'thag tu 'jud pa'i spang ba ste nyi shu gsum pa rdzogs s+ho// //</text></item>
<item><p>175a3</p><section>'dul ba</section><text>sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na khyim bdag cig 'dug pa des rigs mnyam pa las chung ma blangs te/ de de dang lhan cig rtse bar byed/ dga' </text></item>
<item><p>175a4</p><section>'dul ba</section><text>bar byed dga' mgur spyod par byed do/ /khyim bdag de dus gzhan zhig na gzhan gyi chung ma la chags par gyur nas de la chung mas rje'i sras de lta ma mdzad cig ces phyir bzlog na/ ji tsam du de phyir bzlog kyang ma log pa de tsam du </text></item>
<item><p>175a5</p><section>'dul ba</section><text>de'i chung ma de yang skyes pa gzhan dag dang lhan cig 'khrul ba rtsom par byed do/ /khyim bdag de yang bud med gzhan dag la sbyin par byed la/ chung ma de yang skyes pa gzhan dag la sbyin par byed pas de ltar khyim de gnyis ka </text></item>
<item><p>175a6</p><section>'dul ba</section><text>rgud par gyur nas de gnyis la bu mo mngag gzhug ma zhig yod nas khyim bdag des bu mo de la 'dis khyim rgud par byas so zhes khu tshur dang / thal lcag dag gis rdeg par byed do/ /bu mo des smras pa/ bdag gis khyim </text></item>
<item><p>175a7</p><section>'dul ba</section><text>rgud par gyur pa 'di ci las gyur pa 'tshal mod kyi 'on kyang bdag gis ji ltar rje dag la bsngags pa ma lags pa brjod par bgyir rung / nye dgas de tshor nas khyim bdag de dang khyim bdag gi chung ma de'i gan du </text></item>
<item><p>175a8</p><section>'dul ba</section><text>song ste ci nas kyang de gnyis skyabs su 'gro ba dang / bslab pa'i gzhi dag la gnas par 'gyur ba de lta de ltar tshul khrims kyi bsngags pa brjod cing / tshul khrims 'chal ba'i bsngags pa ma yin pa brjod nas des </text></item>
<item><p>175b1</p><section>'dul ba</section><text>de gnyis skyabs su 'gro ba dang / bslab pa'i gzhi dag la gnas par byas so/ /khyim bdag de gtum pa/ brtun ngas pa/ drag shul che ba yin pas yang bu mo de la brdeg par brtsams pa dang / chung mas de la smras pa/ rje'i sras gang </text></item>
<item><p>175b2</p><section>'dul ba</section><text>gi tshe bdag cag las dang las kyi rnam par smin pa mi mkhyen pa de'i tshe go rdeg par mdzad mod/ da bdag cag dge ba'i bshes gnyen 'phags pa nye dga' la brten nas las dang las kyi rnam par smin pa mkhyen pas 'di ltar 'jig rten </text></item>
<item><p>175b3</p><section>'dul ba</section><text>ni rang gi las kyi 'bras bu la spyod pa lags pas su zhig su'i bran lags/ bu mo 'di la rdeg par ma mdzad cig /bzang mo khyod zer ba ma nyes so/ /bu mo tshur shog /khrus gyis la shog shig /bu mo de khrus byas te 'ongs pa dang / des de la </text></item>
<item><p>175b4</p><section>'dul ba</section><text>gos phrugs gcig bskon nas smras pa/ bu mo dga' zhing las byos shig /bu mo des bsams pa/ khyim bdag khyo shug 'di sngon gtum pa/ brtun ngas pa/ drag shul che ba yin te/ yang dang yang du bdag la khu tshur dang thal lcag dag gis </text></item>
<item><p>175b5</p><section>'dul ba</section><text>rdeg par byed cing zas dang gos ngan pa dag sbyin par byed na/ da 'di bdag gi pha ma dang 'dra bar gyur to snyam nas/ yang bsams pa/ gang tshun cad nas 'phags pa nye dga' khyim 'dir 'jug par brtsams pa de tshun chad nas khyim </text></item>
<item><p>175b6</p><section>'dul ba</section><text>bdag 'di pha ma dang 'dra bar gyur pas bdag gis 'phags pa nye dga' la ci zhig gis dga' bar bya snyam nas des bsams pa/ gal te bdag gis 'di las chung zhig brkus te dbul du ni khyim bdag 'dis </text></item>
<item><p>175b7</p><section>'dul ba</section><text>bdag brdeg btsog mang po byas te sngon gyi gnas su bzhag par 'gyur ro snyam nas de sdod cing 'dug go/ /khyim bdag gi chung ma des khyim bdag de la smras pa/ rje'i sras mkhyen par mdzod cig /'phags pa nye dga' ni </text></item>
<item><p>175b8</p><section>'dul ba</section><text>bdag cag gi dge ba'i bshes gnyen lags te/ 'phags pa nye dgas bdag cag las dri ma can dang phral nas skyabs su 'gro ba dang / bslab pa'i gzhi dag la bkod de/ yang dang yang du bdag cag la chos kyis sdud par byed pas </text></item>
<item><p>176a1</p><section>'dul ba</section><text>bdag cag gis kyang de la zang zing cung zad kyis bsdu bar bgyi'o/ /bzang mo de bzhin bya'o/ /rje'i sras bdag gis dog pa 'jam po bkal te/ dog pa de las tha ga pa che ge mo zhig la ras yug chen 'thag tu stsal cing slad kyis </text></item>
<item><p>176a2</p><section>'dul ba</section><text>ras yug chen skon par bgyi'o/ /khyim bdag des dog pa de tha ga pa la byin nas smras pa/ bzhin bzangs khyod kyis dog pa 'di las ras yug chen thogs shig dang 'phags pa nye dga' la dbul bar bya'o/ /de ltar bya'o/ /bu mo des de thos </text></item>
<item><p>176a3</p><section>'dul ba</section><text>nas bsams pa/ bdag gis 'phags pa nye dga' la dga' ba de sbran par bya'o snyam mo/ /nye dga' yang snga dro sham thabs bgos lhung bzed dang chos gos thogs te mnyan yod tu bsod snyoms la zhugs nas mthar gyis </text></item>
<item><p>176a4</p><section>'dul ba</section><text>bsod snyoms la rgyu ba na khyim der zhugs pa dang / bu mo des khyim legs par byugs shing phyag dar bor nas/ des nye dga' mthong ba dang rkang pa gnyis la phyag 'tshal te smras pa/ bdag gis 'phags pa nye dga' la dgyes pa sbran par </text></item>
<item><p>176a5</p><section>'dul ba</section><text>bgyi'o/ /nye dgas smras pa/ bu mo khyod kyis kho bo la dga' ba ci zhig sbran par bya/ khyim bdag 'di khyod la ras yug chen 'bul bar 'gyur ro/ /nye dgas bsams pa/ sa'i steng na 'dod pa'i bdag nyid can gang ji snyed yod pa de dag dang bdag </text></item>
<item><p>176a6</p><section>'dul ba</section><text>mnyam par deng bu mo 'dis kyang 'phrigs so snyam du rig nas bu mo de la 'di skad ces smras so/ /bu mo ci kho bo la tho 'tsham par byed dam/ bu mos smras pa/ bdag ci'i slad tu 'phags pa la tho 'tsham par bgyid/ nye dgas </text></item>
<item><p>176a7</p><section>'dul ba</section><text>smras pa/ bu mo gal te bden par gyur na ni ngas khyod la gshe ba dag la chugs ma bya 'o/ /ji ste brdzun par gyur na ni brdeg btsog mang po byed tu bcug ste sngon gyi gnas ji lta bar gzhag par bya'o/ /'phags pa gal te </text></item>
<item><p>176a8</p><section>'dul ba</section><text>bdag la thugs mi ches na phyogs ga ge mo zhig na tha ga pa mchis pa der bzhud cig dang khyod nyid kyis mkhyen par 'gyur ro/ /de der song te tha ga pa la smras pa/ bzhin bzangs ras yug chen 'thag pa 'di su'i yin/ 'phags pa btsun pa nye </text></item>
<item><p>176b1</p><section>'dul ba</section><text>dga'i lags so/ /khyod kyis nye dga' shes sam/ ma 'tshal to/ /de ni kho bo yin no/ /bzhin bzangs srid tu 'di tsam gyis srings shig /'phags pa dog pa sus stsol bar 'gyur/ khyim bdag de nyid kyis sbyin par 'gyur ro/ /kho bos kyang khyod la cung </text></item>
<item><p>176b2</p><section>'dul ba</section><text>zhig nye bar bsgrub par bya'o/ /nye dga' phyi de nyin par snga dro sham thabs bgos lhung bzed dang chos gos thogs te mnyan yod tu bsod snyoms la zhugs nas de mthar gyis bsod snyoms la rgyu ba na/ btsun mo phreng ldan ma'i khyim du zhugs nas/</text></item>
<item><p>176b3</p><section>'dul ba</section><text>des de'i stan bting ba dang / de de la 'dug nas btsun mo phreng ldan mas nye dga'i rkang pa la phyag 'tshal te chos mnyan pa'i phyir mdun du 'dug go/ /des de la chos bstan nas des smras pa/ 'phags pa ci lags/ deng spyan drangs sam/ bsod snyoms </text></item>
<item><p>176b4</p><section>'dul ba</section><text>mdzad/ bsod snyoms bgyid do/ /des bsams pa su zhig bdag bas bsod snyoms ches bzang ba 'bul bar 'gyur snyam nas des de la hwags kyi la thu dag gis lhung bzed bkang ste phul lo/ /nye dgas de dag blangs te tha ga pa de'i gan </text></item>
<item><p>176b5</p><section>'dul ba</section><text>du song nas des de la smras pa/ bzhin bzangs je lag pa gnyis zed cig des lag pa gnyis bzed pa dang / des de la la thu cig byin nas smras pa/ bzhin bzangs je zo shig /des de zos pa dang / des de la smras pa/ bzhin bzangs la </text></item>
<item><p>176b6</p><section>'dul ba</section><text>thu'i ro ci 'dra/ 'phags pa bda'o/ /khyod kyis sngon lan 'ga' la thu 'di 'dra ba zos sam/ 'phags pa lan 'ga' yang ma 'tshal to/ /thu ba zed cig /des thu ba bzed pa dang / des de'i thu bar la thu thams cad blugs te </text></item>
<item><p>176b7</p><section>'dul ba</section><text>smras pa/ bzhin bzangs kho bo'i ras yug chen 'di legs par thogs shig /kho bos khyod la phyis kyang la thu chung zad nye bar bsgrub par byas zhing du 'di tsam gyis skyed cig /'phags pa dog pa bas par gyur na sus </text></item>
<item><p>176b8</p><section>'dul ba</section><text>stsol bar 'gyur/ khyim bdag de nyid kyis sbyin par 'gyur ro/ /des ras yug chen de 'thag pa na dog pa zad nas de khyim bdag de'i gan du song ba dang / ji tsam na khyim bdag gi chung ma ni med/ khyim bdag ni 'dug </text></item>
<item><p>177a1</p><section>'dul ba</section><text>nas thag pa des khyim bdag de la smras pa/ khyim bdag ras yug chen de btag pa'i dog pa zad kyis dog pa byin cig khyim bdag des byin te btang ngo / /yang 'thag pa na dog pa zad pa nas de yang </text></item>
<item><p>177a2</p><section>'dul ba</section><text>khyim bdag de'i gan du song ba dang / ji tsam na khyim bdag ni med khyim bdag gi chung ma ni 'dug nas tha ga pa des khyim bdag gi chung ma de la smras pa/ sru ras yug chen de btag pa'i dog pa zad kyis dog pa byin cig /des byin te btang </text></item>
<item><p>177a3</p><section>'dul ba</section><text>ngo / /yang 'thag pa na zad nas de khyim bdag de'i khyim du song ba dang / ci tsam na khyim bdag dang khyim bdag gi chung ma gnyi ga 'dug nas tha ga pa des khyim bdag de la smras pa/ /khyim bdag yang ras yug chen de btag pa'i </text></item>
<item><p>177a4</p><section>'dul ba</section><text>dog pa zad kyis yang dog pa byin cig /khyim bdag gi chung mas smras pa/ kye tha ga pa ci ras yug chen de bskyed dam/ khyim bdag gis chung ma la smras pa/ bzang mo ci khyod kyis kyang 'di la dog pa byin nam/ stsal to/ /khyim </text></item>
<item><p>177a5</p><section>'dul ba</section><text>bdag gis smras pa/ kye tha ga pa ci ras yug chen de bskyed dam/ tha ga pas smras pa/ khyim bdag ci deng bskyed par brtsams snyam 'am/ nyi ma gang kho na la btsun pa nye dga' mchis nas 'di skad ces srid tu 'di tsam gyis srings </text></item>
<item><p>177a6</p><section>'dul ba</section><text>shig /zheng du 'di tsam gyis skyed cig ces mchi ba'i nyi ma de kho na la bskyed par brtsams so/ /khyim bdag gi chung mas bsams pa/ ras yug chen de ci 'dra ji ltar 'gro'o snyam nas de der song ba dang / ji tsam chen po la 'os </text></item>
<item><p>177a7</p><section>'dul ba</section><text>pa'i ras yug chen mthong ngo / /de mthong nas de'i mig khrag gis gang ste smras pa/ kho mos ras yug chen 'di 'phags pa nye dga' la mi byin no/ /kho mos de'i don du ras yug chen gzhan zhig 'thag tu gzhug go zhes zer te </text></item>
<item><p>177a8</p><section>'dul ba</section><text>song ngo / /nye dga' dus dang dus su der 'ongs nas smras pa/ kye tha ga pa rung ngam/ 'phags pa bdag gi ni rung na khyod kyi ni mi rung ngo / /kye tha ga pa ji ltar gyur/ des smras pa/ khyim bdag gi chung ma mchis par gyur te des ras yug chen mthong nas de'i mig </text></item>
<item><p>177b1</p><section>'dul ba</section><text>khrag gis gang ste/ kho mos 'phags pa nye dga' la ras yug chen 'di mi sbyin no/ /kho mos de'i don du ras yug chen gzhan 'thag tu gzhug go zhes mchi ste mchis so/ /kye tha ga pa khyod la kho bos cung zhig byas pa yod pa shes sam/ des smras pa </text></item>
<item><p>177b2</p><section>'dul ba</section><text>ci'i slad du ma 'tshal/ bdag da dung yang khyod kyi la thu dag 'tshal zhig mchis so/ /kye tha ga pa gang gi tshe kho bo khyim der 'ongs par gyur pa de'i tshe na khyod kyis ras yug chen 'di khyer shog shig /'phags pa je bzhud cig dang bdag gis </text></item>
<item><p>177b3</p><section>'dul ba</section><text>kyang kha tshar bkal te mchi'o/ /nye dga' de'i khyim du song ste sgo'i thad kar 'dug pa dang / khyim bdag gi chung ma des rkang pa la phyag 'tshal te kha sgor lta zhing mdun du 'dug go/ /tha ga pa des kyang ras yug chen de'i kha tshar dril nas de khyer </text></item>
<item><p>177b4</p><section>'dul ba</section><text>te der song ba dang / khyim bdag gi chung ma des de thag ring po kho na nas mthong nas des lag brdas ma 'ong shig ces byas pa dang / tha ga pa des phyogs bzhir rnam par bltas nas ltos bzung bas mgo smad de nang du zhugs nas </text></item>
<item><p>177b5</p><section>'dul ba</section><text>des ras yug chen de khyim bdag gi chung ma de'i pang du bzhag pa dang / nye dgas tsham tshom med par blangs te smras pa/ a rog khya sbyin pa 'dis khyod sems kyi rgyan dang / sems kyi yo byad dang / rnal 'byor gyi tshogs dang /</text></item>
<item><p>177b6</p><section>'dul ba</section><text>don gyi mchog 'thob pa dang / lha dang mi rnams kyi gos thob par gyur cig /khyim bdag gi chung mas smras pa/ 'phags pa khyim bdag gis rang gi sug pa nas dbul gyis slar stsol cig /nye dgas smras pa/ kho bos 'di je rung bar </text></item>
<item><p>177b7</p><section>'dul ba</section><text>byas/ de'i 'og tu khyim bdag drang srong gi rgyal mtshan skon du gzhug go/ /khyim bdag gi chung mas smras pa/ 'phags pa bcom ldan 'das kyis kha dog dkar po bsngags so/ /nye dgas smras pa/ drang srong gi rgyal mtshan skon du </text></item>
<item><p>177b8</p><section>'dul ba</section><text>chug shig ces smras nas langs te song ngo // //'dul ba rnam par 'byed pa/ bam po sum bcu rtsa lnga pa/ tha ga pas smras pa/ khyim bdag gi btsun mo bdag la gla byin cig /des smras pa/ kho mo'i ras yug chen gcig kyang </text></item>
<item><p>178a1</p><section>'dul ba</section><text>'phrog tu bcug nas gla gzhan yang ded dam/ song la khyod kyis gang la ras yug chen byin pa de nyid la gla dos shig /de nye dga'i gan du song ste smras pa/ 'phags pa bdag la gla stsol cig /song la khyim bdag gi chung </text></item>
<item><p>178a2</p><section>'dul ba</section><text>ma de nyid la dos shig /'phags pa khyim bdag gi mchis brang de mchid 'bo zhing 'di skad ces khyod kyis gang la ras yug chen byin pa de nyid la gla dos shig ces mchi'o/ /nye dgas smras pa/ song shig dang byin par 'gyur ro/ /</text></item>
<item><p>178a3</p><section>'dul ba</section><text>tha ga pa de yang de'i gan du song ste smras pa/ khyim bdag gi btsun mo bdag la gla byin cig /des smras pa/ kwa'i khyo ga khyod 'dug mi phod dam/ gal te 'dug na ni 'dug shig /mi 'dug na kho mos khyod kyi mgrin par chol </text></item>
<item><p>178a4</p><section>'dul ba</section><text>zangs btags te mnyan yod thams cad tu bskor bar bya'o/ /tha ga pa de yang nye dga'i thad tu song ste smras pa/ 'phags pa khyim bdag gi mchis brang des bdag spyos te/ kwa'i khyo ga khyod 'dug mi phod dam/ gal te 'dug </text></item>
<item><p>178a5</p><section>'dul ba</section><text>na ni 'dug shig mi 'dug na kho mos khyod kyis mgrin par chol zangs btags te mnyan yod thams cad tu bskor bar bya'o zhes mchi yis 'phags pas bdag la gla stsol cig /nye dgas smras pa/ kye nang rje gal te gang </text></item>
<item><p>178a6</p><section>'dul ba</section><text>gis kho bo'i ras yug chen 'thag tu bcug pa de'i gla kho bo 'jal bar gyur na kho bo'i lhung bzed dang chos gos kyang med par 'gyur ro/ /gzhan yang tshur shog rtsis byas khyod kyis kho bo las bag phye'i rin dang / zhun mar dang /</text></item>
<item><p>178a7</p><section>'dul ba</section><text>hwags la sogs pa ji tsam khyer ba dag khod cig ces rtsis byas pa dang / ji tsam na ches lhag par khyer bar gyur nas/ nye dgas tha ga pa de yud tsam zhig nyi tshan la btags te btang ngo / /tha ga pa de shAkya'i bu'i dge sbyong </text></item>
<item><p>178a8</p><section>'dul ba</section><text>rnams kyi dge sbyong gi tshul ni tshig go/ /bram ze'i tshul ni tshig ste/ de ltar lhag pa kho na bya'o zhes zer la 'bri ba kho nar byed do zhes smod par byed/ phyar ka gtong bar byed/ kha zer bar byed pa'i skabs de dge slong rnams </text></item>
<item><p>178b1</p><section>'dul ba</section><text>kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das </text></item>
<item><p>178b2</p><section>'dul ba</section><text>rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis nye dga' la rmas pa/ nye dga' khyod kyis mi mdzes pa de lta bu de byas par gyur pa bden nam/ btsun </text></item>
<item><p>178b3</p><section>'dul ba</section><text>pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /</text></item>
<item><p>178b4</p><section>'dul ba</section><text>de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi </text></item>
<item><p>178b5</p><section>'dul ba</section><text>bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong gi phyir khyim bdag gam khyim bdag gi chung ma nye du ma yin pas tha ga pa </text></item>
<item><p>178b6</p><section>'dul ba</section><text>nye du ma yin pa la gos 'thag tu bcug pa las de na gal te dge slong de la sngar ma bstabs par rnam par rtog pa 'ga' zhig byung nas tha ga pa nye du ma yin pa'i gan du song ste 'di skad ces tshe dang ldan pa tha ga pa shes par </text></item>
<item><p>178b7</p><section>'dul ba</section><text>gyis shig /gos 'di kho bo'i phyir 'thag gis tshe dang ldan pa tha ga pa gos 'di zheng che ba dang / khrun ring ba dang / thar gyis zhag pa dang / thags ran bzang bar legs par gyis shig /tshe dang ldan pa tha ga pa 'di ltar kho bos </text></item>
<item><p>178b8</p><section>'dul ba</section><text>gla rngan 'di lta ste/ bza' ba 'am/ bca' ba tsam 'am bza' rgyu cung zad sbyin no zhes smras nas/ de la gal te dge slong des gos bsgrub pa'i phyir gla rngan 'di lta ste/ bza' ba 'am/ bca' ba tsam 'am/ bza' rgyu cung </text></item>
<item><p>179a1</p><section>'dul ba</section><text>zad cig sbyin zhing gos grub na spang ba'i ltung byed do/ /dge slong gi phyir zhes bya ba ni shAkya'i bu nye dga' 'am gzhan yang de lta bu gang yin pa'o/ /khyim bdag ces bya ba ni skyes pa'o/ /khyim bdag gi chung ma </text></item>
<item><p>179a2</p><section>'dul ba</section><text>zhes bya ba ni bud med do/ /nye du ma yin pa zhes bya ba ni phyi mo dang / mes po dang / phrugs kyi bdun pa tshun chad ni nye du yin la/ de phan chad ni nye du ma yin no/ /tha ga pa zhes bya ba ni thags mkhan no/ /nye du ma yin pa la </text></item>
<item><p>179a3</p><section>'dul ba</section><text>zhes bya ba ni phyi mo dang / mes po dang / phrugs kyi bdun pa tshun chad ni nye du yin la/ de phan chad ni nye du ma yin no/ /gos 'thag tu bcug pa las shes bya ba ni bdun po bal gos dang / sha na'i gos dang / zar ma'i gos dang / du gu la'i </text></item>
<item><p>179a4</p><section>'dul ba</section><text>gos dang / ras bal gyi gos dang / ko tam pa'i gos dang / nyi 'og gi gos dag las gang yang rung ba'o/ /de na gal te dge slong de la zhes bya ba ni shAkya'i bu nye dga' la'o/ /sngar ma bstabs par zhes bya ba ni sngar mgron du ma bos par ro/ /rnam par </text></item>
<item><p>179a5</p><section>'dul ba</section><text>rtog pa 'ga' zhig byung nas shes bya ba ni bsnyen bkur byed pa 'ga' byung nas so/ /tha ga pa nye du ma yin pa'i gan du song ste zhes bya ba ni drung du song ste'o/ /'di skad ces tshe dang ldan pa tha ga pa shes par gyis shig /gos 'di kho bo'i phyir 'thag </text></item>
<item><p>179a6</p><section>'dul ba</section><text>gis shes bya ba ni bdag nyid nye bar ston par byed pa'o/ /zhing che ba zhes bya ba ni rgyar che ba'o/ /khrun ring ba zhes bya ba ni chur ring ba'o/ /thar gyis zhag pa zhes bya ba ni 'jur mdud med pa'o/ /thags ran bzang bar zhes bya ba ni byer zug snyoms pa </text></item>
<item><p>179a7</p><section>'dul ba</section><text>dang / shas bzang ba dang / sad sed med par ro/ /bza' ba 'am zhes bya ba ni bza' ba lnga po dag go/ /bca' ba tsam 'am zhes bya ba ni bca' ba lnga po dag go/ /bza' rgyu zhes bya ba ni bza' ba'i rgyu'o/ /de la gal te dge slong des shes bya ba ni shAkya'i bu </text></item>
<item><p>179a8</p><section>'dul ba</section><text>nye dgas so/ /gos bsgrub pa'i phyir zhes bya ba ni gos thob par bya ba'i phyir ro/ /gos grub na zhes bya ba ni gos thob na'o/ /spang ba'i ltung byed do zhes bya ba ni dngos po de spangs nas ltung byed kyi ltung ba bshags par bya ba ste/ des na spang ba'i ltung byed do zhes </text></item>
<item><p>179b1</p><section>'dul ba</section><text>gsungs so/ /de la ltung bar ji ltar 'gyur zhe na/ dge slong gis ji tsam du gos bsgrub pa'i phyir khri las ldang bar byed/ gos dag dang / sham thabs gon par byed/ lag pa dang / lhung bzed 'khru bar byed/ bsod snyoms la 'jug par byed/ bca' ba lnga dang </text></item>
<item><p>179b2</p><section>'dul ba</section><text>bza' ba lnga dag slong bar byed/ tha ga pa la sbyin par byed cing ji srid tu gos thob par mi byed kyi bar du nyes byas su 'gyur ro/ /gos thob na spang ba'i ltung byed tu 'gyur ro/ /gal te phyogs ga ge mo zhig tu gos 'thag tu bcug gis de khyod kyis blta </text></item>
<item><p>179b3</p><section>'dul ba</section><text>bar bya'o zhes sngar bstabs par gyur na ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /'thag pa skyed pa'i spang ba ste nyi shu bzhi pa rdzogs s+ho// // sangs rgyas bcom ldan 'das </text></item>
<item><p>179b4</p><section>'dul ba</section><text>mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /dga' bo la lhan cig gnas pa chos shes bya ba ngo tsha shes pa 'gyod pa dang ldan pa bsdams pa/ bslab pa 'dod pa zhig yod pa des ji srid tu de gnas ngan </text></item>
<item><p>179b5</p><section>'dul ba</section><text>len kun tu spyod par mi shes pa de srid tu de dang lhan cig gnas so/ /gang gi tshe des de gnas ngan len kun du spyod par shes pa de'i tshe na de rang bzhin du gnas pa'i dge slong rnams dang lhan cig gnas par brtsams te/ bcom ldan 'das </text></item>
<item><p>179b6</p><section>'dul ba</section><text>kyi bka' lung gis dus gsum du rkang pa la phyag 'tshal du 'gro ba 'ba' zhig byed do/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo song la dge slong rnams la de bzhin gshegs pa ko </text></item>
<item><p>179b7</p><section>'dul ba</section><text>sa la dag tu ljongs rgyur gshegs kyis khyed cag las gang de bzhin gshegs pa dang thabs gcig ko sa la dag tu ljongs rgyur 'gro bar spro ba des chos gos kyi las gyis shig ces bsgo shig /tshe dang ldan pa kun dga' bos </text></item>
<item><p>179b8</p><section>'dul ba</section><text>btsun pa bka' bzhin 'tshal zhes bcom ldan 'das las mnyan nas dge slong rnams la smras pa/ tshe dang ldan pa dag bcom ldan 'das ko sa la dag tu ljongs rgyur gshegs kyis khyed cag las gang bcom ldan 'das dang thabs </text></item>
<item><p>180a1</p><section>'dul ba</section><text>gcig ko sa la dag tu ljongs rgyur 'gro bar spro ba des chos gos kyi las gyis shig /dga' bos thos te/ thos nas kyang nye dga' la smas pa/ tshe dang ldan pa nye dga' shes par gyis shig /tshe dang ldan pa kun dga' bos </text></item>
<item><p>180a2</p><section>'dul ba</section><text>dge slong rnams la tshe dang ldan pa dag shes par gyis shig /bcom ldan 'das ko sa la dag tu ljongs rgyur gshegs kyis/ khyed cag las gang bcom ldan 'das dang thabs gcig ko sa la dag tu ljongs rgyur 'gro bar spro ba des </text></item>
<item><p>180a3</p><section>'dul ba</section><text>chos gos kyi las gyis shig ces bsgo na/ gal te bdag cag 'di nyid tu 'dug na ni sgo 'phar brgya dag 'das te ci nas kyang lto dgang ba bsgrub par bya dgos so/ /ji ste bcom ldan 'das dang thabs gcig 'gro na ni bcom ldan 'das </text></item>
<item><p>180a4</p><section>'dul ba</section><text>kyis sangs rgyas gshegs pa la phan yon bcwa brgyad yod par gsungs pas srog chags brgya stong phrag du ma dag kyang bcom ldan 'das dang thabs gcig 'gro bar 'gyur bas/ gal te bcom ldan 'das dang thabs gcig 'gro </text></item>
<item><p>180a5</p><section>'dul ba</section><text>na re shig chu yang rnyog pa can dag btung dgos par 'gyur la/ shing ljon pa'i drung du yang go thob par mi 'gyur gyis bdag cag dge slong rab tu bshes pa 'ga' zhig khrid de/ sangs rgyas dang / chos dang / dge 'dun gyi bsngags pa brjod </text></item>
<item><p>180a6</p><section>'dul ba</section><text>cing mdun du dong na de lta na bdag cag bde bar rgyu bar 'gyur zhing rnyed pa mang po yang 'grub par 'gyur ro/ /nye dgas smras pa/ slob dpon re shig gser gyi snod spangs te sa'i snod kyis bsod snyoms rgyu bar byed dam/ khyod kyi lhan cig gnas </text></item>
<item><p>180a7</p><section>'dul ba</section><text>pa chos lta bu ngo tsha shes pa/ 'gyod pa dang ldan pa/ bsdams pa/ bslab pa 'dod pa su la yod/ des kho bo mthong bar yang mi 'dod do/ /slob dpon bcom ldan 'das kyis bsdu ba'i dngos po bzhi po sbyin pa dang / snyan par smra ba dang / don spyod pa dang / don 'thun </text></item>
<item><p>180a8</p><section>'dul ba</section><text>pa gang dag bka' stsal pa de dag las slob dpon gyis 'ga' zhig yang dag par blangs te 'jud par byas pa yod dam/ de ni thams cad kyi thams cad tu med do/ /de'i phyir khyod kyi gnas skabs de lta bu der gyur to/ /tshe dang ldan pa chos kyi snam sbyar </text></item>
<item><p>180b1</p><section>'dul ba</section><text>rnyings nas des ras yug chen zhig rnyed nas bsams pa/ bdag song la mkhan po la zhus te snam sbyar btsem par bya'o snyam nas/ des de khyer te dga' bo'i gan du 'phags pa dang / de 'gro ba na bsod snyoms pa zhig gis mthong nas des smras pa/</text></item>
<item><p>180b2</p><section>'dul ba</section><text>tshe dang ldan pa chos gar 'gro/ des smras pa/ kho bo'i snam sbyar rnyings te kho bo'i ras yug chen 'di rnyed pas bdag song ste mkhan po la zhus la snam sbyar btsem par bya'o/ /bsod snyoms pas smras pa/ gal te khyod snam sbyar sar pa gzhan </text></item>
<item><p>180b3</p><section>'dul ba</section><text>'tshem na snam sbyar rnying pa 'di kho bo la byin cig /de bzhin bya'o/ /de dga' bo'i gan du song ste smras pa/ mkhan po bdag gi snam sbyar rnyings te bdag gis ras yug chen 'di rnyed pas snam sbyar btsem par zhu'o/ /nye dgas smras pa slob dpon 'di ni </text></item>
<item><p>180b4</p><section>'dul ba</section><text>de'i dus lags so/ /dga' bos smras pa/ tshe dang ldan pa chos kho bo nyid la snam sbyar zhig yod pa de kho bos khyod la sbyin no/ /mkhan po mi 'tshal te bdag gis ras yug chen 'di las snam sbyar drubs te bcang bar bgyi'o/ /nye dgas smras pa/ tshe dang </text></item>
<item><p>180b5</p><section>'dul ba</section><text>ldan pa chos kho bos ko gzhan thos la gzhan mthong ste/ kho bos khyod ngo tsha shes pa/ 'gyod pa dang ldan pa/ bsdams pa/ bslab pa 'dod pa yin par shes kyi/ kho bos khyod 'di ltar mkhan po'i chos dang ldan pa'i tshig gcog par mi shes so/ /</text></item>
<item><p>180b6</p><section>'dul ba</section><text>ci khyod mkhan po dang mi mthun pa'i don yang dag par len par byed dam/ de dge slong dbang chen pos smad pas cang mi smra bar 'dug pa dang / dga' bos kyang de la snam sbyar byin no/ /des de blangs nas smras pa/ mkhan po khyod ras yug </text></item>
<item><p>180b7</p><section>'dul ba</section><text>chen 'di bzhes shig /tshe dang ldan pa chos ci kho bos khyod la brje ba'i phyir snam sbyar byin nas ras yug chen yang khyod nyid khyer cig /des bsams pa/ bdag la yo byad don med pa 'dis ci bya/ bdag gis ras yug chen 'di dge 'dun la dbul </text></item>
<item><p>180b8</p><section>'dul ba</section><text>bar bya zhing snam sbyar rnying pa 'di yang bsod snyoms pa de la sbyin pa mkhan po la zhu'o snyam nas smras pa/ mkhan po bdag gis ras yug chen 'di dge 'dun la dbul bar bgyi zhing snam sbyar rnying pa 'di yang bsod snyoms pa zhig gis </text></item>
<item><p>181a1</p><section>'dul ba</section><text>bslangs pas de la stsal bar bgyi ba mkhan po la zhu'o/ /de bzhin gyis shig /des ras yug chen de dge 'dun la phul zhing snam sbyar rnying pa de yang bsod snyoms pa de la byin no/ /phyi de nyin par de snam sbyar de gyon te </text></item>
<item><p>181a2</p><section>'dul ba</section><text>mkhan po'i rkang pa la phyag 'tshal du 'ongs pa dang / dga' bos smras pa/ tshe dang ldan pa chos shes par gyis shig /tshe dang ldan pa kun dga' bos dge slong rnams la tshe dang ldan pa dag shes par gyis shig /bcom ldan 'das ko sa la </text></item>
<item><p>181a3</p><section>'dul ba</section><text>dag tu ljongs rgyur gshegs kyis/ khyed cag las gang bcom ldan 'das dang thabs gcig ko sa la dag tu ljongs rgyur 'gro bar spro ba des chos gos kyi las gyis shig ces bsgo na/ gal te bdag cag 'di nyid du 'dug na ni sgo 'phar brgya dag </text></item>
<item><p>181a4</p><section>'dul ba</section><text>'das te ci nas kyang lto gang ba bsgrub par bya dgos so/ /ji ste bcom ldan 'das dang thabs gcig 'gro na ni bcom ldan 'das kyis sangs rgyas gshegs pa la phan yon bcwa brgyad yod par gsungs pas srog chags brgya stong phrag du ma </text></item>
<item><p>181a5</p><section>'dul ba</section><text>dag kyang bcom ldan 'das dang thabs gcig 'gro bar 'gyur bas gal te bcom ldan 'das dang thabs gcig 'gro ba na re shig chu yang rnyog pa can dag btung dgos par 'gyur la/ shing ljon pa'i drung du yang go thob par mi 'gyur gyis/</text></item>
<item><p>181a6</p><section>'dul ba</section><text>bdag cag sangs rgyas dang / chos dang / dge 'dun gyi bsngags pa brjod cing mdun du dong na de lta na bdag cag bde bar rgyu bar 'gyur zhing / rnyed pa mang po yang 'grub par 'gyur ro/ /mkhan po bcom ldan 'das kyis sangs rgyas </text></item>
<item><p>181a7</p><section>'dul ba</section><text>gshegs pa la phan yon bcwa brgyad mchis par bka' stsal pa gang dag lags pa de dag mkhan po la nyes dmigs kho nar gyur te bdag ni re shig bcom ldan 'das nyid dang thabs gcig mchi'o/ /dga' bos smras pa/</text></item>
<item><p>181a8</p><section>'dul ba</section><text>kho bo dang lhan cig 'dong ngo / /des smras pa/ bcom ldan 'das nyid dang lhan cig mchi'o/ /dga' bos spyos te smras pa/ ngan pa ci kho bos khyod la chos la chos nyid bzang pos snam sbyar byin snyam 'am/ khyod kho bo dang lhan cig 'gro ba'i phyir byin </text></item>
<item><p>181b1</p><section>'dul ba</section><text>pa yin na gal te kho bo dang lhan cig mi 'gro na snam sbyar 'on cig khyod la mi sbyin no/ /tshe dang ldan pa chos kyis bsams pa/ bdag la chos gos phrogs pa ni bla'i bdag gnas ngan len kun du spyod pa dag dang lhan cig ljongs rgyur 'gro ba ni mi rung ngo </text></item>
<item><p>181b2</p><section>'dul ba</section><text>snyam nas des de la snam sbyar phyir byin no/ /de nas bcom ldan 'das dul ba 'khor dul ba dang ldan pa/ zhi ba 'khor zhi ba dang ldan pa/ grol ba 'khor grol ba dang ldan pa/ dbugs phyin pa 'khor dbugs phyin pa dang </text></item>
<item><p>181b3</p><section>'dul ba</section><text>ldan pa/ thul ba 'khor thul ba dang ldan pa/ dgra bcom pa 'khor dgra bcom pa dang ldan pa/ 'dod chags dang bral ba 'khor 'dod chags dang bral ba dang ldan pa/ mdzes pa 'khor mdzes pa dang ldan pa/ khyu mchog ltar ba lang gi tshogs kyis yongs su bskor ba/ glang po che ltar glang po che'i phru gu'i tshogs </text></item>
<item><p>181b4</p><section>'dul ba</section><text>kyis yongs su bskor ba/ seng ge ltar mche ba can gyi tshogs kyis yongs su bskor ba/ ngang pa'i rgyal po ltar ngang pa'i tshogs kyis yongs su bskor ba/ nam mkha' lding ltar bya'i tshogs kyis yongs su bskor ba/ bram ze ltar slob ma'i tshogs kyis yongs su bskor ba/</text></item>
<item><p>181b5</p><section>'dul ba</section><text>sman pa mkhas pa ltar nad pa'i tshogs kyis yongs su bskor ba/ dpa' bo ltar ru pa'i tshogs kyis yongs su bskor ba/ sa mkhan ltar lam du zhugs pa'i tshogs kyis yongs su bskor ba/ ded dpon ltar tshong pa'i tshogs kyis yongs su bskor ba/</text></item>
<item><p>181b6</p><section>'dul ba</section><text>tshong dpon ltar 'khor gyi tshogs kyis yongs su bskor ba/ mkhar gyi rgyal po ltar blon po'i tshogs kyis yongs su bskor ba/ 'khor los sgyur ba ltar bu stong gi tshogs kyis yongs su bskor ba/ zla ba ltar rgyu skar gyi tshogs kyis yongs su bskor ba/</text></item>
<item><p>181b7</p><section>'dul ba</section><text>nyi ma ltar 'od zer stong gi tshogs kyis yongs su bskor ba/ yul 'khor srung ltar dri za'i tshogs kyis yongs su ba skor ba/ 'phags skyes po ltar grul bum gyi tshogs kyis yongs su bskor ba/ mig mi bzang ltar klu'i tshogs kyis </text></item>
<item><p>181b8</p><section>'dul ba</section><text>yongs su bskor ba/ nor sbyin ltar gnod sbyin gyi tshogs kyis yongs bskor ba/ thags bzangs ris ltar lha ma yin gyi tshogs kyis yongs su bskor ba/ brgya byin ltar sum bcu rtsa gsum pa'i tshogs kyis yongs su bskor ba/ tshangs </text></item>
<item><p>182a1</p><section>'dul ba</section><text>pa ltar tshangs ris kyi tshogs kyis yongs su bskor ba/ dbang po rnams kyis shin tu dul ba/ spyod lam dang / spyod pa ma 'khrugs pa chu gter ltar ting nge ba/ sprin ltar chu dang bcas pa/ glang po che'i rgyal po ltar dregs pa dang bral ba/ skyes bu chen po'i mtshan sum </text></item>
<item><p>182a2</p><section>'dul ba</section><text>bcu rtsa gnyis kyis legs par brgyan pa/ dpe byad bzang po brgyad bcus sku rnam par mdzes pa/ 'od 'dom gang gis gzugs can brgyan pa/ nyi ma stong bas lhag pa'i 'od dang ldan pa/ rin po che'i ri bo 'gro ba ltar kun du bzang ba/ stobs bcu dang / mi 'jigs </text></item>
<item><p>182a3</p><section>'dul ba</section><text>pa bzhi dang ma 'dres pa'i dran pa nye bar gzhag pa gsum dang / thugs rje chen po dang ldan pa/ 'jig rten la phan par zhugs pa/ srung ba gcig pu pa/ nyag gcig dpa' ba/ gnyis pa med pa/ gnyis su mi gsung ba/ zhi gnas dang / lhag mthong gis bzhugs </text></item>
<item><p>182a4</p><section>'dul ba</section><text>pa rig pa gsum gsal bar mdzad pa/ bslab pa gsum la legs par bslabs pa/ dul ba'i gnas gsum gyi gzhi la mkhas pa/ chu bo bzhi las rgal ba/ rdzu 'phrul gyi rkang pa bzhis spyod pa'i gzhi la legs par gnas pa/ bsdu ba'i </text></item>
<item><p>182a5</p><section>'dul ba</section><text>dngos po bzhi la yun ring po nas yongs su sbyang ba mdzad pa/ mi 'jigs pa bzhis bsnyengs pa mi mnga' ba/ yan lag lnga spangs pa/ 'gro ba lnga las yang dag par 'das pa/ yan lag drug dang ldan pa/ pha rol tu phyin pa drug </text></item>
<item><p>182a6</p><section>'dul ba</section><text>yongs su rdzogs pa/ rtag tu gnas pa drug gis gnas pa/ byang chub kyi yan lag bdun gyi me tog gis phyug pa/ lam gyi yan lag brgyad ston pa/ mthar gyis gnas pa'i snyoms par 'jug pa dgu la mkhas pa/ stobs </text></item>
<item><p>182a7</p><section>'dul ba</section><text>bcu'i stobs dang ldan pa/ phyogs bcur snyan pas yang dag par rgyas pa/ brgya phrag bcur dbang sgyur ba las khyad par du 'phags pa/ 'khor nyan thos chen po tshe dang ldan pa lteng rgyas 'od srung dang / ga ya 'od srung dang /</text></item>
<item><p>182a8</p><section>'dul ba</section><text>chu klung 'od srung la sogs pa sngon gyi ral pa can stong dang / tshe dang ldan pa shA ri'i bu dang / maud gal gyi bu chen po la sogs pa dge slong gi dge 'dun mang pos mdun du bdar te ko sa la dag tu ljongs rgyur gshegs so/ /</text></item>
<item><p>182b1</p><section>'dul ba</section><text>sangs rgyas bcom ldan 'das ljongs rgyur gshegs pa rnams ni chos nyid kyis sku thams cad kyis g.yas phyogs su glang po che'i lta stangs kyis la las legs par ma bgos pa dang / legs par ma bcangs par ma gyur tam snyam du rnam </text></item>
<item><p>182b2</p><section>'dul ba</section><text>par gzigs par mdzad pas bcom ldan 'das kyis g.yas phyogs su glang po che'i lta stangs kyis rnam par gzigs pa na tshe dang ldan pa chos chos gos stod g.yogs smad g.yogs dang bcas pas ljongs rgyur 'gro ba gzigs so/ /gzigs </text></item>
<item><p>182b3</p><section>'dul ba</section><text>nas kyang tshe dang ldan pa kun dga' bo la bka' stsal pa/ kun dga' bo dge slong dbyar gnas pa rnams kyis chos gos kyi rnyed pa ma grub 'am/ bcom ldan 'das grub bo/ /'o na ci'i phyir dge slong chos chos gos stod g.yogs smad g.yogs dang </text></item>
<item><p>182b4</p><section>'dul ba</section><text>bcas pas ljongs rgyur 'gro/ /des skabs de bcom ldan 'das la rgyas par gsol pa dang / bcom ldan 'das kyis bka' stsal pa/ kun dga' bo dge slong dag dge slong la gos byin nas 'phrog par byed dam/ btsun pa 'phrog par bgyid </text></item>
<item><p>182b5</p><section>'dul ba</section><text>do/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par </text></item>
<item><p>182b6</p><section>'dul ba</section><text>mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis dga' bo la rmas pa/ dga' bo khyod kyis dge slong la gos byin nas yang phyir phrogs pa bden nam/ btsun pa mad do/ /sangs rgyas bcom </text></item>
<item><p>182b7</p><section>'dul ba</section><text>ldan 'das kyis dge sbyong gi tshul ma yin pa/ rung ba ma yin pa/ rjes su 'thun pa ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du </text></item>
<item><p>182b8</p><section>'dul ba</section><text>mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan </text></item>
<item><p>183a1</p><section>'dul ba</section><text>thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang dge slong la gos byin nas de'i 'og tu khros 'khrugs rngam par gyur te yid ma rangs nas 'phrog gam 'phrog tu 'jud cing / de la 'di skad ces dge </text></item>
<item><p>183a2</p><section>'dul ba</section><text>slong khyod la gos mi sbyin gyis phyir byin cig ces zer na dge slong des lhag ma yod pa phyir sbyin par bya zhing btang na spang ba'i ltung byed do/ /yang dge slong gang zhes bya ba ni shAkya'i bu dga' bo 'am/ gzhan yang de lta bu gang yin pa'o/ /dge slong la zhes bya ba ni </text></item>
<item><p>183a3</p><section>'dul ba</section><text>chos 'di pa'o/ /gos shes bya ba ni bdun po bal gos dang / sha na'i gos dang / zar ma'i gos dang / du gu la'i gos dang / ras bal gyi gos dang / ko tam pa'i gos dang / nyi 'og gi gos las gang yang rung ba'o/ /byin nas shes bya ba ni phyir sbyin mi </text></item>
<item><p>183a4</p><section>'dul ba</section><text>dgos par ro de'i 'og tu zhes bya ba ni dus gzhan na'o/ /khros 'khrugs rngam par gyur te yid ma rangs nas shes bya ba ni khro ba ma sangs par ro/ /'phrog gam zhes bya ba ni bdag nyid kyis so/ /'phrog tu 'jud cing zhes bya ba ni gzhan no/ /dge slong </text></item>
<item><p>183a5</p><section>'dul ba</section><text>des shes bya ba ni dge slong gang yin pa des so/ /lhag ma yod pa zhes bya ba ni de'i lhag ma gang yod pa'o/ /phyir sbyin par bya zhing zhes bya ba ni gtang bar bya zhing ngo / /btang na zhes bya ba ni lus dang bral bar byas na'o/ /spang ba'i ltung </text></item>
<item><p>183a6</p><section>'dul ba</section><text>byed do zhes bya ba ni dngos po de spangs nas ltung byed kyi ltung ba bshags par bya ba ste/ des na spang ba'i ltung byed do zhes gsungs so/ /de la ltung bar ji ltar 'gyur zhe na/ lus g.yo bar byed pa dang / tshig rjod par byed pa dang /</text></item>
<item><p>183a7</p><section>'dul ba</section><text>de gnyis ka dang ldan pa dang / gzhan dag gis so/ de la ji ltar lus g.yo bar byed pas she na/ /dge slong gis dge slong la gos byin nas de'i 'og tu khros 'khrugs rngam par gyur te yi ma rangs nas lus kyis rtul bar byed cing 'dren par </text></item>
<item><p>183a8</p><section>'dul ba</section><text>byed khrid par byed la/ tshig gis dge slong khyod la gos mi sbyin gyis phyir byin cig ces ni mi zer na ji srid tu gos kyi grwa lus las bral bar mi byed pa de srid tu nyes byas su 'gyur la/ gos kyi gra lus la bral bar byed na spang ba'i ltung byed tu 'gyur </text></item>
<item><p>183b1</p><section>'dul ba</section><text>te/ de ltar lus g.yo bar byed pas so/ /ji ltar tshig rjod par byed pas she na/ dge slong gis dge slong la gos byin nas de'i 'og tu khros 'khrugs rngam par gyur te yid ma rangs nas dge slong khyod la gos mi sbyin gyis phyir byin cig ces tshig rjod par byed la </text></item>
<item><p>183b2</p><section>'dul ba</section><text>lus kyis rtul bar mi byed na ji srid tu gos kyi grwa lus las bral bar mi byed pa de srid du nyes byas su 'gyur la/ gos kyis grwa lus las bral bar byed na spang ba'i ltung byed tu 'gyur te/ de ltar tshig rjod par byed pas so/ /ji ltar de gnyis ka dang ldan pas she </text></item>
<item><p>183b3</p><section>'dul ba</section><text>na dge slong gis dge slong la gos byin nas de'i 'og tu khros 'khrugs rngam par gyur te yid ma rangs nas lus kyis kyang rdul bar byed cing tshig gis kyang dge slong khyod la gos mi sbyin gyis phyir byin cig ces zer na ji srid </text></item>
<item><p>183b4</p><section>'dul ba</section><text>tu gos kyi grwa lus las bral bar mi byed pa de srid du nyes byas su 'gyur la/ gos kyi grwa lus las bral bar byed na spang ba'i ltung byed du 'gyur te/ de ltar gnyis ka dang ldan pas so/ /ji ltar gzhan </text></item>
<item><p>183b5</p><section>'dul ba</section><text>dag gis she na dge slong gis dge slong la gos byin nas de'i 'og tu khros 'khrugs rngam par gyur te yid ma rangs nas dge slong 'phrog tu 'jud na ji srid du gos kyi grwa lus las bral bar mi byed pa de srid tu gnyis ka la nyes byas re </text></item>
<item><p>183b6</p><section>'dul ba</section><text>rer 'gyur la/ gos kyi grwa lus las bral bar byed na gnyis la spang ba'i ltung byed re rer 'gyur ro/ /dge slong gis dge slong la gos byin nas de'i 'og tu khros 'khrugs rngam par gyur te yid ma rangs nas dge slong ma 'phrog </text></item>
<item><p>183b7</p><section>'dul ba</section><text>tu 'jud na ji srid tu gos kyi grwa lus las bral bar mi byed pa de srid tu gnyis ka la nyes byas re rer 'gyur la/ gos kyi grwa lus las bral bar byed na dge slong ma la nyes byas nyid du 'gyur la/ dge slong la spang ba'i ltung byed tu 'gyur ro/ /dge slong </text></item>
<item><p>183b8</p><section>'dul ba</section><text>gis dge slong la gos byin nas de'i 'og tu khros 'khrugs rngam par gyur te yid ma rangs nas dge slob ma 'phrog tu 'jud na ji srid du gos kyi grwa lus las bral bar mi byed pa de srid tu gnyis ka la nyes byas re rer 'gyur la gos </text></item>
<item><p>184a1</p><section>'dul ba</section><text>kyi grwa lus las bral bar byed na dge slob ma la nyes byas nyid tu 'gyur la/ dge slong la spang ba'i ltung byed du 'gyur ro/ /dge slong gis dge slong la gos byin nas de'i 'og tu khros 'khrugs rngam par gyur te yid ma rangs nas dge tshul </text></item>
<item><p>184a2</p><section>'dul ba</section><text>'phrog tu 'jud na/ ji srid tu gos kyi grwa lus las bral bar mi byed pa de srid tu gnyis ka la nyes byas re rer 'gyur ro/ /gos kyi grwa lus las bral bar byed na dge tshul la nyes byas nyid tu 'gyur la/ /dge slong la spang ba'i ltung byed tu 'jud na ji sid du </text></item>
<item><p>184a3</p><section>'dul ba</section><text>'gyur ro/ /dge slong gis dge slong la gos byin nas de'i 'og tu khros 'khrugs rngam par gyur te yid ma rangs nas dge tshul ma 'phrog tu 'jud na ji srid tu gos kyis grwa lus las bral bar mi byed pa de srid tu gnyis ka la nyes byas re rer </text></item>
<item><p>184a4</p><section>'dul ba</section><text>'gyur la/ gos kyi grwa lus las bral bar byed na dge tshul ma la nyes byas nyid du 'gyur la/ dge slong la spang ba'i ltung byed tu 'gyur ro/ /dge slong gis dge slong la gos byin nas de'i 'og tu khros 'khrugs rngam par gyur te yid </text></item>
<item><p>184a5</p><section>'dul ba</section><text>ma rangs nas khyim pa 'phrog tu 'jud na ji srid tu gos kyi grwa lus las bral bar mi byed pa de srid tu khyim pa la bsod nams ma yin pa mang po skye bar 'gyur zhing / dge slong la nyes byas su 'gyur la/ gos kyi grwa lus las bral bar </text></item>
<item><p>184a6</p><section>'dul ba</section><text>byed na khyim pa la bsod nams ma yin pa ches mang du skye bar 'gyur zhing / dge slong la spang ba'i ltung byed tu 'gyur ro/ /dge slong gis dge slong la gos byin nas de'i 'og tu khros 'khrugs rngam par gyur te yid ma rangs nas khyim pa mo 'phrog tu 'jud na ji srid du </text></item>
<item><p>184a7</p><section>'dul ba</section><text>gos kyi grwa lus las bral bar mi byed pa de srid tu khyim pa mo la bsod nams ma yin pa mang du skye bar 'gyur zhing dge slong la nyes byas su 'gyur la/ gos kyi grwa lus las bral bar byed na khyim pa mo la bsod nams ma yin pa ches mang du skye </text></item>
<item><p>184a8</p><section>'dul ba</section><text>bar 'gyur zhing / dge slong la spang ba'i ltung byed tu 'gyur te/ de ltar gzhan dag gis so/ /don gzhan dang 'dul ba'i yo byad kyis ni ltung ba med do/ /ji ltar don gzhan gyis she na/ 'di lta ste/ slob dpon dang / mkhan po'i lhan cig gnas pa dang </text></item>
<item><p>184b1</p><section>'dul ba</section><text>nye gnas dag 'jigs pa dang bcas pa'i phyogs su dus ma yin pa dang / chu klung gi kha 'am/ yur po che'i khar 'gro ba de dag la slob dpon dang / mkhan pos chos rkun pa dang / g.yon can dag gis gos dag phrogs par gyur na mi </text></item>
<item><p>184b2</p><section>'dul ba</section><text>rung ngo snyam pas 'phrog gam/ 'phrog tu 'jud pa ste/ de ltar don gzhan gyis so/ /ji ltar 'dul ba'i yo byad kyis she na/ 'di lta ste/ dge slong rnams kyi lhan cig gnas pa dang / nye gnas dag sdig pa'i grogs po dang / sdig pa'i </text></item>
<item><p>184b3</p><section>'dul ba</section><text>zla bo dang / sdig pa'i sten grogs dag dang lhan cig sdig pa sten cing lam du 'gro bar gyur na de dag la mkhan po dang / slob dpon gyis 'di dag sdig pa'i grogs po dang / sdig pa'i zla bo dang / sdig pa'i sten grogs la sten par gyur na mi rung ngo snyam </text></item>
<item><p>184b4</p><section>'dul ba</section><text>pas gos dag 'phrog tu 'jud pa ste/ de ltar 'dul ba'i yo byad kyis so/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /'phrog pa'i spang ba ste nyi shu lnga pa rdzogs s+ho// // sangs rgyas </text></item>
<item><p>184b5</p><section>'dul ba</section><text>bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /ri brag shig na khyim bdag dad pa dang ldan pa bzang ba dge ba'i bsam pa can zhig 'dug pa des dgon par dge 'dun gyi gtsug lag khang rta </text></item>
<item><p>184b6</p><section>'dul ba</section><text>babs mthon po dang ldan pa mthong khung dang / skar khung dra ba can dang / lan kan gyis brgyan pa/ snying dang mig 'phrog par byed pa/ mtho ris kyi them skas su gyur pa/ khri dang / khri'u dang / yo byad phun sum tshogs pa zhig byed du bcug ste/ de na dge slong drug bcu </text></item>
<item><p>184b7</p><section>'dul ba</section><text>gnas pa de dag la khyim bdag des chos gos dang / bsod snyoms la sogs pa mkho ba stobs par byed do/ /de nas dus gzhan zhig na khyim bdag de dus kyi chos dang ldan par gyur nas khyim bdag de la bu zhig yod pa de'i gan du dge slong de dag dong ste smras </text></item>
<item><p>184b8</p><section>'dul ba</section><text>pa/ bzhin bzangs khyod kyi phas dge slong drug bcu la chos gos dang / bsod snyoms la sogs pas mkho ba bstabs pa byas par gyur na khyod kyis kyang kho bo cag dge slong drug bcu la chos gos dang / bsod snyoms la sogs pas mkho ba stobs </text></item>
<item><p>185a1</p><section>'dul ba</section><text>par byed nus sam/ des smras pa/ 'phags pa dag la la ni brgya la bsnyen bkur byed/ la la ni stong la/ la la ni 'bum la bsnyen bkur byed pa yang yod/ la las ni bdag nyid kyang gso bar dka' bas bdag gis rngo mi thog go/ /de nas dge </text></item>
<item><p>185a2</p><section>'dul ba</section><text>slong de dag gtsug lag khang de nas dong ngo / /rgan zhugs ri brag de nyid nas rab tu byung ba gnyis shig bsod snyoms brgyus nas gtsug lag khang de nyid na 'khod do/ /byang lam nas don 'thun dag lhags nas de dag gis gtsug lag khang de thag ring po </text></item>
<item><p>185a3</p><section>'dul ba</section><text>kho na nas mthong nas de dag der dong ste tshigs su bcad pa'i skad kyis mchod rten la phyag 'tshal nas gtsug lag khang du zhugs pa dang / ji tsam na gtsug lag khang stong par 'dug nas de dag gis bsams pa/ dge slong dag nang du yang dag 'jog la zhugs sam/</text></item>
<item><p>185a4</p><section>'dul ba</section><text>yang na nyin mo spyod tu dong gor ma chag snyam nas de dag de na yongs su bskor ba na rgan zhugs de gnyis mthong nas de dag gis de gnyis la smras pa 'phags pa gnyis dge slong dag gar dong / de gnyis kyis smras pa/ bzhin bzangs dag 'di na dge slong dag mi 'khod </text></item>
<item><p>185a5</p><section>'dul ba</section><text>do ji slad tu/ khyim bdag gang gis gtsug lag khang 'di byed tu bcug pa des dge slong drug bcu la chos gos dang / bsod snyoms la sogs pas mkho ba bstabs par byas par gyur te dus kyi chos dang ldan par gyur nas dge slong rnams kyis de la </text></item>
<item><p>185a6</p><section>'dul ba</section><text>bu zhig yod pa de'i gan du song ste bzhin bzangs khyod kyi phas dge slong drug bcu la chos gos dang / bsod snyoms la sogs pas bstabs par byas par gyur na khyod kyis kyang kho bo cag dge slong drug bcu la chos gos dang / bsod snyoms la sogs </text></item>
<item><p>185a7</p><section>'dul ba</section><text>pas mkho ba stobs par byed nus sam zhes smras na/ de na re 'phags pa dag la la ni brgya la bsnyen bkur byed/ la la ni stong la/ la la ni 'bum la bsnyen bkur byed pa yang yod/ la las ni bdag nyid gso bar dka' bas bdag gis rngo mi thog </text></item>
<item><p>185a8</p><section>'dul ba</section><text>go zhes zer nas dge slong de dag dong ngo / /kho bo cag gnyis ni bsod snyoms brgyus nas gtsug lag khang 'di nyid na 'khod do/ /ded dpon gyis smras pa/ shes ldan dag bdag cag yun ring po nas smon pa/ kye ma bdag cag gis dge 'dun gyi </text></item>
<item><p>185b1</p><section>'dul ba</section><text>gtsug lag khang byed tu gzhug cing gtsug lag khang byed tu bcug nas dge slong rnams la mkho ba bstabs par bya'o/ /snyam na/ gtsug lag khang 'di ni byas zin pa yin pas gtsug lag khang 'di nyid tu dge slong rnams la mkho ba bstabs par bya'o zhes </text></item>
<item><p>185b2</p><section>'dul ba</section><text>des ras yug chen bting ste/ shes ldan dag khyed cag las gang gis ji yongs su btang ba de 'dir phul cig ces smras pa dang / de dag gis kyang ji 'byor ba der phul nas der rnyed pa mang po 'dus par gyur pa dang ded dpon gyis rgan zhugs de gnyis la smras pa/ 'phags pa </text></item>
<item><p>185b3</p><section>'dul ba</section><text>gnyis 'di ni dge slong drug bcu'i zla ba gsum gyi bsod snyoms lags so/ /'di ni brgyad ston dang / bcu bzhi ston dang / nya ston gyi bsod snyoms lags so/ /'di ni na ba'i rkyen dang / sman gyi yo byad lags so/ /'di ni rnyed pa lags so/ /'di ni chos gos </text></item>
<item><p>185b4</p><section>'dul ba</section><text>kyi zong lags kyis dge slong bzang po dag spyan drongs shig /bdag cag dbyar 'das nas 'dir mchis te dge slong brgya la mkho ba bstabs par bgyi'o zhes smras te dong ngo / /rgan zhugs gcig gis smras pa/ rgan zhugs dge 'dun gyi rnyed pa </text></item>
<item><p>185b5</p><section>'dul ba</section><text>sus sba bar bya/ cig shos kyis smras pa/ gang gzhon pas so/ /de gnyis las gang gzhon pas rnyed pa de sbas nas des smras pa/ rgan zhugs mnyan yod nas dge slong dag bod na der gang 'gro bar bya/ rgan pas smras pa/ gang gzhon pa </text></item>
<item><p>185b6</p><section>'dul ba</section><text>'gro bar bya'o/ /gzhon pas smras pa/ kho bos rnyed pa sbas kyis khyod der song shig /rgan pa shos mnyan yod tu dge slong sbron du song ngo / /drug sde dag gi kun du spyod pa ni 'dir bdag cag gis bram ze dang khyim bdag 'ongs shing </text></item>
<item><p>185b7</p><section>'dul ba</section><text>lhags pa rnams la yang chos bstan par bya/ rgol ba dag kyang tshar gcad par bya/ rang gi grags pa yang bsgrag par bya'o snyam pas drug sde las gang yang rung bas rgyal byed kyi tshal gyi sgo stong par mi 'jog pas tshe dang ldan </text></item>
<item><p>185b8</p><section>'dul ba</section><text>pa nye dga' rgyal byed kyi tshal gyi sgo na 'chag cing 'dug pa des thag ring po kho na nas rgan zhugs mgo spra ba'i me tog ltar skya ba smin ma 'phyang ba zhig 'ong ba de mthong nas des bsams pa/ dge slong gnas brtan zhig 'ong ba 'di </text></item>
<item><p>186a1</p><section>'dul ba</section><text>gang yin bsu'o snyam nas des de la gnas brtan byon pa legs so/ /byon pa legs so/ /phyag 'tshal lo zhes smras pa dang / de na re slob dpon phyag 'tshal lo zhes zer nas nye dgas bsams pa/ kye ma 'di ni rgan zhugs shig </text></item>
<item><p>186a2</p><section>'dul ba</section><text>ste slob dpon yang mi shes/ mkhan po yang mi shes so snyam nas des de la smras pa/ rgan zhugs ga las 'ongs/ ri brags kyi gtsug lag khang ga ge mo zhig nas mchis so/ /rgan zhugs ci de gtsug lag khang yin nam/ 'on te phongs pa yin </text></item>
<item><p>186a3</p><section>'dul ba</section><text>gtsug lag khang ni ci 'dra/ phongs pa ni ci 'dra/ gang na yo byad thams cad dang ldan pa ni gtsug lag khang yin la/ gang na yo byad thams cad dang bral ba ni phongs pa yin no/ /de sngon ni phongs par gyur la/ da ni gtsug lag khang </text></item>
<item><p>186a4</p><section>'dul ba</section><text>du gyur to/ /ji ltar gyur byang lam nas don 'thun dag lhags nas de dag gis der dge slong drug bcu'i zla ba gsum gyi bsod snyoms dang / brgyad ston dang / bcu bzhi ston dang / nya ston dang / na ba'i rkyen sman gyi yo byad dang / rnyed pa </text></item>
<item><p>186a5</p><section>'dul ba</section><text>dang / chos gos kyi zong dag phul nas 'di skad ces 'phags pa dge slong bzang po dag bos shig /bdag cag kyang dbyar 'das nas 'dir mchis te dge slong brgya la mkho ba bstabs par bgyi'o zhes mchi'o/ /nye dgas </text></item>
<item><p>186a6</p><section>'dul ba</section><text>smras pa/ 'on tang khyod dge slong rkur 'ongs mod/ lags so/ rgan zhugs ko sa lar byung ba'i rgyal po gsal rgyal dang / btsun mo phreng ldan ma dang / rgyal rigs dbyar tshul ma dang / khyim bdag mgon med zas </text></item>
<item><p>186a7</p><section>'dul ba</section><text>sbyin dang / bla mkhyen drang srong byin dang / rnying pa dang / khyim bdag gi chung ma ri dgas 'dzin gyi ma sa ga dang / legs skyes dang / bram ze dang / khyim bdag dad pa can mang po gzhan dag gis kyang dge slong rnams la yo byad </text></item>
<item><p>186a8</p><section>'dul ba</section><text>thams cad kyis bsnyen bkur byas shing / dge 'dun gyi gnas brtan nyi ma re re zhing yon bshad pa byed pa na yang gnas 'dir dge slong gang dag ma 'ongs pa de dag kyang 'ong bar 'gyur zhing 'ongs pa dag kyang mngon par dga' bar gyur cig ces zer la/</text></item>
<item><p>186b1</p><section>'dul ba</section><text>de dag kyang 'di lta ste/ chos gos dang / bsod snyoms dang / gnas mal dang / na ba'i rkyen dang / sman gyi yo byad dag gis brel ba med cing bcom ldan 'das kyang mngon sum du chos ston par mdzad pas 'di na chos kyi longs spyod dang / zang zing gi longs spyod phun sum </text></item>
<item><p>186b2</p><section>'dul ba</section><text>tshogs pa yin pas gal te dge slong rnams kyis khyod dge slong rkur 'dir 'ongs par shes par gyur na khyod gnas nas dbyung ba'i las byed par 'gyur ba gang yin pa de lta bu'i gnas yod par 'gyur gyis/ dge slong gzhan la de skad ma zer cig /'di ltar kho bo cag mi drug re re la yang 'khor bcu bcu </text></item>
<item><p>186b3</p><section>'dul ba</section><text>yod pas khyod la snying brtse ba'i phyir 'ong ngo / /slob dpon bdag bcom ldan 'das kyi zhabs la phyag 'tshal du mchis te slad kyis mchi'o/ /nye dgas bsams pa/ lhung bzed nag po can 'ga' zhig gis 'di mthong zhing de thos nas dang po kho </text></item>
<item><p>186b4</p><section>'dul ba</section><text>nar 'gro bar gyur na mi rung ngo snyam nas smras pa/ rgan zhugs khyod kyis lha ni yid kyis bskor ba yin gyi lus kyis bskor ba ma yin no zhes bya ba ma thos sam/ bcom ldan 'das kyis kyang / chos rnams yid kyis 'dren byed cing / /yid gtso yid kyi </text></item>
<item><p>186b5</p><section>'dul ba</section><text>'gros can yin zhes gsungs kyis/ 'di nyid nas bcom ldan 'das kyi zhabs la phyag 'tshol cig ces des de'i gnya' ba nas bzung ste rgan zhugs sangs rgyas la phyag 'tshal lo/ /chos la phyag 'tshal lo/ /dge 'dun la phyag 'tshal </text></item>
<item><p>186b6</p><section>'dul ba</section><text>lo zhes gyis shig ces 'dud tu bcug go/ /slob dpon skom gyis ji skom 'thung du mchi'o/ /'di nyid tu sdod cig dang kho bos skom gyis phor bu bkang ste khyer te 'ong ngo zhes des skom gyis phor bu bkang ste blud nas smras pa/ rgan zhugs </text></item>
<item><p>186b7</p><section>'dul ba</section><text>da song shig ces des de thag ring por bskyal nas da phyir ma ldog cig ces bsgo ste bdag nyid phyir log go/ /drug sde dag gi kun du spyod pa ni gang chung zad ci thos pa de phyem bred kyi dus kyi tshe gcig tu 'dus nas phan tshun rjod par byed pa yin </text></item>
<item><p>186b8</p><section>'dul ba</section><text>pas nye dga' gtsug lag khang du song ste drug sde rnams la smras pa/ tshe dang ldan pa dag bdag cag gis yun ji srid kyis brel ba spang bar bya/ khyod kyis thos pa chung zhig yod dam/ yod de/ ri brags kyi gtsug </text></item>
<item><p>187a1</p><section>'dul ba</section><text>lag khang ga ge mo zhig tu byang lam nas don 'thun dag lhags nas de dag gis der dge slong drug bcu'i dbyar zla ba gsum gyi bsod snyoms dang / brgyad ston dang / bcu bzhi ston dang / nya ston dang / na ba'i rkyen dang / sman gyi yo byad dang / rnyed pa dang </text></item>
<item><p>187a2</p><section>'dul ba</section><text>chos gos kyi zong dag phul gyis der dong ngo / /ci de nyid tu dbyar gnas par bya 'am/ mi bya ste/ 'di ltar dbyar gyi nang nyid tu de dag zos te 'di nyid tu 'ongs la dbyar phyi ma nye bar sgrub pa'i dus su gnas par khas blang bar bya'o/ /de dag der 'ong ba dang rgan zhugs </text></item>
<item><p>187a3</p><section>'dul ba</section><text>kyis de dag thag ring po kho na nas 'ong ba mthong nas/ tshe dang ldan pa dag 'ongs pa legs so/ /'ongs pa legs so zhes de gnyis kyis de dag gi gnas khang dag bskos shing gnas mal dang / khri dang / khri'u dang / chu ra dang / phor bu dang / chu </text></item>
<item><p>187a4</p><section>'dul ba</section><text>tshags dang / lde mig khyog po dag phog go/ /de dag gis bsams pa/ bdag cag don gang gi phyir lhags pa de je brtag par bya'o snyam nas de dag gis smras pa/ rgan zhugs gnyis 'dir rnyed pa ci grub pa dag ji bltas 'on cig /rgan zhugs </text></item>
<item><p>187a5</p><section>'dul ba</section><text>de gnyis drang po'i rang bzhin can yin pas de gnyis kyis 'di ni dge slong drug bcu'i zla ba gsum gyi bsod snyoms so/ /'di ni brgyad ston no/ /'di ni bcu bzhi ston no/ /'di ni nya ston no/ /'di ni na ba'i rkyen to/ /'di ni sman gyi yo byad do/ /'di ni </text></item>
<item><p>187a6</p><section>'dul ba</section><text>'di'i rnyed pa'o/ /'di ni chos gos kyi zong ngo zhes rnyed pa de dag thams cad bstan no/ /de dag gis smras pa/ tshe dang ldan pa dag rgan zhugs ser sna can yin pas zas bsod pa sbyin par mi nus la 'di ltar rgan zhugs 'di gnyis </text></item>
<item><p>187a7</p><section>'dul ba</section><text>kyis dge 'dun la bsnyen bkur byas pas yongs su spang ba sbyin no zhes de dag gis de gnyis la yongs su spang ba sbyin nas de gnyis kyang bdag cag gnyis kyis yongs su spang ba thob bo zhes dga' bar gyur to/ /de dag gis smras pa/ tshe dang </text></item>
<item><p>187a8</p><section>'dul ba</section><text>ldan pa dag dge slong lto mdun can 'ga' zhig la bcol na des dge 'dun la nyi ma re re zhing bca' ba rnam pa bcwa brgyad dang / tshod ma snum bag can mang po sna tshogs dag dang / legs par sbyar ba'i btung ba yang 'brim par 'gyur ro zhes de dag gis dge slong </text></item>
<item><p>187b1</p><section>'dul ba</section><text>lto mdun can zhig la bcol ba dang / des de dag la nyi ma re re zhing bca' ba rnam pa bcwa brgyad dang / tshod ma snum pa bag can mang po sna tshogs dag dang / legs par sbyar ba'i btung ba yang 'brim par byed pas dus cung zad cig gis bsod snyoms </text></item>
<item><p>187b2</p><section>'dul ba</section><text>thams cad spyad pa dang / dge bskos kyis rgan pa'i mtha' logs su 'dug ste smras pa/ tshe dang ldan pa dag dge 'dun gyi gdugs gcig kho na'i spyi bungs shig mchis so/ /de dag gis smras pa/ tshe dang ldan pa dag gang dag bslab pa yang dag par ma </text></item>
<item><p>187b3</p><section>'dul ba</section><text>blangs pa de dag ni brgyad ston dang / bcu bzhi ston dang / nya ston byed la/ bdag cag bslab pa yang dag par blangs pa dag de mi byed kyis de yang bza'o zhes de dag gis de yang zos pa dang / dge bskos kyis yang rgan pa'i mtha' logs su 'dug ste </text></item>
<item><p>187b4</p><section>'dul ba</section><text>smras pa/ tshe dang ldan pa dag da ni dge 'dun gyi na ba'i rkyen dang yo byad dag gcig mchis so/ /drug sde dag gis smras pa/ tshe dang ldan pa dag ji srid du nye bar len pa'i phung po lnga 'tsho ba de srid tu bdag cag rtag tu nad pa yin pas na ba'i sman de </text></item>
<item><p>187b5</p><section>'dul ba</section><text>yang bza'o zhes de dag gis de yang zos nas de dag gis smras pa/ tshe dang ldan pa dag khur ya gcig na 'dug par dka' ba yin gyis gos kyi rnyed pa 'di yang bgos la/ khur do mnyam pas bde bar 'dong bar bya'o zhes de dag gis de yang bgos </text></item>
<item><p>187b6</p><section>'dul ba</section><text>pa dang / dge bskos kyis yang rgan pa'i mtha' logs su 'dug ste smras pa/ da ni dge 'dun gyi gdugs gcig kho na'i spyi bungs las ma mchis so/ /de dag gis smras pa/ rgan zhugs gnyis khyed gnyis na re dge slong drug bcu'i zla ba </text></item>
<item><p>187b7</p><section>'dul ba</section><text>gsum gyi bsod snyoms yod do zhes zer na dbyar gyi nang du zad par gyur to/ /de gnyis kyis smras pa/ ci de dag gis bca' ba rnam pa bcwa brgyad dang / tshod ma snum bag can mang po sna tshogs dag dang / legs par sbyar ba'i btung ba sha stag </text></item>
<item><p>187b8</p><section>'dul ba</section><text>rims shig ces smras sam/ de dag gis smras pa/ rgan zhugs gnyis gnya' ba smad de spyod spyod la da smod par byed kyis tshe dang ldan pa dag 'di gnyis gnas nas dbyung ba'i las gyis shig /kha cig gis smras pa/ rgan zhugs gnyis myur du bzod </text></item>
<item><p>188a1</p><section>'dul ba</section><text>pa gsol cig /phyis bzod pa gsol na ltag pa'i spyi byi bar 'gyur ro/ /de gnyis kyis bzod pa gsol bar brtsams pa dang / kha cig gis smras pa/ tshe dang ldan pa dag rgan zhugs 'di gnyis drang po'i rang bzhin can yin gyis 'di gnyis la </text></item>
<item><p>188a2</p><section>'dul ba</section><text>bzod pa gyis shig /de dag gis smras pa/ rgan zhugs gnyis bzod par bya'o/ /ri brags 'di ni ma dad pa mang bas 'dir bsod snyoms kyang mi rnyed kyis gal te lhag rol cung zad yod na de yang byin cig /'on te med na ni kho bo cag 'dong ngo / /tshe dang </text></item>
<item><p>188a3</p><section>'dul ba</section><text>ldan pa dag ci yang med kyis deng shig /de dag de nas dong ste mnyan yod tu song nas de dag der phyin pa dang dbyar phyi mar gnas par khas blangs so/ /dbyar 'das pa dang don 'thun de dag yang lhags nas de dag gis de bzhin du tshigs su bcad pa'i </text></item>
<item><p>188a4</p><section>'dul ba</section><text>skad kyis mchod rten la phyag 'tshal te/ gtsug lag khang du zhugs pa dang / ji tsam na gtsug lag khang stong par mthong nas de dag gis bsams pa/ dge slong dag nang du yang dag 'jog la zhugs sam/ nyin mo spyod tu dong gor ma chag snyam nas/ de </text></item>
<item><p>188a5</p><section>'dul ba</section><text>dag de na yongs su bskor ba na rgan zhugs de gnyis mthong nas de dag gis smras pa/ 'phags pa gnyis dge slong dag gar dong / bzhin bzangs dag 'di na dge slong dag mi 'khod do/ /'phags pa gnyis bdag cag gis dge slong drug bcu'i zla ba </text></item>
<item><p>188a6</p><section>'dul ba</section><text>gsum gyi bsod snyoms ma phul lam/ de gnyis kyis smras pa/ dge slong dag lhags par gyur nas de dag gis dbyar gyi nang nyid tu thams cad zos te dong ngo / /khyed gnyis kyis dge slong gang dag khrid de 'ongs/ drug sde dag go/ /'phags pa </text></item>
<item><p>188a7</p><section>'dul ba</section><text>gnyis khyed gnyis rgya mtsho chen por dong nas nor bu mching bu dag khyer te 'ongs so/ /de na dge slong gzhan dag med dam ci na drug sde dag khrid de 'ongs/ de dag shAkya'i bu'i dge sbyong rnams kyi dge sbyong gi tshul ni tshig go/ /bram ze'i tshul ni </text></item>
<item><p>188a8</p><section>'dul ba</section><text>tshig ste/ 'di ltar bdag cag gi dad pa'i myu gu skyes ma thag tu bcom mo zhes smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung </text></item>
<item><p>188b1</p><section>'dul ba</section><text>ba 'di dang gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/</text></item>
<item><p>188b2</p><section>'dul ba</section><text>sangs rgyas bcom ldan 'das kyis dge slong drug sde dag la rmas pa/ dge slong dag khyed kyis dbyar gyi rnyed pa dbyar gyi nang du bgos pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su </text></item>
<item><p>188b3</p><section>'dul ba</section><text>'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no/ /zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/</text></item>
<item><p>188b4</p><section>'dul ba</section><text>dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /'dul ba la nyan thos rnams kyis bslab pa'i gzhi 'di ltar </text></item>
<item><p>188b5</p><section>'dul ba</section><text>gdon par bya ste/ de lta bas na dge slong rnams kyis dbyar gyi rnyed pa dbyar gyi nang du bgo bar mi bya'o/ /dge slong rnams kyis dbyar gyi rnyed pa dbyar gyi nang du bgo bar byed na 'gal tshabs can du 'gyur ro zhes bcom ldan 'das kyis 'dul ba la nyan thos </text></item>
<item><p>188b6</p><section>'dul ba</section><text>rnams kyi bslab pa'i gzhi de ltar bca' bar mdzad do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /mnyan yod na dge slong ma skye dgu'i bdag mo chen </text></item>
<item><p>188b7</p><section>'dul ba</section><text>mo gau ta mI dang / chos byin gnyis las skye dgu'i bdag mo chen mo gau ta mI ni spong ba ma 'khor yang spong ba ma dang ldan pa yin la/ chos byin ni mdo sde'i mtha' pa 'khor yang mdo sde'i mtha' pa dang ldan pa yin te/ de gnyis dbyar khang cig tu gnas </text></item>
<item><p>188b8</p><section>'dul ba</section><text>par khas blangs nas gang gi tshe/ skye dgu'i bdag mo chen mo gau ta mI'i 'khor rnam par langs par gyur pa de'i tshe na chos byin gyis rang gi 'khor la nu mo dag bcom ldan 'das kyis dge slong ma rnams la rab tu 'byung ba dang rdzogs </text></item>
<item><p>189a1</p><section>'dul ba</section><text>par bsnyen pa dge slong ma'i dngos po rjes su gnang ba gang yin pa de thams cad skye dgu'i bdag mo chen mo gau ta mI las brten pa yin la/ bcom ldan 'das kyis kyang gzhan gyi sems srung ba'i gang zag ni bsod nams mang du skyed par byed do/ /</text></item>
<item><p>189a2</p><section>'dul ba</section><text>zhes gsungs kyis/ khyed cag kyang re shig mi rtag pa nyid yid la bya ba sgoms shig ces 'doms par byed cing / /de dag kyang mi rtag pa nyid yid la bya ba sgom par rtsom mo/ /gang gi tshe chos byin gyi 'khor rnam par langs par gyur pa de'i tshe na skye dgu'i </text></item>
<item><p>189a3</p><section>'dul ba</section><text>bdag mo chen mo gau ta mI yang rang gi 'khor la nu mo dag bcom ldan 'das kyis bskal pa grangs med pa gsum gyis dka' pa spyod pa brgya stong phrag du ma dag gis pha rol tu phyin pa drug yongs su rdzogs par mdzad de bla na med pa'i mkhyen pa thugs </text></item>
<item><p>189a4</p><section>'dul ba</section><text>su chud pa gang yin pa de thams cad la phan pa'i rgyu yin la/ bcom ldan 'das kyis kyang gzhan gyi sems srung ba'i gang zag ni bsod nams mang po skyed par byed par byed do zhes gsungs kyis/ khyed cag kyang re shig mi rtag pa nyid dang </text></item>
<item><p>189a5</p><section>'dul ba</section><text>ldan pa'i mdo' sde'i mtha' dag kha ton gyis shig ces 'doms par byed cing / de dag kyang mi rtag pa nyid dang ldan pa'i mdo' sde'i mtha' dag kha ton du byed par rtsom mo/ /dge slong ma dag de ltar phan tshun sems rjes su srung bas dge ba'i </text></item>
<item><p>189a6</p><section>'dul ba</section><text>chos rnams kyis mi 'phel te/ chu med pa nas ut+pa la bzhin no/ /chos byin la dge bsnyen sa ga zhes bya ba mngon par dad pas des yo byad thams cad kyis de mgron du bos so/ /dus gzhan zhig na dge bsnyen sa ga chos </text></item>
<item><p>189a7</p><section>'dul ba</section><text>byin gyi rkang pa la phyag 'tshal tu 'ongs pa dang / chos byin gyis de la smras pa/ bzhin bzangs dge slong ma rab tu mang po dag dbyar khang gcig tu gnas par khas blangs pas de dag phan tshun sems rjes su srung bas </text></item>
<item><p>189a8</p><section>'dul ba</section><text>dge ba'i chos rnams kyis mi 'phel te chu med pa nas ut+pa la bzhin du gyur na khyod kyis dge slong ma'i dge 'dun gyi phyir dbyar khang byed du 'jud nus sam/ des smras pa/ 'phags ma bdag la kAr ShA pa Na dag ni mchis na sa gzhi </text></item>
<item><p>189b1</p><section>'dul ba</section><text>rgyal po dbang bas sa gzhi'i slad tu rgyal po la gsol ba mdzod cig dang der bdag gis dbyar khang bgyid tu stsal to/ /dge slong ma chos byin btsun mo phreng ldan ma'i gan du song ba dang / btsun mo phreng ldan mas smras pa/ 'phags ma byon pa legs so/ /</text></item>
<item><p>189b2</p><section>'dul ba</section><text>byon pa legs so/ /'phags ma sku don ci zhig gi slad tu byon/ bdag dge slong ma'i dbyar khang zhig bgyid tu stsol bar 'tshal na sa gzhi rgyal po dbang bas sa gzhi'i slad du rgyal po la gsol ba bgyi bar 'tshal lo/ /'phags </text></item>
<item><p>189b3</p><section>'dul ba</section><text>ma khyod bzhud cig dang / bdag gis 'phags ma'i slad du lha la gsol bar bgyi'o/ /chos byin song ba dang btsun mo phreng ldan ma ko sa lar byung ba'i rgyal po gsal rgyal gyi gan du song ste des smras pa/ lha khyod kyi pho brang du 'phags ma </text></item>
<item><p>189b4</p><section>'dul ba</section><text>chos byin byon par gyur pa ni khyod kyis rnyed pa legs par rnyed do/ /de ci'i slad tu byon/ de dge slong ma'i dbyar khang zhig bgyid tu stsol bar bzhed nas/ dog sa rgyal po mnga' bas dog sa'i slad tu rgyal po la gsol ba bgyid ces </text></item>
<item><p>189b5</p><section>'dul ba</section><text>mchi'o/ /rgyal pos smras pa/ gal te 'phags ma chos byin re shig gnas 'di nyid tu bzhed na yang de 'di nyid tu bzhugs la rag ste/ nga'i pho brang gzhan du byed tu gzhug go/ /gal te mi bzhed na gang du dgyes pa de dbyar khang bgyid tu stsol la rag go/ /</text></item>
<item><p>189b6</p><section>'dul ba</section><text>btsun mo phreng ldan mas chos byin la lhas 'phags ma la dam pa gsol te/ gal te 'phags ma chos byin gnas 'di nyid tu bzhed na yang de 'di nyid tu bzhugs la rag ste nga'i pho brang gzhan du byed tu gzhug go/ /gal te mi bzhed na gang du </text></item>
<item><p>189b7</p><section>'dul ba</section><text>dgyes pa der dbyar khang bgyid du stsol la rag ces byung ngo zhes spring ngo / /chos sbyin gyis dge bsnyen sa ga la ko sa lar byung ba'i rgyal po gsal rgyal gyis bdag la dam pa byin te/ gal te 'phags ma chos byin re shig gnas 'di </text></item>
<item><p>189b8</p><section>'dul ba</section><text>nyid tu bzhugs rag ste nga'i pho brang gzhan du byed tu gzhug go/ /gal te mi bzhed na gang du dgyes pa der dbyar khang bgyid tu stsol la rag ces byung ngo zhes spring ngo / /ko sa lar byung ba'i rgyal po gsal rgyal la ral gri'i mthu can dang /</text></item>
<item><p>190a1</p><section>'dul ba</section><text>rgyal rigs bzang po pa zhes bya ba'i khrom gnyis yod pa las/ ral gri'i mthu can gyi khrom dmag gi gnas su song ba dang / de dag gi chung ma rnams skyes pa gzhan dag dang lhan cig dga' mgur spyod par byed pas phyogs de go skabs </text></item>
<item><p>190a2</p><section>'dul ba</section><text>dben par gyur nas chos byin gyis smras pa/ phyogs 'dir dbyar khang byed tu chug shig /dge bsnyen sa gas phyogs der dbyar khang byed tu bcug nas dge slong ma rnams kyis der gnas par brtsams so/ /ral gri'i mthu can gyi khrom de dmag gi </text></item>
<item><p>190a3</p><section>'dul ba</section><text>gnas nas phyir 'ongs te/ de dag gis chung ma de dag bkug cing bkug cing brdeg par brtsams pa dang / srang dag na de dag ngu ba'i sgra rta'i skad dang / glang po che'i skad lta bu'i skad mthon po dang / skad chen po dag byung ngo / /dge slong ma rnams kyis </text></item>
<item><p>190a4</p><section>'dul ba</section><text>smras pa/ 'phags ma bdag cag dgung char gyis 'jigs pa sa dang la kha'i 'og tu zhugs so/ /chos byin gyis bsams pa/ 'di dag las kha cig la dge ba'i rtsa ba yod dam snyam du bsams na/ yod par mthong ngo / /su la rag lus </text></item>
<item><p>190a5</p><section>'dul ba</section><text>snyam du bsams na bdag nyid la rag lus par mthong nas des smras pa/ nu mo dag gdul ba la ltos pas thams cad bzod par bya'o/ /chos byin gyis phyogs gcig tu gyo mo sar pa bzhag ste dge slong ma rnams la smras pa/ nu mo dag </text></item>
<item><p>190a6</p><section>'dul ba</section><text>khyed cag gang la sder lhag yod pa de thams cad gyo mo 'dir chug shig /de dag la sder lhag ci yod pa de thams cad gyo mo der 'jud par byed do/ /de na byis pa dag der 'ong bar gyur nas chos byin gyis de na khye'u gang dag yin pa de dag la ni 'bru mar </text></item>
<item><p>190a7</p><section>'dul ba</section><text>byin nas gcig gis gcig gi mgo skud tu bcug ste rang gi lag gis bca' ba dag sbyin par byed do/ /bu mo gang dag yin pa de dag la ni bdag nyid kyis 'bru mar gyis mgo bskus nas rang gi lag gis bca' ba dag sbyin par byed do/ /byis pa de dag gis </text></item>
<item><p>190a8</p><section>'dul ba</section><text>de dag khyer te rang rang gi khyim dag tu dong ba dang de dag gi ma dag gis dris pa/ khyed cag la 'di dag sus byin/ de dag gis smras pa/ 'phags ma chos byin gyis so/ /chung ma de dag gis bsams pa/ don gyis na 'phags ma chos byin ni </text></item>
<item><p>190b1</p><section>'dul ba</section><text>bdag cag la ma ma'i bya ba mdzad do snyam du rig nas de mngon par dad par gyur te/ de dag gis bsams pa/ gang gi tshe bdag cag gi khyim thab dag dmag gi gnas su 'dong ba de'i tshe na bdag cag gis khyim thab dag bskyal nas 'phags ma </text></item>
<item><p>190b2</p><section>'dul ba</section><text>chos byin la bsnyen bkur bya'o snyam mo/ /dus gzhan zhig na de dag gi khyim thab dag dmag gi gnas su 'phags pa dang / chos byin gyis de dag 'dul ba'i dus shes nas gtsug lag khang chag chag btab/ legs par byugs/</text></item>
<item><p>190b3</p><section>'dul ba</section><text>lci ba sar pa'i byug pas bskus te 'dag rdzas dang / chu dang dri dang / gdug pa dang / me tog dang / pog por bzhag nas dge slong ma skad snyan pa dag bskos te bsdad pa dang / chung ma de dag kyang khyim thab dag bskyal te chos byin gyi drung </text></item>
<item><p>190b4</p><section>'dul ba</section><text>du lhags nas chos byin gyis de dag la 'dag rdzas dang / lag pa bsnyal ba'i chu dang / dri dang / bdug pa dang / me tog dang / pog por dag byin nas tshigs su bcad pa'i skad kyis mchod rten la phyag 'tshal te dge slong ma'i dge 'dun </text></item>
<item><p>190b5</p><section>'dul ba</section><text>gyi gong du stan bshams pa nyid la 'dug go/ /de dag kyang de'i rkang pa la phyag 'tshal te chos mnyan pa'i phyir mdun du 'khod do/ /chos byin gyis de dag gi bsam pa dang / bag la nyal dang / khams dang / rang bzhin khong du chud </text></item>
<item><p>190b6</p><section>'dul ba</section><text>nas ji nas kyang de dag gis 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste/ rgyun tu zhugs pa'i 'bras bu mngon sum du byas pa de ltar chos bstan pa byas so/ /de dag gis bden pa mthong nas </text></item>
<item><p>190b7</p><section>'dul ba</section><text>smras pa/ 'phags ma bdag cag gis dge ba'i shes gnyen 'phags ma la brten nas 'phags mas bdag cag la gang mdzad pa 'di lta bu ni bdag cag la phas kyang ma bgyis/ mas kyang ma bgyis/ rgyal pos kyang ma </text></item>
<item><p>190b8</p><section>'dul ba</section><text>bgyis/ lha rnams kyis kyang ma bgyis/ sngon gyi pha mes dag gis kyang ma bgyis/ dge sbyong dang / bram ze dag gis kyang ma bgyis/ byams pa dang / mdza' bshes dang / rtsa lag gi tshogs kyis kyang ma bgyis </text></item>
<item><p>191a1</p><section>'dul ba</section><text>te/ khrag dang mchi ma'i rgya mtsho ni bskams/ rus pa'i ri dag las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang / dud 'gro dang yi dgas dag nas ni rkang pa phyung / lha dang mi rnams </text></item>
<item><p>191a2</p><section>'dul ba</section><text>kyi nang du ni bzhag /'khor ba ni mthar bgyis/ thog ma ma mchis pa'i dus nas bsags pa'i 'jigs tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu ni thob ste/ 'phags ma bdag cag ni mngon </text></item>
<item><p>191a3</p><section>'dul ba</section><text>par zhugs pa lags so/ /'phags ma bdag cag ni mngon par zhugs pa lags te/ 'phags ma bdag cag bcom ldan 'das dang / chos dang / dge slong gi dge 'dun la skyabs su mchis/ bdag cag dge bsnyen mar gzung du gsol/</text></item>
<item><p>191a4</p><section>'dul ba</section><text>deng slan chad ji srid 'tsho'i bar du glo ba thag pa nas skyabs su mchi'o/ /de dag mngon par dad par gyur nas khyim khyim du dong ste chag chag btab/ legs par byugs/ lci ba sar pa'i byug pas bskus te spyod lam zhi bas 'khod do/ /</text></item>
<item><p>191a5</p><section>'dul ba</section><text>de dag gi khyim thab dag dmag gi gnas nas phyir 'ong ba na bsams pa/ bdag cag gi chung ma glang po che 'tsho ba 'am/ ba lang rdzi 'am/ su zhig dang lhan cig dga' mgur spyod par byed cing 'dug snyam mo/ /de dag gis bdag cag gi </text></item>
<item><p>191a6</p><section>'dul ba</section><text>khyim thab dag 'ongs shes thos so/ /thos nas kyang bshes pa dang bcas pa'i tshig gis rje'i sras dag byon pa legs so/ /byon pa legs so zhes bsu nas de dag rang rang gi khyim du dong ba dang / de dag rang rang gi chung ma dag gis </text></item>
<item><p>191a7</p><section>'dul ba</section><text>bsku mnye dang dril phyi byas te khrus byas nas legs par bskus te zas byin no/ /de dag gis bsams pa/ 'di dag gi spyod lam 'di lta bu ni sngon ma byung ngo snyam nas de dag la dris pa/ bzang mo dag khyed kyi spyod lam 'di lta bu 'di sngon </text></item>
<item><p>191a8</p><section>'dul ba</section><text>ma byung ba yin na ji las gyur/ de dag gis smras pa/ rje'i sras dag 'phags ma chos byin gyis bdag cag la ji nas kyang bdag cag 'khor ba na 'khor ba rnams la slan chad nyon mongs pa de lta bu kun du 'byung bar mi 'gyur ba de ltar chos </text></item>
<item><p>191b1</p><section>'dul ba</section><text>bstan pa mdzad do/ /de dag gis bsams pa/ 'phags ma chos byin ni ma dul ba 'dul bar mdzad pa yin te/ des 'di dag btul ba lta ste/ gang gi phyir bdag cag gis 'di dag bsad pa dang / bcing ba dang / brdeg pa dang / spyo bas gdul bar ma </text></item>
<item><p>191b2</p><section>'dul ba</section><text>nus pa dag 'phags ma chos byin gyis chos bstan pas btul bas 'phags ma chos byin gyis bdag cag la phan btags kyis/ bdag cag gis kyang rgyal po bltas te 'phags ma chos byin la bsnyen bkur bya'o snyam mo/ /chos byin </text></item>
<item><p>191b3</p><section>'dul ba</section><text>gyis kyang de dag gdul ba'i dus shes nas gtsug lag khang chag chag btab/ legs par byugs/ lci ba sar pa'i byug pas bskus te 'dag rdzas dang / chu dang / dri dang / bdug pa dang / me tog dang / pog por bzhag nas dge slong ma skad snyan </text></item>
<item><p>191b4</p><section>'dul ba</section><text>pa dag bskos te bsdad pa dang / de dag kyang rgyal po bltas nas chos byin gyi drung du lhags pa dang / chos byin gyis de dag la 'dag rdzas dang / lag pa bsnyal ba'i chu dang dri dang / bdug pa dang / me tog dang / pog por dag byin nas tshigs su bcad </text></item>
<item><p>191b5</p><section>'dul ba</section><text>pa'i skad kyis mchod rten la phyag 'tshal te dge slong ma'i dge 'dun gyi gong du stan bshams pa nyid la 'dug go/ /de dag kyang de'i rkang pa la phyag 'tshal te chos mnyan pa'i phyir mdun du 'khod do/ /chos byin gyis de dag gi bsam pa dang / bag la nyal dang /</text></item>
<item><p>191b6</p><section>'dul ba</section><text>khams dang / rang bzhin khong du chud nas ci nas kyang de dag gis 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas pa de ltar chos bstan pa byas so/ /de dag gis bden pa mthong </text></item>
<item><p>191b7</p><section>'dul ba</section><text>nas smras pa/ 'phags ma bdag cag gis dge ba'i bshes gnyen 'phags ma la brten nas 'phags mas bdag cag la gang mdzad pa 'di lta bu ni bdag cag la phas kyang ma bgyis/ mas kyang ma bgyis/ rgyal pos kyang ma bgyis/ lha rnams kyis kyang </text></item>
<item><p>191b8</p><section>'dul ba</section><text>ma bgyis/ sngon gyi pha mes dag gis kyang ma bgyis/ dge sbyong dang / bram ze dag gis kyang ma bgyis/ byams pa dang / 'dza' bshes dang / rtsa lag gi tshogs kyis kyang ma bgyis te/ khrag dang / mchi ma'i rgya mtsho ni bskams/ rus pa'i ri dag </text></item>
<item><p>192a1</p><section>'dul ba</section><text>las ni bsgral/ ngan song gi sgo dag ni bkum/ mtho ris dang thar pa'i sgo dag ni phye/ sems can dmyal ba dang / dud 'gro dang / yi dgas dag nas ni rkang pa phyung / lha dang mi rnams kyi nang du ni bzhag /'khor ba ni mthar </text></item>
<item><p>192a2</p><section>'dul ba</section><text>bgyis/ thog ma ma mchis pa'i dus nas bsags pa'i 'jig tshogs la lta ba'i ri'i rtse mo nyi shu mtho ba ye shes kyi rdo rjes bcom ste rgyun du zhugs pa'i 'bras bu ni thob ste/ 'phags ma bdag cag ni mngon par zhugs pa lags so/ /</text></item>
<item><p>192a3</p><section>'dul ba</section><text>'phags ma bdag cag ni mngon par zhugs pa lags te/ 'phags ma bdag cag bcom ldan 'das dang / chos dang / dge slong gi dge 'dun la skyabs su mchis/ bdag cag dge bsnyen du gzung du gsol/ deng slan chad ji srid 'tsho'i </text></item>
<item><p>192a4</p><section>'dul ba</section><text>bar du glo ba thag pa nas skyabs su mchi'o/ /de dag mngon par dad par gyur nas yang smras pa/ 'phags ma bdag cag gis da ni srog chags grog sbur la yang bsams bzhin du srog 'gums pa'i rngo mi thog la/ bdag cag ni </text></item>
<item><p>192a5</p><section>'dul ba</section><text>mtshon chas 'tsho ba lags na bdag cag gis ji ltar bsgrub par bgyi/ chos byin gyis smras pa/ gzhu gzhu rgyud med pa dag dang / mda' mde'u med pa dag dang / shing gi ral gri dag thogs shig /de dag gzhu gzhu rgyud med pa dag dang /</text></item>
<item><p>192a6</p><section>'dul ba</section><text>mda' mde'u med pa dag dang / shing gi ral gri dag thogs so/ /gang gi tshe de dag gis bden pa dag mthong ba de'i tshe na phyin chad brgyan pos rtse bar mi byed/ chang 'thung bar mi byed/ bud med gzhan dag dang lhan cig dga' mgur spyod par </text></item>
<item><p>192a7</p><section>'dul ba</section><text>mi byed pas de dag longs spyod dag gis phyugs pa dang nye bar bsags par gyur te/ /de dag gi glang po che dag dang / rta dag kyang yongs su ma spyad pas tsho ba dang / lpags pa dang / sha dang / khrag rgyas par gyur to/ /ko sa lar byung ba'i rgyal </text></item>
<item><p>192a8</p><section>'dul ba</section><text>po gsal rgyal gyi ri brags pa zhig log nas der dmag ru gcig btang na bcom pa dang / rab tu bcom pa dang / so sor bcom par gyur te phyir 'ongs so/ /de bzhin du ru gnyis pa btang na de yang bcom pa dang / rab tu bcom pa dang / so sor bcom </text></item>
<item><p>192b1</p><section>'dul ba</section><text>par gyur te phyir 'ongs nas blon po rnams kyis rgyal po la smras pa/ lha ri brags pa'i dpung ni skyes shing lha'i dpung ni nyams te gal te lha nyid der ma gshegs na ri brags pa bsgrub dka' bar 'gyur ro/ /rgyal pos dril bsgrags pa </text></item>
<item><p>192b2</p><section>'dul ba</section><text>byas te nga'i yul na mtshon chas 'tsho ba ji snyed 'khod pa de dag thams cad der 'gro bar bya'o zhes bsgo nas/ rgyal po yang dpung gi tshogs yan lag bzhi pa go bkon te chas so/ /ko sa lar byung ba'i rgyal po gsal rgyal la ral gri'i mthu </text></item>
<item><p>192b3</p><section>'dul ba</section><text>can dang / rgyal rigs bzang po pa bya ba'i khrom gnyis yod pa las ral gri'i mthu can gyi khrom ni mdun du 'gro ba'i mi yin la/ rgyal rigs bzang po'i khrom ni phyi nas 'ong ba'i mi yin pas rgyal pos ral gri'i mthu can gyi khrom mdun </text></item>
<item><p>192b4</p><section>'dul ba</section><text>du song ba'i mi dag tsho zhing lpags pa dang / sha dang / khrag rgyas pa dang / de dag gi glang po che dag dang / rta dag kyang tsho zhing lpags pa dang / sha dang / khrag rgyas pa mthong ngo / /mthong nas kyang blon po rnams la smras pa/ shes ldan dag </text></item>
<item><p>192b5</p><section>'dul ba</section><text>khrom 'di gang gi yin/ de dag gis smras pa/ lha'i khrom ral gri'i mthu can zhes bgyi ba mdun du mchi ba lags so/ /rgyal pos rgyab tu bltas pa dang ji tsam rgyal rigs bzang po pa'i khrom gyi mi dag rid pa dang / nyam </text></item>
<item><p>192b6</p><section>'dul ba</section><text>chung ba dang / rke ba dang / skam pa dang / lus ma thob pa dang / de dag gi glang po che dag dang / rta dag kyang rid pa dang / nyam chung ba dang / rke ba dang / skam pa dang / lus ma thob pa mthong ngo / /mthong nas kyang blon po rnams la smras pa/ /</text></item>
<item><p>192b7</p><section>'dul ba</section><text>shes ldan dag 'di gang gi khrom yin/ de dag gis smras pa/ lha'i khrom rgyal rigs bzang po pa zhes bgyi ba slad bzhin mchi ba lags so/ /rgyal pos smras pa/ shes ldan dag ci 'di dag dbang thang mnyam par mi sbyin nam/ de </text></item>
<item><p>192b8</p><section>'dul ba</section><text>dag gis smras pa/ lha dbang thang mnyam par stsol to/ /de dag bos shig /de dag bos pa dang rgyal pos de dag la smras pa/ shes ldan dag khyed cag dbang thang mnyam par mi sbyin nam/ lha mnyam par stsol to/ /'o na ci'i phyir ral </text></item>
<item><p>193a1</p><section>'dul ba</section><text>gri'i mthu can gyi khrom 'di dag ni 'byor pa dang / pags pa dang / sha dang / khrag rgyas par gyur la/ rgyal rigs bzang po'i khrom khyed ni rgud pa dang / nyam chung ba dang / rke ba dang / skam pa dang / lus ma thob par gyur/ lha gal </text></item>
<item><p>193a2</p><section>'dul ba</section><text>te bdag cag kyang gzhu gzhu rgyud ma mchis pa dang / mda' mde'u ma mchis pa dang / zhugs shing gi ral gri dag thogs shing mtshon cha dag btsongs shing btsongs shing 'tshal bar 'gyur na/ bdag cag kyang 'byor pa dang /</text></item>
<item><p>193a3</p><section>'dul ba</section><text>lpags pa dang / sha dang / khrag rgyas par 'gyur ro/ /gzhan yang 'di dag gi glang po che dag dang / rta dag ni yongs su ma spyad la/ bdag cag gi rta dang / glang po che dag ni yongs su spyad do/ /rgyal pos de dag la smras pa/ /shes ldan </text></item>
<item><p>193a4</p><section>'dul ba</section><text>dag khyed de ltar gyur pa bden nam/ lha mad do/ /ci khyed cag da der khrid la ri brags su gsad par 'dod dam/ de dag gis smras pa/ lha ci lags mtshon chas g.yul sprod dam/ mis g.yul sprod/ /rgyal pos spyos te smras pa/ /</text></item>
<item><p>193a5</p><section>'dul ba</section><text>gal te mtshon chas g.yul mi sprod na khyed cag nyid deng la ri brags pa de phob shig ces smras te rgyal po de nyid nas phyir log go/ /ral gri'i mthu can gyi khrom de dag chos byin gyi gan du song ste smras pa/ 'phags ma bdag cag rgyal </text></item>
<item><p>193a6</p><section>'dul ba</section><text>pos dmag gi gnas su bskos na bdag cag gis ji ltar bslab par bgyi/ chos byin gyis smras pa/ deng shig dang / khyed cag der dong ba rnams la nyes dmigs 'ga' yang 'byung bar mi 'gyur ro/ /'di ltar gang dang gang du 'brang </text></item>
<item><p>193a7</p><section>'dul ba</section><text>'debs pa de dang der rgyud chags gsum pa lhogs shig /nyi ma gang la ri brags skor bar byed pa'i nyi ma de la mtshan thams cad du chos mnyan pa byin la mi mjed kyi bdag po tshangs pa dang / lha'i dbang po brgya byin dang / 'jig rten </text></item>
<item><p>193a8</p><section>'dul ba</section><text>skyong ba bzhi dang / gnod sbyin gyi dmag dpon chen po nyi shu rtsa brgyad dang / gnod sbyin gyi dmag dpon chen po lngas rtsen dang / klu'i rgyal po dga' bo dang / nye dga'i ming gis yon bshad pa gyis shig /de dag gis 'phags </text></item>
<item><p>193b1</p><section>'dul ba</section><text>ma chos byin gyis smras pa la mngon par bstod pa dang / rjes su yi rang ba byas te/ 'phags nas de dag gang dang gang du 'brang 'debs pa de dang der rgyud chags gsum pa klog par byed cing / gang gi nyin mo ri brags skor bar byed pa de'i nyin mo mtshan thams cad du </text></item>
<item><p>193b2</p><section>'dul ba</section><text>chos mnyan pa byin nas mi mjed kyi bdag po tshangs pa dang / lha'i dbang po brgya byin dang / 'jig rten skyong ba bzhi dang / gnod sbyin gyi dmag dpon chen po nyi shu rtsa brgyad dang / gnod sbyin gyi dmag dpon chen po lngas rtsen dang / klu'i rgyal po dga' bo dang /</text></item>
<item><p>193b3</p><section>'dul ba</section><text>nye dga'i ming gis yon bshad pa byas pa dang / de'i tshe na rgyal po chen po rnam thos kyi bu gnod sbyin rnams gnod sbyin 'du bar 'phags pa dang / des yon bshad pa byed pa de thos nas des bsams pa/ bdag gi ming gis yon bshad pa byed pa </text></item>
<item><p>193b4</p><section>'dul ba</section><text>'di su zhig snyam nas ji tsam na chos kyi spun dag gnas ma yin par bskos pa mthong ngo / /mthong nas kyang gnod sbyin gyi dmag dpon chen po lngas rtsen la smras pa/ nga'i chos kyi spun 'di dag gnas ma yin par bskos kyis song la </text></item>
<item><p>193b5</p><section>'dul ba</section><text>ri brags de phob ste 'di dag la byin la srog chags 'ga' la yang mi gnod par gyis shig /gnod sbyin gyi dmag dpon chen po lngas rtsen gyis rgyal po chen po rnam thos kyi bu las mnyan nas/ ri'i rtse mo lta bu'i glang po che dag dang / rnga mo </text></item>
<item><p>193b6</p><section>'dul ba</section><text>lta bu'i rta dag dang / gzhal med khang lta bu'i shing rta dag dang / gnod sbyin gdug pa lta bu'i mi dag mngon par sprul nas ri brag pa dag gis de dag thag ring po kho na nas 'ong ba mthong ngo / /de dag gis de dag mthong nas skrag ste bsams pa/ /</text></item>
<item><p>193b7</p><section>'dul ba</section><text>yul dang srog la gnod gyur na/ /skyes bus kun du srog bsrung bya/ /blo yis gnyis ka dpyad byas na/ /yul ni yang rnyed srog rnams min/ /snyam nas de dag gis ral gri mgul du btags te ri brag nas byung ba dang / de dag gis de dag </text></item>
<item><p>193b8</p><section>'dul ba</section><text>bzung nas sgyu dpya dang bcas te mnyan yod tu bdas nas ko sa lar byung ba'i rgyal po gsal rgyal gyi gan du dong ste smras pa/ lha ri brag pa ni 'di lags/ sgyu dpya ni 'di dag lags so/ /rgyal po dga' nas des smras pa/ shes ldan dag sgyu dpya </text></item>
<item><p>194a1</p><section>'dul ba</section><text>dag khyed cag nyid khyer cig /de dag gis bsams pa/ bdag cag gson zhing lhags pa gang yin pa de thams cad 'phags ma chos byin gyi mthu yin pas bdag cag dong la sgyu dpya 'di dag 'phags ma chos byin la dbul lo </text></item>
<item><p>194a2</p><section>'dul ba</section><text>snyam nas de dag gis de dag khyer te chos byin gyi gan du dong nas smras pa/ 'phags ma bdag cag son zhing lhags pa dang / bdag cag gi dpal dang skal ba bzang po phun sum tshogs pa gang lags pa de thams cad 'phags ma kho na'i </text></item>
<item><p>194a3</p><section>'dul ba</section><text>mthu lags kyis/ rgyal pos bdag cag la sgyu dpya stsal ba 'di dag 'phags mas thugs brtse ba'i slad tu bzhes su gsol/ des smras pa/ bu dag lha rnams kyi nang du yang lha dbul ba yod kyis sangs rgyas dang / chos dang / dge </text></item>
<item><p>194a4</p><section>'dul ba</section><text>'dun la mchod pa gyis shig dang / des khyed cag gi yun ring po'i don dang / phan pa dang / bde bar 'gyur ro/ /de dag gis bcom ldan 'das nyan thos kyi dge 'dun dang bcas pa zla ba gsum du yo byad thams cad kyis spyan drangs nas de dag </text></item>
<item><p>194a5</p><section>'dul ba</section><text>snga dro ni sangs rgyas dang / chos dang / dge 'dun la mchod pa dag byed/ phyi dro ni chos nyan par byed do// //'dul ba rnam par 'byed pa/ bam po sum bcu rtsa drug pa/ dus gzhan zhig na ko sa lar </text></item>
<item><p>194a6</p><section>'dul ba</section><text>byung ba'i rgyal po gsal rgyal gyi ri brag pa gzhan zhig log nas rgyal pos rgyal rigs bzang po pa'i khrom la bsgo ba/ deng la ri brag pa de phob shig /de dag gis smras pa/ lha bdag cag ni rgud pa lags la/</text></item>
<item><p>194a7</p><section>'dul ba</section><text>ral gri'i mthu can gyi khrom ni 'byor pa lags na/ 'di'i tshe de dag la bka' stsal cing bdag cag res gzhan la mchi bar ci gnang / rgyal pos ral gri'i mthu can gyi khrom la bsgo ba/ deng la ri brags pa che ge mo zhig phob shig /</text></item>
<item><p>194a8</p><section>'dul ba</section><text>de dag gis smras pa/ lha bdag cag gis res khor lags so/ /deng shig dang res gzhan la mi btang ngo / /de dag gis bsams pa/ de'i tshe ni bdag cag gis gnod sbyin gyi dmag dpon chen po lngas rtsen gyi mthus ri brags pa de phab </text></item>
<item><p>194b1</p><section>'dul ba</section><text>kyi/ da ni bdag gis de nyid du 'chi bar bya dgos par 'gyur bas 'di ltar bdag cag gis 'phags pa dag zla ba gsum du yo byad thams cad kyis spyan drangs pa de dag la chos gos dag phul te 'dod par bya'o snyam nas/ de dag chos gos dag thogs </text></item>
<item><p>194b2</p><section>'dul ba</section><text>te gtsug lag khang du dong nas dge slong rnams la smras pa/ 'phags pa dag bdag cag rgyal pos dmag gi gnas su btang ste/ gal te na bdag cag de nyid tu 'gum par 'gyur ba gang lags pa de lta bu'i gnas kyang mchi bar 'gyur bas chos gos 'di </text></item>
<item><p>194b3</p><section>'dul ba</section><text>dag bzhes su gsol/ dge slong rnams kyis smras pa/ bzhin bzangs dag bcom ldan 'das kyis dge slong rnams kyis dbyar gyi nang du bgo bar mi bya'o zhes bslab pa'i gzhi bca' ba mdzad pas bdag cag mi len to/ /de dag gis smras pa/</text></item>
<item><p>194b4</p><section>'dul ba</section><text>'phags pa dag khyed cag gis bzhes te zhog la dgag dbye bgyis nas bgo bar mdzad cig ces de dag gis de dag gi gnas khang du bcug ste dong ngo / /de dag 'phags pa dag khyim bdag mgon med zas sbyin gyis mthong nas smras pa/ shes ldan </text></item>
<item><p>194b5</p><section>'dul ba</section><text>dag gar 'dong / khyim bdag dmag gi gnas gnas su mchi'o/ /khyed kyis res ma khor ram/ khyim bdag res khor ro/ /'o na ci'i phyir 'dong / lha'i zhal nas deng shig dang res gzhan du mi btang ngo zhes byung ngo / /kho bos lha la zhus </text></item>
<item><p>194b6</p><section>'dul ba</section><text>de'i bar du yud tsam zhig sdod cig /de rgyal po'i gan du song ste smras pa/ lhas ral gri'i mthu can gyi khrom gang du bka' stsal/ khyim bdag ri brags pa che ge mo zhig log nas de 'bebs su'o/ /lha de dag gis res ma khor ram/</text></item>
<item><p>194b7</p><section>'dul ba</section><text>khyim bdag res khor ro/ /'o na ji slad tu bka' stsal/ res gzhan du mi btang bar byas so/ /ci lhas gzhu gzhu rgyud ma mchis pa dang / mda' mde'u ma mchis pa dang / zhugs shing gi ral gri thogs pa de dag gis ri brags pa </text></item>
<item><p>194b8</p><section>'dul ba</section><text>dag mi phebs par mi mkhyen tam/ gzhan yang de dag ni sangs rgyas kyi sras sha stag ste/ de dag gis srog chags grog sbur la yang bsams bzhin du srog 'gums pa'i rngo mi thog go/ /'di ltar de'i tshe yang de dag gis gnod sbyin gyi dmag </text></item>
<item><p>195a1</p><section>'dul ba</section><text>dpon chen po lngas rtsen gyi mthus ri brag pa de phab bo/ /'di ltar de dag der mchis su lags na nongs dmigs 'ga' zhig kyang 'byung bar 'gyur zhing / des lha la yang ma legs par 'gyur gor ma bkum mo/ /khyim bdag ji de </text></item>
<item><p>195a2</p><section>'dul ba</section><text>dag sangs rgyas kyi sras sha stag yin nam/ lha de lags te de dag gis dge ba'i bshes gnyen 'phags ma chos byin la brten nas thams cad kyis rgyun du zhugs pa'i 'bras bu mngon sum du bgyis so/ /ko sa lar byung ba'i rgyal </text></item>
<item><p>195a3</p><section>'dul ba</section><text>po gsal rgyal gyis blon po rnams la bsgo ba/ shes ldan dag deng phyin chad khyed kyis dmag dpon 'phags skyes po la bsgo bar bya'i/ ral gri'i mthu can gyi khrom la bsgo bar mi bya'o de nas ral gri'i mthu can gyi khrom de dag phyir </text></item>
<item><p>195a4</p><section>'dul ba</section><text>mkhos su phab nas dge slong rnams kyis dgag dbye byas pa'i tshe dge slong de dag de dag gi gan du dong ste smras pa/ bzhin bzangs dag kho bo cag dgag dbye byas kyis chos gos dag byin cig /'phags pa dag bdag cag gis chos </text></item>
<item><p>195a5</p><section>'dul ba</section><text>gos dag phul lags kyis de dag bzhes shig /dge slong de dag dong ste gnas khang sgo phye ba dang / phyogs des snum zhing mngar bas chos gos de dag sril dag gis rmugs te rdul du brlags te 'dug par snang ba'i skabs de dge slong rnams </text></item>
<item><p>195a6</p><section>'dul ba</section><text>kyis bcom ldan 'das la gsol pa dang / bcom ldan 'das kyis bka' stsal pa/ dge slong dag gos sbed pa'i dge slong bsko bar bya ste/ gos sbed pa'i dge slong chos lnga dang ldan pa ni ma bskos pa ni bsko bar mi bya la/ bskos pa yang dbyung bar </text></item>
<item><p>195a7</p><section>'dul ba</section><text>bya ste/ lnga gang zhe na/ 'dun pas 'gro ba dang / zhe sdang gis 'gro ba dang / gti mug gis 'gro ba dang / 'jigs pas 'gro ba dang / gos kyi rnyed pa sbas pa dang ma sbas pa mi shes pa'o/ /gos sbed pa'i dge slong chos lnga dang ldan pa ni ma bskos pa </text></item>
<item><p>195a8</p><section>'dul ba</section><text>yang bsko bar bya la/ bskos pa yang dbyung bar mi bya ste/ lnga gang zhe na/ 'dun pas mi 'gro ba dang / zhe sdang gis mi 'gro ba dang / gti mug gis mi 'gro ba dang / 'jigs pas mi 'gro ba dang / gos sbas pa dang ma sbas pa shes pa'o/ /'di ltar </text></item>
<item><p>195b1</p><section>'dul ba</section><text>bsko bar bya ste/ ji dang por spro bar bya ste/ ming 'di zhes bya ba khyod dbyar dge 'dun gyi rnyed pa sbed par spro 'am/ gal te spro na des spro'o zhes brjod par bya'o de'i 'og tu gnas mal bsham pa byas te/ gan Di brdungs nas dris pa'i tshig gis dge slong </text></item>
<item><p>195b2</p><section>'dul ba</section><text>rnams la yang dag par bsgo nas dge 'dun thams cad 'dug cing mthun par gyur pa la dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge slong ming 'di zhes bgyi ba 'di dbyar dge 'dun gyi gos </text></item>
<item><p>195b3</p><section>'dul ba</section><text>kyi rnyed pa sbed par spro na/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis dge slong ming 'di zhes bgyi ba 'di dbyar dge 'dun gyi gos kyi rnyed pa sbed par bsko bar bgyi ste/ dge slong ming </text></item>
<item><p>195b4</p><section>'dul ba</section><text>'di zhes bgyi ba 'di dbyar dge 'dun gyi gos kyi rnyed pa sbed do/ /'di ni gsol ba'o/ /las ni 'di ltar bya ste dge 'dun btsun pa rnams gsan du gsol/ dge slong ming 'di zhes bgyi ba 'di dbyar dge 'dun gyi gos kyi rnyed pa sbed par bsko ste/ dge </text></item>
<item><p>195b5</p><section>'dul ba</section><text>slong ming 'di zhes bgyi ba 'di dbyar dge 'dun gyi gos kyi rnyed pa sbed par bsko na/ tshe dang ldan pa gang dag dge slong ming 'di zhes bgyi ba 'di dbyar dge 'dun gyi gos kyi rnyed pa sbed par bsko bar bzod pa de dag ni cang ma gsung shig /gang dag mi </text></item>
<item><p>195b6</p><section>'dul ba</section><text>bzod pa de dag ni gsungs shig /dge 'dun gyis bzod cing gnang nas dge 'dun gyis dge slong ming 'di zhes bgyi ba 'di dbyar dge 'dun gyi gos kyi rnyed pa sbed par bskos lags te/ 'di ltar cang mi gsung bas de de bzhin du 'dzin </text></item>
<item><p>195b7</p><section>'dul ba</section><text>to/ /de nas bcom ldan 'das kyis bslab pa 'dod pa rnams dang / bslab pa la gus pa rnams dang / bslab pa la yo byad bsnyungs pa rnams dang / phri ba rnams dang / sbyangs pa'i yon tan rnams dang / mdzes pa rnams dang /</text></item>
<item><p>195b8</p><section>'dul ba</section><text>drod rig pa rnams kyi bsngags pa brjod nas dge slong rnams la bka' stsal pa/ dge slong dag de lta bas na snga ma ni bcas pa yin pa 'di ni gnang ba yin no/ /nga'i nyan thos rnams kyis 'dul ba la bslab pa'i gzhi 'di ltar gdon par </text></item>
<item><p>196a1</p><section>'dul ba</section><text>bya ste/ dge slong gis ston zla tha chung nyar zhag bcus ma tshang ba tshun chad du brtad pa las byung ba'i gos shig rnyed la 'dod na dge slong des gos de blang bar bya'o/ /blangs nas gos sbyin pa'i dus kyi bar du bcang bar bya'o/ /de las 'das </text></item>
<item><p>196a2</p><section>'dul ba</section><text>par 'chang na spang ba'i ltung byed do/ /dge slong gis shes bya ba ni chos 'di pas so/ /ston zla tha chungs nyar zhag bcus ma tshang ba tshun cad tu zhes bya ba ni zhag bcu na dgag dbye 'byung ba tshun chad tu'o/ /brtad pa las byung ba'i gos shig </text></item>
<item><p>196a3</p><section>'dul ba</section><text>ces bya ba ni brtad pa las byung ba'i gos lnga po dag ste/ lnga gang zhe na/ nad pa la sbyin pa dang / nad pa'i phyir sbyin pa dang / 'chi ba la sbyin pa dang / shi ba'i phyir sbyin pa dang / 'gro bar chas pa la sbyin pa'o/ /rnyed pa la zhes bya ba ni </text></item>
<item><p>196a4</p><section>'dul ba</section><text>gzhan las so/ /'dod na zhes bya ba ni gal te don du gnyer na'o/ /dge slong des shes bya ba ni dge slong gang yin pa des so/ /gos de zhes bya ba ni bdun po bal gos dang / sha na'i gos dang / zar ma'i gos dang / du gu la'i </text></item>
<item><p>196a5</p><section>'dul ba</section><text>gos dang / ras bal gyi gos dang / ko tam pa'i gos dang / nyi 'og gi gos las gang yang rung ba'o/ /blang bar bya'o zhes bya ba ni bdag gir bya ba'o/ /blangs nas gos sbyin pa'i dus kyi bar du bcang bar bya'o zhes bya ba ni sba bar bya'o/ /</text></item>
<item><p>196a6</p><section>'dul ba</section><text>dge slong gi gos sbyin pa'i dus ni gang yin/ dus ma yin pa ni gang yin zhe na/ sra brkyang ma bting ba'i gnas ni ston zla tha chung nya tshun chad ni gos sbyin pa'i dus ma yin la/ lhag ma ni dus yin no/ /sra brkyang bting ba'i </text></item>
<item><p>196a7</p><section>'dul ba</section><text>gnas na ni ston zla tha chung nya phan chad nas dpyid zla 'bring po nya tshun chad ni dus ma yin la/ lhag ma ni dus yin no/ /de las 'das par 'chang na zhes bya ba ni de las thal bar 'chang na'o/ /spang ba'i ltung byed do zhes bya ba ni dngos po de </text></item>
<item><p>196a8</p><section>'dul ba</section><text>spangs nas ltung byed kyi ltung ba bshags par bya ba ste/ des na spang ba'i ltung byed do zhes gsungs so/ /de la ltung bar ji ltar 'gyur zhe na/ dge slong gis ji tsam du dbyar gyi rnyed pa dbyar gyi nang du bdag gir byed dam/ gos </text></item>
<item><p>196b1</p><section>'dul ba</section><text>sbyin pa'i dus las 'das par 'chang na thams cad tu spang ba'i ltung byed du 'gyur ro/ /brtad pa las byung ba'i gos lnga po dag bdag gir byed pa dang / sbyin bdag gis rang gi lag nas sbyin par byed na ltung ba med do/ /gos sbed pa'i </text></item>
<item><p>196b2</p><section>'dul ba</section><text>dge slong bskos pa dang / sbyin bdag 'ongs te 'phags pa dag bzhes shig dang / gos 'di bdag mchis nas rang gi sug pa nyid nas dbul lo zhes zer ba la ltung ba med do/ /las dang po pa dang / smyos pa dang / sems 'khrugs pa dang </text></item>
<item><p>196b3</p><section>'dul ba</section><text>tshor ba dag gis nyen pa la ltung ba med do/ /brtad pa las byung ba'i spang ba ste nyi shu drug pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' </text></item>
<item><p>196b4</p><section>'dul ba</section><text>ra ba na bzhugs so/ /mnyan yod nas ha cang mi ring ba na ri brag shig yod pa de na khyim bdag phyug pa nor mang ba/ longs spyod che ba zhig 'dug ste de yang dad pa can bzang ba dge ba'i bsam pa can yin pas des dge 'dun la bsngos </text></item>
<item><p>196b5</p><section>'dul ba</section><text>te gtsug lag khang rta babs mthon po dang / skar khung dang / skar khung dra ba can dang / lan kan gyis brgyan pa/ snying dang mig 'phrog pa mtho ris kyi them skas su gyur pa zhig byed du bcug go/ /gtsug lag khang der dge slong </text></item>
<item><p>196b6</p><section>'dul ba</section><text>drug bcus dbyar dgag dbye dag byas te dong nas khyim bdag des der ma byin par len pa dag gis khri 'am khri'u dag ma brkus par gyis shig ces srungs ma'i mi bzhag go/ /ji tsam dus gzhan zhig na dge slong gzhan </text></item>
<item><p>196b7</p><section>'dul ba</section><text>drug bcu ljongs rgyu zhing 'gro ba na ri brag der phyin nas/ bsti gnas rnyed par byed pa na mi zhig gis smras pa/ 'phags pa dag khyed cag ci'i slad tu gtsug lag khang du mi gnas/ bzhin bzangs gtsug lag khang ga la </text></item>
<item><p>196b8</p><section>'dul ba</section><text>yod/ 'phags pa dag dgon pa 'di na'o/ /dge slong de dag der dong ba dang / srungs ma'i mis mthong nas/ des 'ongs pa legs so zhes bya ba'i tshig gis bsnyen bkur byas te gnas khang dag bskos nas khri dang khri'u dang stan nang tshang </text></item>
<item><p>197a1</p><section>'dul ba</section><text>can dang / la ba la sogs pa dag phul te/ spyangs tshags g.yar nas smras pa/ 'phags pa dag re shig chab btsag par mdzod cig dang de'i bar du bdag gis khyim bdag la brjod par bgyi'o zhes mi de khyim bdag gi drung du song </text></item>
<item><p>197a2</p><section>'dul ba</section><text>ste smras pa / khyim bdag dgyes pa skyed cig /khyod kyi gtsug lag khang du dge slong blo bur du lhags pa drug bcu mchis so/ /khyim bdag gus par sgrim pa dang bcas pas nang mi dag la smras pa/ shes ldan dag kho bo'i gtsug lag khang du dge </text></item>
<item><p>197a3</p><section>'dul ba</section><text>slong gi dge 'dun byon pa dag legs par sbyar ba'i btung bas tshim par byas/ bu ram dang / hwags dang / li kha ra dang / rgun 'brum dang / bal po se'u long shig ces khyim bdag des legs par sbyar ba'i btung ba sbyar nas gtsug lag </text></item>
<item><p>197a4</p><section>'dul ba</section><text>khang du song ba dang / dge slong dag kyang chu btsags te rang rang gi spyod lam gyis 'khod do/ /khyim bdag des dge slong de dag thag ring po kho na nas mthong ste/ des gtsug lag khang de mtsho pad mas gang ba bzhin du mthong nas/ rgya cher dad </text></item>
<item><p>197a5</p><section>'dul ba</section><text>pa'i shugs kyis bsgyur ba'i rgyud kyis tshigs su bcad pa smras pa/ grong ngam yang na dgon pa'ang rung / /gshong ngam yang na thang yang rung / /gang na 'os pa gnas pa yi/ /sa gzhi de na dga' byed yin/ /de nas legs par sbyar </text></item>
<item><p>197a6</p><section>'dul ba</section><text>ba'i btung ba sta gon byas te/ rang gi lag nas dge slong gi dge 'dun de dag tshim par byas nas rang nyid kyis pog por thogs te/ dge slong gi dge 'dun dang lhan cig mchod rten la phyag 'tshal nas/ gtsug lag khang du zhugs te </text></item>
<item><p>197a7</p><section>'dul ba</section><text>rgan pa'i mtha'i logs su 'dug go dge 'dun gyi gnas brtan gyis yon bshad nas khyim bdag des rkang pa gnyis la phyag 'tshal te/ sang bdag gi sdum par 'phags pa'i dge 'dun gyis gdugs tshod gsol bar ci gnang </text></item>
<item><p>197a8</p><section>'dul ba</section><text>zhes smras pa dge slong rnams kyis kyang dang du blangs nas/ khyim bdag de rkang pa gnyis la phyag 'tshal te song ngo / /khyim bdag des phyi de nyin par zas bsod pas dge slong dag tshim par byas shing dus ma yin par yang btung ba </text></item>
<item><p>197b1</p><section>'dul ba</section><text>blud nas dge slong rnams kyis kyang chos bstan to/ /phyis kyang de kho na bzhin du dge 'dun gyi gnas brtan gyis yon bshad pa dang / khyim bdag de rgan pa'i mtha' logs su 'dug ste smras pa/ 'phags pa dag bdag gis gtsug lag khang </text></item>
<item><p>197b2</p><section>'dul ba</section><text>'di bdag nyid kyi slad tu yang bgyid du ma stsal/ nye du rnams kyi slad du yang bgyid du ma stsal gyi/ 'di ltar 'phags pa rnams kyi slad du stsal pa lags kyis/ 'di nyid tu dbyar gnas par zhal gyis bzhes shig dang / bdag gis 'phags </text></item>
<item><p>197b3</p><section>'dul ba</section><text>pa rnams la yo byad thams cad kyis mi brel bar bgyi'o/ /dge slong rnams kyis smras pa/ khyim bdag mnyan yod na bcom ldan 'das chos kyi rje mngon sum du bzhugs shing / dus dang dus su dge slong che ge mo zhig gis ni dgra bcom pa nyid mngon </text></item>
<item><p>197b4</p><section>'dul ba</section><text>sum du byas/ che ge mo zhig gis ni mi sdug pa'i bar grub bo zhes shes pa brda sprod pa dag kyang thos par 'gyur/ rgyal po yang bstan pa la shin tu dad/ btsun mo phreng ldan ma dang / rgyal rigs dbyar tshul ma dang / bla mkhyen drang srong byin dang /</text></item>
<item><p>197b5</p><section>'dul ba</section><text>rnying pa dang / dge bsnyen ma sa ga dang / ri dgas 'dzin gyi ma dang / gzhan yang dad pa can mang du yod pas der zang zing gi longs sbyod dang / chos kyi longs spyod chen po yang 'grub pas bdag cag de nyid tu 'dong ngo / /'phags pa dag chos kyi </text></item>
<item><p>197b6</p><section>'dul ba</section><text>longs spyod ni 'phags pa dag nyid la rag las pa lags kyi/ zang zing gi longs spyod ni bdag la rag las pa lags pas dgyes pa bskyed cig dang cung zad kyang nyams par mi 'gyur ro/ /dge 'dun gyi gnas brtan gyis smras pa tshe dang ldan pa dag </text></item>
<item><p>197b7</p><section>'dul ba</section><text>bcom ldan 'das kyis dad pa can gyi dad pa spel bar bya zhing sbyin bdag la rjes su snying brtse bar bya'o zhes gsungs pas/ 'di nyid tu 'khod par bya'o zhes de dag der 'khod nas/ blo brtan pas gtsug lag khang de'i phyi nang bcas par so sor </text></item>
<item><p>197b8</p><section>'dul ba</section><text>brtag par brtsams pa dang / gtsug lag khang de me tog phun sum tshogs pa/ 'bras bu phun sum tshogs pa/ shin tu dga' bar mthong nas/ dge 'dun gyi gnas brtan gyis smras pa/ tshe dang ldan pa dag gtsug lag khang 'di me tog phun </text></item>
<item><p>198a1</p><section>'dul ba</section><text>sum tshogs pa/ 'bras bu phun sum tshogs pa/ shin tu dga' ba yin pas gal te bdag cag gis 'dir dbyar snga mar gnas par khas blangs na me tog dang 'bras bu thams cad yongs su longs spyod par mi 'gyur gyis/ bdag </text></item>
<item><p>198a2</p><section>'dul ba</section><text>cag gis nges par dbyar phyi mar gnas par khas blang bar bya'o zhes de dag gis der dbyar phyi mar gnas par khas blangs so/ /khyim bdag de la gtsug lag khang de gcig pu 'ba' zhig yod pas de sbyin pa dang bya bar sems pa gang yin pa de thams </text></item>
<item><p>198a3</p><section>'dul ba</section><text>cad gtsug lag khang de nyid tu sbyin zhing byed do/ /ri brag de na yang gtsug lag khang gzhan med pas ri brag pa de dag kyang sbyin pa dang bya bar sems pa gang yin pa de thams cad gtsug lag khang de nyid tu sbyin par byed do/ /ri brag de'i nyen kor na yang </text></item>
<item><p>198a4</p><section>'dul ba</section><text>gtsug lag khang gzhan med pas ri brags kyi nyen kor pa de dag kyang sbyin pa dang bya bar sems pa gang yin pa de thams cad gtsug lag khang de nyid du sbyin zhing byed pas der dbyar gnas par khas blangs pa'i dge slong rnams la rnyed pa mang po byung ngo / /</text></item>
<item><p>198a5</p><section>'dul ba</section><text>ston zla tha chungs kyi g.yon can dag gi kun tu spyod pa ni dgag dbye byas ma thag tu 'dus te bdag cag gis las ci zhig byas na des brtsal mi dgos par lo skor du longs spyod cing bde bar 'khod par 'gyur zhes phan tshun gros byed do/ /de dag 'di snyam </text></item>
<item><p>198a6</p><section>'dul ba</section><text>du sems te/ shAkya'i sras kyi dge slong 'di dag gzhom par bya'o snyam mo/ /gzhan dag gis smras pa/ de dag ni sgo 'phar brgya snyed bzla ba byas kyang lto khengs pa 'grub par dka' bas/ de dag la ci yang med na bdag cag ci'i phyir yun de srid du bsdad par bya/</text></item>
<item><p>198a7</p><section>'dul ba</section><text>de na dge slong gi rgyus shes pa cig 'dug pas smras pa/ khyod ci shes de dag la mang du yod do/ /ji ltar re shig gtsug lag khang 'di gang gi yin pa'i khyim bdag de ni dad pa can bzang ba/ dge ba'i bsam pa can yin la/ khyim bdag de la yang gtsug lag </text></item>
<item><p>198a8</p><section>'dul ba</section><text>khang de gcig pu 'ba' shig yod pas de sbyin pa dang bya bar sems pa gang yin pa de thams cad gtsug lag khang 'di nyid du sbyin zhing byed do/ /ri brags 'di na yang gtsug lag khang gzhan med bas ri brags pa 'di dag kyang sbyin pa dang bya bar sems </text></item>
<item><p>198b1</p><section>'dul ba</section><text>pa gang yin pa de thams cad gtsug lag khang 'di nyid du sbyin zhing byed do/ /ri brags 'di'i nye 'khor na yang gtsug lag khang gzhan med pas ri brags kyi nye 'khor ba 'di dag kyang sbyin pa dang bya bar sems pa gang yin pa de thams cad gtsug lag khang 'di nyid </text></item>
<item><p>198b2</p><section>'dul ba</section><text>du sbyin zhing byed pas 'dir dbyar gnas par khas blangs pa'i dge slong rnams la rnyed pa mang po byung ngo / /gal te yid mi ches na song la ltos shig dang rang nyid kyi mngon sum du 'gyur ro/ /gal te de lta na khyod nyid je song la mngon sum du gyis shig dang </text></item>
<item><p>198b3</p><section>'dul ba</section><text>kho bo cag phyis 'ong ngo / /de smras pa/ legs kyis de bzhin gyis shig dang / kho bo 'gro'o zhes de gos tshags bcos te 'phags shing / de nas tshigs su bcad pa'i dbyangs kyis mchod rten la phyag 'tshal te gtsug lag khang der zhugs so/ /</text></item>
<item><p>198b4</p><section>'dul ba</section><text>ji tsam na sgo khang na rgan zhugs shig 'dug nas g.yon can des de'i rkang pa la phyag 'tshal te dri bar brtsams pa/ 'phags pa gtsug lag khang snying dang mig 'phrog pa/ mtho ris kyi them skas su gyur pa 'di su'i lags/ bzhin bzangs khyim bdag </text></item>
<item><p>198b5</p><section>'dul ba</section><text>che ge mo zhig gi yin no/ /'phags pa ci 'di gtsug lag khang lags sam/ 'on te phongs pa lags/ bzhin bzangs gtsug lag khang ni ji lta bu yin/ phongs pa ni ji lta bu yin/ 'phags pa gang na yo byad phun sum tshogs pa ni gtsug lag khang </text></item>
<item><p>198b6</p><section>'dul ba</section><text>lags so/ /gang na yo byad ma mchis pa ni phongs pa lags so/ /bzhin bzangs 'o na 'di ni gtsug lag khang yin gyi phongs pa ma yin te 'di na yo byad phun sum tshogs pa yod kyi/ 'di na yo byad med pa ma yin no/ /'phags pa zas za ba ni 'ga' </text></item>
<item><p>198b7</p><section>'dul ba</section><text>yang sa rdul mi za la/ gos dag gyon pa ni 'ga' yang shing shun dag mi gyon pas khyed cag la gos cung zad ma mchis sam/ rgan zhugs de drang po'i rang bzhin can yin pas des g.yon can de'i lag nas bzung ste gnas khang </text></item>
<item><p>198b8</p><section>'dul ba</section><text>du bcug nas smras pa/ bzhin bzangs gos kyi gdang gos dag gis phur shog cing 'dug pa la ltos/ 'phags pa ci 'di khyod kyi lags </text></item>
<item><p>199a1</p><section>'dul ba</section><text>sam/ 'on te dge 'dun gyi lags/ bzhin bzangs 'di kho bo gang zag gi yin no/ /'phags pa 'o na khyod ni gor ma bkum par dge 'dun gyi gnas brtan nam/ chos sgrog pa zhig lags so/ /bzhin bzangs kho bo ni </text></item>
<item><p>199a2</p><section>'dul ba</section><text>dge 'dun gyi gnas brtan yang ma yin la/ chos sgrog pa yang ma yin te/ 'di ltar kho bo ni dge 'dun gyi gsar bu dge tshul zhig yin no/ /'phags pa de ni mjal na 'di na dge 'dun gyi gnas mal cung zad ma mchis sam/ bzhin bzangs mang </text></item>
<item><p>199a3</p><section>'dul ba</section><text>du yod de re shig kho bo'i byug ris su yang dngos po bdun po dag 'thob bo/ /'phags pa de yang mjal gyis 'di zhu'o/ /gtsug lag khang 'di na gang la la 'tshal ma bgyid pa de ji rdza mkhan gyi snod du 'tshed dam/ 'on te zangs ma'i snod tu 'tshed </text></item>
<item><p>199a4</p><section>'dul ba</section><text>bzhin bzangs khyod kyis gnas khang 'di dag mthong ngam/ 'phags pa mthong ngo / /bzhin bzangs gnas khang 'di dag zangs ma'i snod kyis gang zhing 'dug go/ /g.yon can des bsams pa/ legs par brid zin gyis da ni 'gro'o snyam nas g.yon </text></item>
<item><p>199a5</p><section>'dul ba</section><text>can des smras pa/ 'phags pa khyod kyi dge ba'i phyogs yongs su nyams pa ni bdag gi don yongs su nyams pa lags pas bdag slad kyis kyang mchi yis da ni mchi'o/ /bzhin bzangs de bzhin gyis shig /g.yon can des rgan zhugs de'i </text></item>
<item><p>199a6</p><section>'dul ba</section><text>rkang pa la phyag 'tshal te song nas g.yon can de chom rkun pa de dag gi drung du song ste smras pa/ pad ma'i mig can dag rdzas thams cad kyis gang ba'i gru bo che skam sa na 'dug gis phrogs shig /phrogs shig /de na gcig gis smras </text></item>
<item><p>199a7</p><section>'dul ba</section><text>pa/ de na 'khod pa'i rab tu byung ba drug bcu po dag ni 'phong gi slob dpon sha stag yin zhes grags pas de bzhin du gzhom par mi nus kyis/ gang gi tshe de dag mtshan mo chos nyan pa de'i tshe gzhom mo/ /gzhan dag gis smras pa nyi ma </text></item>
<item><p>199a8</p><section>'dul ba</section><text>gang la de dag gi chos nyan pa 'byung bar 'gyur/ des smras pa/ tshes brgyad dang / bcu bzhi la 'byung ste/ de la tshes brgyad ni thal zin pas tshes bcu bzhi la 'byung bar 'gyur ro/ /de dag sor mo dag gis nyi ma bgrang zhing 'khod 'khod nas/ ji tsam na </text></item>
<item><p>199b1</p><section>'dul ba</section><text>tshes bcu bzhi la bab ste/ dge 'dun gyi gnas brtan gyis so sor thar pa'i mdo bton te/ dge 'dun gyis gso sbyong byas nas chos sgrog pa seng ge'i khri la 'dzegs te 'di skad ces/ mi mchog gdul ba'i kha lo sgyur mdzad pa/ /kun sbyor 'ching ba gcod pa de bzhin </text></item>
<item><p>199b2</p><section>'dul ba</section><text>gshegs/ /dbang po zhi zhing nyer zhi zhi la mkhas/ /mnyan yod zhugs pas bka' bzhin byed la gsungs/ /zhes bya bar brtsams pa dang / g.yon can de dag gis sgo brdungs so/ /dge slong dag gis tshor nas smras pa/ shes ldan dag khyed cag su yin/</text></item>
<item><p>199b3</p><section>'dul ba</section><text>'phags pa dag bdag cag rigs kyi bu dag go/ /dge slong rnams kyis bsams pa/ ri brags nas skye bo'i tshogs dag chos nyan du lhags gor ma chag gis sgo dbye'o snyam nas/ de dag gis sgo phye ba dang de dag zhugs so/ /ji tsam na gzhom </text></item>
<item><p>199b4</p><section>'dul ba</section><text>par brtsams pa dang / dge slong rnams kyis smras pa/ shes ldan dag khyed cag na re bdag cag rigs kyi bu dag go zhes zer na/ da nged cag 'joms par byed dam/ de dag gis smras pa/ 'phags pa dag bdag cag la ming gnyis mchis te/ slad rol tu ni </text></item>
<item><p>199b5</p><section>'dul ba</section><text>rigs kyi bu dag ces bgyi la/ nang du ni chom rkun pa dag ces bgyi'o/ /khyed cag gi ming 'dogs par byed pa ni nyams so/ /g.yon can de dag gis dge slong de dag bcom ste dong nas dge slong bcom pa de dag gis gros byas pa/ tshe dang ldan </text></item>
<item><p>199b6</p><section>'dul ba</section><text>pa dag bcom ldan 'das kyis lhag ma dang bcas par bzho bar bya'o zhes gsungs pas/ re shig khyim bdag 'di phyogs bzhi'i dge slong gi dge 'dun la sbyin du bcug ste yang ci bya/ bdag cag la sbyin du bcug ste yang ci bya/</text></item>
<item><p>199b7</p><section>'dul ba</section><text>bdag cag mnyan yod nyid tu dong na der bdag cag la tshangs pa mtshungs par spyod pa dag gis chos gos dag gis mi phongs par byed par 'gyur ro zhes gros byas so/ /ji ltar 'dong bar bya/ mtshan mo 'gebs pas 'dong zhing nyin mo thibs </text></item>
<item><p>199b8</p><section>'dul ba</section><text>por zhugs te 'gro bar bya'o zhes de dag gis khyim bdag la yang ma bltas par dong ngo / /ji tsam na mthar gyis mnyan yod tu phyin pa dang dge slong dag nam gyi cha stod dang nam gyi cha smad la mi nyal bar sbyor ba'i rjes su brtson par gnas pa de dag </text></item>
<item><p>200a1</p><section>'dul ba</section><text>gis dge slong de dag sgren mor sgo'i gam yo na rgyu ba mthong nas smras pa/ gcer bu sgre byi dag khyed cag 'dir ci 'dod 'di khyed kyi gtsug lag khang yang ma yin la/ 'dug gnas kyang ma yin no/ /de dag gis </text></item>
<item><p>200a2</p><section>'dul ba</section><text>smras pa/ tshe dang ldan pa dag bdag cag gcer bu dag ma yin no/ /'o na khyed su yin/ dge slong dag go/ /'di lta bu dag dge slong yin nam/ gang dag chom rkun pa dag gis bcom pa de dag ji lta bu yin/ khyed cag ming ci/</text></item>
<item><p>200a3</p><section>'dul ba</section><text>sangs rgyas 'tsho'o/ /chos 'tsho'o/ /dge 'dun 'tsho'o/ /tshe dang ldan pa dag 'ongs pa legs so 'ongs pa legs so zhes de dag gis sgo phye nas dge slong de dag 'jug tu bcug ste/ de dag la la las ni chos gos byin/ la las ni sham thabs </text></item>
<item><p>200a4</p><section>'dul ba</section><text>byin/ la las ni rngul zan byin/ la las ni lhung bzed byin/ la las ni chu tshags byin te/ bgo bsha' ji lta ba bzhin du thams cad du thams cad bgo bsha' byas pa'i skabs de dge slong rnams kyis bcom ldan 'das </text></item>
<item><p>200a5</p><section>'dul ba</section><text>la gsol pa dang / bcom ldan 'das kyis bka' stsal pa/ de lta bas na dge slong dag dgon pa pas chos gos gsum las chos gos gang yang rung ba khyim gzhan du gzhag par bya'o/ /bcom ldan 'das kyis chos gos </text></item>
<item><p>200a6</p><section>'dul ba</section><text>gsum las chos gos gang yang rung ba khyim gzhan du gzhag par bya'o zhes bka' stsal nas/ de dag de nyid tu dong ste nyal bar byed pa dang / bram ze dang khyim bdag rnams kyis smras pa/ 'phags pa dag khyed cag ci'i slad tu 'dir </text></item>
<item><p>200a7</p><section>'dul ba</section><text>gzims par mdzad/ kho bo cag gis chos gos dag 'dir gzhag go/ /'phags pa dag ci khyod kyi chos gos dag rku bar bgyid dam/ gal te thugs mi ches na snoms te bzhud cig ces zer ba'i skabs de dge slong rnams kyis bcom </text></item>
<item><p>200a8</p><section>'dul ba</section><text>ldan 'das la gsol pa dang / bcom ldan 'das kyis bka' stsal pa/ der nyal bar mi bya'o/ /de dag phyir dong ste skya reng 'char bar byed pa dang / bud med kyi yul sgren mor nyal ba de dag gis smras pa/ 'phags pa dag khyed cag ci'i slad tu mtshan </text></item>
<item><p>200b1</p><section>'dul ba</section><text>mo nyid la 'dir byon/ kho bo cag gis 'dir chos gos dag bzhag go/ /'phags pa dag ci khyed cag gi chos gos dag rku bar bgyid dam/ gal te thugs mi ches na snoms te bzhud cig ces zer ba'i skabs de dge slong rnams kyis bcom ldan 'das </text></item>
<item><p>200b2</p><section>'dul ba</section><text>la gsol pa dang / bcom ldan 'das kyis bka' stsal pa/ der skya reng 'char bar mi bya'o/ de dag phyis der dong ste bang rim du skya reng 'char bar byed pa dang / de dag chom rkun pa dag dang / g.yon can dag dang / seng ge dag dang / stag dang / gung dag gi dbang du </text></item>
<item><p>200b3</p><section>'dul ba</section><text>gyur pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ gtsug lag khang du skya reng 'char bar bya'o/ /dge slong rnams la dge 'dun gyi dang / mchod rten gyi dang / gang zag gi bya ba'i phyir </text></item>
<item><p>200b4</p><section>'dul ba</section><text>mtshams kyi phyi rol tu 'gro dgos par gyur pa de dag bdag cag gis khyim gzhan du chos gos dag gzhag go zhes der mi 'gro ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>200b5</p><section>'dul ba</section><text>dge slong dgon pa pas zhag drug gi mtha' tshun chad tu chos gos de dang mtshams kyi phyi rol tu 'bral bar bya'o/ /dge slong drug sde dag bsams bzhin du zhag bdun du 'bral bar byed pa'i skabs de dge slong rnams kyis bcom ldan </text></item>
<item><p>200b6</p><section>'dul ba</section><text>'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni </text></item>
<item><p>200b7</p><section>'dul ba</section><text>mkhyen bzhin du rmed par mdzad pa ste zhes bya ba la sogs pa yang snga ma bzhin ste/ sangs rgyas bcom ldan 'das kyis dge slong drug sde dag la rmas pa/ dge slong dag ngas dge slong dgon pa pas zhag drug gi mtha' tshun chad du </text></item>
<item><p>200b8</p><section>'dul ba</section><text>chos gos de dang mtshams kyi phyi rol du 'bral bar bya'o zhes gsungs na/ khyed cag bsams bzhin du zhag bdun du mtshams kyi phyi rol du 'bral bar byed pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma </text></item>
<item><p>201a1</p><section>'dul ba</section><text>yin pa rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas/ dge slong rnams la bka' </text></item>
<item><p>201a2</p><section>'dul ba</section><text>stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon </text></item>
<item><p>201a3</p><section>'dul ba</section><text>par bya ste/ dge slong rab tu mang po dag gnas mal dgon pa dogs pa dang bcas par grags pa/ 'jigs pa dang bcas par grags pa/ 'jigs pa tha dad pas 'jigs su rung ba dang bcas par grags pa dag tu dbyar phyi mar gyur la/ dge slong </text></item>
<item><p>201a4</p><section>'dul ba</section><text>dgon pa pas 'dod na chos gos gsum las chos gos gang yang rung ba khyim gzhan du gzhag par bya'o/ /dge slong dgon pa pa la mtshams kyi phyi rol tu 'gro dgos pa de lta bu'i rkyen zhig byung na dge slong dgon pa pa des zhag drug gi mtha' </text></item>
<item><p>201a5</p><section>'dul ba</section><text>tshun chad tu chos gos de dang mtshams kyi phyi rol du 'bral bar bya'o/ /de las 'das par 'bral na spang ba'i ltung byed do/ /dge slong zhes bya ba ni chos 'di pa'o/ /rab tu mang po dag ces bya ba ni gnyis yan chad rab tu mang po dag yin no/ /</text></item>
<item><p>201a6</p><section>'dul ba</section><text>gnas mal zhes bya ba ni gtsug lag khang ngo / /dgon pa zhes bya ba ni rdul phra rab drug la rdul phra mo gcig go/ /rdul phra mo drug la chu rdul gcig go/ /chu rdul drug la lcags rdul gcig go/ /lcags rdul drug la ri bong rdul gcig </text></item>
<item><p>201a7</p><section>'dul ba</section><text>go/ /ri bong rdul drug la lug rdul gcig go/ /lug rdul drug pa glang rdul gcig go/ /glang rdul drug la nyi zer gyi rdul gcig go/ /nyi zer gyi rdul drug la sro ma gcig go/ /sro ma drug la shig gcig go/ /shig drug la nas gcig go/ /</text></item>
<item><p>201a8</p><section>'dul ba</section><text>nas drug la sor gcig go/ /sor bzhi drug la khru gang ngo / /khru phyed dang bzhi la mi'i srid do/ /khru bzhi la gzhu'o/ /gzhu lnga brgya la rgyang grags te de phan cad dgon pa'o/ /dogs pa dang bcas par grags pa zhes bya ba ni chom rkun pa dang / g.yon can gyis </text></item>
<item><p>201b1</p><section>'dul ba</section><text>'jigs par grags pa'o/ /'jigs pa dang bcas par grags pa zhes bya ba ni seng ge dang / stag dang / gung gis 'jigs par grags pa'o/ /'jigs pa tha dad pas 'jigs su rung ba dang bcas par grags pa dag tu zhes bya ba ni sha sbrang dang /</text></item>
<item><p>201b2</p><section>'dul ba</section><text>sbrang bu mchu rings dang / rlung dang / nyi ma dang / sdig sbrul gyi 'jigs pa tha dad pas 'jigs su rung ba dang bcas par grags pa dag tu'o/ /dbyar phyi mar gyur la zhes bya ba ni dbyar phyi mar gnas par khas blangs par gyur la'o/ /dge slong dgon pa pas </text></item>
<item><p>201b3</p><section>'dul ba</section><text>zhes bya ba ni dge slong gang yin pa des so/ /'dod na zhes bya ba ni gal te don du gnyer na'o/ /chos gos gsum las chos gos gang yang rung ba zhes bya ba ni snam sbyar dang / bla gos dang / mthang gos las gang 'dod pa'o/ /khyim gzhan du zhes bya ba ni </text></item>
<item><p>201b4</p><section>'dul ba</section><text>gang na lam po che dang / srang dang / bzhi mdo dang / sum mdo dag yod par ro/ /gzhag par bya'o zhes bya ba ni gtams par bya ba'o/ /dge slong dgon pa la mtshams kyi phyi rol du 'gro dgos pa de lta bu'i rkyen zhig byung na zhes bya ba ni dge </text></item>
<item><p>201b5</p><section>'dul ba</section><text>'dun gyi 'am/ mchod rten gyi 'am/ gang zag gi bya ba'i phyir mtshams kyi phyi rol du 'gro dgos pa de lta bu'i rkyen zhig byung na'o/ /dge slong dgon pa pa des shes bya ba ni dge slong gang yin pa des so/ /zhag drug gi mtha' tshun cad tu </text></item>
<item><p>201b6</p><section>'dul ba</section><text>zhes bya ba ni nyin mtshan drug gi mtha' tshun cad tu'o/ /chos gos de dang mtshams kyi phyi rol du 'bral bar bya'o zhes bya ba ni chos gos bzhag pa gang yin pa de dang ngo / /de las 'das par 'bral na zhes bya ba ni de las lhag par skya </text></item>
<item><p>201b7</p><section>'dul ba</section><text>reng 'char bar byed na'o/ /spang ba'i ltung byed do zhes bya ba ni dngos po de spangs nas ltung byed kyi ltung ba bshags par bya ba ste/ des na spang ba'i ltung byed do zhes gsungs so/ /de la ltung bar ji ltar 'gyur zhe na/ 'di ltar dge slong </text></item>
<item><p>201b8</p><section>'dul ba</section><text>dgon pa pas chos gos gsum las chos gos gang yang rung ba dang mtshams kyi phyi rol du bral na thams cad du spang ba'i ltung byed tu 'gyur ro/ /'di 'am der bar chad brgyad po 'di lta ste/ rgyal po'i 'jigs pa dang / chom </text></item>
<item><p>202a1</p><section>'dul ba</section><text>rkun pa'i 'jigs pa dang / me'i 'jigs pa dang / chu'i 'jigs pa dang / seng ge'i 'jigs pa dang / stag gi 'jigs pa dang / mi'i 'jigs pa dang / mi ma yin pa'i 'jigs pa las gang yang rung ba nye bar gnas pa la ltung ba </text></item>
<item><p>202a2</p><section>'dul ba</section><text>med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /zhag bdun gyis 'bral ba'i spang ba ste nyi shu bdun pa rdzogs s+ho// // sangs rgyas bcom ldan 'das mnyan yod na </text></item>
<item><p>202a3</p><section>'dul ba</section><text>rgyal byed kyi tshal mgon med zas sbyin gyi kun dga' ra ba na bzhugs so/ /bcom ldan 'das kyis dge slong gis dbyar gyi gos ras chen bcang bar bya'o zhes bka' stsal nas/ de na dge slong gang dag snga mas dbyar gnas pa </text></item>
<item><p>202a4</p><section>'dul ba</section><text>khas len pa de dag ni rang gi dus yin no/ /zhes tshol bar byed cing bdag cag gis ci'i phyir mi bcang zhes 'chang bar byed do/ /phyi mas dbyar gnas par khas len pa de dag kyang rang gi dus yin no zhes 'chang bar byed cing bdag </text></item>
<item><p>202a5</p><section>'dul ba</section><text>cag gis ci'i phyir mi btsal zhes tshol bar byed de/ de dag ha cang myur bar tshol ba dang / ha cang yun ring du 'chang bar byed pas bya ba mang ba dang / byed pa mang bar gyur te/ lung mnod pa dang / kha ton dang /</text></item>
<item><p>202a6</p><section>'dul ba</section><text>rnal 'byor dang / yid la bya ba dang / nang gi sems kyi zhi gnas gtong bar byed nas/ dge slong don nyung ngu dag bcom ldan 'das kyis dge slong gis dbyar gyi gos ras chen bcang bar bya'o zhes gsungs na ci'i </text></item>
<item><p>202a7</p><section>'dul ba</section><text>phyir de dag ha cang myur du tshol bar byed cing ha cang yun ring du 'chang bar byed pas bya ba dang byed pa mang bar gyur te/ lung mnod pa dang / kha ton dang / rnal 'byor dang / yid la bya ba dang / nang gi sems kyi zhi gnas gtong bar </text></item>
<item><p>202a8</p><section>'dul ba</section><text>byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang /</text></item>
<item><p>202b1</p><section>'dul ba</section><text>skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams mkhyen bzhin du rmed par mdzad pa ste zhes bya ba la sogs pa yang snga ma bzhin te/</text></item>
<item><p>202b2</p><section>'dul ba</section><text>sangs rgyas bcom ldan 'das kyis dge slong rnams la rmas pa/ dge slong dag khyed ngas dge slong gis dbyar gyi gos ras chen bcang bar bya'o zhes gsungs na/ khyed cag ha cang myur du tshol ba dang / ha cang yun ring du 'chang bar </text></item>
<item><p>202b3</p><section>'dul ba</section><text>byed pa bden nam/ btsun pa mad do/ /sangs rgyas bcom ldan 'das kyis gso dka' ba dang / dgang dka' ba dang / 'dod pa che ba dang / chog mi shes pa rnam par smad pa mdzad do/ /de nas bcom ldan 'das kyis gso sla ba dang / dgang sla </text></item>
<item><p>202b4</p><section>'dul ba</section><text>ba dang / 'dod pa chung ba dang / chog shes pa dang / phri ba dang / /sbyangs pa'i yon tan dang / mdzes pa dang / drod rig pa'i bsngags pa brjod nas dge slong rnams la bka' stsal pa/ dge slong dag de lta bas na phan yon </text></item>
<item><p>202b5</p><section>'dul ba</section><text>bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/</text></item>
<item><p>202b6</p><section>'dul ba</section><text>dge slong gis so ka rnams kyi zla ba gcig lus na dbyar gyi gos ras chen btsal bar bya'o/ /dbyar zad nas 'og tu zla ba phyed kyi bar du bcang bar bya'o/ /gal te dge slong gis so ka rnams kyi zla ba gcig lus pa'i </text></item>
<item><p>202b7</p><section>'dul ba</section><text>sngon rol du dbyar gyi gos ras chen tshol bar byed dam/ dbyar zad nas 'og du zla ba phyed las 'das par 'chang na spang ba'i ltung byed do/ /dge slong gis shes bya ba ni chos 'di pas so/ /so ka rnams kyi zla ba gcig </text></item>
<item><p>202b8</p><section>'dul ba</section><text>lus na zhes bya ba ni zla ba gcig na dbyar nye bar sgrub pa 'byung bar 'gyur ba na'o/ /dbyar gyi gos ras chen zhes bya ba ni char pa bab pa'i gos so/ /btsal bar bya'o zhes bya ba ni gzhan las so/ /dbyar zad nas 'og tu </text></item>
<item><p>203a1</p><section>'dul ba</section><text>zla ba phyed kyi bar du bcang bar bya'o zhes bya ba ni dgag dbye byas nas zla ba phyed kyi bar du'o/ /gal te dge slong gis so ka rnams kyi zla ba gcig lus pa'i sngon rol du dbyar gyi gos ras chen tshol bar byed dam zhes bya ba ni de'i mdun </text></item>
<item><p>203a2</p><section>'dul ba</section><text>rol du'o/ /dbyar zad nas 'og tu zla ba phyed las 'das par 'chang na zhes bya ba ni de las 'das par ro/ /spang ba'i ltung byed do zhes bya ba ni dngos po de spang nas ltung byed kyi ltung ba bshags par bya ba ste/ des na spang ba'i ltung byed do zhes </text></item>
<item><p>203a3</p><section>'dul ba</section><text>gsungs so/ /de la ltung bar ji ltar 'gyur zhe na/ snga ma dang / phyi ma las te/ de la gang dag dbyar snga mar gnas par khas len pa de dag la ni ha cang yang yun ring du 'chang na spang ba'i ltung byed du 'gyur ro/ /gang dag dbyar phyi mar gnas par </text></item>
<item><p>203a4</p><section>'dul ba</section><text>khas len pa de dag la ha cang myur du tshol na spang ba'i ltung byed du 'gyur ro/ /de ltar na dge slong gis ji tsam du ha cang myur du tshol bar byed pa dang / ha cang yun ring du 'chang bar byed na thams cad du spang ba'i ltung byed du 'gyur ro/ /las dang po pa dang /</text></item>
<item><p>203a5</p><section>'dul ba</section><text>smyos pa dang / sems 'khrugs pa dang / tshor ba dag gis nyen pa la ltung ba med do/ /dbyar gyi ras chen gyi spang ba ste nyi shu brgyad pa rdzogs s+ho// // sangs rgyas bcom ldan 'das shAkya rnams kyi nang na shAkya rnams kyi grong rdal wa tshongs </text></item>
<item><p>203a6</p><section>'dul ba</section><text>can zhes bya ba na bzhugs so/ /de'i tshe na khyim bdag cig gis rang gi dad pa dang / rang gi gcugs pa dang / rang gi dang bas gtsug lag khang byed tu bcug nas tshe dang ldan pa sgra gcan zin la gang zag gir phul lo/ /de nas </text></item>
<item><p>203a7</p><section>'dul ba</section><text>tshe dang ldan pa sgra gcan zin gtsug lag khang der ji tsam pa de tsam 'dug nas lhung bzed dang chos gos thogs te ljongs rgyur song ngo / /khyim bdag des 'phags pa sgra gcan zin gtsug lag khang der ji tsam pa de tsam 'dug nas lhung bzed </text></item>
<item><p>203a8</p><section>'dul ba</section><text>dang chos gos thogs te ljongs rgyur song zhes thos so thos nas kyang khyim bdag des gtsug lag khang de dge 'dun la phul lo/ /de nas tshe dang ldan pa sgra gcan zin ci dgar ljongs su 'dug nas shAkya rnams kyi grong rdal wa tshongs can ga la </text></item>
<item><p>203b1</p><section>'dul ba</section><text>ba der rgyu zhing song ba na mthar gyis rgyu zhig 'gro ba'i tshe wa tshongs can du phyin nas tshe dang ldan pa sgra gcan zin gyis khyim bdag des gtsug lag khang de dge 'dun la phul lo zhes thos so/ /thos nas kyang bcom ldan 'das ga la ba der song ste phyin nas/</text></item>
<item><p>203b2</p><section>'dul ba</section><text>bcom ldan 'das kyi zhabs gnyis la mgo bos phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la tshe dang ldan pa sgra gcan zin gyis 'di skad ces gsol to/ /btsun pa 'di na khyim bdag cig gis rang </text></item>
<item><p>203b3</p><section>'dul ba</section><text>gi dad pa dang rang gi gcugs pa dang / rang gi dang bas gtsug lag khang bgyid du stsal nas bdag la gang zag gir stsal te/ bdag gtsug lag khang der ci tsam mchis nas lhung bzed dang / chos gos 'tshal te ljongs rgyur mchis pa dang khyim </text></item>
<item><p>203b4</p><section>'dul ba</section><text>bdag des 'phags pa sgra gcan zin gtsug lag khang der ci tsam pa de tsam mchis nas lhung bzed dang / chos gos 'tshal te/ ljongs rgyur mchis shes thos nas kyang khyim bdag des gtsug lag khang de dge 'dun la phul na/ btsun pa de la bdag </text></item>
<item><p>203b5</p><section>'dul ba</section><text>gis da ji ltar bgyi/ sgra gcan zin tshur shog /khyod khyim bdag de ga la ba der song la phyin nas khyim bdag de la 'di skad ces khyim bdag khyod kho bo'i lus sam/ ngag la cung zad smod par mi byed dam zhes smros shig /tshe dang ldan pa sgra </text></item>
<item><p>203b6</p><section>'dul ba</section><text>gcan zin gyis btsun pa bka' bzhin 'tshal zhes bcom ldan 'das las mnyan nas khyim bdag de ga la ba der song ste phyin nas khyim bdag de la 'di skad ces smras so/ /khyim bdag khyod kho bo'i lus sam/ ngag la cung zad smod par </text></item>
<item><p>203b7</p><section>'dul ba</section><text>mi byed dam/ 'phags pa sgra gcan zin bdag khyod kyi sku 'am/ gsung la cung zad kyang smod par mi bgyid do/ /de nas tshe dang ldan pa sgra gcan zin bcom ldan 'das ga la ba der song ste phyin nas bcom ldan 'das kyi zhabs gnyis la mgo bos </text></item>
<item><p>203b8</p><section>'dul ba</section><text>phyag 'tshal te mtha' gcig tu 'dug go/ /mtha' gcig tu 'dug nas bcom ldan 'das la tshe dang ldan pa sgra gcan zin gyis 'di skad ces gsol to/ /btsun pa 'di na bdag khyim bdag ga la ba der mchis te phyin nas khyim bdag de la 'di skad </text></item>
<item><p>204a1</p><section>'dul ba</section><text>ces khyim bdag khyod kho bo'i lus sam/ ngag la cung zad smod par mi byed dam zhes bgyis na/ de 'di skad ces 'phags pa sgra gcan zin bdag khyod kyi sku 'am/ gsung la smod pa cung zad kyang ma mchis so zhes mchi'o/ /de'i tshe </text></item>
<item><p>204a2</p><section>'dul ba</section><text>na tshe dang ldan pa kun dga' bo bcom ldan 'das kyi snam logs na 'dug par gyur cing bsil yab thogs te bcom ldan 'das la g.yob cing 'dug go/ /de nas bcom ldan 'das kyis tshe dang ldan pa kun dga' bo la bka' stsal pa/ kun </text></item>
<item><p>204a3</p><section>'dul ba</section><text>dga' bo song la dge slong ji snyed wa tshongs can nye bar rten cing 'khod pa de dag thams cad dpong sa'i khang par bsdus shig /tshe dang ldan pa kun dga' bos bka' bzhin 'tshal/ zhes bcom ldan 'das las mnyan nas dge slong ji snyed wa tshongs </text></item>
<item><p>204a4</p><section>'dul ba</section><text>can nye ba rten cing 'khod pa de dag thams cad dpong sa'i khang par bsdus nas bcom ldan 'das ga la ba der song ste phyin nas bcom ldan 'das kyi zhabs gnyis la mgo bos phyag 'tshal te mtha' gcig tu 'dug go mtha' gcig tu 'dug nas </text></item>
<item><p>204a5</p><section>'dul ba</section><text>bcom ldan 'das la tshe dang ldan pa kun dga' bos 'di skad ces gsol to/ /btsun pa dge slong ji snyed wa tshongs can nye bar rten cing mchis pa de dag thams cad dpong sa'i khang par mchis shing 'thun par gyur na bcom ldan 'das kyis de de'i </text></item>
<item><p>204a6</p><section>'dul ba</section><text>dus la bab par mkhyen par mdzad du gsol/ /de nas bcom ldan 'das dpong sa'i khang pa ga la ba der gshegs te byon nas/ dge slong gi dge 'dun gyi gong du gdan bshams pa nyid la bzhugs so/ /bzhugs nas bcom ldan 'das kyis </text></item>
<item><p>204a7</p><section>'dul ba</section><text>dge slong rnams la bka' stsal pa/ dge slong dag gang gis gang zag gcig la sbyin pa byin nas gzhan gcig la sbyin par byed pa ni chos dang ldan pa'i sbyin pa ma yin zhing chos dang ldan pa'i len pa ma yin la/ longs spyad du rung ba ma yin no/ /</text></item>
<item><p>204a8</p><section>'dul ba</section><text>gzhan gnyis sam/ rab tu mang po 'am/ dge 'dun la sbyin par byed pa yang chos dang ldan pa'i sbyin pa ma yin zhing chos dang ldan pa'i len pa ma yin la longs spyod tu rung ba ma yin no/ /dge slong dag gang gis gnyis la sbyin pa byin nas gzhan gcig </text></item>
<item><p>204b1</p><section>'dul ba</section><text>la sbyin par byed pa ni chos dang ldan pa'i sbyin pa ma yin zhing chos dang ldan pa'i len pa ma yin la/ longs spyad tu rung ba ma yin no/ /gzhan gnyis sam/ rab tu mang po 'am/ dge 'dun la sbyin par byed pa yang chos dang ldan pa'i sbyin pa ma yin </text></item>
<item><p>204b2</p><section>'dul ba</section><text>zhing chos dang ldan pa'i len pa ma yin la longs spyad tu rung ba ma yin no/ /dge slong dag gang gis rab tu mang po la sbyin pa byin nas gzhan gcig la sbyin par byed pa ni chos dang ldan pa'i sbyin pa ma yin zhing chos dang ldan pa'i len pa ma yin la </text></item>
<item><p>204b3</p><section>'dul ba</section><text>longs spyad tu rung ba ma yin no/ /gzhan gnyis sam/ rab tu mang po 'am/ dge 'dun la sbyin par byed pa yang chos dang ldan pa'i sbyin pa ma yin zhing chos dang ldan pa'i len pa ma yin la/ longs spyad tu rung ba ma yin no/ /dge slong dag gang gis </text></item>
<item><p>204b4</p><section>'dul ba</section><text>dge 'dun la sbyin pa byin nas gzhan gcig la sbyin par byed pa ni chos dang ldan pa'i sbyin pa ma yin zhing chos dang ldan pa'i len pa ma yin la/ longs spyad tu rung ba ma yin no/ /gzhan gnyis sam/ rab tu mang po 'am/ dge 'dun la sbyin </text></item>
<item><p>204b5</p><section>'dul ba</section><text>par byed pa yang chos dang ldan pa'i sbyin pa ma yin zhing chos dang ldan pa'i len pa ma yin la/ longs spyad tu rung ba ma yin no/ /dge slong dag gang gis dge 'dun bye zhing gnyis su gyur te phyogs dang gzhan gyi phyogs su rnam par gnas pa na phyogs </text></item>
<item><p>204b6</p><section>'dul ba</section><text>gcig la sbyin pa byin nas/ phyogs gnyis pa la sbyin par byed pa ni chos dang ldan pa'i sbyin pa ma yin zhing chos dang ldan pa'i len pa ma yin la/ longs spyad tu rung ba ma yin no/ /dge slong dag gang gis gang zag gcig la sbyin </text></item>
<item><p>204b7</p><section>'dul ba</section><text>pa byin nas gzhan gcig la sbyin par mi byed pa ni chos dang ldan pa'i sbyin pa yin zhing chos dang ldan pa'i len pa yin la/ longs spyad tu rung ba yin no/ /gzhan gnyis sam/ rab tu mang po 'am/ dge 'dun la sbyin par mi byed pa yang chos dang </text></item>
<item><p>204b8</p><section>'dul ba</section><text>ldan pa'i sbyin pa yin zhing chos dang ldan pa'i len pa yin la/ longs spyad tu rung ba yin no/ /dge slong dag gang gis gnyis la sbyin pa byin nas gzhan gcig la sbyin par mi byed pa ni chos dang ldan pa'i sbyin pa yin zhing chos dang ldan pa'i len pa yin la/ longs spyad tu rung ba yin no/ /</text></item>
<item><p>205a1</p><section>'dul ba</section><text>gzhan gnyis sam/ rab tu mang po 'am/ dge 'dun la sbyin par mi byed pa yang chos dang ldan pa'i sbyin pa yin zhing chos dang ldan pa'i len pa yin la/ longs spyad tu rung ba yin no/ /dge slong dag gang gis rab tu mang po la sbyin pa byin nas gzhan </text></item>
<item><p>205a2</p><section>'dul ba</section><text>gcig la sbyin par mi byed pa ni chos dang ldan pa'i sbyin pa yin zhing chos dang ldan pa'i len pa yin la/ longs spyad tu rung ba yin no/ /gzhan gnyis sam/ rab tu mang po 'am/ dge 'dun la sbyin par mi byed pa yang chos dang ldan pa'i sbyin pa yin zhing </text></item>
<item><p>205a3</p><section>'dul ba</section><text>chos dang ldan pa'i len pa yin la/ longs spyad tu rung ba yin no/ /dge slong dag gang gis dge 'dun la sbyin pa byin nas gzhan gcig la byin par mi byed pa ni chos dang ldan pa'i sbyin pa yin zhing chos dang ldan pa'i len pa yin la/ longs </text></item>
<item><p>205a4</p><section>'dul ba</section><text>spyad tu rung ba yin no/ /gzhan gnyis sam/ rab tu mang po 'am/ dge 'dun la sbyin par mi byed pa yang chos dang ldan pa'i sbyin pa yin zhing chos dang ldan pa'i len pa yin la/ longs spyad tu rung ba yin no/ /dge slong dag gang gis </text></item>
<item><p>205a5</p><section>'dul ba</section><text>dge 'dun bye zhing gnyis su gyur la phyogs dag gzhan gyi phyogs su rnam par gnas pa na phyogs gcig la sbyin pa byin nas/ phyogs gnyis pa la sbyin par mi byed pa ni chos dang ldan pa'i sbyin pa yin zhing chos dang ldan pa'i len </text></item>
<item><p>205a6</p><section>'dul ba</section><text>pa yin la/ longs spyad tu rung ba yin no/ /dge slong dag de lta bas na snga ma ni sbyin pa yin la/ phyi ma ni ma yin no/ /rgyal po ni sa gzhi la dbang la/ bdag po ni gnas mal la dbang / dge slong ni lhung bzed dang chos gos la dbang ngo / /</text></item>
<item><p>205a7</p><section>'dul ba</section><text>sbyin pa po dang sbyin bdag gis rang gi sbyin par bya ba'i chos mngon par 'du bya bar ni rung gi rang gis gzhan la sbyin du ni mi rung ngo / /dge slong dag dge slong sgra gcan zin la gtsug lag khang de phyir byin cig /dge slong de dag gis tshe dang ldan pa </text></item>
<item><p>205a8</p><section>'dul ba</section><text>sgra gcan zin la gtsug lag khang de phyir byin no/ /'di ni re shig byung ba yin gyi bcom ldan 'das re shig 'dul ba la nyan thos rnams kyi bslab pa'i gzhi 'cha' bar ni mi mdzad do/ /sangs rgyas bcom ldan 'das mnyan yod na </text></item>
<item><p>205b1</p><section>'dul ba</section><text>rgyal byed kyi tshal mgon med zas sbyin gyi kun dga' ra ba na bzhugs so/ /bsod snyoms pa zhig gis khyim bdag cig skyabs su 'gro ba dang / bslab pa'i gzhi dag la bzhag nas dus gzhan zhig na bsod snyoms pa des khyim bdag de la rdzas </text></item>
<item><p>205b2</p><section>'dul ba</section><text>las byung ba'i bsod nams bya ba'i gzhi bdun po dag gi bsngags pa brjod pa dang / khyim bdag des smras pa/ 'phags pa bdag gis kyang re shig rdzas las byung ba'i bsod nams bgyi ba'i gzhi cung zhig bgyi'o/ /de bzhin gyis shig /ci zhig </text></item>
<item><p>205b3</p><section>'dul ba</section><text>bgyi/ sangs rgyas la sogs pa dge slong gi dge 'dun mchod ston gsol cig /de bzhin bgyi'o/ /na bza' dbul ba yang cung zad yod dam/ 'phags pa bdag ni longs spyod srab pa lags mod kyi ras zung gcig dbul lo/ /'phags pa </text></item>
<item><p>205b4</p><section>'dul ba</section><text>khyod kyis sang bdag gi ming gis sangs rgyas la sogs pa dge slong gi dge 'dun gdugs tshod la spyan drang du gsol/ /bsod snyoms pa des tshogs pa'i dus su khyim bdag de'i ming gis sangs rgyas la sogs pa dge slong gi dge 'dun khyim </text></item>
<item><p>205b5</p><section>'dul ba</section><text>gzhan du gdugs tshod la spyan drangs pa dang / dge slong rnams kyis smras pa/ bsod snyoms pa khyod khyim dad par byed par gyur to/ /bsod snyoms pa ci khyim bdag gis yon dang bcas pa'i mchod ston gsol lam/ 'on te yon med pa'i </text></item>
<item><p>205b6</p><section>'dul ba</section><text>mchod ston gsol/ tshe dang ldan pa dag yon dang bcas pa ste/ 'on kyang khyim bdag de longs spyod srab pa lags pas 'di ltar ras zung gcig 'bul lo/ /nye dgas thos nas des bsams pa/ gang gis sangs rgyas la sogs pa dge slong gi dge </text></item>
<item><p>205b7</p><section>'dul ba</section><text>'dun la ras zung gcig 'bul ba de ni chen po la 'os pa zhig 'byung gor ma chag gis gal te bdag gis ras zung de ma phrogs na nye dga' zhes bya ba'i ming mi gzung ngo snyam nas nye dga' de'i phyi de nyin par snga dro sham thabs bgos/ lhung bzed dang chos gos </text></item>
<item><p>205b8</p><section>'dul ba</section><text>thogs te khyim bdag de'i khyim du song ba dang / ji tsam na des khyim bdag de mchod ston sbyor ba mthong nas/ des khyim bdag de la dris pa/ khyim bdag ci byed/ 'phags pa mchod ston sbyor ro/ /khyim bdag bcom ldan 'das kyis sems can gang dag snga dro'i </text></item>
<item><p>206a1</p><section>'dul ba</section><text>dus kyi tshe lus kyis legs par spyad cing spyod/ /ngag dang yid kyis legs par spyad cing spyod pa'i sems can de dag la dus de na snga dro bzang por nye bar gnas par 'gyur la/ sems can gang dag gung tshigs kyi dus kyi tshe dang / phyem </text></item>
<item><p>206a2</p><section>'dul ba</section><text>'phred kyi dus kyi tshe legs par spyad cing spyod/ ngag dang yid kyis legs par spyad cing spyod pa'i sems can de dag la dus de na gung tshigs bzang po dang phyem bred bzang por nye bar gnas par 'gyur ro zhes bka' stsal pa de ni legs par gsungs </text></item>
<item><p>206a3</p><section>'dul ba</section><text>pa yin no/ /khyim bdag gos sbyin pa yang cung zad yod dam/ 'phags pa bdag ni longs spyod srab pa lags te 'on kyang ras zung gcig 'bul lo/ khyim bdag ras zung de ci 'dra blta'o/ /des bstan pa dang ci tsam na bzang bar mthong </text></item>
<item><p>206a4</p><section>'dul ba</section><text>nas nye dgas smras pa/ khyim bdag khyod la yongs su btang ba las byung ba'i bsod nams ni yod na yongs su longs spyod pa las byung ba'i bsod nams ni lan 'ga' yang med do bcom ldan 'das kyi 'khor stong nyis brgya lnga bcu la ras zung stong nyis brgya lnga bcus 'grub pas 'dis ni re shig </text></item>
<item><p>206a5</p><section>'dul ba</section><text>chos gos kyi rdang kho na la yongs su zad par bya dgos par 'gyur ro/ /bcom ldan 'das kyis kyang zas kyi rnyed pa byung na ni pu la sa'i 'dab mas kyang bgo bar bya la/ gos kyi rnyed pa byung na ni mar me'i snying por rung bas kyang bgo bar bya </text></item>
<item><p>206a6</p><section>'dul ba</section><text>'o zhes gsungs na/ gal te 'ged par mi byed na khyod kyi 'di yang longs spyod par mi 'gyur ro/ /des smras pa/ 'phags pa gang gis bdag la yongs su btang ba las byung ba'i bsod nams kyang mchis la/ yongs su longs </text></item>
<item><p>206a7</p><section>'dul ba</section><text>spyad pa las byung ba'i bsod nams kyang mchis par 'gyur pa'i thabs ci mchis/ khyim bdag gal te khyod kyis shAkya'i rigs las rab tu byung pa/ sde snod gsum dang ldan pa/ chos sgrog pa/ rigs pa dang grol ba'i spobs pa </text></item>
<item><p>206a8</p><section>'dul ba</section><text>can gang yin pa de la ras zung 'di bskon na de lta na khyod la yongs su btang ba las byung ba'i bsod nams dang / yongs su longs spyad pa las byung ba'i bsod nams su yang 'gyur ro/ /des smras pa/ 'phags pa shAkya'i </text></item>
<item><p>206b1</p><section>'dul ba</section><text>rigs las rab tu byung ba/ sde snod gsum dang ldan pa/ chos sgrog pa/ rigs pa dang grol ba'i spobs pa can su mchis/ khyim bdag kho bo nyid shAkya'i rigs las rab tu byung ba/ sde snod gsum dang ldan pa/ chos sgrog pa/ rigs pa dang </text></item>
<item><p>206b2</p><section>'dul ba</section><text>grol ba'i spobs pa can yin no/ /khyim bdag des nye dga' la 'phags pa khyod ras zung 'di bzhes shig ces sbyin par brtsams pa dang / nye dgas smras pa/ khyim bdag khyod sbyin pa sbyin yang mi shes sam/ gang gi tshe sangs rgyas </text></item>
<item><p>206b3</p><section>'dul ba</section><text>la sogs pa dge slong gi dge 'dun mchod ston gsol ba de'i tshe na khyod kyis rgan pa'i mtha' logs su rjes su yi rang ba byed tu chug la kho bo la byin cig /'phags pa de bzhin bgyi'o zhes khyim bdag des de las mnyan nas </text></item>
<item><p>206b4</p><section>'dul ba</section><text>khyim bdag des de'i 'og tu sangs rgyas la sogs pa dge slong gi dge 'dun mchod ston gsol nas ras zung de rgan pa'i mtha' logs su yi rang bar mdzod cig /rjes su yi rang bar mdzod cig ces rjes su yi rang bar byed du bcug nas nye </text></item>
<item><p>206b5</p><section>'dul ba</section><text>dga' la byin no/ /dge slong rnams kyis dge skos la smras pa/ nye dga' las ras zung de long shig /dge bskos kyis nye dga' la smras pa/ ras zung de 'on cig /ci gtsug lag khang du khyer te sbyin nam/ dge bskos kyis smras pa/ ma </text></item>
<item><p>206b6</p><section>'dul ba</section><text>yin te/ 'di ni dge 'dun la phul ba yin no/ /nye dgas smras pa/ khyod ci'i phyir rang gi lhung bzed dang / chos gos dge 'dun la dbul bar mi byed/ 'di ni kho bo la byin pa yin no/ /de nas bcom ldan 'das kyis yon </text></item>
<item><p>206b7</p><section>'dul ba</section><text>bshad pa mdzad nas gdan las bzhengs te gshegs pa dang bsod snyoms pa de skyengs nas de nyid tu 'dug go/ /de nas bsod snyoms pa des sangs rgyas la sogs pa dge slong gi dge 'dun bzhud nas ring po ma lon par </text></item>
<item><p>206b8</p><section>'dul ba</section><text>rig nas khyim bdag de la 'di skad ces smras so/ /khyim bdag gis gzhan du 'brug bsgrags la gzhan du char phab bo/ /'phags pa ji ltar bgyi/ btsun pa nye dga'i mchid nas khyim bdag khyod la yongs su btang ba las byung ba'i bsod nams ni </text></item>
<item><p>207a1</p><section>'dul ba</section><text>yod na yongs su longs spyad pa las byung ba'i bsod nams ni lan 'ga' yang med de/ bcom ldan 'das kyi 'khor stong nyis brgya lnga bcu la ras zung stong nyis brgya lnga bcus 'grub pas 'di ni re shig chos gos kyi rdang kho na la yongs su zad par bya </text></item>
<item><p>207a2</p><section>'dul ba</section><text>dgos par 'gyur ro/ /bcom ldan 'das kyis kyang zas kyi rnyed pa byung na ni pu la sa'i 'dab mas kyang bgo bar bya la/ gos kyi rnyed pa byung na ni mar me'i snying por rung bas kyang bgo bar bya'o zhes gsungs na/ gal te bged par mi byed na ni khyod kyi 'di </text></item>
<item><p>207a3</p><section>'dul ba</section><text>yang longs spyad par mi 'gyur ro zhes mchi nas bdag gis de la 'di skad ces 'phags pa gang gis bdag la yongs su btang ba las byung ba'i bsod nams mchis la/ yongs su longs spyad pa las byung ba'i bsod nams kyang mchis par 'gyur ba'i </text></item>
<item><p>207a4</p><section>'dul ba</section><text>thabs ci mchis shes bgyis na/ btsun pa nye dga'i mchid nas khyim bdag gal te khyod kyis shAkya'i rigs las rab tu byung ba sde snod gsum dang ldan pa/ chos sgrog pa/ rigs pa dang grol ba'i spobs pa can gang yin pa de la ras zung 'di </text></item>
<item><p>207a5</p><section>'dul ba</section><text>bskon na de lta na khyod la yongs su btang ba las byung ba'i bsod nams dang / yongs su longs spyad pa las byung ba'i bsod nams su yang 'gyur ro zhes mchi'o/ /bdag gis de la 'di skad ces 'phags pa shAkya'i rigs las rab tu byung ba/</text></item>
<item><p>207a6</p><section>'dul ba</section><text>sde snod gsum dang ldan pa/ chos sgrog pa/ rigs pa dang grol ba'i spobs pa can su mchis shes bgyis na/ btsun pa nye dga' bdag la 'di skad ces khyim bdag kho bo nyid shAkya'i rigs las rab tu byung ba/ sde snod gsum dang ldan pa/</text></item>
<item><p>207a7</p><section>'dul ba</section><text>chos sgrog pa/ rigs pa dang grol ba'i spobs pa can yin no zhes mchi nas/ bdag gis btsun pa nye dga' la 'phags pa khyod ras zung 'di bzhes shig ces sbyin par brtsams pa dang / btsun pa nye dga'i mchid nas khyim bdag khyod </text></item>
<item><p>207a8</p><section>'dul ba</section><text>sbyin pa sbyin yang mi shes sam/ gang gi tshe sangs rgyas la sogs pa dge slong gi dge 'dun mchod ston gsol ba de'i tshe khyod kyis rgan pa'i mtha' logs su rjes su yi rang ba byed tu chug la kho bo la byin cig ces mchi nas/ bdag gis de kho </text></item>
<item><p>207b1</p><section>'dul ba</section><text>na bzhin du bgyis pas 'di la bdag gis nongs pa ci mchis/ bsod snyoms pa de gtsug lag khang du song ba dang / dge slong rnams kyis de la smras pa/ bsod snyoms pa dang ris 'thun pa gang yin pas kyang khyim bdag cig ji ltar dad pas bskyed </text></item>
<item><p>207b2</p><section>'dul ba</section><text>na des kyang gzhan du 'brug bsgrags la gzhan du char phab bo/ /des smras pa/ des ci nyes 'di ltar der gcig gcig gis song ste 'di skad ces khyim bdag 'di ni khyod la yongs su btang ba las byung ba'i bsod nams ni yod na/ yongs su longs spyad pa </text></item>
<item><p>207b3</p><section>'dul ba</section><text>las byung ba'i bsod nams ni lan 'ga' yang med de/ bcom ldan 'das kyi 'khor stong nyis brgya lnga bcu la ras zung stong nyis brgya lnga bcus 'grub pas 'di ni re shig chos gos kyi rdang kho na la yongs su zad par 'gyur ro/ /bcom ldan 'das kyis </text></item>
<item><p>207b4</p><section>'dul ba</section><text>kyang zas kyi rnyed pa byung na ni pu la sa'i 'dab mas kyang bgo bar bya la/ gos kyi rnyed pa byung na ni mar me'i snying por rung bas kyang bgo bar bya'o zhes gsungs na gal te 'ged par mi byed na ni khyod kyi 'di yang longs spyad par mi 'gyur ro zhes zer </text></item>
<item><p>207b5</p><section>'dul ba</section><text>nas 'di skad ces 'phags pa gang gis bdag la yongs su btang ba las byung ba'i bsod nams kyang mchis la/ yongs su longs spyad pa las byung ba'i bsod nams kyang mchis par 'gyur ba'i thabs ci mchis zhes byas na/ de na re 'di skad ces gal </text></item>
<item><p>207b6</p><section>'dul ba</section><text>te khyod kyis shAkya'i rigs las rab tu byung ba/ sde snod gsum dang ldan pa/ chos sgrog pa/ rigs pa dang grol ba'i spobs pa can gang yin pa de la ras zung 'di bskon na de lta na khyod la yongs su btang ba las byung ba bsod nams dang yongs su longs spyad pa las byung </text></item>
<item><p>207b7</p><section>'dul ba</section><text>ba'i bsod nams su yang 'gyur ro/ /zhes zer ro/ /des 'di skad ces shAkya'i rigs las rab tu byung ba/ sde snod gsum dang ldan pa/ chos sgrog pa/ rigs pa dang grol ba'i spobs pa can su yod ces byas na de na re kho bo nyid shAkya'i rigs las rab tu byung ba/ sde snod </text></item>
<item><p>207b8</p><section>'dul ba</section><text>gsum dang ldan pa/ chos sgrog pa/ rigs pa dang grol ba'i spobs pa can yin no zhes zer nas/ des de la ras zung de sbyin par brtsams pa dang / de na re khyim bdag khyod sbyin yang mi shes sam/ gang gi tshe sangs rgyas la sogs pa dge slong gi dge 'dun mchod </text></item>
<item><p>208a1</p><section>'dul ba</section><text>ston gsol ba de'i tshe khyod kyis rgan pa'i mtha' logs su rjes su yi rang bar byed du chug la kho bo la byin cig ces zer nas/ des de kho na bzhin byas pas des nyes pa ci yod/ /dge slong don nyung ngu dag ci'i phyir dge slong dag dge 'dun </text></item>
<item><p>208a2</p><section>'dul ba</section><text>la bsngos pa'i rnyed pa shes bzhin du gang zag bdag la sngos 'jug ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang /</text></item>
<item><p>208a3</p><section>'dul ba</section><text>gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/</text></item>
<item><p>208a4</p><section>'dul ba</section><text>sangs rgyas bcom ldan 'das kyis nye dga' la rmas pa/ nye dga' khyod dge 'dun la bsngos pa'i rnyed pa shes bzhin du gang zag bdag la bsngor 'jug pa bden nam/ btsun pa mad do/ /sangs rgyas bcom ldan 'das kyis dge sbyong gi </text></item>
<item><p>208a5</p><section>'dul ba</section><text>tshul ma yin pa/ /rjes su 'thun pa ma yin pa rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad par mdzad do/ /de nas bcom ldan 'das kyis rnam grangs du mas rnam par smad nas/ dge slong </text></item>
<item><p>208a6</p><section>'dul ba</section><text>rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi </text></item>
<item><p>208a7</p><section>'dul ba</section><text>'di ltar gdon par bya ste/ yang dge slong gang dge 'dun la bsngos pa'i rnyed pa shes bzhin du gang zag bdag la sgyur du 'jud na spang ba'i ltung byed do/ /yang dge slong gang zhes bya ba ni shAkya'i bu nye dga' 'am gzhan yang de lta bu gang yin pa'o/ /</text></item>
<item><p>208a8</p><section>'dul ba</section><text>dge 'dun la zhes bya ba ni de bzhin gshegs pa'i nyan thos kyi dge 'dun la'o/ /bsngos pa'i zhes bya ba ni gzas pa'i 'o/ /rnyed pa zhes bya ba ni rnyed pa gnyis te/ gos kyi rnyed pa dang / zas kyi rnyed pa ste/ don 'dir ni gos kyi </text></item>
<item><p>208b1</p><section>'dul ba</section><text>rnyed pa yin par dgongs so/ /shes bzhin du zhes bya ba ni bdag nyid kyis de shes par gyur pa 'am/ gzhan dag gis brjod pas so/ /gang zag bdag la sgyur du 'jud na zhes bya ba ni bdag la 'bul du 'jud na'o/ /spang ba'i ltung byed do zhes bya ba ni dngos po </text></item>
<item><p>208b2</p><section>'dul ba</section><text>de spangs nas ltung byed kyi ltung ba bshags par bya ba ste/ des na spang ba'i ltung byed do zhes gsungs so// //'dul ba rnam par 'byed pa/ bam po sum bcu rtsa bdun pa/ de la ltung bar ji ltar 'gyur zhe na/ dge slong gis gang </text></item>
<item><p>208b3</p><section>'dul ba</section><text>zag gcig la bsngos pa'i rnyed pa gang zag bdag la sgyur du 'jud na de sgyur du 'jud pa la nyes byas su 'gyur la/ thob na spang ba'i ltung byed du 'gyur ro/ /dge slong gos gang zag gnyis la bsngos pa'i rnyed pa gang zag bdag la sgyur du </text></item>
<item><p>208b4</p><section>'dul ba</section><text>'jud na de sgyur du 'jud pa la nyes byas su 'gyur la/ thob na spang ba'i ltung byed tu 'gyur ro/ /dge slong gis gang zag rab tu mang po dag la bsngos pa'i rnyed pa gang zag bdag la sgyur du 'jud na de sgyur du 'jud pa la nyes byas </text></item>
<item><p>208b5</p><section>'dul ba</section><text>su 'gyur la/ thob na spang ba'i ltung byed du 'gyur ro/ /dge slong gis dge 'dun la bsngos pa'i rnyed pa gang zag bdag la sgyur du 'jud na de sgyur du 'jud pa la nyes byas su 'gyur la/ thob na spang ba'i ltung byed du 'gyur ro/ /dge slong </text></item>
<item><p>208b6</p><section>'dul ba</section><text>gis gang zag gcig la bsngos pa'i rnyed pa gang zag gzhan gcig la sgyur du 'jud na de sgyur du 'jud pa la nyes byas su 'gyur la/ thob na nyes byas nyid du 'gyur ro/ /dge slong gis gang zag gcig la bsngos pa'i rnyed pa gang zag gzhan </text></item>
<item><p>208b7</p><section>'dul ba</section><text>gnyis la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur ro/ /dge slong gis gang zag gcig la bsngos pa'i rnyed pa gang </text></item>
<item><p>208b8</p><section>'dul ba</section><text>zag gzhan rab tu mang po dag la sgyur du 'jud na de sgyur du 'jud pa la nyes byas su 'gyur la/ thob na yang nyes byas su 'gyur ro/ /dge slong gis gang zag gcig la bsngos pa'i rnyed pa dge 'dun la </text></item>
<item><p>209a1</p><section>'dul ba</section><text>sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur ro/ /dge slong gis gang zag gnyis la bsngos pa'i rnyed pa gang zag gzhan gcig la sgyur du 'jud na de sgyur du 'jud pa la nyes byas su </text></item>
<item><p>209a2</p><section>'dul ba</section><text>'gyur la/ thob na yang nyes byas nyid du 'gyur ro/ /dge slong gis gang zag gnyis la bsngos pa'i rnyed pa gang zag gzhan gnyis la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur ro/ /dge slong gis gang zag </text></item>
<item><p>209a3</p><section>'dul ba</section><text>gnyis la bsngos pa'i rnyed pa gang zag gzhan rab tu mang po dag la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur ro/ /dge slong gis gang zag gnyis la bsngos pa'i rnyed pa dge 'dun la </text></item>
<item><p>209a4</p><section>'dul ba</section><text>sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid tu 'gyur ro/ /dge slong gis gang zag rab tu mang po dag la bsngos pa'i rnyed pa gang zag gzhan gcig la sgyur du 'jud na de sgyur du 'jud pa la nyes byas su 'gyur la/</text></item>
<item><p>209a5</p><section>'dul ba</section><text>thob na yang nyes byas nyid tu 'gyur ro/ /dge slong gis gang zag rab tu mang po dag la bsngos pa'i rnyed pa gang zag gzhan gnyis la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid tu 'gyur ro/ /dge slong gis gang zag </text></item>
<item><p>209a6</p><section>'dul ba</section><text>rab tu mang po dag la bsngos pa'i rnyed pa gang zag gzhan rab tu mang po dag la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid tu 'gyur ro/ /dge slong gis gang zag rab tu mang po dag la bsngos </text></item>
<item><p>209a7</p><section>'dul ba</section><text>pa'i rnyed pa dge 'dun la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid tu 'gyur ro/ /dge slong gis dge 'dun la bsngos pa'i rnyed pa gang zag gcig la sgyur du 'jud na de sgyur du 'jud pa la nyes </text></item>
<item><p>209a8</p><section>'dul ba</section><text>byas su 'gyur la/ thob na yang nyes byas nyid tu 'gyur ro/ /dge slong gis dge 'dun la bsngos pa'i rnyed pa gang zag gnyis la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid tu 'gyur </text></item>
<item><p>209b1</p><section>'dul ba</section><text>ro/ /dge slong gis dge 'dun la bsngos pa'i rnyed pa gang zag rab tu mang po dag la sgyur du 'jud na de sgyur du 'jud pa la nyes byas su 'gyur ro/ /thob na yang nyes byas nyid tu 'gyur ro/ /dge slong gis dge 'dun la bsngos pa'i rnyed pa dge 'dun </text></item>
<item><p>209b2</p><section>'dul ba</section><text>gzhan la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid tu 'gyur ro/ /dge slong gis dge 'dun la bsngos pa'i rnyed pa dge slong ma'i dge 'dun la sgyur du 'jud na de sgyur du 'jud pa la nyes byas su 'gyur la/</text></item>
<item><p>209b3</p><section>'dul ba</section><text>thob na yang nyes byas nyid tu 'gyur ro/ /dge slong gis dge slong ma'i dge 'dun la bsngos pa'i rnyed pa dge slong gi dge 'dun la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur ro/ /dge slong gis </text></item>
<item><p>209b4</p><section>'dul ba</section><text>gnyis ka'i dge 'dun la bsngos pa'i rnyed pa dge slong gi dge 'dun la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur ro/ /dge slong gis gnyis ka'i dge 'dun la bsngos pa'i rnyed pa dge slong ma'i dge 'dun la </text></item>
<item><p>209b5</p><section>'dul ba</section><text>sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid tu 'gyur ro/ /dge slong gis dge 'dun bye zhing gnyis su gyur te/ phyogs dang gzhan gyi phyogs su rnam par gnas pa na phyogs gcig la bsngos pa'i rnyed pa'i </text></item>
<item><p>209b6</p><section>'dul ba</section><text>phyogs gnyis pa la bsngor 'jud na de bsngor 'jud pa la nyes byas su 'gyur la/ thob na yang nyes byas nyid tu 'gyur ro/ /dge slong gis gnas khang gcig la bsngos pa'i rnyed pa gnas khang gzhan la sgyur du 'jud na de sgyur </text></item>
<item><p>209b7</p><section>'dul ba</section><text>du 'jud pa la nyes byas su 'gyur la/ thob na yang nyes byas nyid du 'gyur ro/ /dge slong gis gnas khang la bsngos pa'i rnyed pa khyams la sgyur du 'jud na de sgyur du 'jud pa la nyes byas su 'gyur la thob na yang nyes byas su 'gyur ro/ /</text></item>
<item><p>209b8</p><section>'dul ba</section><text>dge slong gis khyams la bsngos pa'i rnyed pa gnas khang la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur ro/ /dge slong gis ka ba gzhan cig la bsngos pa'i rnyed pa ka ba gzhan gnyis pa la sgyur du 'jud na de </text></item>
<item><p>210a1</p><section>'dul ba</section><text>sgyur du 'jud pa la nyes byas su 'gyur la/ thob na yang nyes byas nyid du 'gyur ro/ /dge slong gis ka ba gzhan cig la bsngos pa'i rnyed pa sgo khang la sgyur du 'jud na de sgyur du 'jud pa nyes byas su 'gyur la/ thob na yang </text></item>
<item><p>210a2</p><section>'dul ba</section><text>nyes byas nyid du 'gyur ro/ /dge slong gis sgo khang la bsngos pa'i rnyed pa la bang rim la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur ro/ /dge slong gis bang rim la bsngos pa'i </text></item>
<item><p>210a3</p><section>'dul ba</section><text>rnyed pa sgo khang la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur ro/ /dge slong gis sangs rgyas kyi sku gzugs gcig la bsngos pa'i rnyed pa sangs rgyas kyi sku gzugs gzhan gnyis pa la </text></item>
<item><p>210a4</p><section>'dul ba</section><text>sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur ro/ /g.yar po'i chos kyi sbyin pa la ni ltung ba med do/ /dge slong gis mchod rten gcig la bsngos pa'i rnyed pa mchod rten gzhan la sgyur du 'jud na de sgyur du 'jud pa </text></item>
<item><p>210a5</p><section>'dul ba</section><text>la nyes byas su 'gyur la/ thob na yang nyes byas nyid du 'gyur te/ g.yar po'i chos kyi sbyin pa la ni ltung ba med do/ /dge slong gis mchod rten gyi them skas kyi gzhi dang po la bsngos pa'i rnyed pa them skas kyi gzhi gnyis pa la sgyur du 'jud na de </text></item>
<item><p>210a6</p><section>'dul ba</section><text>sgyur du 'jud pa la nyes byas su 'gyur la/ thob na yang nyes byas nyid du 'gyur te/ g.yar po'i chos kyi sbyin pa la ni ltung ba med do/ /them skas kyi gzhi gnyis pa dang gsum pa dang / bzhi pa dang / thams cad kyi steng ma'i bar la </text></item>
<item><p>210a7</p><section>'dul ba</section><text>yang de bzhin no/ /dge slong gis them skas kyi gzhi thams cad kyi steng ma la bsngos pa'i rnyed pa me tog khang la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur ro/ /g.yar po'i </text></item>
<item><p>210a8</p><section>'dul ba</section><text>chos kyi sbyin pa la ni ltung ba med do/ /dge slong gis/ me tog khang la bsngos pa'i rnyed pa ba gam la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur te/</text></item>
<item><p>210b1</p><section>'dul ba</section><text>g.yar po'i chos kyi sbyin pa la ni ltung ba med do/ /dge slong gis ba gam gcig la bsngos pa'i rnyed pa ba gam gnyis pa la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur te/ g.yar po'i chos kyi sbyin pa la </text></item>
<item><p>210b2</p><section>'dul ba</section><text>ni ltung ba med do/ /ba gam gnyis pa dang gsum pa dang bzhi pa la yang de bzhin no/ /dge slong gis ba gam bzhi pa la bsngos pa'i rnyed pa mchod rten gyi bum pa la sgyur du 'jud na de sgyur du 'jud pa la nyes byas su 'gyur la/ thob na yang nyes byas </text></item>
<item><p>210b3</p><section>'dul ba</section><text>nyid du 'gyur te/ g.yar po'i chos kyi sbyin pa la ltung ba med do/ /dge slong gis mchod rten gyi bum pa la bsngos pa'i rnyed pa pu shu la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur te/ g.yar po'i chos </text></item>
<item><p>210b4</p><section>'dul ba</section><text>kyi sbyin pa la ni ltung ba med do/ dge slong gis pu shu la bsngos pa'i rnyed pa gdugs tha ma la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur te/ g.yar po'i chos kyis sbyin pa la ltung ba med do/ /gdugs </text></item>
<item><p>210b5</p><section>'dul ba</section><text>gnyis pa dang / gsum pa dang / bzhi pa nas thams cad kyi steng ma'i bar la yang de bzhin no/ /dge slong gis gdugs thams cad kyi steng ma la bsngos pa'i rnyed pa char khab la sgyur du 'jud na de sgyur du 'jud pa la nyes byas su 'gyur la/</text></item>
<item><p>210b6</p><section>'dul ba</section><text>thob na yang nyes byas nyid du 'gyur te/ g.yar po'i chos kyi sbyin pa la ni ltung ba med do/ /dge slong gis char khab la bsngos pa'i rnyed pa gdugs thams cad kyi steng ma la sgyur du 'jud na de sgyur du 'jud pa la nyes byas su 'gyur la/ thob na yang </text></item>
<item><p>210b7</p><section>'dul ba</section><text>nyes byas nyid du 'gyur te/ g.yar po'i chos kyi sbyin pa la ni ltung ba med do/ /dang 'og dang / gsum pa dang / gdugs tha ma'i bar la yang de bzhin no/ /dge slong gis gdugs tha ma la bsngos pa'i rnyed pa pu shu la sgyur du 'jud na de sgyur du 'jud pa la nyes </text></item>
<item><p>210b8</p><section>'dul ba</section><text>byas su 'gyur la/ thob na yang nyes byas nyid du 'gyur te/ g.yar po'i chos kyi sbyin pa la ni ltung ba med do/ /dge slong gis pu shu la bsngos pa'i rnyed pa mchod rten gyi bum pa la sgyur du 'jud na de sgyur du 'jud pa la nyes byas </text></item>
<item><p>211a1</p><section>'dul ba</section><text>su 'gyur la/ thob na yang nyes byas nyid du 'gyur te/ g.yar po'i chos kyi sbyin pa la ni ltung ba med do/ /dge slong gis mchod rten gyi bum pa la bsngos pa'i rnyed pa ba gam la sgyur du 'jud na de sgyur du 'jud pa la nyes byas su 'gyur la/</text></item>
<item><p>211a2</p><section>'dul ba</section><text>thob na yang nyes byas nyid du 'gyur te/ g.yar po'i chos kyi sbyin pa la ni ltung ba med do/ dge slong gis ba gam la bsngos pa'i rnyed pa me tog khang la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur </text></item>
<item><p>211a3</p><section>'dul ba</section><text>te/ g.yar po'i chos kyi sbyin pa la ni ltung ba med do/ /dge slong gis me tog khang la bsngos pa'i rnyed pa them skas kyi gzhi steng ma la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur te/ g.yar </text></item>
<item><p>211a4</p><section>'dul ba</section><text>po'i chos kyi sbyin pa la ni ltung ba med do/ /them skas kyi gzhi dang / 'og dang gsum pa nas thams cad kyi tha ma'i bar la yang de bzhin no/ /dge slong gis mu lto ba gcig la bsngos pa'i rnyed pa mu lto ba gzhan la sgyur du 'jud na de </text></item>
<item><p>211a5</p><section>'dul ba</section><text>sgyur du 'jud pa la nyes byas su 'gyur la/ thob na yang nyes byas nyid du 'gyur te/ btsal te ma rnyed pa la ni ltung ba med do/ /dge slong gis dud 'gro'i skye gnas su skyes pa'i srog chags gcig la bsngos pa'i rnyed pa dud 'gro'i skye gnas su skyes pa'i </text></item>
<item><p>211a6</p><section>'dul ba</section><text>srog chags gzhan la sgyur du 'jud na de sgyur du 'jud pa la nyes byas su 'gyur la/ thob na yang nyes byas nyid du 'gyur te/ btsal te ma rnyed pa la ni ltung ba med do/ /las dang po pa dang / smyos pa dang / sems 'khrugs pa dang / tshor ba </text></item>
<item><p>211a7</p><section>'dul ba</section><text>dag gis nyen pa la ltung ba med do/ /bsngos pa las bsgyur ba'i spang ba ste/ nyi shu dgu pa rdzogs s+ho// // sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/ /</text></item>
<item><p>211a8</p><section>'dul ba</section><text>de'i tshe na tshe dang ldan pa pi lin da'i bu'i lhan cig gnas pa dang / nye gnas dge slong dag sman gang dag de nas lag nyar blangs pa dang / de las byin len byas pa dang / zas kyi phye ma dang 'dres pa dang / phan tshun 'dres pa dang /</text></item>
<item><p>211b1</p><section>'dul ba</section><text>rang gi rgyud kyis myags pa gang dag rnam par dbyer yang mi mngon pa de dag dus su yang za bar byed/ dus ma yin par yang za bar byed cing de dag la za bar rnam par dbye ba yang mi mngon nas/ dge slong don nyung ngu dag ci'i phyir dge slong dag sman gang dag </text></item>
<item><p>211b2</p><section>'dul ba</section><text>de nas lag nyar blangs pa dang / de las byin len byas pa dang / zas kyi phye ma dang 'dres pa dang / phan tshun 'dres pa dang / rang gi rgyud kyis myags pa gang dag rnam par dbyer yang mi mngon pa de dag dus su yang za bar byed / dus ma yin par yang za bar byed </text></item>
<item><p>211b3</p><section>'dul ba</section><text>cing de dag la bza' bar rnam par dbye ba yang mi mngon zhes smod par byed/ phyar ka gtong bar byed/ kha zer bar byed ba'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi </text></item>
<item><p>211b4</p><section>'dul ba</section><text>'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas </text></item>
<item><p>211b5</p><section>'dul ba</section><text>bcom ldan 'das kyis tshe dang ldan pa pi lin da'i bu'i lhan cig gnas pa dang nye gnas dge slong rnams la rmes pa/ dge slong dag khyed sman gang dag de nas lag nyar blangs pa dang / de las byin len byas pa dang / zas kyi phye ma </text></item>
<item><p>211b6</p><section>'dul ba</section><text>dang 'dres pa dang / phan tshun 'dres pa dang / rang gi rgyud kyis myags pa gang dag rnam par dbyer yang mi mngon pa de dag dus su yang za bar byed/ dus ma yin par yang za bar byed cing de dag la bza' bar rnam par dbye ba yang mi mngon pa </text></item>
<item><p>211b7</p><section>'dul ba</section><text>bden nam/ btsun pa mad do/ /sangs rgyas bcom ldan 'das kyis gso dka' ba dang / dgang dka' ba dang / 'dod pa che ba dang / chog mi shes pa rnam par smad pa mdzad do/ /de nas bcom ldan 'das kyis gso sla ba dang /</text></item>
<item><p>211b8</p><section>'dul ba</section><text>dgang sla ba dang / 'dod pa chung ba dang / chog shes pa dang / sbyangs pa'i yon tan rnams dang / mdzes pa dang / drod rig pa'i bsngags pa brjod nas dge slong rnams la bka' stsal pa/ dge slong dag de lta bas na </text></item>
<item><p>212a1</p><section>'dul ba</section><text>phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar </text></item>
<item><p>212a2</p><section>'dul ba</section><text>gdon par bya ste/ bcom ldan 'das kyis dge slong na ba rnams la phan pa so sor bsten par bya ba'i sman gang dag bka' stsal pa/ 'di lta ste zhun mar dang / 'bru mar dang / sbrang rtsi dang / bu ram gyi dbu ba de dag las dge slong na </text></item>
<item><p>212a3</p><section>'dul ba</section><text>bas 'dod na rang gis zhag bdun par byin gyis brlabs te/ gsog 'jog gi yongs su longs spyod pas yongs su longs spyad par bya'o/ /de las 'das par yongs su longs spyod par byed na spang ba'i ltung byed do/ /bcom </text></item>
<item><p>212a4</p><section>'dul ba</section><text>ldan 'das kyis zhes bya ba ni de bzhin gshegs pa dgra bcom pa yang dag par rdzogs pa'i sangs rgyas kyis so/ /dge slong zhes bya ba ni chos 'di pas so/ /na ba rnams la zhes bya ba ni nad pa rnams la'o/ /phan pa zhes bya ba ni rjes </text></item>
<item><p>212a5</p><section>'dul ba</section><text>su 'thun pa'o/ /so sor bsten par bya ba'i zhes bya ba ni rung ba'i 'o/ /sman gang dag bka' stsal pa zhes bya ni rab tu bstan pa'o/ /'di lta ste zhun mar zhes bya ba ni mar bzhus pa'o/ /'bru mar zhes bya ba ni 'bru'i mar nyid do/ /sbrang rtsi zhes </text></item>
<item><p>212a6</p><section>'dul ba</section><text>bya ba ni sbrang bu'i sbrang rtsi'o/ /bu ram gyi dbu ba zhes bya ba ni bu ram mo/ /dge slong zhes bya ba ni dge slong gang yin pa de'o/ /na bas zhes bya ba ni nad pas so/ /'dod na zhes bya ba ni gal te don du gnyer na 'o/ /rang gis zhes bya ba ni bdag nyid kyis </text></item>
<item><p>212a7</p><section>'dul ba</section><text>so/ /zhag bdun par byin gyis brlabs te zhes bya ba ni nyin mtshan bdun bar ro/ /gsog 'jog gi yongs su longs spyod pas yongs su longs spyod par bya'o/ /zhes bya ba ni rang gis blangs te bza' bar bya'o/ /de las 'das </text></item>
<item><p>212a8</p><section>'dul ba</section><text>par yongs su longs spyod par byed na zhes bya ba ni zhag bdun las 'das par ro/ /spang ba'i ltung byed do zhes bya ba ni dngos po de spangs nas ltung byed kyi ltung ba bshags par bya ba te/ des na spang ba'i ltung byed do zhes gsungs so/ /</text></item>
<item><p>212b1</p><section>'dul ba</section><text>de la ltung bar ji ltar 'gyur zhe na/ dge slong gis tshes la na ba'i sman zhig rnyed na dge slong des sman de nyi ma bdun po de nyid kyi nang du yongs su longs spyad par bya ba 'am/ gtang bar bya ba 'am/ gzhan la sbyin par bya'o/ /yongs su longs spyod par </text></item>
<item><p>212b2</p><section>'dul ba</section><text>mi byed dam/ gtong bar mi byed dam/ gzhan la sbyin par mi byed na nyi ma brgyad pa'i skya reng shar nas spang ba'i ltung byed du 'gyur ro/ /tshes la ma rnyed kyang tshes gnyis sam/ tshes gsum mam/ tshes bdun tshun chad kyis na ba'i sman zhig rnyed na </text></item>
<item><p>212b3</p><section>'dul ba</section><text>dge slong des sman de nyi ma bdun po de nyid kyi nang du yongs su longs spyad par bya ba 'am/ gtang bar bya ba 'am/ gzhan la sbyin par bya'o/ /yongs su longs spyod par mi byed dam/ gtong bar mi byed dam/ gzhan la sbyin par mi byed na nyi ma brgyad pa'i skya reng </text></item>
<item><p>212b4</p><section>'dul ba</section><text>shar na spang ba'i ltung byed du 'gyur ro/ /dge slong gis tshes la na ba'i sman zhig rnyed cing / des tshes gnyis la yang sman gzhan zhig rnyed na dge slong des nyi ma bdun po de nyid kyi nang du sman snga ma shos yongs su longs spyad par bya zhing / phyi ma shos gtang bar bya ba </text></item>
<item><p>212b5</p><section>'dul ba</section><text>'am/ gzhan la sbyin par bya'o/ /yang na phyi ma shos yongs su longs spyad par bya zhing snga ma shos gtang bar bya ba 'am/ gzhan la sbyin par bya'o/ /yongs su longs spyod par mi byed dam/ /gtong bar mi byed dam/ gzhan la sbyin par mi byed na nyi ma brgyad pa'i </text></item>
<item><p>212b6</p><section>'dul ba</section><text>skya reng shar na spang ba'i ltung byed du 'gyur ro/ /tshes gcig dang gnyis la ji lta ba de bzhin du des tshes drug gi bar la na ba'i sman zhig rnyed cing / des tshes bdun gyi bar la yang gzhan zhig rnyed na dge slong des nyi ma bdun po de nyid kyi nang du snga ma shos </text></item>
<item><p>212b7</p><section>'dul ba</section><text>yongs su longs spyad par bya zhing / phyi ma shos gtang bar bya ba 'am/ gzhan la sbyin par bya'o/ /yang na phyi ma shos yongs su longs spyad par bya zhing snga ma shos gtang bar bya ba 'am/ gzhan la sbyin par bya'o/ /</text></item>
<item><p>212b8</p><section>'dul ba</section><text>yongs su longs spyod par mi byed dam/ gtong bar mi byed dam/ gzhan la sbyin par mi byed na/ nyi ma brgyad pa'i skya reng shar na spang ba'i ltung byed du 'gyur ro/ /</text></item>
<item><p>213a1</p><section>'dul ba</section><text>dge slong gis tshes la na ba'i sman gnyis shig rnyed na dge slong des sman de gnyis nyi ma bdun po de nyid kyi nang du yongs su longs spyad par bya ba 'am/ gtang bar bya ba 'am/ gzhan la sbyin par bya'o/ /yongs su longs spyod par mi byed dam/ gtong </text></item>
<item><p>213a2</p><section>'dul ba</section><text>bar mi byed dam/ gzhan la sbyin par mi byed na nyi ma brgyad pa'i skya reng shar na spang ba'i ltung byed du 'gyur ro/ /tshes la ma rnyed kyang tshes gnyis sam/ tshes gsum 'am/ tshes bdun tshun chad kyis na ba'i sman gnyis zhig rnyed na/ dge slong des sman </text></item>
<item><p>213a3</p><section>'dul ba</section><text>de gnyis nyi ma bdun po de nyid kyi nang du yongs su longs spyad par bya ba 'am/ gtang bar bya ba 'am/ gzhan la sbyin par bya'o/ /yongs su longs spyod par mi byed dam/ gtong bar mi byed dam/ gzhan la sbyin par mi byed na nyi ma brgyad pa'i </text></item>
<item><p>213a4</p><section>'dul ba</section><text>skya rengs shar na spang ba'i ltung byed du 'gyur ro/ /dge slong gis tshes la na ba'i sman gnyis shig rnyed cing des tshes gnyis la yang gzhan gnyis shig rnyed na dge slong des nyi ma bdun po de nyid kyi nang du sman snga ma gnyis yongs su longs spyad par bya zhing / phyi ma </text></item>
<item><p>213a5</p><section>'dul ba</section><text>gnyis gtang bar bya ba 'am/ gzhan la sbyin par bya'o/ yang na phyi ma gnyis yongs su longs spyad par bya zhing snga ma gnyis gtang bar bya ba 'am/ gzhan la sbyin par bya'o/ /yongs su longs spyod par mi byed dam/ gtong bar mi byed dam/ gzhan la </text></item>
<item><p>213a6</p><section>'dul ba</section><text>sbyin par mi byed na nyi ma brgyad pa'i skya reng shar na spang ba'i ltung byed du 'gyur ro/ /tshes gcig dang / gnyis la ji lta ba de bzhin du des tshes drug gi bar la na ba'i sman gnyis shig rnyed cing des tshes bdun gyi bar la yang gnyis shig rnyed na/ dge slong des nyi </text></item>
<item><p>213a7</p><section>'dul ba</section><text>ma bdun po de nyid kyi nang du snga ma gnyis yongs su longs spyod par bya zhing phyi ma gnyis gtang bar bya ba 'am/ gzhan la sbyin par bya'o/ /yang na phyi ma gnyis yongs su longs spyod par bya zhing snga ma gnyis gtang bar bya ba 'am/ gzhan la sbyin par </text></item>
<item><p>213a8</p><section>'dul ba</section><text>bya'o/ /yongs su longs spyod par mi byed dam/ gtong bar mi byed dam/ gzhan la sbyin par mi byed na nyi ma brgyad pa'i skya reng shar na spang ba'i ltung byed du 'gyur ro/ /dge slong gis tshes la na ba'i sman rab tu mang po dag cig rnyed na dge slong </text></item>
<item><p>213b1</p><section>'dul ba</section><text>des sman de dag nyi ma bdun po de nyid kyi nang du yongs su longs spyod par bya ba 'am/ gtang bar bya ba 'am/ gzhan la sbyin par bya'o/ /yongs su longs spyod par mi byed dam/ gtong bar mi byed dam/ gzhan la sbyin par mi byed na nyi ma brgyad pa'i </text></item>
<item><p>213b2</p><section>'dul ba</section><text>skya reng shar na spang ba'i ltung byed du 'gyur ro/ /tshes la ma rnyed kyang tshes gnyis sam/ tshes gsum 'am/ tshes bdun tshun chad kyis na ba'i sman rab tu mang po dag cig rnyed na dge slong des sman de dag nyi ma bdun po de nyid kyi nang du yongs su longs </text></item>
<item><p>213b3</p><section>'dul ba</section><text>spyad par bya ba 'am/ gtang bar bya ba 'am/ gzhan la sbyin par bya'o/ /yongs su longs spyod par mi byed dam/ gtong bar mi byed dam/ gzhan la sbyin par mi byed na nyi ma brgyad pa'i skya reng shar na spang ba'i ltung byed du 'gyur ro/ /dge slong </text></item>
<item><p>213b4</p><section>'dul ba</section><text>gis tshes la na ba'i sman rab tu mang po dag cig rnyed cing des tshes gnyis la yang gzhan rab tu mang po dag cig rnyed na dge slong des nyi ma bdun po de nyid kyi nang du sman snga ma dag yongs su longs spyad par bya zhing / phyi ma dag gtang bar bya ba 'am/</text></item>
<item><p>213b5</p><section>'dul ba</section><text>gzhan la sbyin par bya'o/ /yang na phyi ma dag yongs su longs spyad par bya zhing / snga ma dag gtang bar bya ba 'am/ gzhan la sbyin par bya'o/ /yongs su longs spyod par mi byed dam/ gtong bar mi byed dam/ gzhan la sbyin par mi byed na nyi ma </text></item>
<item><p>213b6</p><section>'dul ba</section><text>brgyad pa'i skya reng shar na spang ba'i ltung byed du 'gyur ro/ /tshes gcig dang gnyis la ji lta ba de bzhin du des tshes drug gi bar la na ba'i sman rab tu mang po dag cig rnyed cing de tshes bdun gyi bar la yang gzhan rab tu mang po dag rnyed na dge </text></item>
<item><p>213b7</p><section>'dul ba</section><text>slong des nyi ma bdun po de nyid kyi nang du snga ma dag yongs su longs spyad par bya zhing / phyi ma dag btang bar bya ba 'am/ gzhan la sbyin par bya'o/ /yang na phyi ma dag yongs su longs spyad par bya zhing / snga ma dag btang bar bya ba 'am/</text></item>
<item><p>213b8</p><section>'dul ba</section><text>gzhan la sbyin par bya'o/ /yongs su longs spyod par mi byed dam/ gzhan la sbyin par mi byed na nyi ma brgyad pa'i skya reng shar na spang ba'i ltung byed du 'gyur ro/ /de la sman gang dag de nas lag nyar blangs </text></item>
<item><p>214a1</p><section>'dul ba</section><text>pa dang / /de las byin len byas pa dang / zas kyi phye ma dang 'dres pa dang / phan tshun 'dres pa dang / rang gi rgyud kyis myags pa gang dag rnam par dbyer yang mi mngon pa de dag ni kun dga'i ra ba 'am/ dge tshul dag la spang bar </text></item>
<item><p>214a2</p><section>'dul ba</section><text>bya'o/ /de la sman gang dag de nas lag nyar ma blangs pa dang / de las byin len ma byas pa dang / zas kyi phye ma dang ma 'dres pa dang / phan tshun ma 'dres pa dang / rang gi rgyud kyis ma myags pa gang dag rnam par dbyer yang mi mngon pa de dag ni </text></item>
<item><p>214a3</p><section>'dul ba</section><text>dge slong gis rang gis zhag bdun par byin gyis brlabs te gsog 'jog gi yongs su longs spyod pas yongs su longs spyod par bya'o/ /'di ltar byin gyis brlab par bya ste/ lag pa bsnyal nas sman byin len byas te tshangs pa mtshungs </text></item>
<item><p>214a4</p><section>'dul ba</section><text>par spyod pa'i mdun du 'dug nas 'di skad ces brjod par bya'o/ /tshe dang ldan pa dgongs su gsol/ /bdag dge slong ming 'di zhes bgyi bas sman rung ba 'di bdag nyid dang tshangs pa mtshungs par spyod pa rnams kyir bgyi ba'i slad du zhag </text></item>
<item><p>214a5</p><section>'dul ba</section><text>bdun par byin gyis brlab bo/ /de bzhin du lan gnyis/ lan gsum du bzlas par bya'o/ /ji tsam yongs su longs spyad pa yang tshangs pa mtshungs par spyod pa la brjod par bya ste/ deng du bdag gi nyi ma gcig yongs su longs spyad </text></item>
<item><p>214a6</p><section>'dul ba</section><text>lags te/ lhag ma rnams kyang yongs su longs spyad par bgyi'o zhes de bzhin du nyi ma bdun gyi bar du brjod par bya'o/ /gal te lhag ma yod na de kun dga'i ra ba pa 'am/ dge tshul dag la spang bar bya'o/ /dge slong gi </text></item>
<item><p>214a7</p><section>'dul ba</section><text>na ba'i sman spang bar gyur na de ma spangs shing bral bar ma byas la ltung ba ma bshags par gzhan zhig rnyed na de yang snga ma'i rgyud kyis spang bar 'gyur ro/ /dge slong gi na ba'i sman spang bar gyur na de spangs shing bral bar ma byas la ltung </text></item>
<item><p>214a8</p><section>'dul ba</section><text>ba ma bshags par gzhan zhig rnyed na de yang snga ma'i rgyud kyis spang bar 'gyur ro/ /dge slong gi na ba'i sman spang bar gyur na de spangs shing bral bar byas la ltung ba ma bshags par gzhan zhig rnyed na de yang snga ma'i rgyud kyis spang </text></item>
<item><p>214b1</p><section>'dul ba</section><text>bar 'gyur ro/ /dge slong gi na ba'i sman spang bar gyur na de spangs shing bral bar byas la ltung ba bshags nas gzhan zhig rnyed na de la ltung ba med do/ /de bzhin du dge slong gis ji tsam du na ba'i sman spang ba des ma spangs shing so sor ma spangs la </text></item>
<item><p>214b2</p><section>'dul ba</section><text>ma bshags shing so sor ma bshags par lhung bzed dam/ chos gos sam/ dra ba 'am/ phor bu 'am/ ska rags sam/ dge sbyong gi 'tsho ba'i yo byad gang yang rung ba'i bar dag nye bar 'jog par byed na de yang snga ma'i rgyud kyis spang bar </text></item>
<item><p>214b3</p><section>'dul ba</section><text>'gyur ro/ /las dang po pa dang / smyo ba dang / sems 'khrugs pa dang / tshor ba dag gis nyen pa la ltung ba med do/ /gsog 'jog gi spang ba ste sum bcu pa rdzogs s+ho// //spang ba'i ltung byed rnams rdzogs s+ho// //</text></item>
<item><p>214b4</p><section>'dul ba</section><text>spyi sdom la/ shes bzhin dang ni sa bon dang / /ma bskos pa dang yang yang dang / /chu dang khyim dang bsams bzhin dang / /'gron mang rkun ma mchod ston no/ / sdom la/ brdzun skyon dge slong phra ma dang / /skyo sngogs byed </text></item>
<item><p>214b5</p><section>'dul ba</section><text>dang ston pa dang / /'don dang gnas ngan len dang chos/ /bshes ngor byed dang khyad du gsod/ / sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/ /de'i tshe na tshe dang ldan pa sgra gcan zin rgyal po'i </text></item>
<item><p>214b6</p><section>'dul ba</section><text>khab na chu dron gyi kun dga' ra ba na 'dug ste/ bram ze dang khyim bdag dad pa can dag tshe dang ldan pa sgra gcan zin ga la ba der dong ste phyin nas tshe dang ldan pa sgra gcan zin la btsun pa sgra gcan zin bcom ldan 'das la bzhugs shes 'dri ba </text></item>
<item><p>214b7</p><section>'dul ba</section><text>na/ gal te bcom ldan 'das 'od ma'i tshal na bzhugs na ni de na re bya rgod phung po la bzhugs so zhes zer/ gal te bcom ldan 'das bya rgod phung po la bzhugs na ni de na re 'od ma'i tshal na bzhugs so zhes zer/ gal te </text></item>
<item><p>214b8</p><section>'dul ba</section><text>bcom ldan 'das pib pa la'i phug na bzhugs na ni de na re sde can ma'i phug na bzhugs so zhes zer/ gal te bcom ldan 'das sde can ma'i phug na bzhugs na ni pib pa la'i phug na bzhugs so zhes zer nas/ de dag </text></item>
<item><p>215a1</p><section>'dul ba</section><text>gis bcom ldan 'das btsal na ma rnyed nas de dag lus ngal ba dang / lus dub pa dang / lus rgud pas tshe dang ldan pa sgra gcan zin ga la ba der dong ba dang / de na tshe dang ldan pa sgra gcan zin gyis de dag la dris pa/ shes ldan dag bcom ldan 'das </text></item>
<item><p>215a2</p><section>'dul ba</section><text>mthong ngam/ btsun pa sgra gcan zin ma mthong ngo / /de rgod pa dang de dag gis smras pa/ btsun pa sgra gcan zin bsams bzhin du bdag cag la tho 'tshams par mi mdzad dam/ de yin no/ /de dag smod par byed/ phyar ka gtong bar byed/ kha zer </text></item>
<item><p>215a3</p><section>'dul ba</section><text>bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das snga dro sham thabs gsol/ lhung bzed dang chos gos bsnams te rgyal po'i khab tu bsod snyoms la gshegs nas rgyal po'i khab tu bsod </text></item>
<item><p>215a4</p><section>'dul ba</section><text>snyoms brgyus te zas kyi bya ba mdzad nas phyi ma'i zas kyi bsod snyoms las slar log pas chu dron gyi kun dga' ra bar tshe dang ldan pa sgra gcan zin gyi gtsug lag khang ga la ba der gshegs so/ /tshe dang ldan pa sgra gcan zin gyis thag ring </text></item>
<item><p>215a5</p><section>'dul ba</section><text>po kho na nas bcom ldan 'das mthong ngo / /mthong nas kyang bcom ldan 'das kyi slad du gdan shom par byed/ zhabs bsil ba'i chab dang zhabs rten mtha' gcig tu 'jog par byed cing bsu nas/ chos gos len par byed cing 'di skad </text></item>
<item><p>215a6</p><section>'dul ba</section><text>ces bcom ldan 'das gshegs su gsol/ bcom ldan 'das byon pa legs so/ /bcom ldan 'das gdan bsham pa nyid la bzhugs su gsol/ zhes kyang smras so/ /bcom ldan 'das gdan bshams pa nyid la bzhugs </text></item>
<item><p>215a7</p><section>'dul ba</section><text>nas/ de nas bcom ldan 'das kyis nyid kyis zhabs gnyis bsil nas chu snod tu chu'i lhag ma nyung zhig bzhag nas tshe dang ldan pa sgra gcan zin la bka' stsal pa/ sgra gcan zin ngas chu snod tu chu'i lhag ma nyung zhig bzhag pa khyod </text></item>
<item><p>215a8</p><section>'dul ba</section><text>kyis mthong ngam/ btsun pa mthong ngo / /sgra gcan zin de bzhin du nga ni mi gti mug can gang la la shes bzhin du brdzun smra zhing ngo tsha med pa/ 'dzem pa med pa/ 'gyod pa med pa de'i dge sbyong gi tshul chung bar smra'o/ /de nas bcom ldan 'das </text></item>
<item><p>215b1</p><section>'dul ba</section><text>kyis chu'i lhag ma nyung ngu de sa la pho nas tshe dang ldan pa sgra gcan zin la bka' stsal pa/ sgra gcan zin ngas chu'i lhag ma nyung ngu ma sa la pho ba khyod kyis mthong ngam/ btsun pa mthong ngo / /sgra gcan zin de bzhin du nga ni mi gti mug can gang la la shes bzhin </text></item>
<item><p>215b2</p><section>'dul ba</section><text>du brdzun smra zhing ngo tsha med pa/ 'dzem pa med pa/ 'gyod pa med pa de'i dge slong gi tshul bor bar smra'o/ /de nas bcom ldan 'das kyis chu snod de sa la bzur nas tshe dang ldan pa sgra gcan zin la bka' stsal pa/ sgra gcan zin ngas chu snod sa la bzur ba </text></item>
<item><p>215b3</p><section>'dul ba</section><text>khyod kyis mthong ngam/ btsun pa mthong ngo / /sgra gcan zin de bzhin du nga ni mi gti mug can gang la las shes bzhin du brdzun smra zhing ngo tsha med pa/ 'dzem pa med pa/ 'gyod pa med pa de'i dge sbyong gi tshul bzur bar smra'o/ /de nas bcom ldan </text></item>
<item><p>215b4</p><section>'dul ba</section><text>'das kyis chu snod de sa la khas bub nas tshe dang ldan pa sgra gcan zin la bka' stsal pa/ sgra gcan zin ngas chu snod sa la khas phub pa khyod kyis mthong ngam/ btsun pa mthong ngo / /sgra gcan zin de bzhin du nga ni mi gti mug can gang la la shes bzhin du brdzun </text></item>
<item><p>215b5</p><section>'dul ba</section><text>smras zhing ngo tsha med pa/ 'dzem pa med pa/ 'gyod pa med pa de'i dge sbyong gi tshul khas phub par smra'o/ /sgra gcan zin 'di lta ste/ dper na rgyal po'i glang po che dregs pa ma tang ga nas byung ba gzhon pa lo drug bcu lon pa/ mche ba shing rta'i </text></item>
<item><p>215b6</p><section>'dul ba</section><text>mda' tsam dang ldan pa/ brang dkyel che ba/ g.yul ngor spyad pa/ g.yul gyi nang du son pa/ lag pa gnyis dang / rkang pa gnyis dang / rked pa dang / 'jug ma dang / glo gnyis dang / rgyab dang / za 'gram gnyis dang / mgrin pa dang /</text></item>
<item><p>215b7</p><section>'dul ba</section><text>rna ba gnyis dang / mche ba gnyis kyis las byed cing snas las mi byed pa/ pha rol gyi dpung dang / pha rol gyi dmag 'joms par byed pa na de na rgyal po'i glang po che zhon pa 'di snyam du 'di ltar rgyal po'i glang po che dregs pa ma tang </text></item>
<item><p>215b8</p><section>'dul ba</section><text>ka nas byung ba gzhon pa lo drug bcu lon pa/ /mche ba shing rta'i mda' tsam dang ldan pa/ brang dkyel che ba/ g.yul ngor spyad pa/ g.yul gyi nang du song ba lag pa gnyis dang / rkang pa gnyis dang / brla gnyis dang / rked pa dang /</text></item>
<item><p>216a1</p><section>'dul ba</section><text>'jug ma dang / glo gnyis dang / rgyab dang / za 'gram gnyis dang / mgrin pa dang / rna ba gnyis dang / mche ba gnyis kyis las byed cing snas las mi byed pa/ pha rol kyi dpung dang pha rol kyi dmag 'joms par byed pa'i rgyal po'i glang po che ni sna drung bar byed pas </text></item>
<item><p>216a2</p><section>'dul ba</section><text>rgyal po'i glang po ches srog yongs su ma btang ngo snyam du sems so/ /sgra gcan zin gang gi phyir rgyal po'i glang po che dregs pa ma tang ka nas byung ba gzhon pa/ lo drug bcu lon pa/ mche ba shing rta'i mda' tsam dang ldan pa/ brang dkyel che ba/</text></item>
<item><p>216a3</p><section>'dul ba</section><text>g.yul ngor spyad pa/ g.yul gyi nang du son pa/ lag pa gnyis dang / rkang pa gnyis dang / brla gnyis dang / rked pa dang / 'jug ma dang / glo gnyis dang / rgyab dang / za 'gram gnyis dang / mgrin pa dang / rna ba gnyis dang / mche ba gnyis dang / snas kyang </text></item>
<item><p>216a4</p><section>'dul ba</section><text>las byed pa/ pha rol gyi dpung dang / pha rol gyi dmag 'joms par byed pa na de na rgyal po'i glang po che la zhon pa 'di snyam du 'di ltar rgyal po'i glang po che dregs pa ma tang ga nas byung ba gzhon pa/ lo drug bcu lon pa/ mche ba shing rta'i mda' tsam dang ldan pa/</text></item>
<item><p>216a5</p><section>'dul ba</section><text>brang dkyel che ba/ g.yul ngor spyad pa/ g.yul gyi nang du son pa/ lag pa gnyis dang / rkang pa dang / brla gnyis dang / rked pa dang / mjug ma dang / glo gnyis dang / rgyab dang / za 'gram gnyis dang / mgrin pa dang / rna ba gnyis dang / mche ba gnyis dang / snas </text></item>
<item><p>216a6</p><section>'dul ba</section><text>kyang las byed pa/ pha rol gyi dpung dang / pha rol gyi dmag 'joms par byed pa'i rgyal po'i glang po che ni sna srung bar mi byed pas rgyal po'i glang po ches srog yongs su btang ngo snyam du sems te/ sgra gcan zin nga ni de'i tshe na rgyal po'i glang po che des </text></item>
<item><p>216a7</p><section>'dul ba</section><text>las mi bya ba ni yang med par smra'o/ /sgra gcan zin de bzhin du gang la las shes bzhin du brdzun smra zhing ngo tsha med pa/ 'dzem pa med pa/ 'gyod pa med par gyur na nga ni mi gti mug can des sdig pa'i las mi bya ba cung zad kyang med par smra'o/ /de nas </text></item>
<item><p>216a8</p><section>'dul ba</section><text>bcom ldan 'das kyis de'i tshe tshigs su bcad pa gnyis bka' stsal pa/ lus can brdzun du smra ba yis/ /chos gcig las ni 'das gyur cing / /'jig rten pha rol bral ba yis/ /'di la sdig pa mi bya med/ /lcags gong me lce 'dra ba </text></item>
<item><p>216b1</p><section>'dul ba</section><text>dag /zos par gyur pa mchog yin gyi/ /tshul 'chal yang dag mi sdom pas/ /yul 'khor bsod snyoms za ba min/ /sgra gcan zin ji snyams du sems/ mi rnams kyi me long ci'i phyir 'chang / btsun pa 'di ltar rang gi bzhin gyi gzugs </text></item>
<item><p>216b2</p><section>'dul ba</section><text>so sor brtag pa'i slad du'o/ /sgra gcan zin de bzhin du khyod kyis kyang lus kyi las bya bar bsams pa gang yin pa'i lus kyi las de la ci bdag gis lus kyis las bya bar bsams pa'i lus kyi las gang yin pa de bdag dang gzhan la gnod par </text></item>
<item><p>216b3</p><section>'dul ba</section><text>'gyur ba mi dge ba'i sdug bsngal 'byung ba rnam par smin pa sdug bsngal ba yin nam/ 'on te lus kyi las de bdag dang gzhan la phan par 'gyur ba dge ba bde ba 'byung ba rnam par smin pa bde ba yin zhes yang dang yang du so sor brtag par bya'o/ /sgra </text></item>
<item><p>216b4</p><section>'dul ba</section><text>gcan zin khyod de ltar so sor rtog pa na gal te bdag gis lus kyi las bya bar bsams pa gang yin pa'i lus kyi las de bdag dang gzhan la gnod par 'gyur ba mi dge ba sdug bsngal 'byung ba rnam par smin pa sdug bsngal ba yin par shes na sgra gcan zin khyod kyi lus </text></item>
<item><p>216b5</p><section>'dul ba</section><text>kyi las de gtang bar bya'o/ /sgra gcan zin khyod de ltar so sor rtog pa na gal te bdag gis lus kyi las bya bar bsams pa gang yin pa'i lus kyi las de bdag dang gzhan la phan par 'gyur ba dge ba bde ba 'byung ba rnam par smin pa bde ba yin pa shes na sgra gcan </text></item>
<item><p>216b6</p><section>'dul ba</section><text>zin khyod kyis lus kyi las de rjes su bsgrub par bya'o/ /sgra gcan zin khyod kyi lus kyis las byed pa gang yin pa'i lus kyi las de la ci bdag gis lus kyi las byed pa'i lus kyi las gang yin pa de bdag dang gzhan la gnod </text></item>
<item><p>216b7</p><section>'dul ba</section><text>par 'gyur ba mi dge ba sdug bsngal 'byung ba rnam par smin pa sdug bsngal ba yin nam/ 'on te lus kyi las de bdag dang gzhan la phan par 'gyur ba dge ba bde ba 'byung ba rnam par smin pa bde ba yin </text></item>
<item><p>216b8</p><section>'dul ba</section><text>zhes yang dang yang du so sor brtag par bya'o/ /sgra gcan zin khyod de ltar so sor rtog pa na gal te bdag gis lus kyi las byed pa gang yin pa'i lus kyi las </text></item>
<item><p>217a1</p><section>'dul ba</section><text>de bdag dang gzhan la gnod par 'gyur ba mi dge ba sdug bsngal 'byung ba rnam par smin pa sdug bsngal ba yin par shes na sgra gcan zin khyod kyis lus kyi las de gtang bar bya'o/ /sgra gcan zin </text></item>
<item><p>217a2</p><section>'dul ba</section><text>khyod de ltar so sor rtog pa na gal te bdag gis lus kyi las byed pa gang yin pa'i lus kyi las de bdag dang gzhan la phan par 'gyur ba dge ba bde ba 'byung ba rnam par smin pa bde ba yin par shes na/ sgra gcan zin khyod kyis </text></item>
<item><p>217a3</p><section>'dul ba</section><text>lus kyi las de rjes su bsgrub par bya'o/ /sgra gcan zin khyod kyis lus kyi las bya ba gang yin pa'i lus kyi las de la ci bdag gis lus kyi las byas pa 'das pa zad pa 'gags pa bral ba rnam par 'gyur ba gang yin pa de bdag dang </text></item>
<item><p>217a4</p><section>'dul ba</section><text>gzhan la gnod par 'gyur ba mi dge ba sdug bsngal 'byung ba rnam par smin pa sdug bsngal ba yin nam/ 'on te lus kyi las de bdag dang gzhan la phan par 'gyur ba dge ba bde ba 'byung ba rnam par smin pa bde ba yin zhes yang dang yang </text></item>
<item><p>217a5</p><section>'dul ba</section><text>du so sor brtag par bya'o/ /sgra gcan zin khyod de ltar so sor rtog pa na gal te bdag gis lus kyi las byas pa 'das pa zad pa 'gags pa bral ba rnam par gyur pa gang yin pa'i lus kyi las de bdag dang gzhan la gnod par 'gyur ba </text></item>
<item><p>217a6</p><section>'dul ba</section><text>mi dge ba sdug bsngal 'byung ba rnam par smin pa sdug bsngal ba yin par shes na/ sgra gcan zin khyod kyis lus kyi las de ston pa dang tshangs pa mtshungs par spyod pa mkhas pa rnams kyi mdun du so sor bshags par bya zhing phyin </text></item>
<item><p>217a7</p><section>'dul ba</section><text>chad kyang bsdam pa bsgrub bar bya'o/ /sgra gcan zin khyod de ltar so sor rtog pa na gal te bdag gis lus kyi las byas pa 'das pa zad pa 'gags pa bral ba rnam par gyur pa gang yin pa'i lus kyi las de bdag dang gzhan </text></item>
<item><p>217a8</p><section>'dul ba</section><text>la phan par 'gyur ba dge ba bde ba 'byung ba rnam par smin pa bde ba yin par shes na/ sgra gcan zin khyod kyis dga' ba dang mchog tu dga' ba de nyid kyis nyin mtshan du rjes su bslab cing dran pa dang shes bzhin gyis mang du gnas par </text></item>
<item><p>217b1</p><section>'dul ba</section><text>bya'o/ /sgra gcan zin khyod kyis ngag gi las bya bar bsams pa gang yin pa'i ngag gi las de la ci bdag gis ngag gis las bya bar bsams pa'i ngag gi las gang yin pa de bdag dang gzhan la gnod par 'gyur ba mi dge ba sdug </text></item>
<item><p>217b2</p><section>'dul ba</section><text>bsngal 'byung ba rnam par smin pa sdug bsngal ba yin nam/ 'on te ngag gi las de bdag dang gzhan la phan par 'gyur ba dge ba bde ba 'byung ba rnam par smin pa bde ba yin zhes yang dang yang du so sor brtag par bya'o/ /sgra gcan </text></item>
<item><p>217b3</p><section>'dul ba</section><text>zin khyod de ltar so sor rtog pa na gal te bdag gis ngag gi las bya bar bsams pa gang yin pa'i ngag gi las de bdag dang gzhan la gnod par 'gyur ba mi dge ba sdug bsngal 'byung ba rnam par smin pa sdug bsngal ba yin par shes </text></item>
<item><p>217b4</p><section>'dul ba</section><text>na/ sgra gcan zin khyod kyis ngag gi las de gtang bar bya'o/ /sgra gcan zin khyod de ltar so sor rtog pa na gal te bdag gis ngag gi las bya bar bsams pa gang yin pa'i ngag gi las de bdag dang gzhan la phan par 'gyur ba dge ba </text></item>
<item><p>217b5</p><section>'dul ba</section><text>bde ba 'byung ba rnam par smin pa bde ba yin par shes na/ sgra gcan zin khyod kyis ngag gi las de rjes su bsgrub par bya'o/ /sgra gcan zin khyod kyis ngag gi las byed pa gang yin pa'i ngag gi las de la ci bdag gis ngag gi las </text></item>
<item><p>217b6</p><section>'dul ba</section><text>byed pa'i ngag gi las gang yin pa de bdag dang gzhan la gnod par 'gyur ba mi dge ba sdug bsngal 'byung ba rnam par smin pa sdug bsngal ba yin nam/ 'on te ngag gi las de bdag dang gzhan la phan par 'gyur ba dge ba bde ba </text></item>
<item><p>217b7</p><section>'dul ba</section><text>'byung ba rnam par smin pa bde ba yin zhes yang dang yang du so sor brtag par bya'o/ /sgra gcan zin khyod de ltar so sor rtog pa na gal te bdag gis ngag gi las byed pa gang yin pa'i ngag gi las de bdag dang gzhan la gnod </text></item>
<item><p>217b8</p><section>'dul ba</section><text>par 'gyur ba mi dge ba sdug bsngal 'byung ba rnam par smin pa sdug bsngal ba yin par shes na/ sgra gcan zin khyod kyis ngag gi las de gtang bar bya'o/ /sgra gcan zin khyod </text></item>
<item><p>218a1</p><section>'dul ba</section><text>de ltar so sor rtog pa na gal te bdag gis ngag gi las de bdag dang gzhan la phan par 'gyur ba dge ba bde ba 'byung ba rnam par smin pa bde ba yin par shes na/ sgra gcan zin khyod kyis ngag gi las de rjes su </text></item>
<item><p>218a2</p><section>'dul ba</section><text>bsgrub par bya'o/ /sgra gcan zin khyod kyis ngag gi las byas pa gang yin pa'i ngag gi las de la ci bdag gis ngag gi las byas pa 'das pa zad pa 'gags pa bral ba rnam par gyur pa gang yin pa de bdag dang gzhan la gnod par 'gyur ba </text></item>
<item><p>218a3</p><section>'dul ba</section><text>mi dge ba sdug bsngal 'byung ba rnam par smin pa sdug bsngal ba yin nam/ 'on te ngag gi las de bdag dang gzhan la phan par 'gyur ba dge ba bde ba 'byung ba rnam par smin pa bde ba yin zhes yang dang yang du so sor brtag par bya'o/ /sgra gcan </text></item>
<item><p>218a4</p><section>'dul ba</section><text>zin khyod kyis de ltar so sor rtog pa na/ gal te bdag gis ngag gi las byas pa 'das pa zad pa 'gags pa bral ba rnam par gyur pa gang yin pa'i ngag gi las de bdag dang / gzhan la gnod par 'gyur ba mi dge ba sdug bsngal 'byung ba rnam </text></item>
<item><p>218a5</p><section>'dul ba</section><text>par smin pa sdug bsngal ba yin par shes na/ /sgra gcan zin khyod kyis ngag gi las de ston pa dang / tshangs pa mtshungs par spyod pa mkhas pa rnams kyi mdun du so sor bshags par bya zhing phyin chad kyang bsdam pa bsgrub par bya'o/ /</text></item>
<item><p>218a6</p><section>'dul ba</section><text>sgra gcan zin khyod de ltar so sor rtog pa na gal te bdag gis ngag gi las byas pa 'das pa zad pa 'gags pa bral ba rnam par gyur pa gang yin pa'i ngag gi las de bdag dang gzhan la phan par 'gyur ba dge ba bde ba 'byung ba rnam par smin pa bde ba yin par </text></item>
<item><p>218a7</p><section>'dul ba</section><text>shes na/ sgra gcan zin khyod kyis dga' ba dang mchog tu dga' ba de nyid kyis nyin mtshan du rjes su bslab cing dran pa dang shes bzhin gyis mang du gnas par bya'o/ /sgra gcan zin yid ni 'das pa'i 'du byed rnams las brten te skye bas </text></item>
<item><p>218a8</p><section>'dul ba</section><text>khyod kyi yid kyi las de bdag gi yid 'das pa'i 'du byed rnams las brten te skyes pa gang yin pa'i yid kyi las de bdag dang gzhan la gnod par 'gyur ba mi dge ba sdug bsngal 'byung ba rnam par smin pa sdug bsngal ba yin </text></item>
<item><p>218b1</p><section>'dul ba</section><text>nam/ 'on te yid kyi las de bdag dang gzhan la phan par 'gyur ba dge ba bde ba 'byung ba rnam par smin pa bde ba yin zhes yang dang yang du so sor brtag par bya'o/ /sgra gcan zin khyod de ltar so sor rtog pa na gal te bdag gi </text></item>
<item><p>218b2</p><section>'dul ba</section><text>yid 'das pa'i 'du byed rnams las brten te skyes pa gang yin pa'i yid kyi las de bdag dang gzhan la gnod par 'gyur ba mi dge ba sdug bsngal 'byung ba rnam par smin pa sdug bsngal ba yin par shes na/ sgra gcan zin khyod kyis </text></item>
<item><p>218b3</p><section>'dul ba</section><text>yid kyi las de gtang bar bya'o/ /sgra gcan zin khyod de ltar so sor rtog pa na gal te bdag gi yid 'das pa'i 'du byed rnams las brten te skyes pa gang yin pa'i yid kyi las de bdag dang gzhan la phan par 'gyur ba dge ba bde ba </text></item>
<item><p>218b4</p><section>'dul ba</section><text>'byung ba rnam par smin pa bde ba yin par shes na/ sgra gcan zin khyod kyis yid kyi las de rjes su bsgrub par bya'o/ /sgra gcan zin yid ni ma 'ongs pa'i 'du byed rnams las brten te skye bas khyod kyis yid kyi las de la ci bdag gi yid ma 'ongs </text></item>
<item><p>218b5</p><section>'dul ba</section><text>pa'i 'du byed rnams las brten te skyes pa gang yin pa'i yid kyi las de bdag dang gzhan la gnod par 'gyur ba mi dge ba sdug bsngal 'byung ba rnam par smin pa sdug bsngal ba yin nam/ 'on te yid kyi las de bdag dang gzhan la phan </text></item>
<item><p>218b6</p><section>'dul ba</section><text>par 'gyur ba dge ba bde ba 'byung ba rnam par smin pa bde ba yin zhes yang dang yang du so sor brtag par bya'o/ /sgra gcan zin khyod de ltar so sor rtog pa na gal te bdag gi yid ma 'ongs pa'i 'du byed rnams las brten te skyes pa </text></item>
<item><p>218b7</p><section>'dul ba</section><text>gang yin pa'i yid kyi las de bdag dang gzhan la gnod par 'gyur ba mi dge ba sdug bsngal 'byung ba rnam par smin pa sdug bsngal bar shes na/ sgra gcan zin khyod kyis yid kyi las de gtang bar bya'o/ /sgra gcan zin khyod de </text></item>
<item><p>218b8</p><section>'dul ba</section><text>ltar so sor rtog pa na gal te bdag gi yid ma 'ongs pa'i 'du byed rnams las brten te skyes pa gang yin pa'i yid kyi las de bdag dang gzhan la phan par 'gyur ba rnam par smin pa bde ba yin par shes na/ sgra gcan zin khyod </text></item>
<item><p>219a1</p><section>'dul ba</section><text>kyis yid kyi las de rjes su bsgrub par bya'o/ /sgra gcan zin yid ni da ltar byung ba'i 'du byed rnams las brten te skye bas khyod kyis las de la ji bdag gi yid da ltar byung ba'i 'du byed rnams las </text></item>
<item><p>219a2</p><section>'dul ba</section><text>brten te skyes pa gang yin pa'i yid kyi las de bdag dang gzhan la gnod par 'gyur ba mi dge ba sdug bsngal 'byung ba rnam par smin pa sdug bsngal ba yin nam/ 'on te yid kyi las de bdag dang gzhan la phan par </text></item>
<item><p>219a3</p><section>'dul ba</section><text>'gyur ba dge ba bde ba 'byung ba rnam par smin pa bde ba yin zhes yang dang yang du so sor brtag par bya'o/ /sgra gcan zin khyod de ltar so sor rtog pa na/ gal te bdag gi yid da ltar byung ba'i 'du byed rnams las brten te </text></item>
<item><p>219a4</p><section>'dul ba</section><text>skyes pa gang yin pa'i yid kyi las de bdag dang gzhan la gnod par 'gyur ba mi dge ba sdug bsngal 'byung ba rnam par smin pa sdug bsngal bar shes na/ sgra gcan zin khyod kyis yid kyi las de gtang bar bya'o/ /sgra gcan zin </text></item>
<item><p>219a5</p><section>'dul ba</section><text>khyod de ltar so sor rtog pa na gal te bdag gi yid da ltar byung ba'i 'du byed rnams las brten te skyes pa gang yin pa'i yid kyi las de bdag dang gzhan la phan par 'gyur ba dge ba bde ba 'byung ba rnam par smin pa bde ba </text></item>
<item><p>219a6</p><section>'dul ba</section><text>yin par shes na/ sgra gcan zin khyod kyis yid kyi las de rjes su bsgrub par bya'o/ /sgra gcan zin dge sbyong ngam bram ze gang dag da ltar lus kyi las dang / ngag gi las dang / yid kyi las la so sor brtags shing so </text></item>
<item><p>219a7</p><section>'dul ba</section><text>sor brtags nas yongs su sbyangs shing yongs su sbyangs te mang du gnas par byed pa de dag thams cad kyang lus kyi las dang / ngag gi las dang / yid kyi las la de ltar so sor brtags shing so sor brtags nas yongs su </text></item>
<item><p>219a8</p><section>'dul ba</section><text>sbyangs shing yongs su sbyangs te mang du gnas par byed do/ /dge sbyong ngam bram ze gang dag 'das pa'i dus na lus kyi las dang ngag gi las dang yid kyi las la so sor brtags shing / so sor brtags nas yongs su sbyangs </text></item>
<item><p>219b1</p><section>'dul ba</section><text>shing yongs su sbyangs te mang du gnas par gyur pa de dag thams cad kyis kyang lus kyi las dang / ngag gi las dang / yid kyi las la de ltar so sor brtags shing so sor brtags nas yongs su sbyangs shing yongs su sbyangs te mang du gnas par gyur to/ /</text></item>
<item><p>219b2</p><section>'dul ba</section><text>dge sbyong dang / bram ze gang dag ma 'ongs pa'i dus na lus kyi las dang / ngag gi las dang / yid kyi las la so sor brtags shing so sor brtags nas yongs su sbyangs shing yongs su sbyangs te mang du gnas par 'gyur ba de dag </text></item>
<item><p>219b3</p><section>'dul ba</section><text>thams cad kyang lus kyi las dang / ngag gi las dang yid kyi las la de ltar so sor brtags shing so sor brtags nas yongs su sbyangs shing yongs su sbyangs te mang du gnas par 'gyur ro/ /sgra gcan zin de lta bas na 'di ltar lus </text></item>
<item><p>219b4</p><section>'dul ba</section><text>kyi las dang / ngag gi las dang / yid kyi las de la so sor brtags shing so sor brtags nas yongs su sbyangs shing yongs su sbyangs te mang du gnas par bya'o zhes bslab par bya ste/ sgra gcan zin khyod kyis de ltar bslab par bya'o/ /</text></item>
<item><p>219b5</p><section>'dul ba</section><text>bcom ldan 'das kyis de skad ces bka' stsal te/ bde bar gshegs pas de skad gsungs nas ston pas gzhan yang 'di skad ces bka' stsal to/ /sangs rgyas bstan pa dran byed na/ /lus kyi las dang ngag las dang / /yid kyi </text></item>
<item><p>219b6</p><section>'dul ba</section><text>las la mang du ni/ /so sor rtogs shig sgra gcan zin/ /'di ni dge sbyong las yin te/ /'di la slobs shig sgra gcan zin/ /'di la khyod ni slob byed na/ /dge bar 'gyur zhing sdig med yin/ /de nas bcom ldan 'das kyis tshe dang ldan pa </text></item>
<item><p>219b7</p><section>'dul ba</section><text>sgra gcan zin la chos dang ldan pa'i gtam gyis yang dag par bstan/ yang dag par 'dzin du bcug /yang dag par bzeng bstod/ yang dag par rab tu dga' bar mdzad nas gdan las bzhengs te gshegs so/ /'di ni re shig </text></item>
<item><p>219b8</p><section>'dul ba</section><text>byung ba yin te/ sangs rgyas bcom ldan 'das re shig 'dul ba la nyan thos rnams kyi bslab pa'i gzhi bca' bar ni mi mdzad do/ /sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba </text></item>
<item><p>220a1</p><section>'dul ba</section><text>na bzhugs so/ /de'i tshe na mnyan yod na shAkya'i bu dge slong lag brgyud ces bya ba zhig 'dug pa de shin tu smra ba dang gzhan gyi smra ba'i rjes su brtson par gnas so/ /de na shed bu gsang tshig 'dod pa/ gsang tshig pa tshol ba zhig </text></item>
<item><p>220a2</p><section>'dul ba</section><text>yul dbus nas lho lam du song ngo / /de na bram ze rig byed dang rig byed kyi yan lag gi pha rol du son pa yul tha dad pa na gnas pa'i bram ze rnams kyi ston par gyur pa zhig 'dug nas/ shed bu de bram ze de'i drung du song ste phyin nas zhi ba dang </text></item>
<item><p>220a3</p><section>'dul ba</section><text>spyod lam zhi bas mgo bos phyag 'tshal te mtha' gcig tu 'dug go/ /de nas bram ze des shed bu de la 'ongs pa legs so zhes bya ba'i tshig gi kun tu spyod pas smras pa/ kye shed bu khyod ga las 'ongs ci zhig 'dod/ shed bus smras pa/</text></item>
<item><p>220a4</p><section>'dul ba</section><text>bdag yul dbus nas mchis te/ mkhan po'i zhabs la sri zhu bgyid par 'tshal lo/ /ci zhig gi phyir rig byed klag pa'i slad du'o/ /shed bu legs kyis de bzhin gyis shig /de ni bram zes bya ba yin no/ /shed bu des bram ze de'i drung du rig </text></item>
<item><p>220a5</p><section>'dul ba</section><text>byed klag pa bya bar brtsams so/ /shed bu rnams kyi kun du spyod pa ni 'di yin te / gang gi tshe mi klog par gyur pa de'i tshe na lan 'ga' ni chu ngogs su nye reg byed du dong ngo / /lan 'ga' ni grong khyer bltar 'dong ngo / /lan 'ga' ni yam sreg </text></item>
<item><p>220a6</p><section>'dul ba</section><text>shing thur 'dong ngo / /ji tsam dus gzhan zhig na de dag mi klog par gyur nas de'i tshe de dag yam sreg shing thur dong ba dang / de dag la lam gyi bar du bar skabs kyi gtam rjod pa 'di lta bu 'di byung ste/ kye kud sa'i rigs dag bad sa'i </text></item>
<item><p>220a7</p><section>'dul ba</section><text>rigs dag /shan di li'i rigs dag /b+ha ra dwa dza'i rigs dag /lnga pa'i rigs dag /nye lnga'i rigs dag ji khyed cag las gang ni yul ga las 'ongs pa dri bar bya'o/ /de na shed bu gcig gis smras pa/ kho bo ni yul shar nas so/ /</text></item>
<item><p>220a8</p><section>'dul ba</section><text>gzhan dag gis smras/ kho bo ni lho lam nas so/ /yang gzhan zhig gis smras pa/ kho bo ni nub kyi sa nas so/ /yang gzhan zhig gis smras pa/ kho bo ni byang lam nas so/ /shed bu des smras pa/ kho bo ni yul dbus nas so/ /de dag gis </text></item>
<item><p>220b1</p><section>'dul ba</section><text>smras pa shes ldan dag bdag cag gis yul thams cad mthong thos na yul dbus ni ma mthong ma thos so/ /shar na blo can gnas pa ste/ /lho lam na ni g.yon byed 'dug /nub kyi yul na phra ma can/ /byang lam na ni tshig rtsub po zhes </text></item>
<item><p>220b2</p><section>'dul ba</section><text>tshigs su bcad pa yang smras so/ /de nas dris pa/ shed bu yul dbus ci 'dra shes ldan dag yul dbus ni yul rnams kyi mchog yin te/ sA lu dang / bu ram shing gi phreng ba dang / ba lang dang / ma he phun sum tshogs pa/ slongs mo </text></item>
<item><p>220b3</p><section>'dul ba</section><text>pa brgyas khyab pa/ dbus pa'i skye bos gang ba/ mtha' 'khob pa'i skye bos spangs pa/ skye bo mkhas pas bsten pa/ de na chu klung gang gA kha rje dang bsod nams dang / bkra shis dang / gtsang ba dang / gtsang ma nyid kyi gnas su grags </text></item>
<item><p>220b4</p><section>'dul ba</section><text>pa 'gram gnyis nas rlan 'phyo ba/ drang srong rnams kyi bsti gnas shes bya ba chu dgur bcwa brgyad 'bab pa yod de/ der drang srong rnams kyis dka' thub spyad na rang gi lus nyid kyis mtho ris su 'dong ba yin no/ /kye shed bu de ni mjal </text></item>
<item><p>220b5</p><section>'dul ba</section><text>gyis gzhan 'di 'dri'o/ /yul dbus na mkhas par bgrang ba dag yod dam/ shes ldan dag kho bos dang po nyid nas yul dbus ni dbus pa'i skye bos gang ba/ mtha' 'khob pa'i skye bos spangs pa/ skye bo mkhas pas bsten pa'o zhes ma </text></item>
<item><p>220b6</p><section>'dul ba</section><text>smras sam/ shed bu khyod kyis de skad smras so/ /shed bu yul dbus na 'di lta ste/ dper na bdag cag gi mkhan po dang 'dra ba smra ba'i khyu mchog de lta bu dag yod dam/ shes ldan dag yul dbus na bdag cag gi mkhan pos gang dag gi gdong du blta bar yang mi </text></item>
<item><p>220b7</p><section>'dul ba</section><text>nus pa/ snyan par smra ba smra ba'i khyu mchog de lta bu dag yod do/ /shed bu des de dag la de lta de ltar yul dbus kyi bsngags pa brjod pa dang / 'di ltar de dag thams cad yul dbus su 'dong 'dod par gyur to/ /de nas shed bu de dag </text></item>
<item><p>220b8</p><section>'dul ba</section><text>gis yam sreg shing dag btsal te/ yam sreg shing gi khur thogs nas bram ze de'i khyim ga la ba der dong ste phyin nas yam sreg shing gi khur mtha' gcig tu bzhug ste/ bram ze de ga la ba der dong nas phyin pa dang / bram ze de </text></item>
<item><p>221a1</p><section>'dul ba</section><text>la 'di skad ces smras so/ /mkhan po mkhyen par mdzod cig /shed bu 'dis ci nas kyang bdag cag thams cad yul dbus su mchi 'tshal bar gyur pa de ltar yul dbus kyi bsngags pa brjod do/ /bram ze des smras </text></item>
<item><p>221a2</p><section>'dul ba</section><text>pa/ bu dag ci ji snyed thos pa de snyed bgrod par bya ba yin nam/ 'di ltar yul dag ni thos na dga' bar 'gyur ba yin pas mnyan par bya'i/ bgrod par ni mi bya'o/ /mkhan po shed bu 'di'i mchid nas yul dbus na bdag cag </text></item>
<item><p>221a3</p><section>'dul ba</section><text>gi mkhan pos gang dag gi gdong du blta bar yang mi nus pa/ snyan par smra ba smra ba'i khyu mchog de lta bu dag mchis so zhes mchi'o/ /bu dag ci kho bo na re sa'i steng na kho bo gcig pu kho na las smra ba gzhan 'ga' yang med do </text></item>
<item><p>221a4</p><section>'dul ba</section><text>zhes zer ram/ sa ni rin po che mang po 'dzin pa yin pas sa gzhi ni mdzes pa dag gis gang ba yin no/ /mkhan po re shig yul de yang mthong bar 'gyur zhing chu ngogs su nye reg kyang bgyi/ smra ba'i khyu mchog de dag la yang </text></item>
<item><p>221a5</p><section>'dul ba</section><text>bsnyen bkur bgyi/ rgol ba dag kyang tshar gcad par bgyi/ rang gi grags pa yang bsgrag par bgyi/ rnyed pa yang bsgrub par bgyis/ bdag cag yul dbus su mchi'o/ /bram ze de slob ma la rjes su chags pa dang </text></item>
<item><p>221a6</p><section>'dul ba</section><text>bcas pa dang / 'khor nyung ba yin pas des shed bu de dag la 'di skad ces smras so/ /bu dag gal te de lta na g.yang gzhi dag dang / shing shun dag dang / dbyug gu dag dang / blugs gzar dag dang / dgang gzar dag dang /</text></item>
<item><p>221a7</p><section>'dul ba</section><text>ril ba dag long shig dang yul dbus su 'dong ngo / /de dag gis de dag blangs nas bram ze de shed bu de dag dang lhan cig yul dbus su 'phags pa dang / des rgol ba kha cig ni tshar bcad de rgol ba'i shing rta la sbyor bar byed/</text></item>
<item><p>221a8</p><section>'dul ba</section><text>kha cig mgor thal ba'i bum pa dag gis bsnun/ kha cig ni 'phong gi dpong sar khwa bzhin du thag ring po nas yongs su spong bar byed/ kha cig ni gdugs dang / rgyal mtshan dang / ba dan dag gis bsu bar byed/ kha cig ni slob ma </text></item>
<item><p>221b1</p><section>'dul ba</section><text>nyid du khas len par byed cing de mthar gyis grong rdal dang / dbye tshongs dang / tshong rdal dag tu rgol ba 'dul zhing mnyan yod du phyin to// //'dul ba rnam par 'byed pa/ bam po sum bcu rtsa brgyad pa/</text></item>
<item><p>221b2</p><section>'dul ba</section><text>mnyan yod na bram ze 'khor shin du mang ba zhig gis lho lam nas bram ze rgol ba zhig 'ongs shes thos so/ /thos nas kyang des rang gi 'khor rnams la smras pa/ shes ldan dag shes par gyis shig /kho bos lho lam nas bram ze </text></item>
<item><p>221b3</p><section>'dul ba</section><text>rgol ba zhig mnyan yod tu 'ongs shes thos kyis de gal te rig pa'i gnas che ge mo zhig la gtam 'dre bar byed na khyod kyis de dang lhan cig gtam 'dre bar bya'o/ /rig pa'i gnas che ge mo zhig la gtam 'dre bar byed na ni khyod kyis de </text></item>
<item><p>221b4</p><section>'dul ba</section><text>dang lhan cig gtam 'dre bar bya'o/ /gal te re shig tshar gcad par nus na de lta na legs/ gal te gcad par ma nus na shAkya'i dge sbyong rnams kyi nang du gtang bar bya'o/ /gal te re shig shAkya'i bu'i dge sbyong rnams tshar chod na bram ze mchog </text></item>
<item><p>221b5</p><section>'dul ba</section><text>nyid tu 'gyur la/ gal te shAkya'i bu'i dge sbyong rnams kyis tshar gcad par gyur na/ de lta na yang lho lam nas rgol ba zhig 'ongs pa de mnyan yod nas tshar bcad do zhes bdag cag la phyogs dang phyogs mtshams rnams su snyan pa'i sgra'i </text></item>
<item><p>221b6</p><section>'dul ba</section><text>tshogs rgya chen po dge ba mngon par 'byung bar 'gyur ro/ /lho lam nas 'ongs pa'i bram ze de nang par sngar langs te gos kyis glo dgris nas rtswa'i sgron ma thogs te mnyan yod du zhugs pa dang / mnyan yod pa'i bram ze'i khye'u </text></item>
<item><p>221b7</p><section>'dul ba</section><text>rnams kyis de la smras pa/ mkhan po ci'i slad du gos kyis glo dkris par gyur/ kho bos thos pa de snyed bzung ba glo rdol te mi 'byung bar bya ba'i phyir ro/ /gal te de lta na zangs ma'i glegs bus dkris par bgyi ba'i rigs </text></item>
<item><p>221b8</p><section>'dul ba</section><text>so/ /ci'i slad du rtswa'i sgron ma bsnams/ ci 'jig rten mi shes pa'i mun pa can gyi nang du shes pa'i sgron mas 'jug par bya'o/ /de de dag dang lhan cig rig pa'i gnas gang dang gang la gtam 'dre bar byed pa de la des de dag spobs pa med </text></item>
<item><p>222a1</p><section>'dul ba</section><text>par byed cing / gang gi tshe thams cad spobs pa med par byas pa de'i tshe na de dag gis smras pa/ mkhan po ci rang gi phyogs 'joms pa kho na lags sam/ des smras pa ci kho bo la gzhan gyi phyogs 'ga' zhig kyang yod dam de dag gis </text></item>
<item><p>222a2</p><section>'dul ba</section><text>smras pa/ mchis te shAkya'i bu'i dge sbyong byung nas dus ring po ma lags pa dag lags te/ de dag ni shin tu rigs bzhi po dag rnam par dag par 'dod pa dang / ston pa dang / 'dogs pa dang / rab tu 'joms par bgyid pa lags </text></item>
<item><p>222a3</p><section>'dul ba</section><text>kyis/ de dag dang re shig lhan cig gtam 'dre bar mdzod cig /de dag ga la 'khod mnyan yod 'di nyid na rgyal byed kyi tshal mgon med zas sbyin gyi kun dga' ra ba na'o/ /de dag gi smra ba'i khyu mchog gang yin/ de dag thams cad kyang </text></item>
<item><p>222a4</p><section>'dul ba</section><text>mkhas pa/ spyod pa gsal ba sha stag lags mod kyi/ 'on kyang de dag gi smra ba'i khyu mchog ni dge sbyong lag brgyud ces bgyi ba lags so/ /de ga la 'dug /mnyan yod 'di nyid na rgyal byed kyi tshal mgon med zas sbyin gyi kun </text></item>
<item><p>222a5</p><section>'dul ba</section><text>dga' ra ba na'o/ /de dag de ltar gtam 'dre bar byed pa na shAkya'i bu lag brgyud de nyid du phyin nas bram ze'i khye'u de dag gis bram ze de la smras pa/ mkhan po re shig shAkya'i bu'i dge sbyong gzhan dag zhog la shAkya'i bu lag brgyud </text></item>
<item><p>222a6</p><section>'dul ba</section><text>'di dang lhan cig gtam 'dre bar mdzod cig /des de mthong nas smras pa/ 'di la slob dpon gyi mtshan yod pas 'di ni smra ba'i khyu mchog yin no zhes de de'i gan du song ste smras pa/ kye dge slong bdag gis bla ma las yi ge cung zad </text></item>
<item><p>222a7</p><section>'dul ba</section><text>blangs pa dag cig yod de/ bdag khyod dang lhan cig cung zad gtam rnam par gtan la dbab par byed par 'dod do/ /bram ze mnyes te/ kho bo la yang gang du bdag gi rgol ba'i bstan bcos rnon por bya snyam pa'i blo skyes na </text></item>
<item><p>222a8</p><section>'dul ba</section><text>khyod kyang 'dir 'ongs kyis de bzhin bya'o/ /nyi ma gang la bya/ sang bya'o/ /phyogs gang du/ bskyed mos tshal ga ge mo zhig tu'o/ /de bzhin bya'o zhes smras te song ngo / /de nas bram ze de phyogs dang gzhan gyi phyogs sems shing gal te 'di </text></item>
<item><p>222b1</p><section>'dul ba</section><text>skad ces zer na bdag gis 'di skad ces bya'o snyam du sems pa na mtshan thams cad 'das par gyur to/ /shAkya'i bu lag brgyud kyis bsams pa/ gal te bdag gis re shig bram ze tshar bcad na ni de lta na yang bdag gis sgo 'phar brgya dag </text></item>
<item><p>222b2</p><section>'dul ba</section><text>'das te/ ji ltar lto dgang ba bsgrub par bya dgos so/ /gal te bram zes bdag tshar bcad na ni de lta na bdag gi grags pa'i phreng ba med par 'gyur ro snyam mo/ /bram ze yang nang par sngar langs te bskyed mos tshal du song nas des der de yun ring du </text></item>
<item><p>222b3</p><section>'dul ba</section><text>bsdad de de ma 'ongs par rig nas mnyan yod du zhugs so/ /shAkya'i bu lag brgyud kyang brtsad pa'i dus yol nas mnyan yod du bsod snyoms la zhugs pa dang de bram ze des mthong nas smras pa/ kye dge slong khyod bskyed mos tshal der ma 'ongs so/ /</text></item>
<item><p>222b4</p><section>'dul ba</section><text>lag brgyud kyis smras pa/ kho bo bskyed mos tshal gang du bos na ma 'ongs/ sang bskyed mos tshal ga ge mo zhig tu gtam rnam par gtan la dbab par bya'o zhes so/ /lag brgyud kyis smras pa/ bram ze kho bos ye brjed do/ /bram zes bsams pa/</text></item>
<item><p>222b5</p><section>'dul ba</section><text>bdag ni mtshan thog thag tu phyogs dang gzhan gyi phyogs sems pas nam nangs par gyur na dge slong 'di na re kho bos ye brjed do zhes zer ba las na yang na ni blon po chen po zhig yin no/ /yang na ni shes pas mi 'khrugs pa zhig yin no </text></item>
<item><p>222b6</p><section>'dul ba</section><text>snyam nas des smras pa/ kye dge slong sang bya'o/ /bram ze de ltar bya'o/ /bram ze de phyi de nyin par yang nang par sngar langs te bskyed mos tshal der song nas des der yun ring du bsdad de/ de ma 'ongs par rig nas yang mnyan yod du zhugs so/ /</text></item>
<item><p>222b7</p><section>'dul ba</section><text>shAkya'i bu lag brgyud kyang brtsad pa'i dus yol nas mnyan yod tu bsod snyoms la zhugs pa dang / de bram ze des mthong nas smras pa/ kye dge slong khyod bskyed mos tshal der ma 'ongs so/ /lag brgyud kyis smras pa/ bram ze ci </text></item>
<item><p>222b8</p><section>'dul ba</section><text>kho bo'i bya ba de kho nar zad dam/ kho bos je ston pa la bsnyen bkur bya dgos so/ /thos pa gzung bar bya dgos so/ /tshogs klog tu gzhug dgos so/ /bram ze dang / khyim bdag 'ongs shing lhags pa rnams la yang chos </text></item>
<item><p>223a1</p><section>'dul ba</section><text>bstan par bya dgos so/ /bram zes smras pa/ dge slong khyod ched du bsams te tho 'tsham pa mi byed dam/ de yin no/ /de'i tshe na shAkya'i bu lag brgyud yul phyogs byed cing brda dang mtshan ma byed do/ /des yul phyogs byas shing brda </text></item>
<item><p>223a2</p><section>'dul ba</section><text>dang mtshan ma byas nas ched du bsams te mi 'gro nas gzhan mu stegs can dag shes ldan dag /shAkya'i bu'i dge sbyong 'di dag ni brdzun smra ba las ma log /ma spangs so sor ma spangs pa dag yin te yul phyogs </text></item>
<item><p>223a3</p><section>'dul ba</section><text>byed cing brda dang mtshan ma byed la/ yul phyogs byas shing brda dang mtshan ma byas nas ched tu bsams te 'gro bar mi byed ces smod par byed/ phyar ka gtong bar byed/ kha zer bar byed pa'i skabs de dge slong rnams </text></item>
<item><p>223a4</p><section>'dul ba</section><text>kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom </text></item>
<item><p>223a5</p><section>'dul ba</section><text>ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis shAkya'i bu lag brgyud la rmas pa/ lag brgyud khyod yul phyogs byed cing brda dang mtshan ma </text></item>
<item><p>223a6</p><section>'dul ba</section><text>byed la/ yul phyogs byas shing brda dang mtshan ma byas nas ched tu bsams te mi 'gro ba bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul </text></item>
<item><p>223a7</p><section>'dul ba</section><text>dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu </text></item>
<item><p>223a8</p><section>'dul ba</section><text>yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ shes bzhin du </text></item>
<item><p>223b1</p><section>'dul ba</section><text>brdzun smra na ltung byed do/ /shes bzhin du zhes bya ba ni rnam par dpyad nas so/ /brdzun smra na zhes bya ba la brdzun smra ba ni rnam pa dgu yang yod/ rnam pa brgyad kyang yod/ rnam pa bdun yang yod/ rnam pa drug kyang yod/ rnam pa lnga yang yod/</text></item>
<item><p>223b2</p><section>'dul ba</section><text>rnam pa bzhi yang yod/ rnam pa gsum yang yod/ rnam pa gnyis kyang yod do/ /de la brdzun du smra ba rnam par dgu gang zhe na/ gzhi med par pham par 'gyur ba dang / dge 'dun lhag ma dang / ltung byed dang / so sor bshags par bya ba dang /</text></item>
<item><p>223b3</p><section>'dul ba</section><text>nyes byas kyis gleng ba dang / gzhi med par tshul khrims nyams pa dang / lta ba nyams pa dang / cho ga nyams pa dang / 'tsho ba nyams pas gleng ba'o/ /brdzun du smra ba rnam pa brgyad gang zhe na/ gzhi med par pham par 'gyur ba dang /</text></item>
<item><p>223b4</p><section>'dul ba</section><text>dge 'dun lhag ma dang / ltung byed dang / so sor bshags par bya ba dang / nyes byas kyis gleng ba dang / gzhi med par mthong ba dang / thos pa dang / dogs pas gleng ba'o/ /brdzun du smra ba rnam pa bdun gang zhe na/ gzhi med par tshul khrims nyams pa dang /</text></item>
<item><p>223b5</p><section>'dul ba</section><text>lta ba nyams pa dang / cho ga nyams pa dang / 'tsho ba nyams pas gleng ba dang / gzhi med par mthong ba dang / thos pa dang / dogs pas gleng ba'o/ /brdzun du smra ba rnam pa drug gang zhe na/ dge slong brdzun du smra bar 'dod pa ni 'di snyam du brdzun smra bar bya'o </text></item>
<item><p>223b6</p><section>'dul ba</section><text>snyam pa dang / brdzun smra ba na 'di snyam du brdzun smra'o snyam pa dang / brdzun smras pa na 'di snyam du brdzun smras so snyam pa dang / dge slong gzhi med par mthong ba dang / thos pa dang / dog pas brdzun smra ba'o/ /brdzun du smra ba rnam pa lnga gang zhe na/ gzhi med par </text></item>
<item><p>223b7</p><section>'dul ba</section><text>pham par 'gyur ba dang / dge 'dun lhag ma dang / ltung byed dang / so sor bshags par bya ba dang / nyes byas kyis gleng ba'o/ /brdzun du smra ba rnam pa bzhi gang zhe na/ gzhi med par tshul khrims nyams pa dang / lta ba nyams pa dang / cho ga nyams pa dang /</text></item>
<item><p>223b8</p><section>'dul ba</section><text>'tsho ba nyams pas gleng ba'o/ /brdzun du smra ba rnam pa gsum gang zhe na/ gzhi med par mthong ba dang / thos pa dang / dogs pas gleng ba'o/ /gzhan yang brdzun du smra ba rnam pa gsum gang zhe na/ brdzun smra bar 'dod pa na 'di snyam du brdzun du smra bar </text></item>
<item><p>224a1</p><section>'dul ba</section><text>bya'o snyam pa dang / brdzun du smra ba na 'di snyam du brdzun du smra'o snyam pa dang / brdzun du smras pa na 'di snyam du brdzun smras so snyam pa'o/ /brdzun du smra ba rnam pa gnyis gang zhe na/ brdzun du smra ba na 'di snyam du brdzun smra'o snyam pa dang /</text></item>
<item><p>224a2</p><section>'dul ba</section><text>brdzun smras pa na 'di snyam du brdzun smras so snyam pa'o/ /brdzun smra ba la rnam pa gcig pu 'ba' zhig ni med do/ /brdzun du smra ba ni pham par 'gyur ba yang yod/ brdzun du smra ba ni dge 'dun lhag mar 'gyur ba yang yod/ brdzun du smra ba ni nyes pa </text></item>
<item><p>224a3</p><section>'dul ba</section><text>sbom por 'gyur ba yang yod/ ltung byed du 'gyur ba yang yod/ nyes byas su 'gyur ba yang yod do/ /de la brdzun du smra ba pham par 'gyur ba gang zhe na/ 'di lta ste/ dge slong med la med bzhin du mi'i chos bla ma smra ba'o/ /brdzun du smra ba dge </text></item>
<item><p>224a4</p><section>'dul ba</section><text>'dun lhag mar 'gyur ba gang zhe na/ 'di lta ste/ dge slong khros shing zhe sdang bar gyur nas ci nas kyang 'di tshangs par spyod pa dang dbral lo snyam nas dge slong dag pa ltung ba med pa la gzhi med par pham par 'gyur ba'i chos kyis skur </text></item>
<item><p>224a5</p><section>'dul ba</section><text>pa 'debs pa'o/ /brdzun du smra ba nyes pa sbom por 'gyur ba gang zhe na/ 'di lta ste/ dge slong dge 'dun gyi nang du ched du bsams te chos ma yin pa chos su ston pa dang / chos chos ma yin par ston pa dang / 'dul ba ma yin pa </text></item>
<item><p>224a6</p><section>'dul ba</section><text>'dul bar ston pa dang / 'dul ba 'dul ba ma yin par ston pa'o/ /brdzun du smra ba nyes byas su 'gyur ba gang zhe na/ 'di lta ste/ dge slong zla ba phyed phyed cing so sor thar pa'i mdo bstan pa 'don pa na ci 'di la khyed yongs </text></item>
<item><p>224a7</p><section>'dul ba</section><text>su dag gam zhes dris pa na yongs su ma dag bzhin du cang mi smra bar sdod pa'o/ /brdzun du smra ba ltung byed du 'gyur ba gang zhe na/ 'di lta ste/ brdzun du smra ba rnam pa bzhi po de dag ma gtogs par brdzun du smra ba gzhan gang </text></item>
<item><p>224a8</p><section>'dul ba</section><text>yin pa de dag thams cad ni ltung byed tu 'gyur ba yin no/ /ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan 'gro dang / log par ltung ba dag tu sreg par byed/ 'tshed par byed/</text></item>
<item><p>224b1</p><section>'dul ba</section><text>ltung bar byed pa'o/ /gzhan yang ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ bar sdom la/ ma brjed pa dang yid gnyis </text></item>
<item><p>224b2</p><section>'dul ba</section><text>dang / /'du shes pa ni tha ma yin/ /dge slong gis ma mthong ba dang / ma thos pa dang / ma rig pa dang / rnam par mi shes la/ des 'du shes bsgyur zhing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis </text></item>
<item><p>224b3</p><section>'dul ba</section><text>mthong ngo / /bdag gis thos so/ /bdag gis rig go/ /bdag gis rnam par shes so zhes zer na smras so cog ltung byed du 'gyur ro/ /des mthong la de yang brjed pa dang / thos shing rig ste rnam par shes la/ de yang brjed nas des 'du shes bsgyur </text></item>
<item><p>224b4</p><section>'dul ba</section><text>cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis mthong ste de yang ma brjed do/ /bdag gis thos shing rig la rnam par shes te de yang ma brjed do zhes zer na smras so cog ltung byed tu 'gyur ro/ /</text></item>
<item><p>224b5</p><section>'dul ba</section><text>des mthong la de la yid gnyis za ba dang / thos shing rig ste rnam par shes la/ de la yid gnyis za nas/ des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis mthong ste de la </text></item>
<item><p>224b6</p><section>'dul ba</section><text>yid gnyis mi za'o/ /bdag gis thos shing rig la rnam par shes te/ de la yid gnyis mi za'o zhes zer na smras so cog ltung byed tu 'gyur ro/ /des mthong ba la ma mthong bar 'du shes shing / thos pa dang / rig pa dang / rnam par shes pa la </text></item>
<item><p>224b7</p><section>'dul ba</section><text>rnam par ma shes par 'du shes la/ des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis mthong ngo / /thos so/ /rig go/ /rnam par shes so zhes zer na smras so </text></item>
<item><p>224b8</p><section>'dul ba</section><text>cog ltung byed du 'gyur ro/ /des ma mthong zhing thos pa dang / rig pa dang / rnam par shes la/ des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis mthong gi </text></item>
<item><p>225a1</p><section>'dul ba</section><text>ma thos/ ma rig /rnam par ma shes so zhes zer na smras so cog ltung byed du 'gyur ro/ /des ma thos shing / mthong ba dang / rig pa dang / rnam par shes la/ des 'du shes bsgyur cing bzod pa dang / 'dod pa dang / blo </text></item>
<item><p>225a2</p><section>'dul ba</section><text>gros dang / rtog pa dang / lta ba bsgyur te 'di skad ces bdag gis thos kyi/ ma mthong / ma rig rnam par ma shes so zhes zer na smras so cog ltung byed du 'gyur ro/ /des ma rig cing / mthong ba dang / thos pa dang / rnam par shes la/</text></item>
<item><p>225a3</p><section>'dul ba</section><text>des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis rig gi/ /ma mthong / ma thos/ rnam par ma shes so zhes zer na smras so cog ltung byed tu 'gyur ro/ /des rnam par ma </text></item>
<item><p>225a4</p><section>'dul ba</section><text>shes shing / mthong ba dang / thos pa dang / rig la des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis rnam par shes kyi/ ma mthong ma thos/ ma rig go zhes zer </text></item>
<item><p>225a5</p><section>'dul ba</section><text>na smras so cog ltung byed du 'gyur ro/ /des mthong la de yang brjed pa dang thos shing rig ste rnam par shes la/ de yang brjed nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te </text></item>
<item><p>225a6</p><section>'dul ba</section><text>'di skad ces bdag gis ma mthong ste/ de yang ma brjed do/ /ma thos/ ma rig /rnam par ma shes te de yang ma brjed do zhes zer na smras so cog ltung byed tu 'gyur ro/ /des mthong la de la yid gnyis za ba dang / thos shing rig ste rnam par </text></item>
<item><p>225a7</p><section>'dul ba</section><text>shes la de la yid gnyis za nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis ma mthong ste de la yid gnyis mi za'o/ /bdag gis ma thos/</text></item>
<item><p>225a8</p><section>'dul ba</section><text>ma rig /rnam par ma shes te yid gnyis mi za'o zhes zer na smras so cog ltung byed tu 'gyur ro/ /des mthong la mthong bar 'du shes nas des 'du shes bsgyur cing bzod pa dang / 'dod pa dang / blo gros dang / rtog pa </text></item>
<item><p>225b1</p><section>'dul ba</section><text>dang / lta ba bsgyur te 'di skad ces bdag gis ma mthong gi thos shing rig la rnam par shes so zhes zer na smras so cog ltung byed tu 'gyur ro/ /des thos la thos par 'du shes nas des 'du shes bsgyur cing bzod pa dang / 'dod pa dang /</text></item>
<item><p>225b2</p><section>'dul ba</section><text>blo gros dang / rtog pa dang / lta ba bsgyur te 'di skad ces bdag gis ma thos kyi/ mthong zhing rig ste rnam par shes so zhes zer na smras so cog ltung byed tu 'gyur ro/ /des rig la rig par 'du shes nas des 'du shes bsgyur cing bzod pa </text></item>
<item><p>225b3</p><section>'dul ba</section><text>dang / 'dod pa dang / blo gros dang / rtog pa dang / lta ba bsgyur te 'di skad ces bdag gis ma rig gi mthong zhing thos la rnam par shes so zhes zer na smras so cog ltung byed tu 'gyur ro/ /des rnam par shes la rnam par shes par 'du shes </text></item>
<item><p>225b4</p><section>'dul ba</section><text>nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te/ 'di skad ces bdag gis rnam par ma shes kyi/ mthong zhing thos la rig go zhes zer na smras so cog ltung byed tu 'gyur ro/ /</text></item>
<item><p>225b5</p><section>'dul ba</section><text>dge slong gis mthong ba dang / thos pa dang / rig pa dang / rnam par shes la de la 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis ma mthong ngo / /bdag gis ma thos </text></item>
<item><p>225b6</p><section>'dul ba</section><text>so/ /bdag gis ma rig go/ /bdag gis rnam par ma shes so zhes zer na smras so cog ltung byed tu 'gyur ro/ /des ma mthong la de yang ma brjed pa dang ma thos ma rig rnam par ma shes la de yang ma brjed nas des 'du shes bsgyur cing </text></item>
<item><p>225b7</p><section>'dul ba</section><text>bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis mthong ste de yang brjed do/ /bdag gis thos shing rig la rnam par shes te de yang brjed do zhes zer na smras so cog ltung byed tu </text></item>
<item><p>225b8</p><section>'dul ba</section><text>'gyur ro/ /des ma mthong la de la yang yid gnyis mi za ba dang / ma thos ma rig rnam par ma shes la de la yid gnyis mi za nas des 'du shes bsgyur cing bzod pa dang / 'dod pa dang / blo gros dang / rtog pa dang /</text></item>
<item><p>226a1</p><section>'dul ba</section><text>lta ba bsgyur te 'di skad ces bdag gis mthong ste de la yid gnyis za'o/ /bdag gis thos shing rig la rnam par shes te de la yid gnyis za'o zhes zer na smras so cog ltung byed tu 'gyur ro/ /des ma mthong ba la </text></item>
<item><p>226a2</p><section>'dul ba</section><text>mthong bar 'du shes shing ma thos pa dang / ma rig pa dang / rnam par ma shes pa la rnam par shes par 'du shes la/ des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur </text></item>
<item><p>226a3</p><section>'dul ba</section><text>te 'di skad ces bdag gis ma mthong ngo / /ma thos so/ /ma rig go/ /rnam par ma shes so zhes zer na smras so cog ltung byed tu 'gyur ro/ /des mthong zhing ma thos pa dang / ma rig pa dang / rnam par ma shes la/ des 'du </text></item>
<item><p>226a4</p><section>'dul ba</section><text>shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis ma mthong gi/ /thos zhing rig la rnam par shes so zhes zer na smras so cog ltung byed tu 'gyur ro/ /des thos shing </text></item>
<item><p>226a5</p><section>'dul ba</section><text>ma mthong ma rig rnam par ma shes la/ des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis ma thos kyi/ mthong zhing rig la rnam par shes so zhes zer na </text></item>
<item><p>226a6</p><section>'dul ba</section><text>smras so cog ltung byed tu 'gyur ro/ /des rig cing ma mthong ma thos rnam par ma shes la/ des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis ma rig </text></item>
<item><p>226a7</p><section>'dul ba</section><text>gi/ mthong zhing thos la rnam par shes so zhes zer na smras so cog ltung byed tu 'gyur ro/ /des rnam par shes shing ma mthong ma thos ma rig la/ des 'du shes bsgyur cing bzod pa dang / 'dod pa dang / blo gros dang / rtog pa dang /</text></item>
<item><p>226a8</p><section>'dul ba</section><text>lta ba bsgyur te 'di skad ces bdag gis rnam par ma shes kyi/ mthong zhing thos la rig go zhes zer na smras so cog ltung byed tu 'gyur ro/ /des ma mthong ba na yang ma brjed pa dang / ma thos ma rig rnam par ma shes la de </text></item>
<item><p>226b1</p><section>'dul ba</section><text>yang ma brjed nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis mthong ste de yang brjed do/ /thos shing rig la rnam par shes te de yang brjed do zhes </text></item>
<item><p>226b2</p><section>'dul ba</section><text>zer na smras so cog ltung byed tu 'gyur ro/ /de ma mthong ba de la yid gnyis mi za ba dang / ma thos ma rig rnam par ma shes la de la yid gnyis mi za nas des 'du shes bsgyur cing bzod pa dang / 'dod pa dang / blo gros dang /</text></item>
<item><p>226b3</p><section>'dul ba</section><text>rtog pa dang / lta ba bsgyur te 'di skad ces bdag gis mthong ste de la yid gnyis za'o/ /bdag gis thos shing rig la rnam par shes te de la yid gnyis za'o zhes zer na smras so cog ltung byed tu 'gyur ro/ /des ma mthong la ma </text></item>
<item><p>226b4</p><section>'dul ba</section><text>mthong bar 'du shes nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis mthong gi/ ma thos ma rig rnam par ma shes so zhes zer na smras so cog </text></item>
<item><p>226b5</p><section>'dul ba</section><text>ltung byed tu 'gyur ro/ /des ma thos la ma thos par 'du shes nas des 'du shes pa bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad ces bdag gis thos kyi/ ma mthong ma rig </text></item>
<item><p>226b6</p><section>'dul ba</section><text>rnam par ma shes so zhes zer na smras so cog ltung byed du 'gyur ro/ /des ma rig la ma rig par 'du shes nas des 'du shes bsgyur cing bzod pa dang / 'dod pa dang / blo gros dang / rtog pa dang / lta ba bsgyur te 'di skad </text></item>
<item><p>226b7</p><section>'dul ba</section><text>ces bdag gis rig gi ma mthong ma thos rnam par ma shes so zhes zer na smras so cog ltung byed tu 'gyur ro/ /des rnam par ma shes la rnam par ma shes par 'du shes bsgyur cing bzod pa dang / 'dod pa dang / blo gros dang /</text></item>
<item><p>226b8</p><section>'dul ba</section><text>rtog pa dang / lta ba bsgyur te 'di skad ces bdag gis rnam par shes kyi/ ma mthong ma thos ma rig go zhes zer na smras so cog ltung byed tu 'gyur ro/ /dge slong ji tsam du 'du shes bsgyur te tshig smra bar byed na thams cad//</text></item>
<item><p>227a1</p><section>'dul ba</section><text>ltung byed tu 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /brdzun tu smra ba'i ltung byed de dang po rdzogs s+ho// sangs rgyas bcom ldan </text></item>
<item><p>227a2</p><section>'dul ba</section><text>'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na dge slong drug sde dag dge slong rnams la 'di lta ste/ zhar ba dag /theng po dag /smad 'chal dag /lag sor rdum po dag /</text></item>
<item><p>227a3</p><section>'dul ba</section><text>sgur po dag /mi'u thung dag /lba ba can dag /lkug pa dag /'on pa dag /rten 'phye dag /rkang bam dag /gyol po dag /mchu 'phyangs dag /mgo bo che dag ces mi'i skyon nas smra bas kun du spyod par byed do/ /mi'i skyon nas </text></item>
<item><p>227a4</p><section>'dul ba</section><text>smra bas kun tu spyod pa na dge slong dag spa gong ba dang / gzengs dmas pa dang / zhum par gyur nas lung mnod pa dang / klag pa dang / kha ton dang / rnal 'byor dang / yid la bya ba dang / nang gi sems kyi zhi gnas gtong zhing sdug </text></item>
<item><p>227a5</p><section>'dul ba</section><text>bsngal dang / yid mi bde ba mang bar gnas so/ /dge slong don nyung ngu dag ci'i phyir dge slong dag dge slong rnams la 'di lta ste/ zhar ba dag /theng po dag /smad 'chal dag /lag sor rdum po dag /sgur po dag /mi'u thung dag /</text></item>
<item><p>227a6</p><section>'dul ba</section><text>lba ba can dag /lkug pa dag /'on pa dag /rten 'phye dag /rkang bam dag /gyol po dag /mchu 'phyangs dag /mgo bo che dag ces mi'i skyon nas smra bas kun tu sbyod par byed ces smod par byed/ phyar ka gtong bar byed/ kha zer </text></item>
<item><p>227a7</p><section>'dul ba</section><text>bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga </text></item>
<item><p>227a8</p><section>'dul ba</section><text>ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin no/ /sangs rgyas bcom ldan 'das kyis dge slong drug sde dag la rmas pa/ dge slong dag khyed dge </text></item>
<item><p>227b1</p><section>'dul ba</section><text>slong rnams la 'di lta ste/ zhar ba dag /theng po dag /smad 'chal dag /lag sor rdum po dag /sgur po dag /mi'u thung dag /lba ba can dag /lkug pa dag /'on pa dag /rten 'phye dag /rkang 'bam dag /gyol po dag /mchu 'phyangs dag /</text></item>
<item><p>227b2</p><section>'dul ba</section><text>mgo bo che dag ces mi'i skyon nas smra bas kun tu spyod par byed pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin </text></item>
<item><p>227b3</p><section>'dul ba</section><text>pa de ni rab tu byung bas bya ba ma yin no zhes rnam par smad pa mdzad do/ /dge slong dag sngon byung ba 'das pa'i dus na ri brags zhig na khyim bdag cig 'dug pa des rigs mnyam pa las chung ma blangs te/ de de dang lhan cig rtse bar byed/</text></item>
<item><p>227b4</p><section>'dul ba</section><text>dga' bar byed/ dga' mgur spyod par byed do/ /de la bu mo zhig byung nas de bsrings bskyed nas chen mor gyur to/ /khyim bdag de zhing pa yin pas rang nyid zhing rmed par byed do/ /khyim bdag cig gi bu pha ma dang bral nas dgon pa nas shing </text></item>
<item><p>227b5</p><section>'dul ba</section><text>khur thogs te de'i zhing dang nye bar shing ljon pa'i drung du khur bzhag ste ngal bso nas des smras pa/ zhang po ci'i phyir khyod rang nyid zhing rmo bar byed/ khyod kyis grong du grong gi bya ba bya ba'i rigs na khyod dgon par dgon pa'i bya ba byed dam/</text></item>
<item><p>227b6</p><section>'dul ba</section><text>tsha bo kho bo la bu yang med/ phu nu yang med do/ /zhang po gshol 'on cig dang kho bos rmos khyod re shig ngal so shig ces des zhing rmo bar brtsams pa dang / khyim bdag des de'i zan khyer te 'ongs nas smras pa tsha bo tshur shog zan za'o/ /</text></item>
<item><p>227b7</p><section>'dul ba</section><text>de gnyis kyis zan zos nas khyim bdag gi bu des smras pa/ zhang po kho bos khyod kyi khyim mi shes kyi khyod song shig dang / kho bos zhing rmos rgongs kar su shig /khyim bdag de song ba dang / khyim bdag gi bu des kyang yud tsam </text></item>
<item><p>227b8</p><section>'dul ba</section><text>zhig zhing rmos nas zhing tshigs kyi phyogs su glang gnyis zar bcug ste/ rgongs kar rtswa khur cig thogs nas ri brags der 'jug par brtsams pa dang / khyim bdag des kyang de bsu nas khyim bdag des de khyim du khrid do/ /khyim </text></item>
<item><p>228a1</p><section>'dul ba</section><text>bdag gi bu des glang brags su stsal te gcal bkram nas du ba btul te glang gnyis kyi mdun du rtswa bkram pa dang / khyim bdag des bsams pa/ bdag khyim bdag gi bu 'dis bde bar byas kyis bdag gis bu mo 'di 'di la </text></item>
<item><p>228a2</p><section>'dul ba</section><text>chung mar sbyin no snyam nas des de la smras pa/ tsha bo mngon par dga' bzhin du las gyis shig dang bu mo 'di khyod la chung mar sbyin no/ /des der khyim brtsig par brtsams pa dang / de'i glang zhing zan cig zhing la bros nas des de bzlog kyang ma </text></item>
<item><p>228a3</p><section>'dul ba</section><text>bzlogs nas des de la spyos te shing tshal zhig 'phangs pa dang / des de'i rwa chag nas de'i ming rwa chag ces bya bar btags so/ /dus gzhan zhig na de yang zhing la bros nas des de bzlog kyang ma bzlogs nas des de la spyos te zor ba </text></item>
<item><p>228a4</p><section>'dul ba</section><text>'phangs pa dang des de'i mjug ma chad nas de'i ming mjug rdum zhes bya bar btags so/ /de ltar de'i ming du chag rdum zhes bya bar btags so/ /dus gzhan zhig na khyim bdag gi bu des khyim bdag de la smras pa/ zhang po ji ltar </text></item>
<item><p>228a5</p><section>'dul ba</section><text>khas blangs pa bzhin gyis shig /khyim bdag des chung ma la smras pa/ bzang mo bag rdzangs sta gon gyis shig /bu mo bag mar gtang bar bya'o/ /chung mas smras pa/ rje'i sras bu mo 'di su la yang ma stsal na ji ltar bag mar gtang </text></item>
<item><p>228a6</p><section>'dul ba</section><text>bar bgyi des smras pa/ kho bos 'di gzhan la sbyin no/ /su la stsal/ khyim bdag gi bu 'di la'o/ /chung mas smras pa/ kho mos na le zham dkar po bzhin du ji ltar byung gtol med pa gang yin pa 'di la bu mo sbyin re skan/ 'di ltar </text></item>
<item><p>228a7</p><section>'dul ba</section><text>gang du kho mo bgo bar bya ba dang / bza' bar bya ba yod pa der kho mos bu mo sbyin par bya'o/ /des smras pa/ bzang mo khyim bdag gi bu 'dis kho bo bde bar gyur te/ gal te 'di 'gro bar gyur na yang kho bos zhing rmo dgos par </text></item>
<item><p>228a8</p><section>'dul ba</section><text>'gyur ro/ /chung mas smras pa/ kho mos lto gol ba 'di la bu mo sbyin par mi nus so/ /khyim bdag gis bsams pa/ gal te bdag gis khye'u 'di la kho bos khyod la bu mo mi sbyin no zhes smras na deng nyid du 'di 'gro bar </text></item>
<item><p>228b1</p><section>'dul ba</section><text>'gyur zhing bdag sdug bsngal bar 'gyur ro snyam nas de la sgyang ba byas so/ /khyim bdag gi bu des khyim bdag de la yang smras pa/ zhang po ji ltar khas blangs pa bzhin gyis shig /des smras pa/ tsha bo kho bo nye du'i 'khor rgya </text></item>
<item><p>228b2</p><section>'dul ba</section><text>chen po dag la zan sbyar dgos kyis re shig sa lu dag sgrubs shig /des sa lu dag bsgrubs nas smras pa/ zhang po bag ma rdzongs shig /des smras pa/ tsha bo de la bu ram dag kyang dgos kyis re shig bu ram shing dag sgrubs </text></item>
<item><p>228b3</p><section>'dul ba</section><text>shig /des bu ram shing dag bsgrubs nas smras pa/ zhang po da bag ma rdzongs shig /des smras pa/ tsha bo de la khur ba dag kyang dgos kyis re shig gro dag sgrubs shig /des gro dag kyang bsgrubs nas smras pa/ zhang po da bag ma rdzongs </text></item>
<item><p>228b4</p><section>'dul ba</section><text>shig /khyim bdag des smras pa/ tsha bo sa lu snga ma dag /zad kyis da yang re shig sa lu sgrubs shig /khyim bdag gi bu des bsams pa/ de gsum ni rang bzhin gyis dus gcig tu bsgrub par mi nus pas 'di sgyong bar byed </text></item>
<item><p>228b5</p><section>'dul ba</section><text>kyis skye bo phal po che'i nang du song ste khas lan du bcug la gal te mi ster na rgyal po'i pho brang nas bde bar sbyin du gzhug go snyam nas des skye bo phal po che'i nang du de la smras pa/ zhang po bag ma rdzongs shig /khyim </text></item>
<item><p>228b6</p><section>'dul ba</section><text>bdag des spyos te smras pa/ shes ldan dag mi 'di kho bo'i lto gol ba lto glas las byed pa yin na kho bos 'di la bu mo sbyin re skan/ khyim bdag gi bu des bsams pa/ bdag gis kAr shA pa Na dag kyang ma thob la bu mo </text></item>
<item><p>228b7</p><section>'dul ba</section><text>yang ma thob pas 'di la gnod pa cung zhig byas te 'gro'o snyam nas des glang de dag nyin par zhing rmos nas lcag mang pos gzhus te nyi ma la shing skam la btags te song ngo / /chos nyid kyis na 'jig rten gnas pa chags nas ring po ma </text></item>
<item><p>228b8</p><section>'dul ba</section><text>lon pa'i tshe na dud 'gro dag kyang smra shes pa yin pas glang de dag gis de la smras pa/ kye mi khyod kho bo cag gi pha ma 'dra bar 'dug 'dug ste/ rtag tu kho bo cag legs par bde bas yongs su skyong bar byed na da ci'i phyir nyin par zhing </text></item>
<item><p>229a1</p><section>'dul ba</section><text>rmos nas lcag mang pos gzhus te nyi ma la shing skam la btags te 'gro/ /ci kho bo cag gis khyod la nyes pa zhig byas sam/ khyed cag gis kho bo la nyes pa cung zad kyang ma byas te/ 'di ltar khyed cag gi bdag pos kho bo la nyes </text></item>
<item><p>229a2</p><section>'dul ba</section><text>pa byas so/ /des ci byas/ kho bo la bu mo sbyin par khas blangs nas ma ster ro/ /'o na rgyal po'i pho brang du ci'i phyir mi 'gro/ che bzhi dag med do/ /song shig dang kho bo cag gis che bzhi dbye'o/ /ci mi'i skad tu smra bar 'gyur ram/ ma yin te/</text></item>
<item><p>229a3</p><section>'dul ba</section><text>'di ltar khyod kyis bden pas gsol bar bya ste/ kho bo cag zhag bdun gyi bar du brags su btags ste/ rtswa yang sbyin par mi bya/ chu yang blud par mi bya bar gzhag par bya zhing nyi ma bdun pa la rtswa phun sum tshogs pa dang / chu phun </text></item>
<item><p>229a4</p><section>'dul ba</section><text>sum tshogs pa'i phyogs su gtang bar bya ste/ de'i tshe khyod kyis rgyal po'i mdun du gal te bdag bden na glang 'di dag rtswa yang mi za chu yang mi 'thung bar gyur cig ces bden pa'i tshig gis gsol cig dang / kho bo cag ji srid du rgyal </text></item>
<item><p>229a5</p><section>'dul ba</section><text>po yid ches par ma gyur gyi bar du rtswa yang mi za chu yang mi 'thung ngo / /khyim bdag gi bu des rgyal po'i pho brang du song ste rgyal po la gsol pa/ lha khyim bdag che ge mo zhig gis bdag la bu mo stsal bar mchid kyis 'tshal nas </text></item>
<item><p>229a6</p><section>'dul ba</section><text>mi ster ro/ /rgyal pos smras pa/ khyod la che bzhi 'ga' yod dam/ /lha mchis so/ /ci mi dag gam/ mi ma yin pa dag /mi ma lags pa glang dag go/ /ci mi'i skad tu smra bar 'gyur ram/ ma lags te 'di ltar bdag gis </text></item>
<item><p>229a7</p><section>'dul ba</section><text>bden pas gsol bar bgyi ste/ bdag gis dgung bdun gyi bar du glang de dag brags su btags te ran yang stsal bar mi bgyi/ chab kyang stsal bar mi bgyi bar gzhag par bgyi zhing / gdugs bdun pa la ran phun sum </text></item>
<item><p>229a8</p><section>'dul ba</section><text>tshogs pa dang / chab phun sum tshogs pa'i phyogs su gtang bar bgyi ste/ de'i tshe bdag gis lha'i spyan sngar gal te bdag mad na glang 'di dag ran yang mi 'tshal chab kyang mi 'tshal bar gyur cig ces bden pa'i tshig gis </text></item>
<item><p>229b1</p><section>'dul ba</section><text>gsol na ji srid du lha thugs ches par ma gyur gyi bar du de dag ran yang mi 'tshal/ chab kyang mi 'tshal bar 'gyur ro/ /rgyal pos blon po rnams la bsgo ba shes ldan dag de ltar gyis shig /de dag gis glang de dag brags su btags </text></item>
<item><p>229b2</p><section>'dul ba</section><text>te bzhags pa dang / chag rdum gyis smras pa/ nub phyogs nas nyi ma shar tam/ ci na gang gis bdag cag gtong bar mi byed/ gzhan dag gis smras pa/ ma yin te/ bdag cag gis khyim bdag gi bu de la 'di ltar khyod kyis bden pas </text></item>
<item><p>229b3</p><section>'dul ba</section><text>gsol bar bya ste/ kho bo cag zhag bdun gyi bar du brags su btags te rtswa yang sbyin par mi bya/ chu yang blud par mi bya bar gzhag par bya zhing / nyi ma bdun pa la rtswa phun sum tshogs pa dang / chu phun sum tshogs pa'i phyogs su gtang bar bya ste/ de'i tshe khyod kyis </text></item>
<item><p>229b4</p><section>'dul ba</section><text>rgyal po'i mdun du/ gal te bdag bden na glang 'di dag rtswa yang mi za/ chu yang mi 'thung bar gyur cig ces bden pa'i tshig gis gsol cig dang / kho bo cag ji srid du rgyal po yid ches par ma gyur gyi bar du rtswa yang mi za chu yang </text></item>
<item><p>229b5</p><section>'dul ba</section><text>mi 'thung ngo zhes khas blangs so/ /chag rdum gyis smras pa/ kho bo ni gal te btang bar gyur na rdo ba yang za na rtswa lta smos kyang ci dgos/ de dag gis smras pa/ khyim bdag gi bu de bdag cag gi pha ma dang 'dra bar 'dug 'dug gis/ de ltar </text></item>
<item><p>229b6</p><section>'dul ba</section><text>ma byed cig /chag rdum gyis smras pa/ de bdag cag gi pha ma dang 'dra bar 'dug 'dug pa yang bden mod kyi 'on kyang de kho bo la chag rdum zhes 'bod pas kho bo ni de ltar mi 'dod de/ 'di ltar kho bo ni de'i lto 'dral bar yang 'dod do/</text></item>
<item><p>229b7</p><section>'dul ba</section><text>khyim bdag gi bu de dus dang dus su glang de dag gi gan du song ste dris pa/ kwa'i glang dag ji ltar khyod cag rung ngam/ de dag gis smras pa/ kho bo cag ni rung na/ khyod kyi mi rung ngo / /ci nyes chag rdum 'di na </text></item>
<item><p>229b8</p><section>'dul ba</section><text>re kho bo ni gal te btang bar gyur na rdo ba yang za na rtswa lta smos kyang ci dgos zhes zer ro/ /'o na ci kho bo 'bros par bya 'am/ ma 'bros par 'di ltar chag rdum 'di'i sna phug shig dang / gal te 'di rtswa za bar 'gyur ram/</text></item>
<item><p>230a1</p><section>'dul ba</section><text>chu 'thung bar 'gyur ba na kho bo cag gis rwa dag gis 'di'i sna blangs te kha gyen du gzung bar byas/ khyod kyis kyang de'i tshe 'di dag 'jig rten skyong ba lnga pa nyi ma yang che bzhir yod ces nyi ma ston par byed do zhes smra bar bya'o/ /</text></item>
<item><p>230a2</p><section>'dul ba</section><text>des de'i sna dbug par brtsams pa dang / des smras pa/ shes ldan dag 'di ltar kho bo la tho 'tsham par byed pa la ltos shig /de dag gis smras pa/ 'di khyod la rgyan 'dogs par byed kyis kha rog shig /de nas nyi ma bdun pa la </text></item>
<item><p>230a3</p><section>'dul ba</section><text>rgyal po blon po rnams dang thabs gcig tshogs pas glang de dag rtswa phun sum tshogs pa dang chu phun sum tshogs pa'i phyogs su btang ba na chag rdum des rtswa'i kham blang bar brtsams pa dang / glang de dag gis rwa dag gis de'i sna blangs te nyi ma la lta zhing 'dzin </text></item>
<item><p>230a4</p><section>'dul ba</section><text>to/ /rgyal pos blon po rnams la smras pa/ shes ldan dag ci'i phyir glang 'di dag nyi ma la lta zhing 'khod/ de na blon po gcig gis smras pa/ lha 'di dag don gyis na lha la gsol bar bgyid de bdag cag 'ba' shig che bzhi lags </text></item>
<item><p>230a5</p><section>'dul ba</section><text>par ma bas kyi 'jig rten skyong ba lnga pa gdugs 'di yang che bzhi gzhan lags so zhes mchi'o/ /rgyal po ngo mtshar skyes nas blon po rnams la bsgo ba/ shes ldan dag mi ma yin pa dag gis che bzhi phyes khyim bdag gi bu 'di la de'i </text></item>
<item><p>230a6</p><section>'dul ba</section><text>bu mo sbyin du chug shig /khyim bdag gi bu des khyim bdag de pham par byas nas de la bu mo byin no/ /dge slong dag re shig dud 'gro'i skye gnas su skyes pa'i srog chags de dag kyang mis skyon nas smra bas kun du spyod pa na gsod par sems na mi </text></item>
<item><p>230a7</p><section>'dul ba</section><text>rnams lta smos kyang ci dgos/ de lta bas na dge slong gis dge slong la mi'i skyon nas smra bas kun tu spyod par mi bya'o/ /dge slong dag sngon byung ba 'das pa'i dus na ri brags shig na khyim bdag shing rta spyod pa zhig 'dug pa de la ba dga' byed dang sa ri </text></item>
<item><p>230a8</p><section>'dul ba</section><text>zhes bya ba gnyis shig yod pa de gnyis las dpyid kyi zla ba la be'u khra bo dang / nye bkra gnyis shig 'brangs so/ /de nas dga' byed kyi be'u ni ru 'del zhig yin la/ sa ri'i be'u ni khu yu zhig yin nas des gcig gi ming ni dga' </text></item>
<item><p>230b1</p><section>'dul ba</section><text>byed ru 'del zhes bya bar btags/ gcig gi ming ni sa ri khu yu zhes bya bar btags te/ de gnyis dus gzhan na glang chen po gnyis su gyur to/ /dus gzhan zhig na shing rta spyod pa dag chang gral 'tshogs te gtam zer ba na shes </text></item>
<item><p>230b2</p><section>'dul ba</section><text>ldan dag bdag cag las su'i glang dag bzang zhes smras pa dang / de na gcig na re kho bo'i bzang ngo zhes zer ro/ /yang gzhan zhig na re kho bo'i bzang ngo zhes zer ro/ /shing rta spyod pa de na re kho bo'i bzang ngo zhes zer ro/ /de dag </text></item>
<item><p>230b3</p><section>'dul ba</section><text>gis smras pa/ ji ltar shes/ des smras pa/ lam dma' ba nas shing rtar khal 'di tsam bzhag ste kAr ShA pa Na lnga brgya skugs su btsugs la glang gnyis bda' bar bya'o/ /de dag gis lam dma' ba nas shing rtar khal de tsam </text></item>
<item><p>230b4</p><section>'dul ba</section><text>bzhag ste kAr ShA pa Na lnga brgya skugs su btsugs nas glang de gnyis deng tu bcug go/ /shing rta spyod pa des dga' byed tu 'del song shig /sa ri khu yu song shig ces bda' bar brtsams pa dang / glang de gnyis mi 'gul </text></item>
<item><p>230b5</p><section>'dul ba</section><text>bar 'khod nas des glang de gnyis la khag pas btsag par brtsams pa dang / shing rta spyod pa gzhan dag gis smras pa/ khyod pha ma gyis ba lang ma gsod par glang 'di gnyis thong la skugs 'jol cig ces de dag gis de </text></item>
<item><p>230b6</p><section>'dul ba</section><text>kAr ShA pa Na lnga brgya 'jal tu bcug go/ /shing rta spyod pa des glang de gnyis la spyos te lcag mang pos gzhus nas nyi ma la shing skam la btags te gzhag go/ /chos nyid kyis na 'jig rten gnas pa chags nas </text></item>
<item><p>230b7</p><section>'dul ba</section><text>ring po ma lon pa'i tshe na dud 'gro dag kyang mi'i skad smra shes pas de gnyis kyis smras pa/ khyod bdag cag gi pha ma dang 'dra bar 'dug 'dug na bdag cag gis khyod la nyes pa byas sam/ ci na khyod kyis da bdag cag lcag </text></item>
<item><p>230b8</p><section>'dul ba</section><text>mang pos gzhus te nyi ma la shing skam la btags te 'jog par byed des smras pa/ khyod gnyis kyis nus bzhin du sgyu byas te kho bo kAr ShA pa Na lnga brgya'i skugs 'jal du bcug go/ /de gnyis kyis smras pa/</text></item>
<item><p>231a1</p><section>'dul ba</section><text>khyod rang gi lces skugs 'jal du bcug go/ /ji ltar gyur/ bdag cag gnyis kyi gcig gi ming ni dga' byed ces bya/ gcig gi ming ni sa ri zhes bya na/ khyod ci'i phyir kho bo cag gnyis la ru 'del dang / khu yu </text></item>
<item><p>231a2</p><section>'dul ba</section><text>zhes ming mi snyan par brjod par byed/ de lta mod kyi da lam ches dma' ba nas shing rtar khal de'i nyis gyur zhog ste kAr ShA pa Na de'i nyis gyur skugs su tshugs la kho bo cag gnyis dos shig /ci khyed gnyis yang kho bo skugs </text></item>
<item><p>231a3</p><section>'dul ba</section><text>'jal du gzhug par 'dod dam/ bdag cag gnyis la ming mi snyan par ma brjod cig dang khyod skugs nod du gzhug go/ /dus gzhan zhig na shing rta spyod pa de dag yang chang gral du tshogs te gtam zer ba na shes ldan dag bdag </text></item>
<item><p>231a4</p><section>'dul ba</section><text>cag las su'i glang dag bzang zhes smras pa dang / de na gcig na re kho bo'i bzang ngo zhes zer ro/ /yang gzhan zhig na re kho bo'i bzang ngo zhes zer ro/ /shing rta spyod pa de na re yang kho bo'i bzang ngo zhes zer ro/ /de dag gis smras pa/</text></item>
<item><p>231a5</p><section>'dul ba</section><text>kye nang rje khyod yang bdag nyid skugs 'jal du gzhug par 'dod dam/ des smras pa/ khyed cag la ci gnod da lam ches dma' ba nas shing rtar khal de'i nyis gyur bzhag ste/ kAr ShA pa Na stong skugs su btsug la glang dag bda' </text></item>
<item><p>231a6</p><section>'dul ba</section><text>bar bya'o/ /de dag gis lam ches dma' ba nas shing rtar khal de'i nyis gyur bzhag ste/ kAr ShA pa Na stong skugs su btsugs nas glang de gnyis ded du bcug go/ /shing rta spyod pa des dga' byed song shig /sa ri song shig ces </text></item>
<item><p>231a7</p><section>'dul ba</section><text>bda' bar brtsams pa dang / de gnyis kyis khal de myur ba myur ba kho nar thang la bskyal te shing rta spyod pa des skugs kAr shA pa Na stong thob pa dang / lhas tshigs su bcad pa dag smras pa/ gang tshe khal ni ches lci zhing / /</text></item>
<item><p>231a8</p><section>'dul ba</section><text>gang tshe lam yang ches dma' ba/ /de tshe de gnyis khal khyer zhing / /de tshe shing rta 'dren par byed/ /yid du 'ong ba brjod byas na/ /shin du lci ba'i khal khyer zhing / /de yang rnyed dang ldan gyur la/ /de gnyis kyang </text></item>
<item><p>231b1</p><section>'dul ba</section><text>ni yid dgar gyur/ /de bas yid 'ong rjod bya zhing / /yid du mi 'ong nam yang min/ /yid du 'ong ba rjod byed na/ /dge bar 'gyur zhing sdig med yin/ /dge slong dag re shig dud 'gro'i skye gnas su skyes pa'i srog chags de </text></item>
<item><p>231b2</p><section>'dul ba</section><text>dag kyang mis skyon nas smra bas kun du spyad pa na byams pa'i rgyun gcod par byed na mi rnams lta smos kyang ci dgos/ de lta bas na dge slong gis dge slong la mi'i skyon nas smras pas kun du spyod par mi bya'o/ /de nas bcom ldan </text></item>
<item><p>231b3</p><section>'dul ba</section><text>'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na/ phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' </text></item>
<item><p>231b4</p><section>'dul ba</section><text>bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ mi'i skyon nas smra na ltung byed do/ /mi'i skyon nas smra na zhes bya ba ni mi'i skyon nas smra </text></item>
<item><p>231b5</p><section>'dul ba</section><text>ba'i bsams pas ngag dang tshig dang / tha snyad dang skad dang rjod pa dang / nges pa'i tshig dang tshig gi lam dang / tshig gi sgra dang / ngag gi las dang / ngag gi rnam par rig byed smra na'o/ /ltung byed do zhes bya ba ni sems can dmyal ba </text></item>
<item><p>231b6</p><section>'dul ba</section><text>dang dud 'gro dang yi dgas ngan song dang / ngan 'gro dang log par ltung ba dag tu sreg par byed/ 'tshed par byed/ ltung bar byed pa'o/ /gzhan yang ltung ba de ma bshags shing so sor ma bshags na dge ba'i chos rnams la sgrib par byed pa ste </text></item>
<item><p>231b7</p><section>'dul ba</section><text>des na ltung byed do zhes gsungs so/ /de la ltung bar ji ltar 'gyur zhe na/ bar sdom la/ rigs dang bzo dang las dang ni/ /rtags nang ltung ba sde lnga dang / /nye ba'i nyon mongs rnams dang ni/ /spyo bar byed pa tha ma yin/ /dge slong gis mi'i skyon </text></item>
<item><p>231b8</p><section>'dul ba</section><text>nas smra ba'i bsam pas bram ze las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni bram ze las rab tu byung ba yin no zhes smras na dge slong </text></item>
<item><p>232a1</p><section>'dul ba</section><text>spa gong ba nyid du gyur kyang rung ma gyur kyang rung dge slong la nyes byas su 'gyur ro/ /dge slong gis mi'i skyon nas smra ba'i bsam pas rgyal rigs las rab tu byung ba'i gan du song ste 'di skad ces tshe dang ldan pa la dge sbyong </text></item>
<item><p>232a2</p><section>'dul ba</section><text>gi tshul ga la yod/ bram ze'i tshul ga la yod/ tshe dang ldan pa ni rgyal rigs las rab tu byung ba yin no zhes smras na dge slong spa gong ba nyid du gyur kyang rung ma gyur kyang rung dge slong la nyes byas su 'gyur ro/ /dge slong gis </text></item>
<item><p>232a3</p><section>'dul ba</section><text>mi'i skyon nas smra ba'i bsam pas rje'u rigs las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni rje'u rigs las rab tu byung ba yin </text></item>
<item><p>232a4</p><section>'dul ba</section><text>no zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas dmangs rigs las rab tu byung ba'i gan du song ste 'di skad ces tshe dang </text></item>
<item><p>232a5</p><section>'dul ba</section><text>ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni dmangs rigs las rab tu byung ba yin no zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /</text></item>
<item><p>232a6</p><section>'dul ba</section><text>dge slong gis mi'i skyon nas smra ba'i bsam pas/ tha ga pa las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni tha ga pa las rab tu byung ba yin no zhes smras na </text></item>
<item><p>232a7</p><section>'dul ba</section><text>dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas khab ris mkhan las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i </text></item>
<item><p>232a8</p><section>'dul ba</section><text>tshul ga la yod/ tshe dang ldan pa ni khab ris mkhan las rab tu byung ba yin no zhes smras na dge slong spa gong ba nyid du gyur kyang rung ma gyur kyang rung / dge slong la ltung byed du 'gyur ro/ /dge slong gis mi'i skyon nas smra ba'i bsam pas bzang mkhan las rab tu byung </text></item>
<item><p>232b1</p><section>'dul ba</section><text>ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni bzang mkhan las rab tu byung ba yin no zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur </text></item>
<item><p>232b2</p><section>'dul ba</section><text>ro/ /dge slong gis mi'i skyon nas smra ba'i bsam pas lcags mgar las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni lcags mgar las rab tu byung ba yin no </text></item>
<item><p>232b3</p><section>'dul ba</section><text>zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas rdungs mgar las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram </text></item>
<item><p>232b4</p><section>'dul ba</section><text>ze'i tshul ga la yod/ tshe dang ldan pa ni rdungs mgar las rab tu byung ba yin no zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas ko lpags mkhan las rab tu byung ba'i gan </text></item>
<item><p>232b5</p><section>'dul ba</section><text>du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni ko lpags mkhan las rab tu byung ba yin no zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /</text></item>
<item><p>232b6</p><section>'dul ba</section><text>dge slong gis mi'i skyon nas smra ba'i bsam pas rdza mkhan las rab tu byung ba'i gan du song ste/ 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni rdza mkhan las rab tu byung ba yin no zhes smras na dge </text></item>
<item><p>232b7</p><section>'dul ba</section><text>slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas 'dreg mkhan las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/</text></item>
<item><p>232b8</p><section>'dul ba</section><text>bram ze'i tshul ga la yod/ tshe dang ldan pa ni 'dreg mkhan las rab tu byung ba yin no zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas shing </text></item>
<item><p>233a1</p><section>'dul ba</section><text>mkhan las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni shing mkhan las rab tu byung ba yin no zhes smra na dge slong spa gong ba nyid du gyur kyang rung ma gyur kyang rung dge </text></item>
<item><p>233a2</p><section>'dul ba</section><text>slong la ltung byed du 'gyur ro/ /dge slong gis mi'i skyon nas smra ba'i bsam pas smyig ma mkhan las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni smyig ma mkhan las </text></item>
<item><p>233a3</p><section>'dul ba</section><text>rab tu byung ba yin no zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas bran las rab tu byung ba'i gan du song ste 'di skad ces tshe dang ldan pa la dge sbyong gi tshul </text></item>
<item><p>233a4</p><section>'dul ba</section><text>ga la yod/ bram ze'i tshul ga la yod/ tshe dang ldan pa ni bran las rab tu byung ba yin no zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis </text></item>
<item><p>233a5</p><section>'dul ba</section><text>mi'i skyon nas smra ba'i bsam pas bram ze las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni bram ze las rab tu byung ba yin gyis tshe dang ldan </text></item>
<item><p>233a6</p><section>'dul ba</section><text>pas rang gi bzo 'di lta ste/ bram ze'i spyod tshul dang / spyod pa dang / gtsang sbra dang / kun tu spyod pa dang / thal ba blang ba dang / bya ma bum blang ba dang / sa blang ba dang lag stangs dang / thor tshugs dang / rab bsngags bya </text></item>
<item><p>233a7</p><section>'dul ba</section><text>ba dang / kye zhes bya ba dang / nges brjod kyi rig byed dang / mchod sbyin gyi rig byed dang / snyan tshig gi rig byed dang / srid srung gi rig byed dang / mchod sbyin byed pa dang / mchod sbyin byed du 'jug pa dang / klog pa dang /</text></item>
<item><p>233a8</p><section>'dul ba</section><text>klog tu 'jug pa dang / sbyin pa dang / len pa dag bslab par bya'o zhes smras na dge slong spa gong ba nyid du gyur kyang rung ma gyur kyang rung dge slong la nyes byas su 'gyur ro/ /dge slong gis mi'i skyon nas smra ba'i bsam pas rgyal </text></item>
<item><p>233b1</p><section>'dul ba</section><text>rigs las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni rgyal rigs las rab tu byung ba yin gyis/ tshe dang ldan pas rang gi bzo 'di lta ste/</text></item>
<item><p>233b2</p><section>'dul ba</section><text>glang po che'i gnyar bzhon pa dang / rta la bzhon pa dang / shing rta'i thabs dang / ral gri'i thabs dang / 'phong dang phyir bsnur ba dang / mdun du bsnur ba dang / lcags kyus sgyur thabs dang / zhags pa gdab pa dang / mda' bo che 'phen thabs </text></item>
<item><p>233b3</p><section>'dul ba</section><text>dang / 'dzin stangs dang gom stangs dang / thor tshugs dang / gcad pa dang dral ba dang dbug pa dang / rgyang nas phog pa dang / sgra grags par phog pa dang / gnad du phog pa dang / mi 'chor bar phog pa dang / tshabs che ba dag </text></item>
<item><p>233b4</p><section>'dul ba</section><text>bslab par bya'o zhes smras na dge slong spa gong ba nyid du gyur kyang rung ma gyur kyang rung dge slong la nyes byas su 'gyur ro/ /dge slong gis mi'i skyon nas smra ba'i bsam pas rje'u rigs las rab tu byung ba'i gan du song ste 'di skad ces tshe dang ldan </text></item>
<item><p>233b5</p><section>'dul ba</section><text>pa la dge sbyong gi tshul ga la yod/ bram ze'i tshul ga la yod/ tshe dang ldan pa ni rje'u rigs las rab tu byung ba yin gyis/ tshe dang ldan pa rang gi bzo 'di lta ste/ zhing rmo ba dang ba lang bsrung ba </text></item>
<item><p>233b6</p><section>'dul ba</section><text>dang / tshong bya ba bslab par bya'o zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas dmangs rigs las rab tu byung ba'i gan </text></item>
<item><p>233b7</p><section>'dul ba</section><text>du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni dmangs rigs las rab tu byung ba yin gyis/ tshe dang ldan pas rang gi bzo 'di sta ste zor ba dang / /phrag rdang bslab </text></item>
<item><p>233b8</p><section>'dul ba</section><text>par bya'o zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas tha ga pa las rab tu byung ba'i gan du song ste 'di skad ces tshe </text></item>
<item><p>234a1</p><section>'dul ba</section><text>dang ldan pa la dge sbyong gi tshul ga la yod/ bram ze'i tshul gal yod/ tshe dang ldan pa ni tha ga pa las rab tu byung ba yin gyis/ tshe dang ldan pas rang gi bzo 'di sla ste/ dar dag dang / ras yug chen dag dang / be'u ras dag dang / dar la dag dang / du gu la dag dang /</text></item>
<item><p>234a2</p><section>'dul ba</section><text>ko tam pa dag bslab par bya'o zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas khab ris mkhan las rab tu byung ba'i gan du song ste 'di skad ces tshe </text></item>
<item><p>234a3</p><section>'dul ba</section><text>dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni khab ris mkhan las rab tu byung ba yin gyis/ tshe dang ldan pas rang gi bzo 'di lta ste/ be'u ras dang ras yug chen dang / par thang dang / khab ris dang / khre'u tshe dang </text></item>
<item><p>234a4</p><section>'dul ba</section><text>gor bu bslab par bya'o zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas bzang mkhan las rab tu byung ba'i gan du song ste 'di skad ces tshe dang </text></item>
<item><p>234a5</p><section>'dul ba</section><text>ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni bzang mkhan las rab tu byung ba yin gyis/ tshe dang ldan pas rang gi bzo 'di lta ste/ zhwa dang zhwa sgre bo dang / byis pa'i gos dag dang / shing nga dpung chad dag dang /</text></item>
<item><p>234a6</p><section>'dul ba</section><text>dor mang dag dang dor thung dag dang / bzang mkhan gyi bzo gzhan gang yin pa dag bslab par bya'o zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam </text></item>
<item><p>234a7</p><section>'dul ba</section><text>pas lcags mgar las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni lcags mgar las rab tu byung ba yin gyis/ tshe dang ldan pas rang gi bzo 'di </text></item>
<item><p>234a8</p><section>'dul ba</section><text>lta ste lhung bzed dang lhung bzed chung ngu dang / khab dang gri dag dang / sen gri dag dang / lcags mgar gyi bzo gzhan gang yin pa de dag bslab par bya'o zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /</text></item>
<item><p>234b1</p><section>'dul ba</section><text>dge slong gis mi'i skyon nas smra ba'i bsam pas rdungs mgar las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni rdungs mgar las rab tu byung ba yin gyis/ tshe dang </text></item>
<item><p>234b2</p><section>'dul ba</section><text>ldan pas rang gi bzo 'di lta ste/ khar gzhong dag dang / gzhong bu dag dang / cha lang dag dang / skom phor dag dang / ril ba dag dang / rdungs mgar gyi bzo gzhan gang yin pa dag bslab par bya'o zhes smras na dge slong spa gong ba nyid du gyur kyang rung ma gyur kyang rung </text></item>
<item><p>234b3</p><section>'dul ba</section><text>dge slong la ltung byed du 'gyur ro/ /dge slong gis mi'i skyon nas smra ba'i bsam pas ko lpags mkhan las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni ko </text></item>
<item><p>234b4</p><section>'dul ba</section><text>lpags mkhan las rab tu byung ba yin gyis/ tshe dang ldan pas rang gi bzo 'di lta ste/ lham sgrog gu can dag dang / lham yu chad dag dang / mchil lham dag dang / sga dag dang / dong pa dag dang / ko lpags mkhan gyi bzo gzhan gang yin pa dag bslab </text></item>
<item><p>234b5</p><section>'dul ba</section><text>par bya'o zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas rdza mkhan las rab tu byung ba'i gan du song ste 'di skad ces tshe dang ldan pa la dge </text></item>
<item><p>234b6</p><section>'dul ba</section><text>sbyong gi tshul ga la yod/ bram ze'i tshul ga la yod/ tshe dang ldan pa rdza mkhan las rab tu byung ba yin gyis/ tshe dang ldan pas rang gi bzo 'di lta ste/ rdza ma dag dang / bum pa dag dang ril ba dag dang / rdze'u dag dang / kham phor dag dang </text></item>
<item><p>234b7</p><section>'dul ba</section><text>rdza mkhan gyi bzo gzhan gang yin pa dag bslab par bya'o zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas 'breg mkhan las rab tu byung </text></item>
<item><p>234b8</p><section>'dul ba</section><text>ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni 'breg mkhan las rab tu byung ba yin gyis/ /tshe dang ldan pas rang gi bzo 'di lta ste/ skra 'breg pa dang / sen mo 'breg </text></item>
<item><p>235a1</p><section>'dul ba</section><text>pa dang / kha spu 'breg pa dang / byin pa bcos pa dang / 'breg mkhan gyi bzo gzhan gang yin pa dag bslab par bya'o zhes smras na dge slong spa gong ba nyid du 'gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas </text></item>
<item><p>235a2</p><section>'dul ba</section><text>smra ba'i bsam pas shing mkhan las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni shing mkhan las rab tu byung ba yin gyis/ tshe dang ldan pas rang gi bzo 'di lta ste/</text></item>
<item><p>235a3</p><section>'dul ba</section><text>khri dag dang / khri'u dag dang / an dag dang / an khri'u dag dang / sgo glegs dag dang / shing mkhan gyi bzo gzhan gang yin pa dag bslab par bya'o zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge </text></item>
<item><p>235a4</p><section>'dul ba</section><text>slong gis mi'i skyon nas smra ba'i bsam pas smyig ma mkhan las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni smyig ma mkhan las rab tu byung ba yin gyis/ tshe </text></item>
<item><p>235a5</p><section>'dul ba</section><text>dang ldan pas rang gi bzo 'di lta ste/ skon bu dag dang / sprog ma dag dang / gdugs dag dang / bsil yab dag dang / dud gzeb dag dang / smyig ma mkhan gyi bzo gzhan gang yin pa dag bslab par bya'o zhes smras na dge slong spa gong ba nyid du gyur kyang rung ma gyur </text></item>
<item><p>235a6</p><section>'dul ba</section><text>kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas bran las rab tu byung ba'i gan du song ste/ 'di skad ces tshe dang ldan pa la dge sbyong gi tshul ga la yod/ bram ze'i tshul ga la </text></item>
<item><p>235a7</p><section>'dul ba</section><text>yod/ tshe dang ldan pa ni bran las rab tu byung ba yin gyis/ tshe dang ldan pas rang gi bzo 'di lta ste/ sku mnyes dang / dril phyi dang / khrus dang / pho nyar 'gro ba dang / mngag pa dang / bran gyi bzo gzhan gang yin pa dag bslab par bya'o zhes </text></item>
<item><p>235a8</p><section>'dul ba</section><text>smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro// //'dul ba rnam par 'byed pa/ bam po sum bcu rtsa dgu pa/ dge slong gis mi'i skyon nas smra ba'i bsam pas bram ze las </text></item>
<item><p>235b1</p><section>'dul ba</section><text>rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni bram ze las rab tu byung ba yin gyis/ tshe dang ldan pas rang gi las 'di lta ste/ bram ze'i spyod </text></item>
<item><p>235b2</p><section>'dul ba</section><text>tshul dang / spyod pa dang gtsang sbra dang / kun tu spyod pa dang / thal ba blang ba dang / bya ma bum blang ba dang / sa blangs pa dang / lag stangs dang / thor tshugs dang / rab bsngags bya ba dang / kye zhes bya ba dang / nges brjod kyi rig byed </text></item>
<item><p>235b3</p><section>'dul ba</section><text>dang / mchod sbyin gyi rig byed dang / snyan tshig gi rig byed dang / srid srung gi rig byed dang / mchod sbyin byed pa dang / mchod sbyin byed du 'jud pa dang / klog pa dang / klog tu 'jud pa dang / sbyin pa dang / len pa dang / bram ze'i las gzhan gang </text></item>
<item><p>235b4</p><section>'dul ba</section><text>yin pa dag kyang bya'o zhes smras na dge slong spa gong ba nyid du gyur kyang rung ma gyur kyang rung dge slong la nyes byas su 'gyur ro/ /dge slong gis mi'i skyon nas smra ba'i bsam pas rgyal rigs las rab tu byung ba'i gan du song ste 'di skad </text></item>
<item><p>235b5</p><section>'dul ba</section><text>ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni rgyal rigs las rab tu byung ba yin gyis/ tshe dang ldan pas rang gi las 'di lta ste/ glang po che'i gnyar bzhon pa dang / rta la bzhon pa dang /</text></item>
<item><p>235b6</p><section>'dul ba</section><text>shing rta'i thabs dang / ral gri'i thabs dang / 'phong dang / phyir bsnur ba dang / mdun du bsnur ba dang / lcags kyus sgyur thabs dang / zhags pa gdab pa dang / mda' bo che 'phen thabs dang / 'dzin stangs dang / gom stangs dang / thor tshugs dang / gcad pa </text></item>
<item><p>235b7</p><section>'dul ba</section><text>dang / dral ba dang / dbug pa dang / rgyang nas phog pa dang / sgra grag par phog pa dang / gnad du phog pa dang / mi 'chor bar phog pa dang / tshabs che ba dang / rgyal rigs kyi las gzhan gang yin pa dag kyang bya'o zhes smras na dge slong spa gong ba nyid du gyur kyang </text></item>
<item><p>235b8</p><section>'dul ba</section><text>rung ma gyur kyang rung dge slong la nyes byas su 'gyur ro/ /dge slong gis mi'i skyon nas smra ba'i bsam pas rje'u rigs las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe </text></item>
<item><p>236a1</p><section>'dul ba</section><text>dang ldan pa ni rje'u rigs las rab tu byung ba yin gyis/ /tshe dang ldan pas rang gi las 'di lta ste/ zhing rmo ba dang / ba lang bsrung ba dang / tshong bya ba dang / rje'u rigs kyi las gzhan gang yin pa dag kyang bya'o zhes smras na dge slong spa gong ba nyid du gyur kyang rung </text></item>
<item><p>236a2</p><section>'dul ba</section><text>ma gyur kyang rung dge slong la ltung byed du 'gyur ro/ /dge slong mi'i skyon nas smra ba'i bsam pas dmangs rigs las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/</text></item>
<item><p>236a3</p><section>'dul ba</section><text>tshe dang ldan pa ni dmangs rigs las rab tu byung ba yin gyis/ tshe dang ldan pas rang gi las 'di lta ste/ zor ba dang / phrag rdang dang dmangs rigs kyi las gzhan gang yin pa dag kyang bya'o zhes smras na dge slong spa gong ba nyid du gyur kyang rung </text></item>
<item><p>236a4</p><section>'dul ba</section><text>ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas tha ga pa las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni </text></item>
<item><p>236a5</p><section>'dul ba</section><text>tha ga pa las rab tu byung ba yin gyis/ tshe dang ldan pas 'di lta ste/ thags zangs dang / son pa dang / dru bu dang / snas las sogs pas rang gi las bya'o zhes smras na dge slong spa gong ba nyid du gyur kyang rung ma gyur kyang rung dge slong la ltung byed du </text></item>
<item><p>236a6</p><section>'dul ba</section><text>'gyur ro/ /dge slong gis mi'i skyon nas smra ba'i bsam pas khab ris mkhan las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni khab ris mkhan las rab tu </text></item>
<item><p>236a7</p><section>'dul ba</section><text>byung ba yin gyis/ tshe dang ldan pas 'di lta ste rgyang shing / skud pa dang tshon dang / phur dang / so mangs kyis rang gi las bya'o zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas </text></item>
<item><p>236a8</p><section>'dul ba</section><text>smra ba'i bsam pas bzang mkhan las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni bzang mkhan las rab tu byung ba yin gyis/ tshe dang ldan pas 'di lta ste/ khab dang /</text></item>
<item><p>236b1</p><section>'dul ba</section><text>skud pa dang / gri dang chan pa dang / lcug mos rang gi las bya'o zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas lcags mgar las rab tu byung </text></item>
<item><p>236b2</p><section>'dul ba</section><text>ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni lcags mgar las rab tu byung ba yin gyis/ tshe dang ldan pas 'di lta ste sbud pa dang / sbud ru dang / ti tsa dang skam pa dang / tho </text></item>
<item><p>236b3</p><section>'dul ba</section><text>bas rang gi las bya'o zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas rdungs mgar las rab tu byung ba'i gan du song ste 'di skad ces tshe dang ldan </text></item>
<item><p>236b4</p><section>'dul ba</section><text>pa la dge sbyong gi tshul ga la yod/ bram ze'i tshul ga la yod/ tshe dang ldan pa ni rdungs mgar las rab tu byung ba yin gyis/ tshe dang ldan pas ni 'di lta ste/ sbud pa dang / sbud ru dang / ti tsa dang / skam pa dang / tho bas rang gi las bya'o zhes smras </text></item>
<item><p>236b5</p><section>'dul ba</section><text>na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas ko lpags mkhan las rab tu byung ba'i gan du song ste 'di skad ces tshe dang ldan pa la dge sbyong gi tshul ga la </text></item>
<item><p>236b6</p><section>'dul ba</section><text>yod bram ze'i tshul ga la yod/ tshe dang ldan pa ni ko lpags mkhan las rab tu byung ba yin gyis/ tshe dang ldan pas 'di lta ste/ rgyus pa dang / rgye'u dang / 'breng bu dang / dra gri dang / smyung dang smyung bus rang gi las bya'o zhes smras na dge </text></item>
<item><p>236b7</p><section>'dul ba</section><text>slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas rdza mkhan las rab tu byung ba'i gan du song ste 'di skad ces tshe dang ldan pa la dge sbyong gi tshul ga </text></item>
<item><p>236b8</p><section>'dul ba</section><text>la yod bram ze'i tshul ga la yod tshe dang ldan pa ni rdza mkhan las rab tu byung ba yin gyis/ tshe dang ldan pas 'di lta ste 'khor lo dang / dbyig gu dang / tha gu dang / 'khor lo'i rten ma dang / gsal gyis rang gi las bya'o zhes smras na dge slong spa </text></item>
<item><p>237a1</p><section>'dul ba</section><text>gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas 'breg mkhan las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/</text></item>
<item><p>237a2</p><section>'dul ba</section><text>bram ze'i tshul ga la yod/ tshe dang ldan pa ni 'breg mkhan las rab tu byung ba yin gyis/ tshe dang ldan pas 'di lta ste/ spu gri dang / chan pa dang / bdar dang / smang tser dang / sen gris rang gi las bya'o zhes smras na dge slong spa gong ba nyid du gyur </text></item>
<item><p>237a3</p><section>'dul ba</section><text>kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas shing mkhan las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/</text></item>
<item><p>237a4</p><section>'dul ba</section><text>tshe dang ldan pa ni shing mkhan las rab tu byung ba yin gyis/ tshe dang ldan pas 'di lta ste ste 'u dang / sta re dang gzong dang / sog le dang / tho bas rang gi las bya'o zhes smras na dge slong spa gong ba nyid du gyur kyang rung ma gyur kyang rung dge slong la ltung </text></item>
<item><p>237a5</p><section>'dul ba</section><text>byed du 'gyur ro/ /dge slong gis mi'i skyon nas smra ba'i bsam pas smyig ma mkhan las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni smyig ma mkhan las rab </text></item>
<item><p>237a6</p><section>'dul ba</section><text>tu byung ba yin gyis/ tshe dang ldan pas 'di lta ste/ smyig ma dang gri dang / tshon dang / smyug tho dang / lhang tsher gyis rang gi las bya'o zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i </text></item>
<item><p>237a7</p><section>'dul ba</section><text>skyon nas smra ba'i bsam pas bran las rab tu byung ba'i gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni bran las rab tu byung ba yin gyis/ tshe dang ldan pas 'di lta ste/ bsku </text></item>
<item><p>237a8</p><section>'dul ba</section><text>mnye dang dril phyi dang / khrus dang pho nyar 'gro ba dang / mngag pas rang gi las bya'o zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas dge slong gi </text></item>
<item><p>237b1</p><section>'dul ba</section><text>gan du song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni theng po dang / smad 'chal dang / zhar ba dang / lag sor rdum po dang / sgur po dang / mi'u thung dang / lba ba can dang / glen pa dang / lkug pa </text></item>
<item><p>237b2</p><section>'dul ba</section><text>dang / grum po dang / 'on pa dang / rten 'phye dang / rkang 'bam las rab tu byung ba yin no zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas dge slong gi gan du song ste </text></item>
<item><p>237b3</p><section>'dul ba</section><text>'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni mdze can dang / 'brum bu phra mo dang / ngal skyen pa dang / shu ba can dang / g.yan pa can dang / khyi rngo can dang / glog pa can dang / rkang shu can dang / skyigs </text></item>
<item><p>237b4</p><section>'dul ba</section><text>bu can dang / skyug bro ba dang / khong skem can dang / rims can dang / rims drag po can dang / lud pa can dang / dbugs mi bde ba can dang / skem nad dang / brjed byed can dang / bkres ngab can dang / skya rbab can dang / tshil po che dang / skran can dang / khrag nad </text></item>
<item><p>237b5</p><section>'dul ba</section><text>can dang / mkhris nad can dang / mtshan bar rdol ba las rab tu byung ba yin no zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas dge slong gi gan du </text></item>
<item><p>237b6</p><section>'dul ba</section><text>song ste 'di skad ces tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni pham par 'gyur ba dang / dge 'dun lhag ma dang / ltung byed dang / so sor bshags par bya ba dang / nyes byas kyi ltung ba byung ba </text></item>
<item><p>237b7</p><section>'dul ba</section><text>yin no zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas dge slong gi gan du song ste 'di skad ces tshe dang ldan pa la dge sbyong gi tshul ga la </text></item>
<item><p>237b8</p><section>'dul ba</section><text>yod/ bram ze'i tshul ga la yod/ tshe dang ldan pa ni khro ba dang / khon du 'dzin pa dang / 'chab pa dang / dngan dus can dang / phrag dog can dang / ser sna can dang / g.yon can dang / sgyu can dang ngo tsha med pa dang / khrel med pa dang / sdig pa 'dod pa dang /</text></item>
<item><p>238a1</p><section>'dul ba</section><text>log par lta ba yin no zhes smras na dge slong spa gong ba nyid du gyur kyang rung ma gyur kyang rung dge slong la ltung byed du 'gyur ro/ /dge slong gis mi'i skyon nas smra ba'i bsam pas dge slong gi gan du song ste 'di skad ces tshe dang ldan </text></item>
<item><p>238a2</p><section>'dul ba</section><text>pa la dge sbyong gi tshul ga la yod/ bram ze'i tshul ga la yod/ tshe dang ldan pa ni ro lta bu yin no zhes bya ba la sogs pa'i spyo ba dag gis spyo bar byed na dge slong spa gong ba nyid du gyur kyang rung ma gyur kyang rung dge slong la ltung byed du </text></item>
<item><p>238a3</p><section>'dul ba</section><text>'gyur ro/ /gal te ming de lta bu mang po dag yod par gyur na de la lan gdab par smra ba sangs rgyas skyong gang yin zhes zer ba la bram ze las rab tu byung ba gang yin pa de'o zhes bya ba la sogs pa snga ma lta bu dag brjod pa la ltung ba med do/ /</text></item>
<item><p>238a4</p><section>'dul ba</section><text>las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /mi'i skyon nas smra ba'i ltung byed de gnyis pa rdzogs s+ho// // sangs rgyas bcom ldan 'das mnyan yod na rgyal byed kyi </text></item>
<item><p>238a5</p><section>'dul ba</section><text>tshal mgon med zas sbyin gyi kun dga' ra ba na bzhugs so/ /de'i tshe na dge slong drug sde dag dge slong rnams la phra mas kun du spyod par byed de/ phra mas kun tu spyod pa na dge slong dag spa gong ba dang / gzeng dmas pa dang / zhum par gyur </text></item>
<item><p>238a6</p><section>'dul ba</section><text>nas lung mnod pa dang / klag pa dang / kha ton dang / rnal 'byor dang / yid la bya ba dang / nang gi sems kyi zhi gnas kyang gtong bar byed/ /'di ltar dus yun ring po nas nye bar bsags pa chos dang ldan pa'i gcugs pa'i rgyun yang gcod par byed nas dge </text></item>
<item><p>238a7</p><section>'dul ba</section><text>slong don nyung ngu dag ci'i phyir dge slong dag dge slong rnams la phra mas kun du spyod par byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang /</text></item>
<item><p>238a8</p><section>'dul ba</section><text>gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom </text></item>
<item><p>238b1</p><section>'dul ba</section><text>ldan 'das kyis dge slong drug sde dag la rmas pa/ dge slong dag khyed dge slong rnams la phra mas kun du spyod pa bden nam btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin </text></item>
<item><p>238b2</p><section>'dul ba</section><text>pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /dge slong dag sngon byung ba 'das pa'i dus na nags tshal zhig na seng ge mo sbrum ma zhig 'dug ste/ de la seng ge mo rnams kyi kun tu spyod pa ni </text></item>
<item><p>238b3</p><section>'dul ba</section><text>gang gi tshe 'brang ba'i dus la bab pa de'i tshe na sha'i tshogs byas te 'brang bar byed pas seng ge mo de ba lang gi tshogs chen po zhig gi phyi bzhin du rjes su song ba dang / ba 'brangs nas ring po ma lon pa be'u rjes su skyong bar byed pa zhig khyu'i </text></item>
<item><p>238b4</p><section>'dul ba</section><text>phyi bzhin 'brang zhing 'gro ba de seng ge mo des bsad nas sha khyer te rang gi tshang du song ngo / /be'u de yang ma'i nu ma 'thung 'dod pas de'i phyi bzhin du song ba dang seng ge mos bsam pa/ be'u 'di yang </text></item>
<item><p>238b5</p><section>'dul ba</section><text>gsad par bya'o snyam nas yang bsam pa/ gal te bdag gi bu 'brangs par gyur na 'di'i grogs su 'gyur gyis mi gsad do snyam mo/ /seng ge mo de 'brangs nas de las phrug gu pho zhig byung ba dang / seng ge mo des rang gi phrug gu dang / be'u de gnyis ka nu </text></item>
<item><p>238b6</p><section>'dul ba</section><text>ma bsnun par brtsams nas ji tsam dus gzhan zhig na de gnyis ka chen por gyur te/ dus gzhan zhig na seng ge mo de na bar gyur nas de 'chi ba'i dus kyi tshe smras pa/ bu gnyis nu ma gcig la nu nu ba'i spun yin la/ phra ma can snod 'byed pa dag gis </text></item>
<item><p>238b7</p><section>'dul ba</section><text>'jig rten gang bar 'khod kyis/ kho mo 'das pa'i 'og tu khyed gnyis kyis 'ga' yang mnyan par mi bya'o zhes smras nas/ /bsags pa kun gyi mtha' zad cing / /mthon po rnams kyi mtha' ltung 'gyur/ /phrad pa'i mtha' ni 'bral ba ste/ /gson pa'i mtha' </text></item>
<item><p>238b8</p><section>'dul ba</section><text>ni 'chi ba yin/ zhes bya ba yin pas dus kyi chos dang ldan par gyur to/ /seng ge de ri dgas dam pa dam pa dag bsad nas sha dam pa dam pa dag za zhing khrag mang po dag 'thung bas chen por gyur to/ /khyu mchog de yang seng ges bsrung ba'i rtswa bzang po dag za </text></item>
<item><p>239a1</p><section>'dul ba</section><text>zhing chu gtsang ma dag 'thung bas chen por gyur to/ /ri dgas kyi rgyal po seng ge de la wa rgan po rab tu brkam pa lhag ma za ba zhig 'khor zhing phyi bzhin phyi bzhin rjes su 'brang nas seng ge des ri dgas dam pa dam pa dag bsad nas sha dam pa dag zos shing khrag dam </text></item>
<item><p>239a2</p><section>'dul ba</section><text>pa dag 'thungs bag tsha ba med par de na 'dug pas phyogs der gcan gzan phra mo gzhan dag gis nye mi phod pas wa rgan po de seng ge des ri dgas dam pa dam pa dag bsad nas sha dam pa dag zos shing khrag dam pa 'thungs pa'i sha'i lhag ma dang khrag gi lhag ma dag za zhing </text></item>
<item><p>239a3</p><section>'dul ba</section><text>'thung bas lpags pa dang / sha dang / khrag rgyas par gyur to/ /ji tsam dus gzhan zhig na seng ge de ri dgas dam pa dam pa dag bsad nas sha dam pa dag zos shing khrag dam pa dag 'thungs nas myur ba kho nar tshang du song ste/ khyu mchog de dang lhan cig </text></item>
<item><p>239a4</p><section>'dul ba</section><text>rtse zhing 'dug par byed nas sha'i lhag ma de dag kyang gcan gzan phra mo gzhan dag gis zos nas wa rgan po des bsams pa/ seng ge 'di gang du 'gro ba ji blta bar bya'o snyam nas/ de de'i phyi bzhin phyi bzhin du song ba dang / ji tsam na khyu mchog dang lhan cig rtse zhing </text></item>
<item><p>239a5</p><section>'dul ba</section><text>'dug pa mthong nas des bsams pa/ khyu mchog 'di bdag gi lto'i dgrar gyur ba yin gyis/ /bdag gis 'di gnyis dbye bar bya'o snyam nas wa rgan po de khyu mchog de'i mdun du rna ba phab ste 'dug pa dang / khyu mchog gis smras pa/ zhang po rlung tsha ba </text></item>
<item><p>239a6</p><section>'dul ba</section><text>dag mi ldang ngam/ was smras pa/ tsha bo rlung rab tu 'bar ba dag ldang ngo / /ci nyes/ seng ge 'di na re kho bo'i sha tshogs rgyu khyu mchog de gar song / gang gi tshe kho bos sha gzhan ma rnyed pa de'i tshe na kho bos khyu mchog 'di bza' bar bya'o zhes zer ro/ /khyu </text></item>
<item><p>239a7</p><section>'dul ba</section><text>mchog gis smras pa/ zhang po kho bo cag gnyis la mas 'chi kar bu gnyis khyed gnyis nu ma gcig la nu nu ba'i spun yin la phra ma can snod 'byed pa dag gis 'jig rten gang bar 'khod kyi/ kho mo 'das pa'i 'og tu khyed gnyis kyis 'ga' yang mnyan </text></item>
<item><p>239a8</p><section>'dul ba</section><text>bar mi bya'o zhes kha chems bzhag gis khyod de skad ma zer cig /was smras pa/ tsha bo khyod da kho bo phan par 'dod pa'i tshig mi nyan na chud zos par 'ong ngo / /khyu mchog gis smras pa/ zhang po go rims ji ltar 'ong bar 'gyur/ was smras </text></item>
<item><p>239b1</p><section>'dul ba</section><text>pa tsha bo seng ge 'di tshang nas byung nas bya smyangs byed par 'gyur la/ bya smyangs byas nas glal bar 'gyur zhing glal nas phyogs bzhir rnam par lta bar 'gyur/ phyogs bzhir rnam par bltas nas seng ge'i skad thang gsum phyung ste/ khyod kyi mdun du </text></item>
<item><p>239b2</p><section>'dul ba</section><text>'ong bar 'gyur ba na khyod kyis bdag 'dis bsad do snyam du shes par gyis shig /wa de de'i 'og tu seng ge'i mdun du rna ba phab ste 'dug pa dang / seng ges smras pa/ zhang po rlung tsha ba dag mi ldang ngam/ was smras pa/ tsha bo rlung rab tu 'bar ba dag </text></item>
<item><p>239b3</p><section>'dul ba</section><text>ldang ngo / /ci nyes/ khyu mchog 'di na re kho bo'i rtsa'i seng ge de gar song / 'di'i mas kho bo'i ma bsad kyis 'di'i lto nges par dral bar bya'o zhes zer ro/ /seng ges smras pa/ zhang po kho bo cag gnyis la mas 'chi kar bu gnyis khyed gnyis nu ma </text></item>
<item><p>239b4</p><section>'dul ba</section><text>gcig la nu nu ba'i spun yin la/ phra ma can snod 'byed pa dag gis 'jig rten gang bar 'khod kyis/ kho mo 'das pa'i 'og tu khyod gnyis kyis 'ga' yang mnyan par mi bya'o zhes kha chems bzhag gis khyod de skad ma zer cig /was smras pa/</text></item>
<item><p>239b5</p><section>'dul ba</section><text>tsha bo khyod da kho bo phan par 'dod pa'i tshig mi nyan na chud zos par 'ong ngo / /seng ges smras pa/ zhang po go rims ji ltar 'ong bar 'gyur/ was smras pa/ tsha bo khyu mchog 'di lhas nas byung nas bya smyangs byed par 'gyur la/ bya smyangs byas nas 'bu sgra </text></item>
<item><p>239b6</p><section>'dul ba</section><text>'byin par 'gyur zhing 'bu sgra phyung nas phug thrig byed par 'gyur/ phug thrig byas nas rngam pa byas te khyod kyi mdun du 'ong bar 'gyur na/ khyod kyis bdag 'dis bsad do snyam du shes par gyis shig /de gnyis rang bzhin gyis rtag tu de lta byed mod kyi </text></item>
<item><p>239b7</p><section>'dul ba</section><text>lan 'ga' yang phan tshun mtshan mar ma bzung ngo / /de nas dus gzhan zhig na ri dgas kyi rgyal po seng ge de tshang nas byung nas bya smyangs byas te phyogs bzhir rnam par bltas te seng ge'i skad thang gsum phyung nas khyu mchog gi mdun </text></item>
<item><p>239b8</p><section>'dul ba</section><text>du song ngo / /khyu mchog de yang lhas nas byung nas bya smyangs byas te 'bu sgra phyung nas phug thrig byas te rngam pa byas nas seng ge'i mdun du song ngo / /de gnyis rang bzhin gyis rtag tu de lta byed mod kyi lan 'ga' yang mtshan mar ma bzung </text></item>
<item><p>240a1</p><section>'dul ba</section><text>ste gang gi tshe rgyud la dbyen gyi sa bon btab pa de'i tshe na mtshan mar bzung bas/ khyu mchog gis kyang bdag 'dis bsad do snyam du bsams la/ seng ges kyang bdag 'dis bsad do snyam du bsams nas/ seng ges khyu mchog gi brang </text></item>
<item><p>240a2</p><section>'dul ba</section><text>la sder mos btab pa dang / khyu mchog gis kyang rwas seng ge'i lto dral nas de gnyis ka dus la bab pa dang / lhas tshigs su bcad pa smras pa/ bzang po dag la lta ba'i mis/ /skye bo ngan pa bsten mi bya/ /seng ge khyu mchog mdza' ba la/ /</text></item>
<item><p>240a3</p><section>'dul ba</section><text>wa yis tha dad phye la ltos/ /dge slong dag re shig dud 'gro'i skye gnas su skyes pa'i srog chags de dag kyang phra mas kun du spyod pa na gsod par sems na mi rnams lta smos kyang ci dgos/ dge slong dag de lta bas na dge slong gis dge slong la </text></item>
<item><p>240a4</p><section>'dul ba</section><text>phra mas kun du spyod par mi bya'o/ /dge slong gis dge slong la phra mas kun du spyod par byed na 'gal tshabs can du 'gyur ro/ /dge slong dag sngon byung ba 'das pa'i dus na nags tshal zhig na seng ge mo phrug gu dang bcas pa zhig dang / stag </text></item>
<item><p>240a5</p><section>'dul ba</section><text>mo phrug gu dang bcas pa zhig 'dug ste/ seng ge mo spyod yul du song ba dang / de'i phrug gu de 'khyam pa na stag mo'i gan du song nas stag mos de mthong nas bsams pa 'di bsad par bya'o snyam nas/ yang bsams pa/ 'di bdag </text></item>
<item><p>240a6</p><section>'dul ba</section><text>gi bu'i chung po grogs su 'gyur gyis mi bsad do snyam nas des de nu ma snun par brtsams so/ /seng ge mo des kyang spyod yul brgyus te phyir 'ongs pa dang / ji tsam na phrug gu mi snang nas des de btsal bar brtsams pa dang / des </text></item>
<item><p>240a7</p><section>'dul ba</section><text>phrug gu stag mos bsnun par mthong ngo / /stag mo des kyang seng ge mo de mthong nas skrag ste 'bros par brtsams pa dang / seng ge mo des stag mo la smras pa/ nu mo ma 'bros shig dang / lhan cig 'khod par bya ste/ 'di ltar </text></item>
<item><p>240a8</p><section>'dul ba</section><text>kho mo spyod yul du song ba na khyod kyis kho mo'i phrug gu la mkho ba bstabs pas gal te khyod spyod yul du 'gro bar gyur na/ kho mos kyang khyod kyi phrug gu la mkho ba bstabs par bya'o/ /de gnyis lhan cig 'khod par brtsams </text></item>
<item><p>240b1</p><section>'dul ba</section><text>nas de gnyis kyis seng ge'i phrug gu'i ming ni mche bzang zhes bya bar btags/ stag phrug gi ming ni dpung bzang zhes bya bar btags nas de gnyis dus gzhan zhig chen por gyur to/ /dus gzhan zhig na seng ge mo dang / stag </text></item>
<item><p>240b2</p><section>'dul ba</section><text>mo gnyis na bar gyur nas de gnyis 'chi ba'i dus kyi tshe bu gnyis la smras pa/ bu gnyis khyed gnyis nu ma gcig la nu nu ba'i spun yin la phra ma can snod 'byed pa dag gis 'jig rten gang bar 'khod kyis/ kho mo cag gnyis </text></item>
<item><p>240b3</p><section>'dul ba</section><text>'das pa'i 'og tu khyod gnyis kyis 'ga' yang mnyan par mi bya'o zhes smras nas/ bsags pa kun gyi mtha' zad cing / /mthon po rnams kyi mtha' ltung 'gyur/ /phrad pa'i mtha' ni 'bral ba ste/ /gson pa'i mtha' ni 'chi ba yin/ /</text></item>
<item><p>240b4</p><section>'dul ba</section><text>zhes bya ba yin pas dus kyi chos dang ldan par gyur to/ /seng ges ni ri dgas dam pa dam pa dag bsad nas sha dam pa dag za bar byed/ khrag dam pa dam pa 'thung bar byed cing / de sha dam pa dag zos shing khrag dam pa dag 'thungs nas </text></item>
<item><p>240b5</p><section>'dul ba</section><text>myur ba myur ba kho nar tshang du 'gro bar byed do/ /stag gis spyod yul du song nas tshegs chen pos ri dgas dag bsad de/ sha dang khrag zos shing 'thungs nas yun ring pos phyir 'ong ngo / /dus gzhan zhig na stag gis lhag rol dag sbas nas des </text></item>
<item><p>240b6</p><section>'dul ba</section><text>de zos te myur du phyir 'ongs pa dang / seng ges stag la smras pa/ khyod sngon chad ni yun ring zhig gis phyir 'ongs na deng myur du phyir 'ongs pa 'di la rgyu ci yod/ stag gis smras pa/ kho bos lhag rol sbas par gyur pa de zos te phyir 'ongs </text></item>
<item><p>240b7</p><section>'dul ba</section><text>so/ /seng ges smras pa/ khyod lhag rol sbed dam/ stag gis smras pa sbed do/ /seng ges smras pa/ kho bo ni ri dgas dam pa dam pa dag bsad nas sha dam pa dag zos shing khrag dam pa dag 'thungs nas ltos pa med par 'gro'o/ /stag gis smras pa/ khyod ni </text></item>
<item><p>240b8</p><section>'dul ba</section><text>stobs dang ldan pa yin gyis/ kho bos ni de ltar byed mi nus so/ /seng ges smras pa/ bdag cag lhan cig dong ngo / /de gnyis lhan cig 'dong bar brtsams so/ /ri dgas kyi rgyal po seng ge de la wa rgan po rab tu gdu ba lhag ma </text></item>
<item><p>241a1</p><section>'dul ba</section><text>za ba zhig 'khor zhing phyi bzhin du 'brang ba des bsams pa/ stag 'di bdag gi lto'i dgrar gyur pa yin gyis 'di gnyis dbye bar bya'o snyam nas/ de nas wa rgan po de seng ge'i mdun du rna ba phab ste 'dug pa dang / seng ges smras pa/ zhang </text></item>
<item><p>241a2</p><section>'dul ba</section><text>po rlung tsha ba dag mi ldang ngam/ was smras pa/ tsha bo rlung rab tu 'bar ba dag ldang ngo / /ci nyes/ stag 'di na re kho bo'i rtsa'i seng ge de gar song / des kho bo lhag ma zar bcug gis kho bos de nges par gsad par bya'o zhes zer ro/ /seng ges smras </text></item>
<item><p>241a3</p><section>'dul ba</section><text>pa/ zhang po kho bo cag gnyis la ma gnyis kyis 'chi kar bu gnyis nu ma gcig la nu nu ba'i spun yin la/ phra ma can snod 'byed pa dag gis 'jig rten gang bar 'khod kyis/ kho mo cag gnyis 'das pa'i 'og tu khyed gnyis kyis 'ga' </text></item>
<item><p>241a4</p><section>'dul ba</section><text>yang mnyan par mi bya'o zhes kha chems bzhag gis khyod de skad ma zer cig /was smras pa/ tsha bo khyod da kho bo phan par 'dod pa'i tshig mi nyan na chud zos par 'ong ngo / /seng ges smras pa/ zhang po go rims ji ltar 'ong bar 'gyur/ was smras </text></item>
<item><p>241a5</p><section>'dul ba</section><text>pa/ tsha bo stag 'di tshang nas byung nas bya smyangs byed par 'gyur la/ bya smyangs byas nas glal bar 'gyur zhing / glal nas phyogs bzhir rnam par blta bar 'gyur/ phyogs bzhir rnam par bltas nas stag gi skad thang gsum phyung ste khyod kyi </text></item>
<item><p>241a6</p><section>'dul ba</section><text>mdun du 'ong bar 'gyur ba na khyod kyis bdag 'dis bsad do snyam du shes par gyis shig /de'i 'og tu stag gi mdun du rna ba phab ste 'dug pa dang / stag gis smras pa/ zhang po rlung tsha ba dag mi ldang ngam / was smras pa/ tsha bo rlung </text></item>
<item><p>241a7</p><section>'dul ba</section><text>rab tu 'bar ba dag ldang ngo / /ci nyes/ seng ge 'di na re kho bo'i rtsa'i stag de gar song / de nges par gsad par bya'o zhes zer ro/ /stag gis smras pa/ zhang po kho bo cag gnyis la ma gnyis kyis 'chi kar bu gnyis khyed gnyis ma gcig la </text></item>
<item><p>241a8</p><section>'dul ba</section><text>nu nu ba'i spun yin la/ phra ma can snod 'byed pa dag gis 'jig rten gang bar 'khod kyis/ khyed gnyis kyis 'ga' yang mnyan par mi bya 'o zhes kha chems bzhag gis khyod de skad ma zer cig /was smras pa/ tsha bo khyod da kho bo phan par </text></item>
<item><p>241b1</p><section>'dul ba</section><text>'dod pa'i tshig mi nyan na chud zos par 'ong ngo / /zhang po go rims ji ltar 'ong bar 'gyur/ was smras pa/ tsha bo seng ge 'di tshang nas byung nas bya smyangs byed par 'gyur la/ bya smyangs byas nas glal bar 'gyur zhing / glal nas phyogs </text></item>
<item><p>241b2</p><section>'dul ba</section><text>bzhir rnam par lta bar 'gyur/ phyogs bzhir rnam par bltas nas seng ge'i skad thang gsum phyung ste khyod kyi mdun du 'ong bar 'gyur ba na khyod kyis bdag 'dis bsad par 'gyur ro snyam du shes par bya'o/ /de gnyis rang bzhin gyis rtag tu de </text></item>
<item><p>241b3</p><section>'dul ba</section><text>ltar byed mod kyi/ lan 'ga' yang mtshan mar ma bzung ngo / /dus gzhan zhig na ri dgas kyi rgyal po seng ge de tshang nas byung nas bya smyangs byas te glal nas phyogs bzhir rnam par bltas te seng ge'i skad thang gsum phyung nas stag gi mdun du song ngo / /</text></item>
<item><p>241b4</p><section>'dul ba</section><text>stag gis kyang tshang nas byung nas bya smyangs byas te glal nas phyogs bzhir rnam par bltas te stag skad thang gsum phyung nas seng ge'i mdun du song ngo / /de gnyis rtag tu de lta byed mod kyi/ lan 'ga' yang mtshan mar ma bzung ste/ gang gi tshe rgyud la </text></item>
<item><p>241b5</p><section>'dul ba</section><text>dbyen gyi sa bon btab pa de'i tshe mtshan mar bzung bas seng ges kyang bdag 'dis bsad do snyam du bsams la/ stag gis kyang bdag 'dis bsad do snyam du bsams so/ /yang seng ges bsams pa/ bdag ni stobs dang ldan pa yin la stag ni ma </text></item>
<item><p>241b6</p><section>'dul ba</section><text>yin pas 'dis bdag la rgol mi nus kyis je brtag par bya'o snyam nas des tshigs su bcad pas smras pa/ chu zhing phun sum tshogs pa dang / /rtsal dang shugs dang ldan pa yi/ /mche ba bzang la rgol byed pa/ /dpung bzang de ni rigs pa min/</text></item>
<item><p>241b7</p><section>'dul ba</section><text>stag gis kyang tshigs su bcad pa smras pa/ chu zhing phun sum tshogs pa dang / /rtsal dang shugs dang ldan pa yi/ /dpung bzang la ni rgol byed pa/ /mche bzang de ni rigs pa min/ /seng ges smras pa/ khyod la sus smras/ stag gis </text></item>
<item><p>241b8</p><section>'dul ba</section><text>smras pa/ wa 'dis so/ /stag gis smras pa/ khyos la sus smras/ seng ges smras pa/ wa 'dis so/ /seng ges bsams pa/ 'dis bdag cag gnyis 'byed par byed do snyam nas des wa de thal lcag gis bsnun te bsad pa </text></item>
<item><p>242a1</p><section>'dul ba</section><text>dang / lhas tshigs su bcad pa smras pa/ gzhan gyi tshig gis mdza' bshes mi spang zhing / /gzhan gyis smras pa dag la brtag par bya/ /'byed par 'dod pa skabs tshol byed pas na/ /skye bo phra ma can la yid ma rton/ /wa skyes grong pa </text></item>
<item><p>242a2</p><section>'dul ba</section><text>brdzun du smra byed pa/ /mdza' bshes 'byed par byed pas skyes to re/ /phra ma smra ba de ni bsad gyur nas/ /bde bas mdza' bshes dga' bar byed la ltos/ /dge slong dag re shig dud 'gro'i skye gnas su skyes pa'i srog chags de dag kyang phra </text></item>
<item><p>242a3</p><section>'dul ba</section><text>mas kun du spyod pa na gsod par sems na mi rnams la smos kyang ci dgos/ dge slong dag de lta bas na dge slong gis dge slong la phra mas kun du spyad par mi bya'o/ /dge slong gis dge slong la phra mas spyod par byed na 'gal tshabs </text></item>
<item><p>242a4</p><section>'dul ba</section><text>can du 'gyur ro/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i </text></item>
<item><p>242a5</p><section>'dul ba</section><text>gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ dge slong la phra ma byed na ltung byed do/ /dge slong la phra ma byed na zhes bya ba ni dge slong la phra </text></item>
<item><p>242a6</p><section>'dul ba</section><text>ma bya ba'i bsam pas ngag dang / tshig dang tha snyad dang / skad dang / brjod pa dang / nges pa'i tshig dang / tshig gi lam dang / tshig gi sgra dang / ngag gi rnam par rig byed smras pa'o/ /ltung byed do zhes bya ba ni sems can dmyal ba dang / dud 'gro dang / yi dgas </text></item>
<item><p>242a7</p><section>'dul ba</section><text>ngan song dang / ngan 'gro dang / log par ltung ba dag tu sreg par byed/ 'tshed par byed/ ltung bar byed pa'o/ /gzhan yang ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la </text></item>
<item><p>242a8</p><section>'dul ba</section><text>ltung bar ji ltar 'gyur zhe na/ bar sdom la/ rigs dang bzo dang las dang ni/ /rtags nad ltung ba sde lnga dang / /nye ba'i nyon mongs rnams dang ni/ /spyo bar byed pa tha ma yin dge slong gis phra ma bya ba'i bsam pas bram ze las rab tu byung ba'i gan du song ste 'di skad </text></item>
<item><p>242b1</p><section>'dul ba</section><text>ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni bram ze las rab tu byung ba yin no zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni </text></item>
<item><p>242b2</p><section>'dul ba</section><text>'di zhes bya zhes smras na ming brjod pa la nyes byas su 'gyur la/ rigs dang rus brjod pa la nyes byas phra mor 'gyur ro/ /dge slong gis phra ma bya ba'i bsam pas rgyal rigs las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa </text></item>
<item><p>242b3</p><section>'dul ba</section><text>la dge sbyong gi tshul ga la yod/ bram ze'i tshul ga la yod/ tshe dang ldan pa ni rgyal rigs las rab tu byung ba yin no zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la nyes </text></item>
<item><p>242b4</p><section>'dul ba</section><text>byas su 'gyur la/ rigs dang rus brjod pa la nyes byas phra mor 'gyur ro/ /dge slong gis phra ma bya ba'i bsam pas rje'u rigs las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge </text></item>
<item><p>242b5</p><section>'dul ba</section><text>sbyong gi tshul ga la yod/ bram ze'i tshul ga la yod/ tshe dang ldan pa ni rje'u rigs las rab tu byung ba yin no zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na/ ming brjod pa la ltung </text></item>
<item><p>242b6</p><section>'dul ba</section><text>byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas dmangs rigs las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga </text></item>
<item><p>242b7</p><section>'dul ba</section><text>la yod/ bram ze'i tshul ga la yod/ tshe dang ldan pa ni dmangs rigs las rab tu byung ba yin no zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur </text></item>
<item><p>242b8</p><section>'dul ba</section><text>la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas tha ga pa las rab tu byung ba'i gan du song ste/ 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la </text></item>
<item><p>243a1</p><section>'dul ba</section><text>yod bram ze'i tshul ga la yod/ tshe dang ldan pa ni tha ga pa las rab tu byung ba yin no zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na/ ming brjod pa la ltung byed du 'gyur la rigs </text></item>
<item><p>243a2</p><section>'dul ba</section><text>dang rus brjod pa la nyes byas su 'gyur ro/ /dge slong gis phra ma bya ba'i bsam pas khab ris mkhan las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul </text></item>
<item><p>243a3</p><section>'dul ba</section><text>ga la yod tshe dang ldan pa ni khab ris mkhan las rab tu byung ba yin no zhes zer te/ dge slong gang zhe na ming 'di zhes bya rigs 'di zhes bya/ rus 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i </text></item>
<item><p>243a4</p><section>'dul ba</section><text>bsam pas bzang mkhan las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni bzang mkhan las rab tu byung ba yin no zhes </text></item>
<item><p>243a5</p><section>'dul ba</section><text>zer te dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas lcags </text></item>
<item><p>243a6</p><section>'dul ba</section><text>mgar las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni lcags mgar las rab tu byung ba yin no zhes zer te/ dge </text></item>
<item><p>243a7</p><section>'dul ba</section><text>slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas rdungs </text></item>
<item><p>243a8</p><section>'dul ba</section><text>mgar las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni rdungs mgar las rab tu byung ba yin no/ /zhes zer te/</text></item>
<item><p>243b1</p><section>'dul ba</section><text>dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas ko lpags mkhan </text></item>
<item><p>243b2</p><section>'dul ba</section><text>las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni ko lpags mkhan las rab tu byung ba yin no zhes zer te/ dge slong gang zhe na/</text></item>
<item><p>243b3</p><section>'dul ba</section><text>ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas rdza mkhan las rab tu byung ba'i </text></item>
<item><p>243b4</p><section>'dul ba</section><text>gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni rdza mkhan las rab tu byung ba yin no zhes zer te/ dge slong gang zhe na/</text></item>
<item><p>243b5</p><section>'dul ba</section><text>ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas 'breg mkhan </text></item>
<item><p>243b6</p><section>'dul ba</section><text>las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni 'breg mkhan las rab tu byung ba yin no zhes zer te/ dge slong </text></item>
<item><p>243b7</p><section>'dul ba</section><text>gang zhe na ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas shing mkhan las rab tu byung ba'i </text></item>
<item><p>243b8</p><section>'dul ba</section><text>gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni shing mkhan las rab tu byung ba yin no zhes zer te/ dge slong gang zhe na/ ming ni 'di zhes bya/</text></item>
<item><p>244a1</p><section>'dul ba</section><text>rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas smyig ma mkhan las rab tu byung ba'i gan du song ste 'di </text></item>
<item><p>244a2</p><section>'dul ba</section><text>skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni smyig ma mkhan las rab tu byung ba yin no zhes zer te/ dge slong gang zhen/ ming ni 'di zhes bya/ rigs ni 'di </text></item>
<item><p>244a3</p><section>'dul ba</section><text>zhes bya rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas bran las rab tu byung ba'i gan du song ste 'di skad ces tshe dang ldan pa khyod la dge slong na </text></item>
<item><p>244a4</p><section>'dul ba</section><text>re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni bran las rab tu byung ba yin no zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur </text></item>
<item><p>244a5</p><section>'dul ba</section><text>la rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas bram ze las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/</text></item>
<item><p>244a6</p><section>'dul ba</section><text>tshe dang ldan pa ni bram ze las rab tu byung ba yin gyis/ tshe dang ldan pas rang gi bzo 'di lta ste/ bram ze'i spyod tshul dang / spyod pa dang / gtsang sbra dang / kun tu spyod pa dang / thal ba blang ba dang / bya ma bum pa blang ba dang / sa blang ba dang / lag stangs dang / thor tshugs dang rab </text></item>
<item><p>244a7</p><section>'dul ba</section><text>bsngags bya ba dang / kye zhes bya ba dang / nges brjod kyi rig byed dang / mchod sbyin gyi rig byed dang / snyan tshig gi rig byed dang / srid srung gi rig byed dang / mchod sbyin byed pa dang / mchod sbyin byed du 'jud pa dang / klog pa dang / klog tu 'jud pa dang / sbyin pa dang / len pa dag </text></item>
<item><p>244a8</p><section>'dul ba</section><text>bslab par bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya rus ni 'di zhes bya zhes smras na ming brjod pa la nyes byas su 'gyur la/ rigs dang rus brjod pa la nyes byas phra mor 'gyur ro/ /dge slong gis phra ma bya ba'i bsam pas rgyal </text></item>
<item><p>244b1</p><section>'dul ba</section><text>rigs las rab tu byung ba'i gan du song ste/ 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni rgyal rigs las rab tu byung ba yin gyis/ tshe dang ldan pas rang gi bzo 'di lta ste glang po </text></item>
<item><p>244b2</p><section>'dul ba</section><text>che'i gnyar bzhon pa dang rta bzhon pa dang / shing rta'i thabs dang / ral gri'i thabs dang 'phong dang phyir bsnur ba dang / mdun du bsnur ba dang / lcags kyus sgyur thabs dang / zhags pa gdab pa dang / mda' bo che 'phen thabs dang / 'dzin stangs dang / gom stabs dang / thor tshugs </text></item>
<item><p>244b3</p><section>'dul ba</section><text>dang / bcad pa dang / dral ba dang / dbug pa dang / rgyang nas phog pa dang / sgra grag par phog pa dang / gnad du phog pa dang / mi 'chor bar phog pa dang / tshabs che ba dag bslab par bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/</text></item>
<item><p>244b4</p><section>'dul ba</section><text>rus ni 'di zhes bya zhes smras na ming brjod pa la nyes byas su 'gyur la/ rigs dang rus brjod pa la nyes byas phra mor 'gyur ro/ /dge slong gis phra ma bya ba'i bsam pas rje'u rigs las rab tu byung ba'i gan du song ste 'di skad ces tshe dang ldan pa </text></item>
<item><p>244b5</p><section>'dul ba</section><text>khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni rje'u rigs las rab tu byung ba yin gyis/ tshe dang ldan pas rang gi bzo 'di lta ste/ zhing rmo ba dang / ba lang bsrung ba dang / tshong bya ba bslab </text></item>
<item><p>244b6</p><section>'dul ba</section><text>par bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i </text></item>
<item><p>244b7</p><section>'dul ba</section><text>bsam pas dmangs rigs las rab tu byung ba'i gan du song ste/ 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod bram ze'i tshul ga la yod/ tshe dang ldan pa ni dmangs rigs las rab tu byung ba yin gyis/</text></item>
<item><p>244b8</p><section>'dul ba</section><text>tshe dang ldan pas rang gi bzo 'di lta ste/ zor ba dang / phrag rdang bslab par bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa </text></item>
<item><p>245a1</p><section>'dul ba</section><text>la nyes byas su 'gyur ro/ /dge slong gis phra ma bya ba'i bsam pas tha ga pa las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la </text></item>
<item><p>245a2</p><section>'dul ba</section><text>yod/ tshe dang ldan pa ni tha ga pa las rab tu byung ba yin gyis/ tshe dang ldan pas rang gi bzo 'di lta ste/ dar dag dang / ras yug chen dag dang / be'u ras dag dang / dar la dag dang / du gu la dag dang / ko tam pa dag bslab par bya'o zhes zer te/ dge </text></item>
<item><p>245a3</p><section>'dul ba</section><text>slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas khab ris mkhan las </text></item>
<item><p>245a4</p><section>'dul ba</section><text>rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni khab ris mkhan las rab tu byung ba yin gyis/ tshe dang ldan </text></item>
<item><p>245a5</p><section>'dul ba</section><text>pas rang gi bzo 'di lta ste/ be'u ras yug chen dang / par thang dang / khab ris dang / khre'u tshe dang / gor bu bslab par bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na </text></item>
<item><p>245a6</p><section>'dul ba</section><text>ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas bzang mkhan las rab tu byung ba'i gan du song ste 'di skad ces tshe dang ldan pa khyod la dge </text></item>
<item><p>245a7</p><section>'dul ba</section><text>slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni bzang mkhan las rab tu byung ba yin gyis/ tshe dang ldan pas rang gi bzo 'di lta ste/ zhwa dang zhwa sgre bo dang / byis pa'i gos </text></item>
<item><p>245a8</p><section>'dul ba</section><text>dag dang / shi nga dpung chad dag dang / dor mang dag dang / dor thung dag dang / bzang mkhan gyi bzo gzhan gang yin pa dag bslab par bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes </text></item>
<item><p>245b1</p><section>'dul ba</section><text>smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas lcags mgar las rab tu byung ba'i gan du song ste 'di skad ces tshe dang ldan pa khyod la dge slong na re </text></item>
<item><p>245b2</p><section>'dul ba</section><text>tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni lcags mgar las rab tu byung ba yin gyis/ tshe dang ldan pas rang gi bzo 'di lta ste/ lhung bzed dang / lhung bzed chung ngu dang / khab dang / gri dag dang / sren gri </text></item>
<item><p>245b3</p><section>'dul ba</section><text>dag dang / lcags mgar gyi bzo gzhan gang yin pa dag bslab par bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur </text></item>
<item><p>245b4</p><section>'dul ba</section><text>ro/ /dge slong gis phra ma bya ba'i bsam pas rdungs mgar las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni rdungs mgar </text></item>
<item><p>245b5</p><section>'dul ba</section><text>las rab tu byung ba yin gyis/ tshe dang ldan pas rang gi bzo 'di lta ste/ khar gzhong dag dang / gzhong bu dag dang / cha lang dag dang / skam phor dag dang / ril ba dag dang / rdungs mgar gyi bzo gzhan gang yin pa dag bslab par bya'o zhes zer te/ dge </text></item>
<item><p>245b6</p><section>'dul ba</section><text>slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas ko lpags mkhan las </text></item>
<item><p>245b7</p><section>'dul ba</section><text>rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni ko lpags mkhan las rab tu byung ba yin gyis/ tshe dang ldan pas rang </text></item>
<item><p>245b8</p><section>'dul ba</section><text>gi bzo 'di lta ste/ lham sgrog gu can dag dang / lham yu chad dag dang / mchil lham dag dang / sga dang / dong pa dag dang / ko lpags mkhan gyi bzo gzhan gang yin pa dag bslab par bya'o zhes zer te/ dge slong gang zhe na/ ming ni 'di zhes bya/ rigs </text></item>
<item><p>246a1</p><section>'dul ba</section><text>ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas rdza mkhan las rab tu byung ba'i gan du song ste 'di skad ces </text></item>
<item><p>246a2</p><section>'dul ba</section><text>tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni rdza mkhan las rab tu byung ba yin gyis/ tshe dang ldan pas rang gi bzo 'di lta ste/ rdza ma dag dang / bum pa dag dang / ril </text></item>
<item><p>246a3</p><section>'dul ba</section><text>ba dag dang / rdze'u dag dang / kham phor dag dang / rdza mkhan gyi bzo gzhan gang yin pa dag bslab par bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/</text></item>
<item><p>246a4</p><section>'dul ba</section><text>rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas 'breg mkhan las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul </text></item>
<item><p>246a5</p><section>'dul ba</section><text>ga la yod/ tshe dang ldan pa ni 'breg mkhan las rab tu byung ba yin gyis/ tshe dang ldan pas rang gi bzo 'di lta ste/ skra breg pa dang / sen mo breg pa dang / kha spu breg pa dang / byin pa bcos pa dang / 'breg mkhan gyi bzo gzhan gang yin pa dag bslab par bya'o </text></item>
<item><p>246a6</p><section>'dul ba</section><text>zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na/ ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas shing mkhan las rab tu </text></item>
<item><p>246a7</p><section>'dul ba</section><text>byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni shing mkhan las rab tu byung ba yin gyis/ tshe dang ldan pas rang gi bzo </text></item>
<item><p>246a8</p><section>'dul ba</section><text>'di lta ste/ khri dag dang / khri'u dag dang / an dag dang / an khri'u dag dang / sgo glegs dag dang / shing mkhan gyi bzo gzhan gang yin pa dag bslab par bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes </text></item>
<item><p>246b1</p><section>'dul ba</section><text>smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas smyig ma mkhan las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la </text></item>
<item><p>246b2</p><section>'dul ba</section><text>dge sbyong gi tshul ga la yod/ bram ze'i tshul ga la yod/ tshe dang ldan pa ni smyig ma mkhan las rab tu byung ba yin gyis/ tshe dang ldan pas rang gi bzo 'di lta ste/ skon bu dag dang / sprog ma dag dang / gdugs dag dang / bsil yab dag dang / dung gzeb dag dang /</text></item>
<item><p>246b3</p><section>'dul ba</section><text>smyig ma mkhan gyi bzo gzhan gang yin pa dag bslab par bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas </text></item>
<item><p>246b4</p><section>'dul ba</section><text>su 'gyur ro/ /dge slong gis phra ma bya ba'i bsam pas bran las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni bran las rab tu byung </text></item>
<item><p>246b5</p><section>'dul ba</section><text>ba yin gyis/ tshe dang ldan pas rang gi bzo 'di lta ste/ bsku mnye dang / dril phyi dang / khrus dang / pho nyar 'gro ba dang / mngag pa dang / bran gyi bzo gzhan gang yin pa dag bslab par bya'o zhes zer te/ dge slong gang zhe na/ ming ni 'di zhes bya/ rigs ni 'di zhes </text></item>
<item><p>246b6</p><section>'dul ba</section><text>bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro// //'dul ba rnam par 'byed pa/ bam po bzhi bcu pa/ dge slong gis phra ma bya ba'i bsam pas bram ze las </text></item>
<item><p>246b7</p><section>'dul ba</section><text>rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni bram ze las rab tu byung ba yin gyis/ tshe dang ldan pas rang gi las 'di lta ste/</text></item>
<item><p>246b8</p><section>'dul ba</section><text>bram ze'i spyod tshul dang / spyod pa dang / gtsang sbra dang / kun du spyod pa dang / thal ba blang ba dang / bya ma bum blang ba dang / lag stangs dang / thor tshugs dang / rab bsngags bya ba dang / kye zhes bya dang / nges brjod kyi rig byed dang / mchod sbyin gyi rig byed dang / snyan tshig </text></item>
<item><p>247a1</p><section>'dul ba</section><text>gi rig byed dang / srid srung gi rig byed dang / mchod sbyin byed pa dang / mchod sbyin byed du 'jud pa dang / klog pa dang / klog tu 'jud pa dang / sbyin pa dang / len pa dang / bram ze'i las gzhan gang yin pa dag kyang bya'o zhes zer te/ dge slong gang zhe na/ ming ni 'di zhes </text></item>
<item><p>247a2</p><section>'dul ba</section><text>bya/ rigs ni 'di zhes bya/ rus ni 'di zhes bya zhes smras na ming brjod pa la nyes byas su 'gyur la/ rigs dang rus brjod pa la nyes byas phra mor 'gyur ro/ /dge slong gis phra ma bya ba'i bsam pas rgyal rigs las rab tu byung ba'i gan du song ste 'di skad ces tshe dang ldan pa khyod </text></item>
<item><p>247a3</p><section>'dul ba</section><text>la dge slong na re tshe dang ldan pa la dge sbyong gi tshul ga la yod bram ze'i tshul ga la yod/ tshe dang ldan pa ni rgyal rigs las rab tu byung ba yin gyis/ tshe dang ldan pas rang gi las 'di lta ste/ glang po che'i gnyar bzhon pa dang / rta la bzhon pa dang / shing rta'i thabs </text></item>
<item><p>247a4</p><section>'dul ba</section><text>dang ral gri'i thabs dang / 'phong dang / phyir bsnur ba dag dang / mdun du bsnur ba dang / lcags kyus sgyur thabs dang / zhags pa gdab pa dang / mda' bo che 'phen thabs dang / 'dzin stangs dang / gom stangs dang / thor tshugs dang / gcad pa dang / dral ba dang / dbug pa </text></item>
<item><p>247a5</p><section>'dul ba</section><text>dang / rgyang nas phog pa dang / sgra grag par phog pa dang / gnad du phog pa dang / mi 'chor bar phog pa dang / tshabs che bar phog pa dang / rgyal rigs kyi las gzhan gang yin pa dag kyang bya'o zhes zer te/ dge slong gang zhe na/ ming ni 'di zhes bya/</text></item>
<item><p>247a6</p><section>'dul ba</section><text>rigs ni 'di zhes bya/ rus ni 'di zhes bya zhes smras na ming brjod pa la nyes byas su 'gyur la/ rigs dang rus brjod pa la nyes byas phra mor 'gyur ro/ /dge slong gis phra ma bya ba'i bsam pas rje'u rigs las rab tu byung </text></item>
<item><p>247a7</p><section>'dul ba</section><text>ba'i gan du song ste/ 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni rje'u rigs las rab tu byung ba yin gyis/ tshe dang ldan pas rang gi las </text></item>
<item><p>247a8</p><section>'dul ba</section><text>'di lta ste/ zhing rmo ba dang / ba lang bsrung ba dang / tshong bya ba dang / rje'u rigs kyi las gzhan gang yin pa dag kyang bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod </text></item>
<item><p>247b1</p><section>'dul ba</section><text>pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas dmangs rigs las rab tu byung ba'i gan du song ste/ 'di skad ces tshe dang ldan pa khyod la dge slong na re tshe dang ldan pa </text></item>
<item><p>247b2</p><section>'dul ba</section><text>la dge sbyong gi tshul ga la yod/ bram ze'i tshul ga la yod/ tshe dang ldan pa ni dmangs rigs las rab tu byung ba yin gyis/ tshe dang ldan pas rang gi las 'di lta ste/ zor ba dang / phrag rdang dang / dmangs rigs kyi las gzhan gang yin pa de dag </text></item>
<item><p>247b3</p><section>'dul ba</section><text>kyang bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis </text></item>
<item><p>247b4</p><section>'dul ba</section><text>phra ma bya ba'i bsam pas tha ga pa la rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni tha ga pa las rab tu byung ba yin </text></item>
<item><p>247b5</p><section>'dul ba</section><text>gyis/ tshe dang ldan pas 'di lta ste/ thags zangs dang / son pa dang / dru bu dang / snas ma la sogs pas rang gi las bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la </text></item>
<item><p>247b6</p><section>'dul ba</section><text>ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas khab ris mkhan las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong </text></item>
<item><p>247b7</p><section>'dul ba</section><text>gi tshul ga la yod/ bram ze'i tshul ga la yod/ tshe dang ldan pa ni khab ris mkhan las rab tu byung ba yin gyis/ tshe dang ldan pas 'di lta ste/ rgyang shing dang / skud pa dang / tshon dang / phur pa dang / so mangs kyis rang gi las bya'o zhes zer te dge slong gang zhe na/ ming ni 'di zhes </text></item>
<item><p>247b8</p><section>'dul ba</section><text>bya rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas bzang mkhan las rab tu byung ba'i gan du song ste/ 'di skad ces tshe dang ldan pa </text></item>
<item><p>248a1</p><section>'dul ba</section><text>khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod tshe dang ldan pa ni bzang mkhan las rab tu byung ba yin gyis/ tshe dang ldan pas 'di lta ste/ khab dang / skud pa dang / gri dang / chan pa dang / lcub mos rang gi las </text></item>
<item><p>248a2</p><section>'dul ba</section><text>bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra </text></item>
<item><p>248a3</p><section>'dul ba</section><text>ma bya ba'i bsam pas lcags mgar las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni lcags mgar </text></item>
<item><p>248a4</p><section>'dul ba</section><text>las rab tu byung ba yin gyis/ tshe dang ldan pas 'di lta ste/ sbud pa dang / sbud ru dang / ti tsa dang / skam pa dang / tho bas rang gi las bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming </text></item>
<item><p>248a5</p><section>'dul ba</section><text>brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas rdungs mgar las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong </text></item>
<item><p>248a6</p><section>'dul ba</section><text>gi tshul ga la yod/ bram ze'i tshul ga la yod/ tshe dang ldan pa ni rdungs mgar las rab tu byung ba yin gyis/ tshe dang ldan pas 'di lta ste/ sbud pa dang / sbud ru dang / ti tsa dang / skam pa dang / tho bas rang gi las bya'o zhes zer te/ dge </text></item>
<item><p>248a7</p><section>'dul ba</section><text>slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas ko lpags </text></item>
<item><p>248a8</p><section>'dul ba</section><text>mkhan las rab tu byung ba'i gan du song ste 'di skad ces/ tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni ko lpags mkhan las rab </text></item>
<item><p>248b1</p><section>'dul ba</section><text>tu byung ba yin gyis/ tshe dang ldan pas 'di lta ste/ rgyus pa dang / rgyi'u dang / 'breng bu dang / dra gri dang / smyung dang / smyung bus rang gi las bya'o zhes zer te/ dge slong gang zhe na/ ming ni 'di zhes bya/ rigs ni 'di zhes </text></item>
<item><p>248b2</p><section>'dul ba</section><text>bya rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas rdza mkhan las rab tu byung ba'i gan du song ste 'di skad ces tshe dang ldan pa khyod </text></item>
<item><p>248b3</p><section>'dul ba</section><text>la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni rdza mkhan las rab tu byung ba yin gyis/ tshe dang ldan pas 'di lta ste/ 'khor lo dang / dbyig gu dang / tha gu dang / 'khor lo'i rten ma dang /</text></item>
<item><p>248b4</p><section>'dul ba</section><text>gsal gyis rang gi las bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya </text></item>
<item><p>248b5</p><section>'dul ba</section><text>ba'i bsam pas 'breg mkhan las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni 'dreg mkhan las rab tu byung ba yin gyis/ tshe dang ldan </text></item>
<item><p>248b6</p><section>'dul ba</section><text>pas 'di lta ste/ spu gri dang / chan pa dang / bdar dang / smang tser dang / sen gris rang gi las bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes </text></item>
<item><p>248b7</p><section>'dul ba</section><text>byas su 'gyur ro/ /dge slong gis phra ma bya ba'i bsam pas shing mkhan las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni shing mkhan las rab tu byung ba yin gyis/ tshe dang ldan </text></item>
<item><p>248b8</p><section>'dul ba</section><text>pas 'di lta ste/ ste'u dang / sta re dang / gzong dang / sog le dang / tho bas rang gi las bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya </text></item>
<item><p>249a1</p><section>'dul ba</section><text>ba'i bsam pas smyig ma mkhan las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni smyig ma mkhan las rab tu byung ba </text></item>
<item><p>249a2</p><section>'dul ba</section><text>yin gyis/ tshe dang ldan pas 'di lta ste/ smyig ma dang / gri dang / tshon dang / smyug tho dang / lhang tsher gyis rang gi las bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du </text></item>
<item><p>249a3</p><section>'dul ba</section><text>'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas bran las rab tu byung ba'i gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la </text></item>
<item><p>249a4</p><section>'dul ba</section><text>yod/ tshe dang ldan pa ni bran las rab tu byung ba yin gyis/ tshe dang ldan pas 'di lta ste bsku mnye dang / dril phyi dang / khrus dang / pho nyar 'gro ba dang / mngag pas rang gi las bya'o zhes zer te/ dge slong gang zhe na/ ming ni 'di zhes bya/ rigs ni 'di zhes bya/</text></item>
<item><p>249a5</p><section>'dul ba</section><text>rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas dge slong gi gan du song ste 'di skad ces tshe dang ldan pa khyod la dge slong na re tshe dang </text></item>
<item><p>249a6</p><section>'dul ba</section><text>ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni theng po dang / smad 'chal dang / zhar ba dang / lag sor rdum po dang / sgur po dang / mi'u thung dang / lba ba can dang / glen pa dang / lkug pa dang / grum po dang / 'on </text></item>
<item><p>249a7</p><section>'dul ba</section><text>pa dang / rten 'phye dang / rkang 'bam las rab tu byung ba yin gyis zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus </text></item>
<item><p>249a8</p><section>'dul ba</section><text>brjod pa la nyes byas su 'gyur ro/ /dge slong gis phra ma bya ba'i bsam pas dge slong gi gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/</text></item>
<item><p>249b1</p><section>'dul ba</section><text>tshe dang ldan pa ni mdze can dang / 'brum bu phra mo can dang / ngal skyen pa dang / shu ba can dang / g.yan pa can dang / khyi rngo can dang / glog pa can dang / rkang shu can dang / skyigs bu can dang / skyug bro ba dang / khong skam can dang / rims can dang / rims </text></item>
<item><p>249b2</p><section>'dul ba</section><text>drag po can dang / lud pa can dang / dbugs mi bde ba can dang / skem nad can dang / brjed byed can dang / bkres ngab can dang / skya rbab can dang / tshil po che dang / skran can dang / khrag nad can dang / mkhris nad dang / mtshan par rdol ba las rab tu </text></item>
<item><p>249b3</p><section>'dul ba</section><text>byung ba yin no zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam </text></item>
<item><p>249b4</p><section>'dul ba</section><text>pas dge slong gi gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni pham par 'gyur ba dang / dge 'dun lhag ma dang / ltung byed dang / so sor bshags </text></item>
<item><p>249b5</p><section>'dul ba</section><text>par bya ba dang / nyes byas kyi ltung ba byung ba yin no zhes zer te/ dge slong gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur </text></item>
<item><p>249b6</p><section>'dul ba</section><text>ro/ /dge slong gis phra ma bya ba'i bsam pas dge slong gi gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni khro ba dang / khon du 'dzin pa </text></item>
<item><p>249b7</p><section>'dul ba</section><text>dang / 'chab pa dang / dngan dus can dang / phrag dog can dang / ser sna can dang / g.yon can dang / sgyu can dang / ngo tsha med pa dang / khrel med pa dang / sdig pa 'dod pa dang / log par lta ba yin no zhes zer te/ dge slong gang zhe na/</text></item>
<item><p>249b8</p><section>'dul ba</section><text>ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la/ rigs dang rus brjod pa la nyes byas su 'gyur ro/ /dge slong gis phra ma bya ba'i bsam pas dge slong gi </text></item>
<item><p>250a1</p><section>'dul ba</section><text>gan du song ste 'di skad ces tshe dang ldan pa khyod la dge slong na re tshe dang ldan pa la dge sbyong gi tshul ga la yod/ bram ze'i tshul ga la yod/ tshe dang ldan pa ni ro lta bu yin no zhes bya ba la sogs pa'i spyo ba dag gis spyo bar byed de/ dge slong </text></item>
<item><p>250a2</p><section>'dul ba</section><text>gang zhe na/ ming ni 'di zhes bya/ rigs ni 'di zhes bya/ rus ni 'di zhes bya zhes smras na ming brjod pa la ltung byed du 'gyur la rigs dang rus brjod pa la nyes byas su 'gyur ro/ /de bzhin du dge slong gis ji tsam du phra ma bya ba'i bsam pas dge slong </text></item>
<item><p>250a3</p><section>'dul ba</section><text>dag dbye ba'i tshig smra na bden yang rung / brdzun yang rung thams cad du ltung byed du 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /dge slong la phra ma byed pa'i ltung byed de gsum pa </text></item>
<item><p>250a4</p><section>'dul ba</section><text>rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na dge slong drug sde dag dge 'dun 'thun pas chos bzhin du rtsod pa sbyangs par shes bzhin du </text></item>
<item><p>250a5</p><section>'dul ba</section><text>rtsod pa 'di ni shad kyis ma byang ba dang / legs par shad kyis ma byang ba yin gyis yang shad kyis byang bar bya'o/ /rtsod pa 'di ni nges par ma brtags pa dang / legs par nges par ma brtags pa yin gyis yang nges par brtag par bya'o/ /rtsod pa </text></item>
<item><p>250a6</p><section>'dul ba</section><text>'di ni nye bar ma zhi ba dang / legs par nye bar ma zhi ba yin gyis yang nye bar zhi bar bya'o zhes yang las kyis skyo sngogs byed de/ dge slong dag yang dang yang du rtsod pa nye bar zhi bar byed pa na bya ba mang ba dang / byed pa mang bar gyur nas lung </text></item>
<item><p>250a7</p><section>'dul ba</section><text>mnod pa dang / klag pa dang / kha ton dang / rnal 'byor dang / yid la bya ba dang / nang gi sems kyi zhi gnas gtong bar byed do/ /dge slong don nyung ngu dag ci'i phyir dge slong dag dge 'dun 'thun pas chos bzhin du rtsod pa sbyangs par </text></item>
<item><p>250a8</p><section>'dul ba</section><text>shes bzhin du rtsod pa 'di ni shad kyis ma byang ba dang / legs par shad kyis ma byang ba yin gyis yang shad kyis sbyang bar bya'o/ /rtsod pa 'di ni nges par ma brtags pa dang / legs par nges par ma brtags pa yin gyis yang nges </text></item>
<item><p>250b1</p><section>'dul ba</section><text>par brtag par bya'o/ /rtsod pa 'di ni nye bar ma zhi ba dang / legs par nye bar ma zhi ba yin gyis yang nye bar zhi bar bya'o zhes yang las kyis skyo sngogs byed ces smod par byed/ phyar ka gtong bar byed/ kha zer bar byed pa'i skabs de dge </text></item>
<item><p>250b2</p><section>'dul ba</section><text>slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan </text></item>
<item><p>250b3</p><section>'dul ba</section><text>'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis dge slong drug sde dag la rmas pa/ dge slong dag khyed dge 'dun 'thun pas chos bzhin du rtsod pa sbyangs </text></item>
<item><p>250b4</p><section>'dul ba</section><text>par shes bzhin du yang las kyis skyo sngogs byed pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa rjes su 'thun pa ma yin pa/ rung ba ma yin pa/ tshul dang mthun pa ma yin pa de ni rab tu byung bas </text></item>
<item><p>250b5</p><section>'dul ba</section><text>bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/</text></item>
<item><p>250b6</p><section>'dul ba</section><text>dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon </text></item>
<item><p>250b7</p><section>'dul ba</section><text>par bya ste/ yang dge slong gang dge 'dun 'thun pas chos bzhin du rtsod pa sbyangs par shes bzhin du yang las kyis skyo sngogs byed na ltung byed do/ /yang dge slong gang zhes bya ba ni drug sde 'am/ gzhan yang de lta bu gang yin pa'o/ /dge 'dun zhes bya </text></item>
<item><p>250b8</p><section>'dul ba</section><text>ba ni de bzhin gshegs pa'i nyan thos kyi dge 'dun no/ /'thun pas zhes bya ba ni blo 'thun pas so/ /chos bzhin du zhes bya ba ni chos ji lta ba dang / 'dul ba ji lta ba dang / ston pa'i bstan pa ji lta ba bzhin du'o/ /rtsod pa zhes bya ba ni rtsod pa bzhi </text></item>
<item><p>251a1</p><section>'dul ba</section><text>po 'thab pa'i phyir rtsod pa dang / mi gdams pa'i phyir rtsod pa dang / ltung ba'i phyir rtsod pa dang / bya ba'i phyir rtsod pa'o/ /sbyangs pa zhes bya ba ni nye bar zhi bar byas pa'o/ /shes bzhin du zhes bya ba ni rang nyid kyis yongs su rig pa 'am/</text></item>
<item><p>251a2</p><section>'dul ba</section><text>gzhan dag gis brjod pas so/ /yang las kyis skyo sngogs byed na zhes bya ba ni yang byed na'o/ /ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /</text></item>
<item><p>251a3</p><section>'dul ba</section><text>gzhan yang ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis 'thab pa'i phyir rtsod pa la 'thab pa'i phyir rtsod par 'du shes nas shad kyis </text></item>
<item><p>251a4</p><section>'dul ba</section><text>byang ba la shad kyis byang bar 'du shes shing yang las kyis skyo sngogs byed na ltung byed du 'gyur ro/ /shad kyis byang ba la yid gnyis za zhing yang las kyis skyo sngogs byed na ltung byed du 'gyur ro/ /shad kyis ma byang ba la shad kyis byang bar 'du shes shing yang las kyis skyo </text></item>
<item><p>251a5</p><section>'dul ba</section><text>sngogs byed na nyes byas su 'gyur ro/ /shad kyis ma byang ba la yid gnyis za zhing yang las kyis skyo sngogs byed na nyes byas su 'gyur ro/ /dge slong gis 'thab pa'i phyir rtsod pa la mi gdams pa'i phyir rtsod par 'du shes nas shad kyis byang ba la shad kyis byang bar 'du shes </text></item>
<item><p>251a6</p><section>'dul ba</section><text>shing yang las kyis skyo sngogs byed na ltung byed du 'gyur ro/ /shad kyis byang ba la yid gnyis za zhing yang las kyis skyo sngogs byed na ltung byed du 'gyur ro/ /shad kyis ma byang ba la shad kyis byang bar 'du shes shing yang las kyis skyo sngogs byed na nyes byas su 'gyur ro/ /shad </text></item>
<item><p>251a7</p><section>'dul ba</section><text>kyis ma byang ba la yid gnyis za zhing yang las kyis skyo sngogs byed na nyes byas su 'gyur ro/ /dge slong gis 'thab pa'i phyir rtsod pa la ltung ba'i phyir rtsod par 'du shes nas shad kyis byang ba la shad kyis byang bar 'du shes shing yang las kyis skyo sngogs </text></item>
<item><p>251a8</p><section>'dul ba</section><text>byed na ltung byed du 'gyur ro/ /shad kyis byang ba la yid gnyis za zhing yang las kyis skyo sngogs byed na ltung byed du 'gyur ro/ /shad kyis ma byang ba la shad kyis byang bar 'du shes shing / yang las kyis skyo sngogs byed na nyes byas su 'gyur ro/ /</text></item>
<item><p>251b1</p><section>'dul ba</section><text>shad kyis ma byang ba la yid gnyis za zhing yang las kyis skyo sngogs byed na nyes byas su 'gyur ro/ /dge slong gis 'thab pa'i phyir rtsod pa la bya ba'i phyir rtsod par 'du shes nas shad kyis byang ba la shad kyis byang bar 'du shes yang las kyis skyo sngogs </text></item>
<item><p>251b2</p><section>'dul ba</section><text>byed na ltung byed du 'gyur ro/ /shad kyis byang ba la yid gnyis za zhing yang las kyis skyo sngogs byed na ltung byed du 'gyur ro/ /shad kyis ma byang ba la shad kyis byang bar 'du shes shing yang las kyis skyo sngogs byed na nyes byas su 'gyur ro/ /shad kyis ma </text></item>
<item><p>251b3</p><section>'dul ba</section><text>byang ba la yid gnyis za zhing yang las kyis skyo sngogs byed na nyes byas su 'gyur ro/ /dge slong gis mi gdams pa'i phyir rtsod pa la mi gdams pa'i phyir rtsod par 'du shes nas shad kyis byang ba la shad kyis byang bar 'du shes shing yang las kyis skyo </text></item>
<item><p>251b4</p><section>'dul ba</section><text>sngogs byed na ltung byed du 'gyur ro/ /shad kyis byang ba la yid gnyis za zhing yang las kyis skyo sngogs byed na ltung byed du 'gyur ro/ /shad kyis ma byang ba la shad kyis byang bar 'du shes shing yang las kyis skyo sngogs byed na nyes byas su 'gyur </text></item>
<item><p>251b5</p><section>'dul ba</section><text>ro/ /shad kyis ma byang ba la yid gnyis za zhing yang las kyis skyo sngogs byed na nyes byas su 'gyur ro/ /dge slong gis mi gdams pa'i phyir rtsod pa la 'thab pa'i phyir rtsod par 'du shes nas shad kyis byang ba la shad kyis byang bar 'du shes shing </text></item>
<item><p>251b6</p><section>'dul ba</section><text>yang las kyis skyo sngogs byed na ltung byed du 'gyur ro/ /shad kyis byang ba la yid gnyis za zhing yang las kyis skyo sngogs byed na ltung byed du 'gyur ro/ /shad kyis ma byang ba la shad kyis byang bar 'du shes shing yang las kyis skyo sngogs byed na </text></item>
<item><p>251b7</p><section>'dul ba</section><text>nyes byas su 'gyur ro/ /shad kyis ma byang ba la yid gnyis za zhing yang las kyis skyo sngogs byed na nyes byas su 'gyur ro/ /dge slong gis mi gdams pa'i phyir rtsod pa la ltung ba'i phyir rtsod par 'du shes nas shad kyis byang ba la shad kyis </text></item>
<item><p>251b8</p><section>'dul ba</section><text>byang bar 'du shes shing yang las kyis skyo sngogs byed na ltung byed du 'gyur ro/ /shad kyis byang ba la yid gnyis za zhing yang las kyis skyo sngogs byed na ltung byed du 'gyur ro/ /shad kyis ma byang ba la shad kyis byang bar 'du shes shing yang las </text></item>
<item><p>252a1</p><section>'dul ba</section><text>kyis skyo sngogs byed na nyes byas su 'gyur ro/ /shad kyis ma byang ba la yid gnyis za zhing yang las kyis skyo sngogs byed na nyes byas su 'gyur ro/ /dge slong gis mi gdams pa'i phyir rtsod pa la bya ba'i phyir rtsod par 'du shes nas shad kyis byang </text></item>
<item><p>252a2</p><section>'dul ba</section><text>ba la shad kyis byang bar 'du shes shing yang las kyis skyo sngogs byed na ltung byed du 'gyur ro/ /shad kyis byang ba la yid gnyis za zhing yang las kyis skyo sngogs byed na ltung byed du 'gyur ro/ /shad kyis ma byang ba la shad kyis byang bar 'du shes shing yang las kyis skyo </text></item>
<item><p>252a3</p><section>'dul ba</section><text>sngogs byed na nyes byas su 'gyur ro/ /shad kyis ma byang ba la yid gnyis za zhing yang las kyis skyo sngogs byed na nyes byas su 'gyur ro/ /dge slong gis ltung ba'i phyir rtsod pa la ltung ba'i phyir rtsod par 'du shes nas shad kyis byang ba la shad kyis byang bar </text></item>
<item><p>252a4</p><section>'dul ba</section><text>'du shes shing yang las kyis skyo sngogs byed na ltung byed du 'gyur ro/ /shad kyis byang ba la yid gnyis za zhing yang las kyis skyo sngogs byed na ltung byed du 'gyur ro/ /shad kyis ma byang ba la shad kyis byang bar 'du shes shing yang las kyis skyo sngogs byed na nyes </text></item>
<item><p>252a5</p><section>'dul ba</section><text>byas su 'gyur ro/ /shad kyis ma byang ba la yid gnyis za zhing yang las kyis skyo sngogs byed na nyes byas su 'gyur ro/ /dge slong gis ltung ba'i phyir rtsod pa la 'thab pa'i phyir rtsod par 'du shes nas shad kyis byang ba la shad kyis byang bar 'du shes shing </text></item>
<item><p>252a6</p><section>'dul ba</section><text>yang las kyis skyo sngogs byed na ltung byed du 'gyur ro/ /shad kyis byang ba la yid gnyis za zhing yang las kyis skyo sngogs byed na ltung byed du 'gyur ro/ /shad kyis ma byang ba la shad kyis byang bar 'du shes shing yang las kyis skyo sngogs byed na nyes byas su 'gyur </text></item>
<item><p>252a7</p><section>'dul ba</section><text>ro/ /shad kyis ma byang ba la yid gnyis za zhing yang las kyis skyo sngogs byed na nyes byas su 'gyur ro/ /dge slong gis ltung ba'i phyir rtsod pa la gdams pa'i phyir rtsod par 'du shes nas shad kyis byang ba la shad kyis byang bar 'du shes shing yang </text></item>
<item><p>252a8</p><section>'dul ba</section><text>las kyis skyo sngogs byed na ltung byed du 'gyur ro/ /shad kyis byang ba la yid gnyis za zhing yang las kyis skyo sngogs byed na ltung byed du 'gyur ro/ /shad kyis ma byang ba la shad kyis byang bar 'du shes shing yang las kyis skyo sngogs byed na nyes byas su </text></item>
<item><p>252b1</p><section>'dul ba</section><text>'gyur ro/ /shad kyis ma byang ba la yid gnyis za zhing yang las kyis skyo sngogs byed na nyes byas su 'gyur ro/ /dge slong gis ltung ba'i phyir rtsod pa la bya ba'i phyir rtsod par 'du shes nas shad kyis byang ba la shad kyis byang bar 'du shes shing yang las kyis </text></item>
<item><p>252b2</p><section>'dul ba</section><text>skyo sngogs byed na ltung byed du 'gyur ro/ /shad kyis byang ba la yid gnyis za zhing yang las kyis skyo sngogs byed na ltung byed du 'gyur ro/ /shad kyis ma byang ba la shad kyis byang bar 'du shes shing yang las kyis skyo sngogs byed na nyes byas su 'gyur ro/ /</text></item>
<item><p>252b3</p><section>'dul ba</section><text>shad kyis ma byang ba la yid gnyis za zhing yang las kyis skyo sngogs byed na nyes byas su 'gyur ro/ /dge slong gis bya ba'i phyir rtsod pa la bya ba'i phyir rtsod par 'du shes nas shad kyis byang ba la shad kyis byang bar 'du shes shing yang las kyis skyo </text></item>
<item><p>252b4</p><section>'dul ba</section><text>sngogs byed na ltung byed du 'gyur ro/ /shad kyis byang ba la yid gnyis za zhing yang las kyis skyo sngogs byed na ltung byed du 'gyur ro/ /shad kyis ma byang ba la shad kyis byang bar 'du shes shing yang las kyis skyo sngogs byed na nyes byas su 'gyur ro/ /</text></item>
<item><p>252b5</p><section>'dul ba</section><text>shad kyis ma byang ba la yid gnyis za zhing yang las kyis skyo sngogs byed na nyes byas su 'gyur ro/ /dge slong gis bya ba'i phyir rtsod pa la 'thab pa'i phyir rtsod par 'du shes nas shad kyis byang ba la shad kyis byang bar 'du shes shing yang las kyis skyo sngogs </text></item>
<item><p>252b6</p><section>'dul ba</section><text>byed na ltung byed du 'gyur ro/ /shad kyis byang ba la yid gnyis za zhing yang las kyis skyo sngogs byed na ltung byed du 'gyur ro/ /shad kyis ma byang ba la shad kyis byang bar 'du shes shing yang las kyis skyo sngogs byed na nyes byas su 'gyur ro/ /shad kyis </text></item>
<item><p>252b7</p><section>'dul ba</section><text>ma byang ba la yid gnyis za zhing yang las kyis skyo sngogs byed na nyes byas su 'gyur ro/ /dge slong gis bya ba'i phyi rtsod pa la mi gdams pa'i phyir rtsod par 'du shes nas shad kyis byang ba la shad kyis byang bar 'du shes shing yang las kyis </text></item>
<item><p>252b8</p><section>'dul ba</section><text>skyo sngogs byed na ltung byed du 'gyur ro/ /shad kyis byang ba la yid gnyis za zhing yang las kyis skyo sngogs byed na ltung byed du 'gyur ro/ /shad kyis ma byang ba la shad kyis byang bar 'du shes shing yang las kyis skyo sngogs byed na nyes byas su </text></item>
<item><p>253a1</p><section>'dul ba</section><text>'gyur ro/ /shad kyis ma byang ba la yid gnyis za zhing yang las kyis skyo sngogs byed na nyes byas su 'gyur ro/ /dge slong gis bya ba'i phyir rtsod pa la ltung ba'i phyir rtsod par 'du shes nas shad kyis byang ba la shad kyis byang bar 'du shes shing </text></item>
<item><p>253a2</p><section>'dul ba</section><text>yang las kyis skyo sngogs byed na ltung byed du 'gyur ro/ /shad kyis byang ba la yid gnyis za zhing yang las kyis skyo sngogs byed na ltung byed du 'gyur ro/ /shad kyis ma byang ba la shad kyis byang bar 'du shes shing yang las kyis skyo sngogs byed na nyes byas su </text></item>
<item><p>253a3</p><section>'dul ba</section><text>'gyur ro/ /shad kyis ma byang ba la yid gnyis za zhing yang las kyis skyo sngogs byed na nyes byas su 'gyur ro/ /de dag ni gang zag lnga ste/ gnyug mar gnas pa dang / las byed pa dang / 'dun pa 'bul ba dang / lta ba smra ba dang / blo bur du 'ongs pa dag </text></item>
<item><p>253a4</p><section>'dul ba</section><text>go/ /de la gang zag gnyug mar gnas pa gang zhe na/ gang gis rtsod pa de'i thog ma dang / dbus dang / tha ma dag shes pa'o/ /gang zag las byed pa gang zhe na/ gang gis rtsod pa de nye bar zhi bar bya ba'i phyir las byas pa'o/ /gang zag 'dun pa 'bul </text></item>
<item><p>253a5</p><section>'dul ba</section><text>ba gang zhe na/ gang gis las de bya ba'i phyir 'dun pa phul bar gyur pa'o/ /gang zag lta ba smra ba gang zhe na/ gang gis rtsod pa de la rang gi lta ba smras par gyur pa'o/ /gang zag blo bur du 'ongs pa gang zhe na/ gang gis rtsod pa de'i thog ma dang / dbus dang /</text></item>
<item><p>253a6</p><section>'dul ba</section><text>tha ma dag mi shes pa'o/ /de la gang zag dang po gsum po gnyug mar gnas pa dang / las byed pa dang / 'dun pa 'bul ba'i gang zag de gsum gyis dge 'dun 'thun pas chos bzhin du rtsod pa sbyangs par shes bzhin du yang las kyis skyo sngogs byed na </text></item>
<item><p>253a7</p><section>'dul ba</section><text>ltung byed du 'gyur ro/ /gang zag tha ma gnyis po lta ba smra ba dang / blo bur du 'ongs pa'i gang zag de gnyis dge 'dun 'thun pas chos bzhin du rtsod pa sbyangs par shes bzhin du yang las kyis skyo sngogs byed na nyes byas su 'gyur ro/ /las dang po </text></item>
<item><p>253a8</p><section>'dul ba</section><text>pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /skyo sngogs byed pa'i ltung byed de bzhi pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon </text></item>
<item><p>253b1</p><section>'dul ba</section><text>med zas sbyin gyi kun dga' ra ba na bzhugs so/ /tshe dang ldan pa 'char ka sha mtshan gyi rig pa shes te/ de snga dro sham thabs bgos/ lhung bzed dang chos gos thogs te mnyan yod du bsod snyoms la 'jug go/ /de bram ze dang / khyim bdag gi khyim dag tu </text></item>
<item><p>253b2</p><section>'dul ba</section><text>song ste chos ston par byed cing chos bstan nas mna' ma la dris pa/ sru mo khyod kyi sgyug mo ci 'dra/ des smras pa/ 'phags pa ri bong ma mdas phog pa ci 'dra ba de 'dra'o/ /'char kas smras pa/ sru mo ci de de'i nyes pa yin snyam 'am/ 'di ltar de la </text></item>
<item><p>253b3</p><section>'dul ba</section><text>gtum pa'i mtshan nu ma'i bar dang / 'doms kyi bar dang / rked pa'i bar dag na sha rman dang / mdzer bu dang / sme ba dang / sme ba dmar po dang / spu 'khyil ba dag yod pas de ni de'i nyes pa yin no/ /de'i 'og tu sgyug mo'i gan du song ste dris pa/</text></item>
<item><p>253b4</p><section>'dul ba</section><text>sru mo khyod kyi mna' ma ci 'dra/ 'phags pa de'i skyon ni seg dar gyis bdar 'tshal te/ le lo can sgrub mi phod pa/ gtum pa/ gshe ba/ spyo bar bgyid pa lags so/ /sru mo ci de de'i nyes pa yin snyam 'am/ 'di ltar de la gtum pa'i </text></item>
<item><p>253b5</p><section>'dul ba</section><text>mtshan nu ma'i bar dang / 'doms kyi bar dang / rked pa'i bar dag na sha rman dang / mdzer bu dang / sme ba dang / sme ba dmar po dang / spu 'khyil ba dag yod pas de ni de'i nyes pa yin no/ /de dus gzhan zhig na yang sham thabs bgos/ lhung bzed </text></item>
<item><p>253b6</p><section>'dul ba</section><text>dang chos gos thogs te mnyan yod du bsod snyoms la 'jug go/ /de bram ze dang / khyim bdag gi khyim dag tu song ste chos ston par byed cing / chos ston pa na sgyug mo la dris pa/ sru mo khyod kyi mna' ma ci 'dra/ 'phags </text></item>
<item><p>253b7</p><section>'dul ba</section><text>ma bu mo 'am/ nu mo ci 'dra ba de 'dra'o/ /sru mo de ni 'di'i yon tan ma yin te/ 'di ltar de la nges pa'i mtshan nu ma'i bar dang / 'doms kyi bar dang / rked pa'i bar dag na 'di lta ste/ dpal be'u dang /</text></item>
<item><p>253b8</p><section>'dul ba</section><text>bum pa gang ba dang / bkra shis dang / g.yung drung dag yod pas de ni de'i yon tan yin no/ /de'i 'og tu de'i mna' ma'i gan du song ste dris pa/ sru mo khyod kyi sgyug mo ci 'dra/ 'phags pa ma 'am/ bu </text></item>
<item><p>254a1</p><section>'dul ba</section><text>mo ci 'dra ba de 'dra'o/ /sru mo de ni de'i yon tan ma yin te/ 'di ltar de la nges pa'i mtshan nu ma'i bar dang / 'doms kyi bar dang / rked pa'i bar dag na 'di lta ste/ dpal be'u dang / bum pa gang ba dang / bkra shis dang / g.yung drung dag </text></item>
<item><p>254a2</p><section>'dul ba</section><text>yod pas de ni de'i yon tan yin no/ /de nas dus gzhan zhig na bud med de dag bsku mnye dang / dril phyi dang / khrus bdag gir byed pa'i tshe gcig la gcig gsang ba'i gnas kyi mtshan ma rtog par byed pa na/ ji tsam na tshe dang ldan pa 'char kas </text></item>
<item><p>254a3</p><section>'dul ba</section><text>ji skad bstan pa de kho na lta bu'i mtshan bzang po dang / mtshan ngan pa dag mthong ngo / /de dag gang gi tshe thab mo byung ba de'i tshe na gcig la gcig gleng bar byed de/ khyod kyang kho mo dang lhan cig smra bar byed dam/ khyod skyes pa gzhan dag dang lhan cig </text></item>
<item><p>254a4</p><section>'dul ba</section><text>'di dang 'di ltar byed do/ /sdig pa zhi'o/ /'o na khyod kyi 'doms kyi bar dag na mtshan dang / mtshan ngan pa dag yod pa skyes pa gzhan gyis ji ltar shes/ gal te de lta na kho mo yang ci'i phyir mi smra/ khyod kyang kho mo dang lhan cig smra bar byed dam/ khyod </text></item>
<item><p>254a5</p><section>'dul ba</section><text>skyes pa gzhan dag dang lhan cig 'di dang 'di ltar byed do/ /sdig pa zhi'o/ /'o na khyod kyi 'doms kyi bar dag na mtshan dang / mtshan ngan pa dag yod pa skyes pa gzhan gyis ji ltar shes/ gang gi tshe de dag gcig la gcig bzod pa gsol ba </text></item>
<item><p>254a6</p><section>'dul ba</section><text>de'i tshe na gcig gis gcig la dris pa/ khyod la sus smras/ 'phags pa 'char kas so/ /khyod la yang sus smras/ 'phags pa 'char kas so/ /de dag 'phags pa 'char kas bsams bzhin du bdag cag 'thab tu bcug go </text></item>
<item><p>254a7</p><section>'dul ba</section><text>zhes smod par byed/ phyar ka gtong bar byed/ kha zer bar byed do/ /de dag the tshom skyes nas dge slong gnas brtan gnas brtan dag bsod snyoms la zhugs pa na de dag gis de dag la dris pa/ 'phags pa 'char ka dge </text></item>
<item><p>254a8</p><section>'dul ba</section><text>slong ji lta bu lags/ sring mo dag de ni mdun na 'don gyi bu las rab tu byung ba dge slong tshul khrims dang ldan pa yin no/ /'phags pa dag gal te dge slong tshul khrims dang ldan pa lags na des ji ltar bud med kyi yul gyi gsang ba'i </text></item>
<item><p>254b1</p><section>'dul ba</section><text>phyogs dag na sha rman mchis pa dag 'tshal/ de dag gis smras pa/ sring mo dag des sha mtshan brtags pa'i rig pa shes pas de'i mthus shes so/ /'phags pa dag ci ji tsam 'tshal ba de dag thams cad bstan par bgyi 'am zhes smod par byed/ phyar ka gtong bar </text></item>
<item><p>254b2</p><section>'dul ba</section><text>byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das 'di snyam du dgongs te/ gang gi phyir nyes dmigs cung zad ci byung ba de dag thams cad dge slong dag bud med kyi yul la chos ston pa las gyur </text></item>
<item><p>254b3</p><section>'dul ba</section><text>pa yin gyis/ de'i phyir dge slong gis bud med kyi yul la chos bstan par mi bya'o snyam du dgongs nas de lta bas na dge slong gis bud med kyi yul la chos bstan par mi bya'o zhes bka' stsal to/ /bcom ldan 'das kyis dge slong gis bud med kyi </text></item>
<item><p>254b4</p><section>'dul ba</section><text>yul la chos bstan par mi bya'o zhes bka' stsal nas dge slong dag bsod snyoms la zhugs pa na bud med kyi yul dag gis smras pa/ 'phags pa dag chos bstan du gsol/ sring mo dag bcom ldan 'das kyis ma gnang ngo / /de dag gis </text></item>
<item><p>254b5</p><section>'dul ba</section><text>smras pa/ gal te khyod chos mi ston na bdag cag kyang bsod snyoms mi 'bul lo zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ tshig lngas chos bstan par bya </text></item>
<item><p>254b6</p><section>'dul ba</section><text>ste/ sring mo dag 'di ltar gzugs ni mi rtag pa'o/ /tshor ba dang / 'du shes dang / 'du byed rnams dang / rnam par shes pa ni mi rtag pa'o zhes bya bas so/ /dge slong dag bsod snyoms la zhugs pa na bud med kyi yul dag gis smras pa/</text></item>
<item><p>254b7</p><section>'dul ba</section><text>'phags pa dag chos bstan du gsol/ dge slong rnams kyis sring mo dag 'di ltar gzugs ni mi rtag pa'o/ /tshor ba dang / 'du shes dang / 'du byed rnams dang / rnam par shes pa ni mi rtag pa'o zhes tshig lngas chos bstan pa dang /</text></item>
<item><p>254b8</p><section>'dul ba</section><text>de dag gis smras pa/ 'phags pa dag yang chos bstan du gsol/ sring mo dag bcom ldan 'das kyis re shig de tsam zhig rjes su gnang ngo / /de dag gis smras pa/ 'phags pa dag legs kyis bdag cag kyang bsod snyoms cung </text></item>
<item><p>255a1</p><section>'dul ba</section><text>zhig 'bul lo zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ tshig drug gis chos bstan par bya ste/ sring mo dag 'di ltar mig ni mi rtag pa'o/ /</text></item>
<item><p>255a2</p><section>'dul ba</section><text>rna ba dang / sna dang / lce dang / lus dang / yid ni mi rtag pa'o zhes bya bas so/ /dge slong dag bsod snyoms la zhugs pa na bud med kyi yul dag gis smras pa/ 'phags pa dag chos bstan du gsol / dge slong rnams kyis sring mo dag 'di ltar mig </text></item>
<item><p>255a3</p><section>'dul ba</section><text>ni mi rtag pa'o/ /rna ba dang / sna dang / lce dang / lus dang / yid ni mi rtag pa'o zhes tshig drug gis chos bstan pa dang / de dag gis smras pa/ 'phags pa dag yang chos bstan du gsol/ sring mo dag bcom ldan 'das kyis re shig de tsam zhig rjes su </text></item>
<item><p>255a4</p><section>'dul ba</section><text>gnang ngo / /de dag gis smras pa/ 'phags pa dag legs kyis bdag cag kyang bsod snyoms chung zhig 'bul lo zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/</text></item>
<item><p>255a5</p><section>'dul ba</section><text>skyes pa bzhag ste ji tsam 'dod par chos bstan par bya'o/ /dge slong dag bsod snyoms la zhugs pa dag na bud med kyi yul dag gis smras pa/ 'phags pa chos bstan du gsol/ dge slong rnams kyis smras pa/ sring mo dag skyes pa 'ga' </text></item>
<item><p>255a6</p><section>'dul ba</section><text>zhig khrid de shog /'phags pa dag skyes pas ci bgyi/ sring mo dag bcom ldan 'das kyis skyes pa bzhag ste ci tsam 'dod par chos bstan par bya'o zhes bslab pa'i gzhi bca' bar mdzad do/ /'phags pa dag legs te bdag cag </text></item>
<item><p>255a7</p><section>'dul ba</section><text>kyang shin du sbas pa dang / shin du bsrungs par 'gyur la/ 'phags pa dag kyang mi bsnyengs par chos ston par 'gyur ro zhes de dag gis skyes pa khrid de 'ongs nas dge slong dag gis kyang ci 'dod par chos bstan te dong ngo / /drug sde dag bsod </text></item>
<item><p>255a8</p><section>'dul ba</section><text>snyoms la zhugs nas de dag gis bud med kyi yul dag la smras pa/ sring mo dag 'khod cig dang chos bstan par bya'o/ /de dag gis smras pa/ 'phags pa dag skyes pa 'ga' zhig khrid de mchi'i bar du re shig yud tsam zhig bzhes su gsol </text></item>
<item><p>255b1</p><section>'dul ba</section><text>drug sde dag gis smras pa/ khyi dang / spre'u dang / be'u dang / phyi skan du nyal ba dang / gog pa dang / khye'u 'dug pa 'di las gzhan pa'i skyes pa ci dgos shes de ga la chos bstan nas dong ngo / /dge slong gnas brtan gnas brtan dag bsod snyoms la zhugs pa na bud </text></item>
<item><p>255b2</p><section>'dul ba</section><text>med kyi yul dag gis smras pa/ 'phags pa dag chos bstan du gsol/ sring mo dag skyes pa 'ga' zhig khrid de shog /de dag gis smras pa/ 'phags pa dag ci lags khyi dang / spre'u dang / be'u dang / phyi rgan du nyal ba dang / gog pa dang / khye'u </text></item>
<item><p>255b3</p><section>'dul ba</section><text>'di dag ma mchis sam/ sring mo dag kho bo cag skyes pa 'di lta bu dang chos mi ston te/ khyed cag la skyes pa 'di lta bu dang chos ston par byed pa de su yin/ de dag gis smras pa/ 'phags pa drug sde dag go/ /de kho na'i phyir de dag gi gnas </text></item>
<item><p>255b4</p><section>'dul ba</section><text>skabs de 'dra'o zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ rig pa'i skyes pa bzhag ste ci 'dod par chos bstan par bya'o/ /bcom ldan 'das kyis bud med </text></item>
<item><p>255b5</p><section>'dul ba</section><text>kyi yul la tshig lnga 'am drug gis chos bstan par bya'o zhes bka' stsal nas/ drug sde dag tshig lngas chos ston pa na bsams bzhin du tshig drug pa la 'jug par byed cing / tshig drug gis chos ston pa na yang bsams bzhin du tshig </text></item>
<item><p>255b6</p><section>'dul ba</section><text>bdun pa la 'jug par byed nas dge slong rnams kyis de dag la smras pa/ tshe dang ldan pa dag bcom ldan 'das kyis tshig lnga 'am drug gis chos bstan par bya'o zhes bka' stsal na/ khyed cag tshig lngas chos ston pa na bsams bzhin du </text></item>
<item><p>255b7</p><section>'dul ba</section><text>tshig drug pa la 'jug par byed cing / tshig drug gis chos ston pa na yang bsams bzhin du tshig bdun pa la 'jug par byed dam/ de dag gis smras pa/ tshe dang ldan pa dag gang la tshig lnga pa rung ba de la tshig drug pa yang rung la/</text></item>
<item><p>255b8</p><section>'dul ba</section><text>gang la tshig drug pa rung ba de la tshig bdun pa yang rung ste/ tshig drug pa dang / bdun pas sku 'dong zos sam/ chang 'thungs sam/ ji na dmigs kyis dgag par bya/ dge slong don nyung ngu dag bcom ldan 'das kyis bud med kyi yul la tshig </text></item>
<item><p>256a1</p><section>'dul ba</section><text>lnga 'am/ drug gis chos bstan par bya'o zhes bka' stsal nas/ ci'i phyir dge slong dag tshig lngas chos ston pa na bsams bzhin du tshig drug pa la 'jug par byed cing / tshig drug gis chos ston pa na yang bsams bzhin du tshig bdun </text></item>
<item><p>256a2</p><section>'dul ba</section><text>pa la 'jug par byed ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi dang / skabs 'di la dge slong gi dge 'dun </text></item>
<item><p>256a3</p><section>'dul ba</section><text>bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis dge slong drug sde dag la rmas </text></item>
<item><p>256a4</p><section>'dul ba</section><text>pa/ dge slong dag ngas bud med kyi yul la tshig lnga 'am/ drug gis chos bstan par bya'o zhes bstan na/ khyed tshig lngas chos ston pa na bsams bzhin du tshig drug pa la 'jug par byed cing / tshig drug gis chos ston pa na yang bsams </text></item>
<item><p>256a5</p><section>'dul ba</section><text>bzhin du tshig bdun pa la 'jug pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba </text></item>
<item><p>256a6</p><section>'dul ba</section><text>ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ /dge slong dag de lta bas na phan yon bcu yang dag par gzigs pas 'dul ba la </text></item>
<item><p>256a7</p><section>'dul ba</section><text>nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang bud med kyi yul la tshig lnga 'am </text></item>
<item><p>256a8</p><section>'dul ba</section><text>drug las lhag pa'i chos ston na/ rig pa'i skyes pa ma gtogs te ltung byed do/ /yang dge slong gang zhes bya ba ni drug sde 'am/ gzhan yang de lta bu gang yin pa'o/ /bud med kyi yul la zhes bya ba ni bud med dam/ gzhon nu ma legs par </text></item>
<item><p>256b1</p><section>'dul ba</section><text>smras pa dang / nyes par smras pa'i chos rnams kyis don kun du shes par nus pa la'o/ /tshig lnga 'am drug las lhag par zhes bya ba ni tshig lngas chos ston pa na bsams bzhin du tshig drug pa la thal bar byed pa dang / tshig drug gis chos ston pa na yang bsams </text></item>
<item><p>256b2</p><section>'dul ba</section><text>bzhin du tshig bdun pa la thal bar byed pa'o/ /chos shes bya ba ni sangs rgyas kyis gsungs pa 'am/ sangs rgyas kyi nyan thos kyis bshad pa'o/ /ston na zhes bya ba ni 'chad na 'o/ /rig pa'i skyes pa ma gtogs te zhes bya ba ni rig pa'i skyes pa bzhag </text></item>
<item><p>256b3</p><section>'dul ba</section><text>ste'o/ /ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ltung ba de ma bshags shing so sor ma bshags </text></item>
<item><p>256b4</p><section>'dul ba</section><text>na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong steng gi khang thog du bud med kyi yul la chos ston par byed na/ des tshig lnga 'am/ drug gis chos bstan par bya ste/</text></item>
<item><p>256b5</p><section>'dul ba</section><text>dge slong gis tshig lngas chos ston pa na bsams bzhin du tshig drug pa la thal bar byed na ltung byed du 'gyur ro/ /tshig drug gis chos ston pa na bsams bzhin du tshig bdun pa la thal bar byed na ltung byed du 'gyur ro/ /chos bstan </text></item>
<item><p>256b6</p><section>'dul ba</section><text>nas khang thog bar mar zhugs pa de'i phyi bzhin 'ong zhing 'phags pa chos bstan du gsol zhes zer na de la sring mo khyod la chos bstan zin to zhes byas nas/ 'phags pa 'dir yang chos bstan du gsol zhes zer na der yang tshig </text></item>
<item><p>256b7</p><section>'dul ba</section><text>lnga 'am drug gis chos bstan par bya ste/ dge slong gis tshig lngas chos ston pa na bsams bzhin du tshig drug pa la thal bar byed na ltung byed du 'gyur ro/ /tshig drug gis chos ston pa na bsams bzhin du tshig bdun pa la thal bar byed </text></item>
<item><p>256b8</p><section>'dul ba</section><text>na ltung byed du 'gyur ro/ /'og gzhi'i sa dang / sgo khang dang / bang rim gyi bar du yang de bzhin du sbyar ro/ /bud med kyi yul mkhas pa'i rang bzhin can gyis gong nas gong du dris pa gtan la dbab pa byas pa dang / slob gnyer gsod pa dang / kha ton </text></item>
<item><p>257a1</p><section>'dul ba</section><text>zhu ba dang / dmigs kyis 'dri ba dang / dus khrims dpog pa dang / yon bshad pa byed pa la ltung ba med do/ /dge slong gis ji tsam 'dod pa bkag pa dang / ldab ldib can dang / smra ba myur ba la ltung ba med do/ /las dang po pa dang / smyos pa dang /</text></item>
<item><p>257a2</p><section>'dul ba</section><text>sems 'khrugs pa dang / tshor ba dag gis nyen pa la ltung ba med do/ /ston pa'i ltung byed de lnga pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i </text></item>
<item><p>257a3</p><section>'dul ba</section><text>tshe na dge slong drug sde dag gang zag rdzogs par ma bsnyen pa dag dang tshig gis chos 'don par byed de/ des kun dga'i ra ba'i mthar sgra mthon po dang / sgra chen po skye bo phal po che'i tshogs kyi sgra lta bu 'di lta ste/ dper na bram ze rnams bram </text></item>
<item><p>257a4</p><section>'dul ba</section><text>ze'i gsang tshig 'don pa lta bu dang / rtsis mkhan rnams rtsis kyi gnas na smra ba lta bu grags par gyur to/ /bcom ldan 'das kyis kun dga'i ra ba na mthar de dag gi sgra mthon po dang / sgra chen po skye bo phal po che'i tshogs kyi sgra lta bu de gsan to/ /</text></item>
<item><p>257a5</p><section>'dul ba</section><text>gsan nas kyang tshe dang ldan pa kun dga' bo la bka' stsal pa/ kun dga' bo kun dga'i ra ba'i mtha' na sgra mthon po dang / sgra chen po skye bo phal po che'i tshogs kyi sgra lta bu 'di lta ste/ dper na bram ze rnams bram ze'i gsang tshig 'don pa lta bu </text></item>
<item><p>257a6</p><section>'dul ba</section><text>dang / rtsis mkhan rnams rtsis kyi gnas na smra ba lta bu 'di ci yin/ btsun pa dge slong drug sde dag gang zag rdzogs par ma bsnyen pa dag dang tshig gis chos 'don par bgyid de/ des kun dga'i ra ba'i mtha' sgra mthon po dang / sgra chen </text></item>
<item><p>257a7</p><section>'dul ba</section><text>po skye bo phal po che'i tshogs kyi sgra lta bu 'di lta ste/ dper bgyi na bram ze rnams bram ze'i gsang tshig 'don pa lta bu dang / rtsis mkhan rnams rtsis kyi gnas na smra ba lta bu 'di grag par gyur to/ /kun dga' bo dge slong dag gang zag </text></item>
<item><p>257a8</p><section>'dul ba</section><text>rdzogs par ma bsnyen pa dang lhan cig tshig gis chos 'don par byed dam/ btsun pa bgyid do/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa </text></item>
<item><p>257b1</p><section>'dul ba</section><text>snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis dge slong drug sde dag la smras pa/ dge slong dag khyed gang zag rdzogs par ma </text></item>
<item><p>257b2</p><section>'dul ba</section><text>bsnyen pa dang lhan cig tshig gis chos 'don par byed pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma </text></item>
<item><p>257b3</p><section>'dul ba</section><text>yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab </text></item>
<item><p>257b4</p><section>'dul ba</section><text>pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang gang zag rdzogs par ma bsnyen pa dang tshig gis chos 'don na ltung byed do/ /</text></item>
<item><p>257b5</p><section>'dul ba</section><text>yang dge slong gang zhes bya ba ni drug sde 'am/ gzhan yang de lta bu gang yin pa'o/ /gang zag rdzogs par ma bsnyen pa dang zhes bya ba la rdzogs par bsnyen pa ni gnyis te/ dge slong dang dge slong ma'o/ /de las gzhan pa ni rdzogs par ma bsnyen </text></item>
<item><p>257b6</p><section>'dul ba</section><text>pa'o/ /tshig gis shes bya ba ni tshig mnyam pa dang / tshig snga ba dang / yi ge mnyam pa dang / yi ge snga bas so/ /ji ltar tshig mnyam pas she na/ slob dpon 'di skad ces sdig pa thams cad mi bya ste zhes 'don pa na nye gnas kyang dus gcig </text></item>
<item><p>257b7</p><section>'dul ba</section><text>tu sdig pa thams cad mi bya ste zhes 'don pa ste/ 'di ltar tshig mnyam pas so/ /ji ltar tshig snga bas she na/ slob dpon gyis re shig sdig pa thams cad mi bya ste zhes ma bton par nye gnas dge ba phun sum tshogs par bya zhes 'don pa ste/ de </text></item>
<item><p>257b8</p><section>'dul ba</section><text>ltar tshig snga bas so/ /ji ltar yi ge mnyam pas she na/ slob dpon a zhes 'don pa na nye gnas kyang dus gcig tu a zhes 'don pa ste/ de ltar yi ge mnyam pas so/ /ji ltar yi ge snga bas zhe na/ slob dpon gyis re shig a zhes ma bton </text></item>
<item><p>258a1</p><section>'dul ba</section><text>par nye gnas a zhes 'don pa ste/ de ltar yi ge snga bas so/ chos shes bya ba ni sangs rgyas kyis gsungs pa dang / sangs rgyas kyi nyan thos kyis bshad pa'o/ /'don pa zhes bya ba ni 'dzin du 'dzud na'o/ /ltung byed do zhes bya ba ni sems can </text></item>
<item><p>258a2</p><section>'dul ba</section><text>dmyal ba dang / dud 'gro dang / yi dgas ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ltung ba de ma bshags shing so sor ma bshags na dge ba'i chos rnams la sgrib par </text></item>
<item><p>258a3</p><section>'dul ba</section><text>byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis gang zag rdzogs par ma bsnyen pa la rdzogs par ma bsnyen par 'du shes pas tshig mnyam pas chos 'don na ltung byed du 'gyur ro/ /dge </text></item>
<item><p>258a4</p><section>'dul ba</section><text>slong gis gang zag rdzogs par ma bsnyen pa la rdzogs par ma bsnyen par 'du shes pas tshig snga bas chos 'don na ltung byed du 'gyur ro/ /dge slong gis gang zag rdzogs par ma bsnyen pa la rdzogs par ma bsnyen par yid gnyis </text></item>
<item><p>258a5</p><section>'dul ba</section><text>za bas tshig mnyam pas chos 'don na ltung byed du 'gyur ro/ /dge slong gis gang zag rdzogs par ma bsnyen pa la rdzogs par ma bsnyen par yid gnyis za bas tshig snga bas chos 'don na ltung byed du 'gyur ro/ /dge slong gis </text></item>
<item><p>258a6</p><section>'dul ba</section><text>gang zag rdzogs par ma bsnyen pa la rdzogs par ma bsnyen par 'du shes pas yi ge mnyam pas chos 'don na ltung byed du 'gyur ro/ /dge slong gis gang zag rdzogs par ma bsnyen pa la rdzogs par ma bsnyen par 'du shes pas </text></item>
<item><p>258a7</p><section>'dul ba</section><text>yi ge snga bas chos 'don na ltung byed du 'gyur ro/ /dge slong gis gang zag rdzogs par ma bsnyen pa la rdzogs par ma bsnyen par yid gnyis za bas yi ge mnyam pas chos 'don na ltung byed du 'gyur ro/ /dge slong gis gang </text></item>
<item><p>258a8</p><section>'dul ba</section><text>zag rdzogs par ma bsnyen pa la rdzogs par ma bsnyen par yid gnyis za bas yi ge snga bas chos 'don na ltung byed du 'gyur ro/ /dge slong gis gang zag rdzogs par bsnyen pa la rdzogs par ma bsnyen par 'du shes pas tshig mnyam </text></item>
<item><p>258b1</p><section>'dul ba</section><text>pas chos 'don na nyes byas su 'gyur ro/ /dge slong gis gang zag rdzogs par bsnyen pa la rdzogs par ma bsnyen par 'du shes pas tshig snga bas chos 'don na nyes byas su 'gyur ro/ /dge slong gis gang zag rdzogs par bsnyen pa la rdzogs par ma bsnyen </text></item>
<item><p>258b2</p><section>'dul ba</section><text>par yid gnyis za bas tshig mnyam pas chos 'don na nyes byas su 'gyur ro/ /dge slong gis gang zag rdzogs par bsnyen pa la rdzogs par ma bsnyen par yid gnyis za bas tshig snga bas chos 'don na nyes byas su 'gyur ro/ /dge slong gis gang zag rdzogs </text></item>
<item><p>258b3</p><section>'dul ba</section><text>par bsnyen pa la rdzogs par ma bsnyen par 'du shes pas yi ge mnyam pas chos 'don na nyes byas su 'gyur ro/ /dge slong gis gang zag rdzogs par bsnyen pa la rdzogs par ma bsnyen par 'du shes pas yi ge snga bas chos 'don na nyes byas su 'gyur ro/ /</text></item>
<item><p>258b4</p><section>'dul ba</section><text>dge slong gis gang zag rdzogs par bsnyen pa la rdzogs par ma bsnyen par yid gnyis za bas yi ge mnyam pas chos 'don na nyes byas su 'gyur ro/ /dge slong gis gang zag rdzogs par bsnyen pa la rdzogs par ma bsnyen par yid gnyis za bas </text></item>
<item><p>258b5</p><section>'dul ba</section><text>yi ge snga bas chos 'don na nyes byas su 'gyur ro/ /ldab ldib can dang / smra ba myur ba la ltung ba med do/ /kha ton zhur gzhug pa dang / yongs su 'brir 'jug pa la ltung ba med do/ /rjes su bsgrags te lung dbog pa la ltung ba med do/ /las dang po pa dang /</text></item>
<item><p>258b6</p><section>'dul ba</section><text>smyos pa dang / sems 'khrugs pa dang / tshor ba dag gis nyen pa la ltung ba med do/ /'don pa'i ltung byed de drug pa rdzogs s+ho// // 'dul ba rnam par 'byed pa/ bam po bzhi bcu rtsa gcig pa/ sangs rgyas bcom ldan 'das mnyan yod na </text></item>
<item><p>258b7</p><section>'dul ba</section><text>rgyal byed kyi tshal mgon med zas sbyin gyi kun dga' ra ba na bzhugs so/ /'dod chags dang bral ba med pa nyon mongs pa rnams ma spangs pa'i phyir dge slong dag dge 'dun lhag ma'i ltung ba 'byin par byed pa dang / kha cig ni lam gol bar rgas pas de </text></item>
<item><p>258b8</p><section>'dul ba</section><text>dag gang gi tshe dge slong mdo sde 'dzin pa dang / 'dul ba 'dzin pa dang / ma mo 'dzin pa rnams la thos pa de'i tshe na de dag ltung ba de chos bzhin du phyir byed cing de dag yongs su gnas pa </text></item>
<item><p>259a1</p><section>'dul ba</section><text>dang / mgu bar bya ba spyod pa na dge 'dun la chu 'brim pa'i tshe bram ze dang / khyim bdag dad pa can dag gis smras pa/ gang dag rin po che rtog pa dag kyang de las nye bar brtags shing rin po che de dag sdud par byed do/ /dge slong gnas brtan gnas brtan </text></item>
<item><p>259a2</p><section>'dul ba</section><text>bsod snyoms pa 'di dag kyang dge 'dun la chu 'brim pa'i bsod snyoms sogs par byed do/ /drug sde lto mdun can 'di dag ni za zhing 'khod par byed do/ /de dag smod par byed pa na drug sde dag gis thos nas de dag gis smras pa/ shes ldan dag ci 'di dag chos bzang </text></item>
<item><p>259a3</p><section>'dul ba</section><text>po'i chos kyis dge 'dun la chu 'brim par byed snyam 'am/ 'di ltar 'di dag ni chad pa'i las byed pa yin no/ /de dag gis dris pa/ 'di dag gis ci byas/ drug sde dag gis lag pas bya ba ma yin pa byas te 'di ltar 'di ltar byas so zhes smras pa dang / de dag </text></item>
<item><p>259a4</p><section>'dul ba</section><text>dge slong gnas brtan gnas brtan gang dag yin pa de dag gi gnas skabs kyang re shig 'di 'dra na dge slong bar ma dang / gsar bu gang dag yin pa de dag gi gnas skabs ci 'dra bar 'gyur zhes smod par byed/ phyar ka gtong bar byed/ kha zer bar </text></item>
<item><p>259a5</p><section>'dul ba</section><text>byed do/ /dge slong yongs su gnas pa byed pa de dag phyi dro dbu skra dang sen mo'i mchod rten dag la lci ba 'jam po'i byug pas nyug par byed pa na drug sde dag gis de dag gi lhan cig gnas pa dang / nye gnas dag la dris pa/ dge tshul dag khyed kyi </text></item>
<item><p>259a6</p><section>'dul ba</section><text>mkhan po dang / slob dpon dag gar dong / de dag gis smras pa/ bsod nams dag byed de/ bcom ldan 'das kyi dbu skra dang sen mo'i mchod rten dag la lci ba 'jam po'i byug pas nyug par byed do/ /khyed cag kyang de lta bu'i bsod nams </text></item>
<item><p>259a7</p><section>'dul ba</section><text>dag gyis shig /ci de dag chos bzang po'i chos kyis dbu skra dang sen mo'i mchod rten dag la lci ba 'jam po'i byug pas nyug par byed snyam 'am/ 'di ltar de dag ni chad pa'i las byed pa yin no/ /de dag gis de dag la dris pa/ de </text></item>
<item><p>259a8</p><section>'dul ba</section><text>dag gis ci byas/ drug sde dag gis lag pas bya ba ma yin pa byas te 'di ltar 'di ltar byas so zhes smras so/ /gang gi tshe dge slong yongs su gnas pa byed pa de dag ltung ba de las langs par gyur pa de'i tshe na dge tshul dag la dge tshul </text></item>
<item><p>259b1</p><section>'dul ba</section><text>dag 'di dang 'di gyis shig ces bsgo ba dang / dge tshul de dag gis smras pa/ khyed rang ci'i phyir mi byed/ kho bo cag gis byar mi rung ngo / /de dag gis smras pa/ khyed kyis 'di lta 'di ltar byar rung na 'di ci'i phyir byar mi rung / de dag gis smras pa/ de lta bu yang yod </text></item>
<item><p>259b2</p><section>'dul ba</section><text>mod kyi 'on kyang kho bo cag gis ltung ba de chos bzhin du phyir byas zin to/ /khyed la sus smras/ drug sde dag gis so/ /dge slong don nyung ngu dag ci'i phyir dge slong dag gang zag rdzogs par ma bsnyen pa la gnas ngan len gyi ltung ba brjod par byed </text></item>
<item><p>259b3</p><section>'dul ba</section><text>ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ de dag la 'di skad ces lan gdab par bya ste/ gang la nyes pa med pa yin/ /</text></item>
<item><p>259b4</p><section>'dul ba</section><text>skyon mi byed pa'i mi gang yin/ /su zhig kun du rmongs mi 'gyur/ /su zhig rtag tu brtan par gsungs/ /yang dag mkhyen pas rnam grol ba/ /rdzogs pa'i sangs rgyas rab mkhyen pa/ /de la nyes pa med pa yin/ /skyon mi byed pa'i mi de yin/ /de ni kun du rmongs mi 'gyur/ /</text></item>
<item><p>259b5</p><section>'dul ba</section><text>de ni rtag tu brtan par gsungs/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par </text></item>
<item><p>259b6</p><section>'dul ba</section><text>mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis dge slong drug sde dag la rmas pa/ dge slong dag khyed gang zag rdzogs par ma bsnyen pa la gnas ngan len gyi ltung ba brjod pa bden nam/ btsun pa mad do/ /</text></item>
<item><p>259b7</p><section>'dul ba</section><text>sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam </text></item>
<item><p>259b8</p><section>'dul ba</section><text>grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin </text></item>
<item><p>260a1</p><section>'dul ba</section><text>no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang zag rdzogs par ma bsnyen pa la gnas ngan len gyi ltung ba brjod na ltung byed do zhes bcom ldan 'das kyis 'dul ba la nyan </text></item>
<item><p>260a2</p><section>'dul ba</section><text>thos rnams kyi bslab pa'i gzhi bca' ba mdzad do/ /mnyan yod na dge slong 'phral ba dang / dge slong ma gsal ma zhes bya ba ci nas kyang skye bo phal po che'i tshogs ma dad par rig par 'gyur ba de lta de ltar khyim rnams su spyod par byed pa'i </text></item>
<item><p>260a3</p><section>'dul ba</section><text>skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong khyed kyis dge slong 'phral ba dang / dge slong ma gsal ma khyim rnams su so sor go bar byed pa'i dge slong bsko bar bya ste/</text></item>
<item><p>260a4</p><section>'dul ba</section><text>khyim rnams su so sor go bar byed pa'i dge slong chos lnga dang mi ldan pa ni ma bskos pa yang bsko bar mi bya la/ bskos pa yang dbyung bar bya ste/ lnga gang zhe na/ 'dun pas 'gro ba dang / zhe sdang gis 'gro ba dang / gti mug gis 'gro ba dang / 'jigs </text></item>
<item><p>260a5</p><section>'dul ba</section><text>pas 'gro ba dang / go bar byas pa dang ma byas pa'i khyim mi shes pa'o/ /khyim rnams su so sor go bar byed pa'i dge slong chos lnga dang ldan pa ni ma bskos pa yang bsko bar bya la/ bskos pa yang dbyung bar mi bya ste/ lnga gang zhe na/ 'dun </text></item>
<item><p>260a6</p><section>'dul ba</section><text>pas mi 'gro ba dang / zhe sdang gis mi 'gro ba dang / gti mug gis mi 'gro ba dang / 'jigs pas mi 'gro ba dang / go bar bya ba dang / ma byas pa'i khyim shes pa'o/ /'di ltar bsko bar bya ste/ gnas mal bsham pa byas </text></item>
<item><p>260a7</p><section>'dul ba</section><text>nas gaN DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing 'thun par gyur pa na je dang por spro bar bya ste/ dge slong ming 'di zhes bya ba khyod dge slong 'phral ba dang / dge slong </text></item>
<item><p>260a8</p><section>'dul ba</section><text>ma gsal ma khyim rnams su so sor go bar byed par spro 'am/ gal te spro na des spro'o zhes brjod par bya'o/ /de'i 'og tu dge slong gcig gis gsol ba byas te las bya'o/ /dge 'dun btsun pa rnams gsan du gsol/ dge slong </text></item>
<item><p>260b1</p><section>'dul ba</section><text>'phral ba dang / dge slong ma gsal ma ci nas kyang skye bo phal po che'i tshogs ma dad par rig par 'gyur ba de lta de ltar khyim rnams su spyod par bgyid de/ /dge slong ming 'di zhes bgyi ba 'di dge slong 'phral ba dang / dge slong ma gsal ma </text></item>
<item><p>260b2</p><section>'dul ba</section><text>khyim rnams su so sor go bar bgyid par spro na/ gal te dge 'dun gyi dus la bab cing bzod na dge 'dun gyis gnang bar mdzod cig dang / dge 'dun gyis dge slong ming 'di zhes bgyi ba 'di khyim rnams su so sor go bar bgyid par bsko ste/</text></item>
<item><p>260b3</p><section>'dul ba</section><text>dge slong ming 'di zhes bgyi ba 'di dge slong 'phral ba dang / dge slong ma gsal ma khyim rnams su so sor go bar bgyid do/ /'di ni gsol ba'o/ /las ni 'di ltar bya ste/ dge 'dun btsun pa rnams gsan du gsol/ dge slong 'phral ba </text></item>
<item><p>260b4</p><section>'dul ba</section><text>dang / dge slong ma gsal ma ci nas kyang skye bo phal po che'i tshogs ma dad par rig par 'gyur ba de ltar de ltar khyim rnams su spyod par bgyid nas dge slong ming 'di zhes bgyi ba 'di dge slong 'phral ba dang / dge slong ma gsal ma </text></item>
<item><p>260b5</p><section>'dul ba</section><text>khyim rnams su so sor go bar bgyid par spro ste/ de'i slad du dge 'dun gyis dge slong ming 'di zhes bgyi ba 'di khyim rnams su so sor go bar bgyid par bsko ste/ dge slong ming 'di zhes bgyi ba 'di dge slong 'phral ba </text></item>
<item><p>260b6</p><section>'dul ba</section><text>dang / dge slong ma gsal ma khyim rnams su so sor go bar bgyid na tshe dang ldan pa gang dag dge slong ming 'di zhes bgyi ba 'di khyim rnams su so sor go bar bgyid par bsko bar bzod pa de dag ni cang ma gsung shig /</text></item>
<item><p>260b7</p><section>'dul ba</section><text>gang dag mi bzod pa de dag ni gsung shig /dge 'dun gyis bzod cing gnang nas dge 'dun gyis dge slong ming 'di zhes bgyi ba 'di khyim rnams su so sor go bar bgyid par bskos lags te 'di ltar cang mi gsung bas de de </text></item>
<item><p>260b8</p><section>'dul ba</section><text>bzhin du 'dzin to/ /dge slong dag ngas dge slong khyim rnams su so sor go bar byed pa'i kun du spyod pa'i chos dag bca' bar bya ste/ dge slong khyim rnams su so sor go bar byed pas 'di skad ces brjod par bya ste/</text></item>
<item><p>261a1</p><section>'dul ba</section><text>tshe dang ldan pa dag khyed nyon cig /khyim rnams su khyim sun par byed pa dang / gnas rnams su gnas sun par byed pa 'di lta ste/ dper na 'bras sa lu'i zhing phun sum tshogs pa la ser ba 'khor lo mi bzad pa bab na 'di ltar 'bras sa </text></item>
<item><p>261a2</p><section>'dul ba</section><text>lu de nyid shin te ma dang / chud za ba dang / tshul ma yin pas ma rung bar 'gyur ba dang / bu ram shing gi zhing phun sum tshogs pa la nad kyi rigs dmar po zhes bya ba byung na 'di ltar bu ram shing de nyid shin te ma dang / chud za ba dang / tshul ma yin pas ma </text></item>
<item><p>261a3</p><section>'dul ba</section><text>rung bar 'gyur ba lta bu dag yod kyis/ tshe dang ldan pa dag khyed cag dge slong 'di dang dge slong ma 'dis bstan pa'i tshod ma 'dzin cig /'di ltar dge slong 'di dang / dge slong ma 'di ni yos tshig pa bzhin du chos 'dul ba 'di la skyer mi rung ba'i </text></item>
<item><p>261a4</p><section>'dul ba</section><text>chos can yin gyis/ bcom ldan 'das dang / gnas brtan kun shes kauN+Di n+ya dang / rlangs pa dang / rta thul dang / bzang ldan dang / gnas brtan grags pa dang / gang po dang / dri med dang / ba lang bdag dang / lag bzangs dang /</text></item>
<item><p>261a5</p><section>'dul ba</section><text>shA ri'i bu dang / maud gal gyi bu chen po dang / gsus po che chen po dang / skul byed chen po dang / kA t+yA'i bu chen po dang / lteng rgyas 'od srung dang / chu klung 'od srung dang / ga yA 'od srung dang / 'gab ma 'od srung dang / 'od srung chen po dang / dga' byed dang /</text></item>
<item><p>261a6</p><section>'dul ba</section><text>kim pi la dang / legs skyes dang / nam gru dang / sa ri dang / nye sde dang / som nyi nam gru dang / lam brtan dang / lam phran brtan dang / brtag pa'i shing rta dang / chen po pa dang / grags sbyin dang / de dag la sogs pa dge slong </text></item>
<item><p>261a7</p><section>'dul ba</section><text>gnas brtan gnas brtan rnams la ltos shig ces brjod par bya'o/ /dge slong khyim rnams su so sor go bar byed pa de khyim rnams su so sor go bar byed du song ba dang / dge slong 'phral bas dge 'dun gyis dge slong ming 'di </text></item>
<item><p>261a8</p><section>'dul ba</section><text>zhes bya ba de khyim rnams su so sor go bar byed par bskos so zhes thos nas de de'i gan du song ste smras pa/ khyod khyim rnams su kho bo sun 'byin du 'gro 'am/ dge 'dun gyi chos dang ldan pa'i bka' bsgrub par bya'o/ /</text></item>
<item><p>261b1</p><section>'dul ba</section><text>kho bos de dang de byar rung na khyod kyi lto dral te rgyu ma dag gis rgyal byed kyi tshal dkri bar bya ba dang / mgo yang 'bru mar gyi snod bzhin du rgyal byed kyi tshal gyi sgor dpyang la gdags par mi rung ba ci yod/ dge slong des dge slong rnams la </text></item>
<item><p>261b2</p><section>'dul ba</section><text>'phral bas bdag spyos te/ de na re kho bos de dang de byar rung na khyod kyi lto dral te rgyu ma dag gis rgyal byed kyi tshal dkri bar bya ba dang / mgo yang 'bru mar gyi snod bzhin du rgyal byed kyi tshal gyi sgor dpyang la gdags par mi rung ba ci yod </text></item>
<item><p>261b3</p><section>'dul ba</section><text>ces zer gyis/ bdag de khyim rnams su so sor go bar byed par mi spro zhes zer ba'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ dge slong dag mi gti mug can </text></item>
<item><p>261b4</p><section>'dul ba</section><text>des gang zag ni gsod par nus kyi/ dge 'dun ni mi nus pas de'i phyir dge 'dun gyis khyim rnams su so sor go bar bya'o/ /'di ltar so sor go bar bya ste/ gsol ba 'ba' zhig gi las bya'o/ /de yang 'di ltar bya ste/ gnas </text></item>
<item><p>261b5</p><section>'dul ba</section><text>mal bsham pa byas nas gaN DI brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing 'thun par gyur pa la dge slong cig gis gsol ba bya ste/ dge 'dun btsun pa rnams gsan du gsol/</text></item>
<item><p>261b6</p><section>'dul ba</section><text>dge slong 'phral ba 'di dang / dge slong ma gsal ma 'di ci nas kyang skye bo phal po che'i tshogs ma dad par rig par 'gyur ba de lta de ltar khyim rnams su spyod par bgyid/ dge slong 'phral ba dang / dge slong ma gsal ma ci nas kyang skye bo phal po </text></item>
<item><p>261b7</p><section>'dul ba</section><text>che'i tshogs ma dad par rig par 'gyur ba de lta de ltar khyim rnams su spyod par bgyid kyang / dge slong 'phral ba dang / dge slong ma gsal ma khyim rnams su so sor go bar bgyid par spro ba su yang ma mchis na/ gal te dge 'dun gyi dus </text></item>
<item><p>261b8</p><section>'dul ba</section><text>la bab cing bzod na dge 'dun gyis gnang bar mdzod cig dang / dge 'dun gyis dge slong 'phral ba dang / dge slong ma gsal ma ci nas kyang skye bo phal po che'i tshogs ma dad par rig par 'gyur ba de lta de ltar khyim rnams su spyod </text></item>
<item><p>262a1</p><section>'dul ba</section><text>par bgyid par gang gis mthong zhing gang du mthong ba des khyim der khyed dge slong 'di dang / dge slong ma 'dis bstan pa'i tshod ma 'dzin cig /dge slong 'di dang / dge slong ma 'di ni yos tshig pa bzhin du chos 'dul </text></item>
<item><p>262a2</p><section>'dul ba</section><text>ba 'di la skyer mi rung ba'i chos can yin gyis/ bcom ldan 'das dang dge slong gnas brtan gnas brtan rnams la ltos shig ces so sor go bar bgyid du stsal to/ /'di ni gsol ba'o/ /bcom ldan 'das kyis so sor rig par </text></item>
<item><p>262a3</p><section>'dul ba</section><text>khyim dag tu so sor go bar bya'o zhes bka' stsal na/ de dag so sor rig pa dang / so sor ma rig pa'i khyim dag tu so sor go bar byed pa na/ de dag bsod snyoms kyis phongs par gyur pa'i skabs de dge slong rnams kyis </text></item>
<item><p>262a4</p><section>'dul ba</section><text>bcom ldan 'das la gsol pa dang / bcom ldan 'das kyis bka' stsal pa/ so sor rig pa'i khyim dag tu so sor go bar bya'i/ so sor ma rig pa'i khyim dag tu so sor go bar mi bya ste/ de lta bas na dge 'dun gyis gnang ba ma </text></item>
<item><p>262a5</p><section>'dul ba</section><text>gtogs so/ /de nas bcom ldan 'das kyis bslab pa 'dod pa dang / bslab pa la gus pa dang / bslab pa la yo byad bsnyungs pa'i bsngags pa brjod nas de dang 'thun pa dang / de'i shas che ba dang / de dang 'tsham pa'i chos </text></item>
<item><p>262a6</p><section>'dul ba</section><text>dang ldan pa'i bka' mchid mdzad nas dge slong rnams la bka' stsal pa/ dge slong dag de lta bas na snga ma ni bcas pa yin la/ 'di ni gnang ba yin te/ nga'i nyan thos rnams kyis 'dul ba la bslab pa'i gzhi 'di </text></item>
<item><p>262a7</p><section>'dul ba</section><text>ltar gdon par bya ste/ yang dge slong gang gang zag rdzogs par ma bsnyen pa la gnas ngan len gyi ltung ba brjod na dge 'dun gyis gnang ba ma gtogs te ltung byed do/ /yang dge slong gang zhes bya ba ni drug sde 'am/</text></item>
<item><p>262a8</p><section>'dul ba</section><text>gzhan yang de lta bu gang yin pa'o/ /gang zag rdzogs par ma bsnyen pa la zhes bya ba la rdzogs par bsnyen pa ni gnyis te/ dge slong dang / dge slong ma'o/ /de las gzhan pa ni rdzogs par ma bsnyen pa'o/ /</text></item>
<item><p>262b1</p><section>'dul ba</section><text>gnas ngan len ces bya ba la gnas ngan len ni gnyis te/ pham par 'gyur ba kun nas slong ba dang / dge 'dun lhag ma kun nas slong ba'o/ /de ci'i phyir de dag gnas ngan len ces bya zhe na/ ngo bo nyid las dang / kun nas slong ba las so/ /ltung ba brjod na zhes bya </text></item>
<item><p>262b2</p><section>'dul ba</section><text>ba ni smra na'o/ /dge 'dun gyis gnang ba ma gtogs te zhes bya ba ni dge 'dun gyis gnang ba bzhag ste'o/ /ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan 'gro dang / log par ltung ba dag tu sreg par byed/ 'tshod </text></item>
<item><p>262b3</p><section>'dul ba</section><text>par byed/ ltung bar byed pa'o/ /gzhan yang ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji ltar 'gyur zhe na/ dge slong gis so sor ma rig pa'i khyim dag </text></item>
<item><p>262b4</p><section>'dul ba</section><text>tu so sor ma rig par 'du shes pas dge slong so sor go bar byed na ltung byed du 'gyur ro/ /dge slong gis so sor ma rig pa'i khyim dag tu so sor ma rig par yid gnyis za bas dge slong so sor go bar byed na ltung byed du 'gyur ro/ /dge slong gis so </text></item>
<item><p>262b5</p><section>'dul ba</section><text>sor rig pa'i khyim dag tu so sor ma rig par 'du shes pas dge slong so sor go bar byed na nyes byas su 'gyur ro/ /dge slong gis so sor rig pa'i khyim dag tu so sor ma rig par yid gnyis za bas dge slong so sor go bar byed na nyes byas su 'gyur </text></item>
<item><p>262b6</p><section>'dul ba</section><text>ro/ /dril bsgrags pa la ni ltung ba med do/ /ngos la ri mor bris pa phan chad la yang ltung ba med do/ /ji ltar bdag gis shes pa de bzhin du 'jig rten thams cad kyis kyang shes so snyam na'o/ /las dang po pa dang / smyos pa dang / sems 'khrugs pa </text></item>
<item><p>262b7</p><section>'dul ba</section><text>dang / tshor ba dag gis nyen pa la ltung ba med do/ /gnas ngan len brjod pa'i ltung byed de bdun pa rdzogs s+ho// // sangs rgyas bcom ldan 'das yangs pa can na spre'u rdzing gi 'gram na khang pa brtsegs pa'i khang bzangs na </text></item>
<item><p>262b8</p><section>'dul ba</section><text>bzhugs so/ /de'i tshe na nya pa lnga brgya chu klung yid 'ong ldan la rten cing 'khod do/ /de dag la rgya mo spyod pa dang / spyod pa chen mo zhes bya ba gnyis shig yod do/ /de dag lan 'ga' ni rgya mo spyod pa 'jug par byed la/ lan 'ga' ni spyod pa chen </text></item>
<item><p>263a1</p><section>'dul ba</section><text>mo 'dzud par byed de/ gang gi tshe nya dag nyo ba med pa de'i tshe ni rgya mo spyod pa 'jud par byed la/ gang gi tshe nya dag nyo ba yod pa de'i tshe ni spyod pa chen mo 'dzud par byed do/ /ji tsam dus gzhan zhig na yangs pa can du dus ston byung nas </text></item>
<item><p>263a2</p><section>'dul ba</section><text>de dag gis rgya mo gnyis ka bcug ste/ nyis brgya lnga bcus ni rgya mo spyod pa bcug ste/ nyis brgya lnga bcus ni spyod pa chen mo bcug go/ /gang dag gis rgya mo spyod pa bcug pa de dag gis ni nya dang / rus sbal dang / sbal pa dang / chu srin byis pa gsod pa dang /</text></item>
<item><p>263a3</p><section>'dul ba</section><text>nya khyi ba la sogs pa mang po dag 'di lta ste/ dper na til dang / 'bras thug po che dang / rgya shug dang / rgya sran la sogs pa bzhin du phung po chen po rnam par bzhag go/ /gang dag gis rgya mo spyod pa chen mo bcug pa de dag gis ni rgya mtsho chen po </text></item>
<item><p>263a4</p><section>'dul ba</section><text>nas chu klung yid 'ong ldan du zhugs pa chu srin nya'i rigs bong tshod chen po nyal ba zin nas de dag gis de drang bar brtsams so/ /de dag gis drangs pa na de sad nas nya ba nyis brgya lnga bcu po de dag dang / rgya mo spyod pa chen mo khyer te rgyun phyogs su zhugs </text></item>
<item><p>263a5</p><section>'dul ba</section><text>so/ /nya ba de dag gis nya ba nyis brgya lnga bcu po gzhan dag la shes ldan dag rgya mo spyod pa chen mo dang / bdag cag khyer gyis ram mda' log shig ces byas so/ /de dag gis thos nas nya ba nyis brgya lnga bcu po dag kyang lhags te de nyid la rub </text></item>
<item><p>263a6</p><section>'dul ba</section><text>pa dang / des nya ba lnga brgya dang rgya mo spyod pa chen mo khyer te rgyun phyogs su zhugs nas gzung bar ma nus so/ /skyabs med pa de dag gis kun du shes ldan dag rgya mo spyod pa chen mo dang / bdag cag khyer gyis grogs gyis shig ces ram mda' </text></item>
<item><p>263a7</p><section>'dul ba</section><text>ba bzlog pa dang / las ma mthong ba'i mi ba lang rdzi dag dang / phyugs rdzi dag dang / shing thun dag dang / rtswa thun dag dang / lam gyis 'tsho ba dag dang / lam gol bas 'tsho ba'i mi dag dang / gzhan yang srog chags brgya stong phrag du ma dag </text></item>
<item><p>263a8</p><section>'dul ba</section><text>log nas de dag gis lus smas pa dang / rnam par smas pa dag gis rgya mo ral ba dang / rab tu ral bas chu srin de chu nas skam la phyung ngo / /de la mgo bcwa brgyad dang / mig sum bcu rtsa drug yod de/ de'i mgo la la ni glang po </text></item>
<item><p>263b1</p><section>'dul ba</section><text>che'i mgo 'dra/ la la ni rta'i mgo 'dra/ la la rnga mo'i mgo dang / bong bu'i mgo dang / ba lang gi mgo dang / spre'u'i mgo dang / seng ge'i mgo dang / stag gi mgo dang / dom gyi mgo dang / dred mo'i mgo dang / gung gi mgo dang / byi la'i mgo </text></item>
<item><p>263b2</p><section>'dul ba</section><text>dang / ra'i mgo dang / lug gi mgo dang / ri dgas kyi mgo dang / ma he'i mgo dang / phag gi mgo dang / khyi'i mgo 'dra'o/ /kun du chu klung yid 'ong ldan pa'i nya ba lnga brgyas rgya mtsho chen po nas chu klung yid 'ong ldan du zhugs pa'i chu </text></item>
<item><p>263b3</p><section>'dul ba</section><text>srin nya'i rigs bong tshod chen po zhig rgya mo spyod pa chen mos zin te chu nas skam la phyung zhing de la mgo bcwa brgyad dang / mig sum bcu so drug yod do zhes sgras khyab par gyur to/ /de thos nas srog chags brgya stong phrag du ma dag </text></item>
<item><p>263b4</p><section>'dul ba</section><text>chu klung yid 'ong ldan gyi 'gram du lhags te/ kha cig ni ltad mo skyes par gyur/ kha cig ni sngon gyi dge ba'i rtsa ba dag gis bskul bar gyur to/ /rdzogs byed la sogs pa ston pa drug po yangs pa can na rten cing gnas pa de dag kyang ltad mo skyes </text></item>
<item><p>263b5</p><section>'dul ba</section><text>te der lhags so/ /skye bo'i tshogs chen po yang ya mtshan skyes te mig tshugs su rtog cing shes ldan dag 'di'i mgo la la ni glang po che'i mgo 'dra la de nas rtog par byed/ 'di'i mgo la la ni khyi'i bar gyi mgo 'dra la de nas rtog par byed </text></item>
<item><p>263b6</p><section>'dul ba</section><text>do zhes kyang zer ro/ /de'i skabs su sangs rgyas bcom ldan 'das rnams la ni mi mkhyen pa dang / ma gzigs pa dang / ma rig pa dang / rnam par mi mkhyen pa cung zad kyang mi mnga' bas shes bya ba nas/ bcom ldan 'das kyis nya ba lnga brgya </text></item>
<item><p>263b7</p><section>'dul ba</section><text>po de dag rab tu phyung rdzogs par bsnyen par mdzad pa'i bar du sngar pham par 'gyur ba bzhi pa'i skabs su bstan pa bzhin du rgyas par sbyar ro/ /de nas dus gzhan zhig na chu klung yid 'ong ldan gyi 'gram gyi dge slong lnga brgya po de dag gis </text></item>
<item><p>263b8</p><section>'dul ba</section><text>gdos bu dang / pho long gi sbyor bas spro bar byed/ 'bad par byed/ rtsol bar byed pa dag gis gcig pu dben pa bag yod pa rtun pa dang ldan pa bdag nyid btang bar gnas pa na rigs kyi bu dag gang gi phyir skra dang kha spu bregs te gos </text></item>
<item><p>264a1</p><section>'dul ba</section><text>ngur smrig dag bgos nas yang dag pa kho nar dad pas khyim nas khyim med par rab tu 'byung bar byed pa/ tshangs par spyod pa'i mtha' bla na med pa de tshe de nyid la rang gi mngon par shes pas mngon sum du byas te bsgrubs nas </text></item>
<item><p>264a2</p><section>'dul ba</section><text>bdag gi skye ba zad do/ /tshangs par spyod pa spyad do/ /bya ba byas so/ /srid pa 'di las gzhan mi shes so zhes go bar byed cing / dgra bcom pa khams gsum las 'dod chags dang bral ba/ bong ba dang gser du mnyam pa/ nam mkha' dang lag mthil </text></item>
<item><p>264a3</p><section>'dul ba</section><text>du mtshungs pa'i sems dang ldan pa/ tsan dan bzhag pa lta bu rig pas sgo nga'i sbubs dral bar gyur cing rig pa dang / mngon par shes pa dang / so so yang dag par rig pa thob pa/ srid pa dang / 'dod pa'i rnyed pa dang / bkur sti la rgyab kyis phyogs </text></item>
<item><p>264a4</p><section>'dul ba</section><text>pa/ dbang po dang / nye dbang dang bcas pa'i lha rnams kyis mchod par bya ba dang / rjed par bya ba dang / mngon du smra bar bya bar gyur to/ /de'i tshe na mu ge nyam nga ba dgon pa slongs mo pas zas rnyed par dka' zhing pha ma dag kyang rang gi bu dag la zas </text></item>
<item><p>264a5</p><section>'dul ba</section><text>sbyin pa dang bya bar sems pa dka' na slongs mo pa dag la lta smos kyang ci dgos pa byung ngo / /de nas bcom ldan 'das kyis dge slong rnams la bka' stsal pa/ dge slong dag da ltar mu ge nyam nga ba dgon pa slongs mo pas zas rnyed par </text></item>
<item><p>264a6</p><section>'dul ba</section><text>dka' zhing pha ma dag kyang rang gi bu dag la zas sbyin pa dang bya bar sems pa dka' na slongs mo pa dag lta la smos kyang ci dgos pa byung gis dge slong dag khyed cag tshur sheg la smos 'drin ji lta ba dang / phebs par smra ba ji lta ba dang /</text></item>
<item><p>264a7</p><section>'dul ba</section><text>'grogs bshes ji lta bas yangs pa can yi nye 'khor spong byed kyi grong du dbyar gnas par khas long shig /nga yang 'od ma can gyi grong 'di nyid du bsnyen bkur ba dge slong kun dga' bo dang dbyar gnas par khas len gyis/</text></item>
<item><p>264a8</p><section>'dul ba</section><text>thams cad ni bsod snyoms kyis nyon mongs par gyur na mi rung ngo / /dge slong dag gis btsun pa bka' bzhin 'tshal zhes bcom ldan 'das las mnyan nas smos 'drin ji lta ba dang / phebs par smra ba ji lta ba dang /</text></item>
<item><p>264b1</p><section>'dul ba</section><text>'grogs bshes ji lta bas yangs pa can gyi nyen kor spong byed kyi grong du dbyar gnas par khas blangs so/ /bcom ldan 'das kyang 'od ma can gyi grong de nyid du bsnyen bkur ba tshe dang ldan pa kun dga' bo dang dbyar gnas par zhal </text></item>
<item><p>264b2</p><section>'dul ba</section><text>gyis bzhes so/ /de nas dge slong lnga brgya po de dag 'di snyam du sems te/ bcom ldan 'das kyis 'di skad ces bka' stsal na/ 'di na bdag cag la nye du 'ga' yang med de nya ba'i grong na bdag cag gi nye du dag 'khod kyis bdag cag </text></item>
<item><p>264b3</p><section>'dul ba</section><text>nya ba'i grong du dong ste nye du rnams bltas nas nya ba'i grong gi nyen kor du lo ma dang / 'dab ma'i spyil bu dag byas te dbyar gnas par khas blang bar bya gor ma chag snyam mo/ /de nas chu klung yid 'ong ldan gyi 'gram gyi dge slong lnga brgya po </text></item>
<item><p>264b4</p><section>'dul ba</section><text>de dag 'di snyam du sems te/ bdag cag gis sngon ni nya ba'i grong du dong ste nye du rnams la gcig gis gcig gi yang dag pa ma yin pa'i yon tan bsgrag pa byas pas da ni gcig gis gcig gi yang dag pa'i yon tan bsgrag par </text></item>
<item><p>264b5</p><section>'dul ba</section><text>bya'o snyam nas dge slong lnga brgya po de dag nya ba'i grong du dong ste nye du dag bltas nas nya ba'i grong gi nyi kor du lo ma dang / 'dab ma'i spyil bu dag byas te dbyar gnas par khas blangs so/ /de dag gi nye du dag nye bar 'ongs par gyur nas </text></item>
<item><p>264b6</p><section>'dul ba</section><text>de dag gis nye du nye bar 'ongs pa de dag la smras pa/ nye du dag khyed cag gang dag gi grong tshigs na dge slong gi dge 'dun yon gyi gnas 'di lta bu 'di ltar dbyar gnas par khas blangs par gyur pa'i nye du de dag gis ni rnyed pa </text></item>
<item><p>264b7</p><section>'dul ba</section><text>legs par rnyed pa yin te/ dge slong 'di ni mi rtag pa'i 'du shes dang / mi rtag pa la sdug bsngal ba'i 'du shes dang / sdug bsngal ba la bdag med pa'i 'du shes dang / zas la mi mthun pa'i 'du shes dang / 'jig rten thams cad </text></item>
<item><p>264b8</p><section>'dul ba</section><text>la mngon par mi dga' ba'i 'du shes dang / nyes dmigs kyi 'du shes dang / spong ba'i 'du shes dang / 'dod chags dang bral ba'i 'du shes dang / 'gog pa'i 'du shes dang / 'chi ba'i 'du shes dang / mi sdug pa'i 'du shes dang /</text></item>
<item><p>265a1</p><section>'dul ba</section><text>rnam par sngos pa'i 'du shes dang / rnam par rnags pa'i 'du shes dang / rnam par bam pa'i 'du shes dang / rnam par 'bus gzhigs pa'i 'du shes dang / rnam par zos pa'i 'du shes dang / rnam par dmar ba'i 'du shes dang /</text></item>
<item><p>265a2</p><section>'dul ba</section><text>rnam par 'thor ba'i 'du shes dang / rus gong gi 'du shes dang / stong pa nyid du so sor rtog pa'i 'du shes thob pa yin no/ /dge slong 'di ni bsam gtan dang po dang / /gnyis pa dang / gsum pa dang / bzhi pa dang / byams pa dang / snying rje dang / dga' </text></item>
<item><p>265a3</p><section>'dul ba</section><text>ba dang / btang snyoms dang / nam mkha' mtha' yas skye mched dang / rnam shes mtha' yas skye mched dang / ci yang med pa'i skye mched dang / 'du shes med 'du shes med min skye mched dang / rgyun du zhugs pa'i 'bras bu dang / lan cig phyir 'ong </text></item>
<item><p>265a4</p><section>'dul ba</section><text>ba'i 'bras bu dang / phyir mi 'ong ba'i 'bras bu dang / rdzu 'phrul gyi yul dang / lha'i rna ba dang / sems yongs su shes pa dang / sngon gyi gnas dang / 'chi 'pho dang skye ba dang / zag pa zad pa thob pa yin no/ /dge slong 'di ni dgra bcom pa rnam par </text></item>
<item><p>265a5</p><section>'dul ba</section><text>thar pa brgyad la bsam gtan pa yin no/ /dge slong 'di ni gnyis ka'i cha las rnam par grol ba yin no/ /de dag gis smras pa/ 'phags pa dag khyed kyis yon tan gyi tshogs de lta bu dag thob bam/ thob bo/ /'jig rten ni yon tan la </text></item>
<item><p>265a6</p><section>'dul ba</section><text>dga' ba yin pas re shig rang gi bu dag las kyang phrogs te de dag la bsod snyoms sbyin pa dang bya bar sems so/ /sangs rgyas bcom ldan 'das gson zhing bzhugs te 'tsho zhing gzhes pa rnams la chos nyid kyis nyan thos rnams </text></item>
<item><p>265a7</p><section>'dul ba</section><text>kyi 'dus pa chen po gnyis yod de/ gcig ni dbyar zla 'bring po'i nya la dbyar nye bar sgrub pa'i tshe'o/ /gnyis pa ni ston zla 'bring po'i nya la'o/ /de la gang dag dbyar zla 'bring po'i nya la dbyar nye bar sgrub pa'i tshe gdams ngag </text></item>
<item><p>265a8</p><section>'dul ba</section><text>mnos te/ grong dang / grong rdal dang / yul 'khor dang / rgyal po'i pho brang dag tu dbyar gnas par khas len pa de dag ni ston zla 'bring po'i zla ba nya la lhags nas ji ltar thob pa ni brjod par byed/ ma thob pa ni thob par bya ba'i </text></item>
<item><p>265b1</p><section>'dul ba</section><text>phyir 'og tu 'dre bar byed do/ /de nas dge slong gang dag yangs pa can gyi nyen kor spong byed kyi grong du dbyar gnas par khas blangs pa de dag dbyar gyi zla ba gsum po dag 'das nas chos gos byas pa dang ldan/ chos gos zin pa dang ldan zhing / rid pa dang / nyam chung ba </text></item>
<item><p>265b2</p><section>'dul ba</section><text>dang / rke ba dang / skam pa dang / lus ma thob pas lhung bzed dang / chos gos thogs te 'od ma can gyi grong ga la ba der rgyu zhing 'dong ba na/ mthar gyis rgyu zhing 'dong ba'i tshe 'od ma can gyi grong du phyin pa dang / tshe dang ldan pa kun dga' bos </text></item>
<item><p>265b3</p><section>'dul ba</section><text>dge slong rab tu mang po de dag thag ring po kho na nas mthong ngo / /mthong nas kyang tshangs pa mtshungs par spyod pa la mnyes gshin pas bshes pa dang bcas pa nyid kyi tshig gis bsu nas lhung bzed dang / chos gos dang / khar ba </text></item>
<item><p>265b4</p><section>'dul ba</section><text>dang / gtur bu dang / ril ba spyi blugs dang / 'bru mar snod dang / zhwa dang / lham yu chad dang / mchil lham len par byed cing 'di skad ces kyang smras so/ /tshe dang ldan pa dag tshur sheg /'ongs pa legs so/ /tshe dang ldan pa dag khyed </text></item>
<item><p>265b5</p><section>'dul ba</section><text>cag gang nas da ltar 'dir 'ongs/ khyed cag gang du dbyar gnas par khas blangs/ tshe dang ldan pa kun dga' bo bdag cag spong byed kyi grong nas 'dir 'ongs so/ /bdag cag spong byed kyi grong du dbyar gnas par khas blangs so/ /tshe </text></item>
<item><p>265b6</p><section>'dul ba</section><text>dang ldan pa dag ji ltar spong byed kyi grong du bde ba la reg par dbyar gnas par khas blangs sam/ khyed cag bsod snyoms kyis ngal bar ma gyur tam/ tshe dang ldan pa kun dga' bo bdag cag spong byed kyi grong du te por bde </text></item>
<item><p>265b7</p><section>'dul ba</section><text>ba la reg par dbyar gnas par khas blangs mod kyi/ bdag cag bsod snyoms kyis ngal bar gyur to/ /tshe dang ldan pa dag de kho na ltar snang ste/ 'di ltar bsod snyoms kyis brel bas rid pa dang / nyam chung ba dang / rke ba dang / skam </text></item>
<item><p>265b8</p><section>'dul ba</section><text>pa dang / lus ma thob pa dang / lpags pa dang / sha dang / khrag bri bar gyur to/ /dge slong gang dag nya ba'i grong gi nyen kor du dbyar gnas par khas blangs pa de dag kyang dbyar gyi zla ba gsum po dag 'das </text></item>
<item><p>266a1</p><section>'dul ba</section><text>nas chos gos byas pa dang ldan/ chos gos zin pa dang ldan zhing / tsho ba dang / lpags pa dang / sha dang / khrag rgyas pas lhung bzed dang / chos gos thogs te 'od ma can gyi grong ga la ba der rgyu zhing 'dong ba na mthar gyis rgyu zhing 'dong ba'i tshe 'od </text></item>
<item><p>266a2</p><section>'dul ba</section><text>ma can gyi grong du phyin pa dang / tshe dang ldan pa kun dga' bos dge slong rab tu mang po de dag thag ring po kho na nas mthong ngo / /mthong nas kyang tshangs pa mtshungs par spyod pa la mnyes gshin pas bshes pa dang bcas pa nyid kyi tshig gis bsu nas lhung </text></item>
<item><p>266a3</p><section>'dul ba</section><text>bzed dang / chos gos dang / khar ba dang / gtur bu dang / ril ba spyi blugs dang / 'bru mar snod dang / zhwa dang / lham yu chad dang / mchil lham len par byed cing 'di skad ces kyang smras so/ /tshe dang ldan pa dag tshur sheg 'ongs pa legs so/ /tshe dang </text></item>
<item><p>266a4</p><section>'dul ba</section><text>ldan pa dag khyed cag gang nas da ltar 'dir 'ongs/ khyed cag gang du dbyar gnas par khas blangs/ tshe dang ldan pa kun dga' bo bdag cag nya ba'i grong nas 'dir 'ongs so/ /bdag cag nya ba'i grong du dbyar gnas bar khas blangs so/ /tshe </text></item>
<item><p>266a5</p><section>'dul ba</section><text>dang ldan pa dag ji ltar nya ba'i grong du bde ba la reg par dbyar gnas par khas blangs sam/ khyed cag bsod snyoms kyis ngal bar ma gyur tam/ tshe dang ldan pa kun dga' bo bdag cag nya ba'i grong du te por bde ba la reg par dbyar gnas par </text></item>
<item><p>266a6</p><section>'dul ba</section><text>khas blangs te bdag cag bsod snyoms kyis kyang ngal bar ma gyur to/ /tshe dang ldan pa dag de kho na ltar snang ste/ 'di ltar bsod snyoms kyis brel ba med pas tsho ba dang / lpags pa dang / sha dang / khrag rgyas par gyur to/ /tshe dang ldan pa dag da </text></item>
<item><p>266a7</p><section>'dul ba</section><text>ltar mu ge nyam nga ba dgon pa slongs mo pas zas rnyed par dka' zhing pha ma dag kyang rang gi bu dag la zas sbyin pa dang bya bar sems pa dka' na slongs mo pa lta la smos kyang ci dgos pa byung na/ 'dir tshe dang ldan pa khyed cag bsod </text></item>
<item><p>266a8</p><section>'dul ba</section><text>snyoms kyis brel ba med par gyur pa'i rgyu ni gang yin/ rkyen ni gang yin/ tshe dang ldan pa kun dga' bo bdag cag gis nye du rnams kyi mdun du gcig gis gcig gi yang dag pa'i yon tan bsgrag pa byas te/ dge slong 'di ni mi rtag </text></item>
<item><p>266b1</p><section>'dul ba</section><text>pa'i 'du shes dang / mi rtag pa la sdug bsngal ba'i 'du shes dang / sdug bsngal ba la bdag med pa'i 'du shes dang / zas la mi mthun pa'i 'du shes dang / 'jig rten thams cad la mngon par mi dga' ba'i 'du shes dang / nyes dmigs kyi 'du shes </text></item>
<item><p>266b2</p><section>'dul ba</section><text>dang / spong ba'i 'du shes dang / 'dod chags dang bral ba'i 'du shes dang / 'gog pa'i 'du shes dang / 'chi ba'i 'du shes dang / mi sdug pa'i 'du shes dang / rnam par sngos pa'i 'du shes dang / rnam par rnags pa'i 'du shes dang / rnam par </text></item>
<item><p>266b3</p><section>'dul ba</section><text>bam pa'i 'du shes dang / rnam par 'bus gzhigs pa'i 'du shes dang / rnam par zos pa'i 'du shes dang / rnam par dmar ba'i 'du shes dang / rnam par 'thor ba'i 'du shes dang / rus gong gi 'du shes dang / stong pa nyid du so sor rtog </text></item>
<item><p>266b4</p><section>'dul ba</section><text>pa'i 'du shes thob pa yin no/ /dge slong 'di ni bsam gtan dang po dang / gnyis pa dang / gsum pa dang / bzhi pa dang / byams pa dang / snying rje dang / dga' ba dang / btang snyoms dang / nam mkha' mtha' yas skye mched dang /</text></item>
<item><p>266b5</p><section>'dul ba</section><text>rnam shes mtha' yas skye mched dang / ci yang med pa'i skye mched dang / 'du shes med 'du shes med min skye mched dang / rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / rdzu 'phrul </text></item>
<item><p>266b6</p><section>'dul ba</section><text>gyi yul dang / lha'i rna ba dang / sems yongs su shes pa dang / sngon gyi gnas dang / 'chi 'pho dang skye ba dang / zag pa zad pa thob pa yin no/ /dge slong 'di ni dgra bcom pa rnam par thar pa brgyad la bsam gtan pa yin no/ /</text></item>
<item><p>266b7</p><section>'dul ba</section><text>dge slong 'di ni gnyis ka'i cha las rnam par grol ba yin no zhes gcig gis gcig gi yang dag pa'i yon tan bsgrag par byas so/ /ci yang dag pas sam/ yang dag pa ma yin pas/ yang dag pas so/ /tshe dang ldan pa dag khyed </text></item>
<item><p>266b8</p><section>'dul ba</section><text>cag gang zag rdzogs par ma bsnyen pa la mi'i chos bla ma bden pa brjod du rung ngam/ rung yang srid/ mi rung yang srid de/ 'di ltar bdag cag gis ni smras so/ /dge slong don nyung ngu dag ci'i phyir dge slong dag gang zag rdzogs </text></item>
<item><p>267a1</p><section>'dul ba</section><text>par ma bsnyen pa la mi'i chos bla ma bden pa brjod ces smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng </text></item>
<item><p>267a2</p><section>'dul ba</section><text>gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste/ zhes bya ba la sogs pa yang snga ma bzhin te/ sangs rgyas </text></item>
<item><p>267a3</p><section>'dul ba</section><text>bcom ldan 'das kyis chu klung yid 'ong ldan gyi 'gram na gnas pa'i dge slong rnams la rmas pa/ dge slong dag khyed kyis gang zag rdzogs par ma bsnyen pa la mi'i chos bla ma bden pa smras pa bden nam/ btsun pa mad do/ /sangs rgyas bcom </text></item>
<item><p>267a4</p><section>'dul ba</section><text>ldan 'das kyis mi brtson pa dang / mi sbyor ba dang / ma brtags par spyod pa rnam par smad pa mdzad do/ /de nas bcom ldan 'das kyis brtson pa dang / sbyor ba dang / brtags te spyod pa'i bsngags pa brjod nas dge slong rnams la bka' stsal </text></item>
<item><p>267a5</p><section>'dul ba</section><text>pa/ dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab </text></item>
<item><p>267a6</p><section>'dul ba</section><text>pa'i gzhi 'di ltar gdon par bya ste/ yang dge slong gang gang zag rdzogs par ma bsnyen pa la mi'i chos bla ma bden pa brjod na ltung byed do/ /yang dge slong gang zhes bya ba ni chos 'di pa'o/ /gang zag rdzogs par ma bsnyen pa la zhes bya </text></item>
<item><p>267a7</p><section>'dul ba</section><text>ba la rdzogs par bsnyen pa ni gnyis te/ dge slong dang dge slong ma'o/ /de las gzhan pa ni rdzogs par ma bsnyen pa'o/ /mi'i chos shes bya ba ni mi rnams kyi chos mya ngan las 'das pa ste/ de mi rnams kyis 'thob kyi za ma </text></item>
<item><p>267a8</p><section>'dul ba</section><text>dang / ma ning dang / mtshan gnyis pa dag gis kyang mi 'thob na/ sems can dmyal ba dang / dud 'gro dang / yi dgas rnams kyis lta smos kyang ci dgos pa'i phyir ro/ /bla ma zhes bya ba ni 'dod pa'i khams pas gzugs </text></item>
<item><p>267b1</p><section>'dul ba</section><text>kyi khams bla ma yin la/ gzugs kyi khams pas gzugs med pa'i khams bla ma yin pa'o/ /yang na mi'i chos shes bya ba ni sgrib pa lnga po dag go/ /bla ma zhes bya ba ni de dag spangs pa gang yin pa'o/ /bden pa zhes bya ba ni </text></item>
<item><p>267b2</p><section>'dul ba</section><text>de'i dngos po bden pa kho na yin pa'o/ /smra na zhes bya ba ni brjod na'o/ /ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan 'gro dang / log par ltung ba dag tu sreg par byed/</text></item>
<item><p>267b3</p><section>'dul ba</section><text>'tshod par byed/ ltung bar byed pa'o/ /gzhan yang ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar ji </text></item>
<item><p>267b4</p><section>'dul ba</section><text>ltar 'gyur zhe na/ bar sdom la/ 'du shes ma bsgyur dgon pa dang / /khyim rnams su ni stan bkra dang / /rang gi mtshan nyid 'dzin pa dang / /bdag nyid nye bar ston pa'o/ /</text></item>
<item><p>267b5</p><section>'dul ba</section><text>dge slong gis 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces lha rnams mthong ngo zhes zer na ltung byed du 'gyur ro/ /klu rnams dang /</text></item>
<item><p>267b6</p><section>'dul ba</section><text>gnod sbyin rnams nas snga ma bzhin du lus srul po rnams kyi bar du mthong ngo zhes zer na ltung byed du 'gyur ro/ /tha na 'di skad ces rdul khrod kyi sha za rnams mthong ngo zhes zer na nyes byas su 'gyur ro/ /</text></item>
<item><p>267b7</p><section>'dul ba</section><text>dge slong gis 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces lha rnams kyi sgra thos so zhes zer na ltung byed du 'gyur ro/ /</text></item>
<item><p>267b8</p><section>'dul ba</section><text>klu rnams dang / gnod sbyin rnams nas snga ma bzhin du lus srul po rnams kyi bar gyi sgra thos so zhes zer na ltung byed du 'gyur ro/ /tha na 'di skad ces rdul khrod kyi sha za rnams kyi sgra thos so zhes zer na nyes byas su </text></item>
<item><p>268a1</p><section>'dul ba</section><text>'gyur ro/ /dge slong gis 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces lha rnams blta ba'i phyir 'gro'o zhes zer na ltung byed du 'gyur ro/ /klu rnams dang /</text></item>
<item><p>268a2</p><section>'dul ba</section><text>gnod sbyin rnams nas snga ma bzhin du lus srul po rnams kyi bar du blta ba'i phyir 'gro'o zhes zer na ltung byed du 'gyur ro/ /tha na 'di skad ces rdul khrod kyi sha za rnams blta ba'i phyir 'gro'o zhes zer na nyes byas su 'gyur ro/ /dge slong gis 'du shes </text></item>
<item><p>268a3</p><section>'dul ba</section><text>ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces lha rnams bdag blta ba'i phyir 'ong ngo zhes zer na ltung byed du 'gyur ro/ /klu rnams dang / gnod sbyin rnams nas snga ma bzhin lus srul po </text></item>
<item><p>268a4</p><section>'dul ba</section><text>rnams kyi bar dag bdag blta ba'i phyir 'ong ngo zhes zer na ltung byed du 'gyur ro/ /tha na 'di skad ces rdul khrod kyi sha za rnams kyang bdag blta ba'i phyir 'ong ngo zhes zer na nyes byas su 'gyur ro/ /dge slong gis 'du shes ma bsgyur cing bzod </text></item>
<item><p>268a5</p><section>'dul ba</section><text>pa dang / 'dod pa dang / blo gros dang / rtog pa dang / lta ba ma bsgyur bar 'di skad ces lha rnams dang lhan cig gtam 'dre bar byed/ phebs par smra bar byed/ so sor kun dga' bar byed/ rtag tu yang lhan cig gnas par byed ces zer na ltung byed </text></item>
<item><p>268a6</p><section>'dul ba</section><text>du 'gyur ro/ /klu rnams dang / gnod sbyin rnams nas snga ma bzhin du lus srul po rnams kyi bar dang lhan cig gtam 'dre bar byed/ phebs par smra bar byed/ so sor kun dga' bar byed/ rtag tu yang lhan cig gnas par byed ces </text></item>
<item><p>268a7</p><section>'dul ba</section><text>zer na ltung byed du 'gyur ro/ /tha na 'di skad ces rdul khrod kyi sha za rnams dang lhan cig gtam 'dre bar byed/ phebs par smra bar byed/ so sor kun dga' bar byed/ rtag tu yang lhan cig gnas par byed ces zer na nyes byas su </text></item>
<item><p>268a8</p><section>'dul ba</section><text>'gyur ro/ /dge slong gis 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces lha rnams bdag dang lhan cig gtam 'dre bar byed/ phebs par smra bar byed/</text></item>
<item><p>268b1</p><section>'dul ba</section><text>so sor kun dga' bar byed/ rtag tu yang lhan cig gnas par byed ces zer na ltung byed du 'gyur ro/ /klu rnams dang / gnod sbyin rnams nas snga ma bzhin du lus srul po rnams kyi bar yang bdag dang lhan cig gtam 'dre bar byed/ phebs </text></item>
<item><p>268b2</p><section>'dul ba</section><text>par smra bar byed/ so sor kun dga' bar byed/ rtag tu yang lhan cig gnas par byed ces zer na ltung byed du 'gyur ro/ /tha na 'di skad ces rdul khrod kyi sha za rnams kyang bdag dang lhan cig gtam 'dre bar byed/ phebs par smra bar byed/ so sor </text></item>
<item><p>268b3</p><section>'dul ba</section><text>kun dga' bar byed/ rtag tu yang lhan cig gnas par byed ces zer na nyes byas su 'gyur ro/ /dge slong gis 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces thob bzhin du bdag gis </text></item>
<item><p>268b4</p><section>'dul ba</section><text>mi rtag pa'i 'du shes thob bo zhes zer na ltung byed du 'gyur ro/ /mi rtag pa la sdug bsngal ba'i 'du shes nas snga ma bzhin du stong pa nyid du so sor rtog pa'i 'du shes kyi bar du thob bo zhes zer na ltung byed du 'gyur ro/ /dge slong gis 'du shes ma bsgyur cing </text></item>
<item><p>268b5</p><section>'dul ba</section><text>bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces thob bzhin du bdag gis bsam gtan dang po thob bo zhes zer na ltung byed du 'gyur ro/ /de bzhin du gnyis pa dang / gsum pa dang / bzhi pa nas snga ma </text></item>
<item><p>268b6</p><section>'dul ba</section><text>bzhin du bdag dgra bcom pa rnam par thar pa brgyad la bsam gtan pa dang / gnyis ka'i cha las rnam par grol ba'o zhes zer na ltung byed du 'gyur ro/ /'di ltar dge slong rab tu mang po dag grong med pa'i dgon pa'i gnas shig na gnas shing </text></item>
<item><p>268b7</p><section>'dul ba</section><text>de na de dag la mi ma yin pa dag gis 'tshe ba dang / de na dge slong gang rgyun du zhugs pa dang / lan cig phyir 'ong ba dang / phyir mi 'ong ba/ dgra bcom pa yin pa de la de na mi ma yin pa dag gis 'tshe bar mi byed nas dge slong gis 'du shes ma </text></item>
<item><p>268b8</p><section>'dul ba</section><text>bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces bdag kyang grong med pa'i dgon pa'i gnas de na gnas te/ de na bdag la mi ma yin pa rnams 'tshe bar mi byed do zhes zer na ltung byed du </text></item>
<item><p>269a1</p><section>'dul ba</section><text>'gyur ro/ /'di ltar dge slong rab tu mang po dag khyim rnams su mgron du bos te za bar byed cing de na de dag la stan khra bo bkra ba dag bshams shing de na dge slong gang rgyun du zhugs pa dang / lan cig phyir 'ong ba dang / phyir mi 'ong </text></item>
<item><p>269a2</p><section>'dul ba</section><text>ba dang / dgra bcom pa yin pa de la de na stan khra bo nye bar bkra ba dag shom par byed nas dge slong gis 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces bdag kyang khyim der </text></item>
<item><p>269a3</p><section>'dul ba</section><text>mgron du bos shing zos te/ de na bdag la yang stan khra bo nye bar bkra ba dag shom par byed do zhes zer na ltung byed du 'gyur ro/ /'di ltar dge slong rab tu mang po dgon pa na gnas pa dag gis zhi gnas kyi rgyu mtshan rang gi mtshan nyid 'dzin </text></item>
<item><p>269a4</p><section>'dul ba</section><text>pa cung zad cig la brten nas 'jig rten pa'i lam gyis nyon mongs pa dag rnam par mnan pas 'dod pa la 'dod chags dang / gnod sems dag rgyud la kun du mi 'byung nas dge slong gis 'du shes ma bsgyur cing / bzod pa dang /</text></item>
<item><p>269a5</p><section>'dul ba</section><text>'dod pa dang / blo gros dang / rtog pa dang / lta ba ma bsgyur bar 'di skad ces bdag kyang grong med pa'i dgon pa'i gnas de na gnas shing / bdag gis kyang de na gnas pa na zhi gnas kyi rgyu mtshan rang gi mtshan nyid 'dzin pa cung zad cig la </text></item>
<item><p>269a6</p><section>'dul ba</section><text>brten nas 'jig rten pa'i lam gyis nyon mongs pa dag rnam par mnan pas 'dod pa la 'dod chags dang / gnod sems dag bdag gi rgyud la yang kun du mi 'byung ngo zhes zer na nyes byas su 'gyur ro/ /dge slong gis bdag nyid la nye bar ston </text></item>
<item><p>269a7</p><section>'dul ba</section><text>pas 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces dge slong gang gis lha rnams mthong ba de yod do zhes zer zhing 'di skad ces kho bo'o zhes ni mi zer na nyes byas su 'gyur </text></item>
<item><p>269a8</p><section>'dul ba</section><text>ro/ /klu rnams dang / gnod sbyin rnams nas snga ma bzhin du lus srul po rnams kyi bar du mthong ba de yod do zhes zer zhing 'di skad ces kho bo'o zhes ni mi zer na nyes byas su 'gyur ro/ /tha na 'di skad ces dge slong gang gis rdul khrod </text></item>
<item><p>269b1</p><section>'dul ba</section><text>kyi sha za rnams mthong ba de yod do zhes zer zhing 'di skad ces kho bo'o zhes ni mi zer na nyes byas su 'gyur ro/ /dge slong gis bdag nyid la nye bar ston pas 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba </text></item>
<item><p>269b2</p><section>'dul ba</section><text>ma bsgyur bar 'di skad ces dge slong gang gis lha rnams kyi sgra thos pa de yod do zhes zer zhing 'di skad ces kho bo'o zhes ni mi zer na nyes byas su 'gyur ro/ /klu rnams dang / gnod sbyin rnams nas snga ma bzhin du lus srul po rnams kyi </text></item>
<item><p>269b3</p><section>'dul ba</section><text>bar gyi sgra thos pa de yod do zhes zer zhing 'di skad ces kho bo'o zhes ni mi zer na nyes byas su 'gyur ro/ /tha na 'di skad ces dge slong gang gis rdul khrod kyi sha za rnams kyi sgra thos pa de yod do zhes zer zhing 'di skad ces kho bo'o zhes ni mi </text></item>
<item><p>269b4</p><section>'dul ba</section><text>zer na nyes byas su 'gyur ro/ /dge slong gis bdag nyid la nye bar ston pas 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces dge slong gang lha rnams blta ba'i phyir 'gro ba </text></item>
<item><p>269b5</p><section>'dul ba</section><text>de yod do zhes zer zhing 'di skad ces kho bo'o zhes ni mi zer na nyes byas su 'gyur ro/ /klu rnams dang / gnod sbyin rnams nas snga ma bzhin du lus srul po rnams kyi bar du blta ba'i phyir 'gro ba de yod do zhes zer zhing 'di skad ces kho bo'o </text></item>
<item><p>269b6</p><section>'dul ba</section><text>zhes ni mi zer na nyes byas su 'gyur ro/ /tha na 'di skad ces dge slong rdul khrod kyi sha za rnams blta ba'i phyir 'gro ba de yod do zhes zer zhing 'di skad ces kho bo'o zhes ni mi zer na nyes byas su 'gyur ro/ /dge slong gis bdag nyid la </text></item>
<item><p>269b7</p><section>'dul ba</section><text>nye bar ston pas 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces dge slong gang la lha rnams blta ba'i phyir 'ong ba de yod do zhes zer zhing 'di skad ces kho bo'o zhes ni mi </text></item>
<item><p>269b8</p><section>'dul ba</section><text>zer na nyes byas su 'gyur ro/ /klu rnams dang / gnod sbyin rnams nas snga ma bzhin du lus srul po rnams kyi bar du blta ba'i phyir 'ong ba de yod do zhes zer zhing 'di skad ces kho bo'o zhes ni mi zer na nyes byas su 'gyur ro/ /</text></item>
<item><p>270a1</p><section>'dul ba</section><text>tha na 'di skad ces dge slong gang la rdul khrod kyi sha za rnams blta ba'i phyir 'ong ba yod do zhes zer zhing 'di skad ces kho bo'o zhes ni mi zer na nyes byas su 'gyur ro/ /dge slong gis bdag nyid la nye bar ston pas 'du shes ma bsgyur cing bzod pa dang / 'dod </text></item>
<item><p>270a2</p><section>'dul ba</section><text>pa dang / blo gros dang / rtog pa dang / lta ba ma bsgyur bar 'di skad ces dge slong gang lha rnams dang lhan cig gtam 'dre bar byed/ phebs par smra bar byed/ so sor kun dga' bar byed/ rtag tu yang lhan cig gnas par byed pa de yod do zhes zer zhing 'di skad </text></item>
<item><p>270a3</p><section>'dul ba</section><text>ces kho bo'o zhes ni mi zer na nyes byas su 'gyur ro/ /klu rnams dang / gnod sbyin rnams nas snga ma bzhin du lus srul po rnams kyi bar dang lhan cig gtam 'dre bar byed/ phebs par smra bar byed/ so sor kun dga' bar byed/ rtag tu yang lhan </text></item>
<item><p>270a4</p><section>'dul ba</section><text>cig gnas par byed pa de yod do zhes zer zhing 'di skad ces kho bo'o zhes ni mi zer na nyes byas su 'gyur ro/ /tha na 'di skad ces dge slong gang rdul khrod kyi sha za rnams dang lhan cig gtam 'dre bar byed/ phebs par smra bar byed/ so sor kun dga' </text></item>
<item><p>270a5</p><section>'dul ba</section><text>bar byed/ rtag tu yang lhan cig gnas par byed pa de yod do zhes zer zhing 'di skad ces kho bo'o zhes ni mi zer na nyes byas su 'gyur ro/ /dge slong gis bdag nyid la nye bar ston pas 'du shes ma bsgyur cing bzod pa dang / 'dod pa dang / blo gros </text></item>
<item><p>270a6</p><section>'dul ba</section><text>dang / rtog pa dang / lta ba ma bsgyur bar 'di skad ces dge slong gang dang lhan cig lha rnams gtam 'dre bar byed/ phebs par smra bar byed/ so sor kun dga' bar byed/ rtag tu yang lhan cig gnas par byed pa de yod do zhes zer zhing 'di </text></item>
<item><p>270a7</p><section>'dul ba</section><text>skad ces kho bo'o zhes ni mi zer na nyes byas su 'gyur ro/ /klu rnams dang / gnod sbyin rnams nas snga ma bzhin du lus srul po rnams kyi bar yang lhan cig gtam 'dre bar byed/ phebs par smra bar byed/ so sor kun dga' bar byed/ rtag tu yang lhan </text></item>
<item><p>270a8</p><section>'dul ba</section><text>cig gnas par byed pa de yod do zhes zer zhing 'di skad ces kho bo'o zhes ni mi zer na nyes byas su 'gyur ro/ /tha na 'di skad ces dge slong gang dang lhan cig rdul khrod kyi sha za rnams gtam 'dre bar byed/ phebs par smra bar byed/ so sor kun dga' </text></item>
<item><p>270b1</p><section>'dul ba</section><text>bar byed/ rtag tu yang lhan cig gnas par byed pa de yod do zhes zer zhing 'di skad ces kho bo'o zhes ni mi zer na nyes byas su 'gyur ro/ /dge slong gang gis bdag nyid la nye bar ston pas 'du shes ma bsgyur cing bzod pa dang / 'dod pa dang / blo gros dang /</text></item>
<item><p>270b2</p><section>'dul ba</section><text>rtog pa dang / lta ba ma bsgyur bar 'di skad ces dge slong gang gis mi rtag pa'i 'du shes thob pa de yod do zhes zer zhing 'di skad ces kho bo'o zhes ni mi zer na nyes byas su 'gyur ro/ /mi rtag pa'i 'du shes ji lta ba de bzhin du gang gis snga ma bzhin du </text></item>
<item><p>270b3</p><section>'dul ba</section><text>stong pa nyid du so sor rtog pa'i 'du shes kyi bar du thob pa de yod do zhes zer zhing 'di skad ces kho bo'o zhes ni mi zer na nyes byas su 'gyur ro/ /dge slong gis bdag nyid la nye bar ston pas 'du shes ma bsgyur cing bzod pa dang / 'dod pa dang / blo </text></item>
<item><p>270b4</p><section>'dul ba</section><text>gros dang / rtog pa dang / lta ba ma bsgyur bar 'di skad ces dge slong gang gis bsam gtan dang po thob pa de yod do zhes zer zhing 'di skad ces kho bo'o zhes ni mi zer na nyes byas su 'gyur ro/ /bsam gtan dang po ji lta ba de bzhin du gang gis snga </text></item>
<item><p>270b5</p><section>'dul ba</section><text>ma bzhin du gnyis pa dang / gsum pa dang / bzhi pa nas dge slong gang dgra bcom pa rnam par thar pa brgyad la bsam gtan pa dang / gnyis ka'i cha las rnam par grol ba'i bar de yod do zhes zer zhing 'di skad ces kho bo'o zhes ni mi zer na </text></item>
<item><p>270b6</p><section>'dul ba</section><text>nyes byas su 'gyur ro/ /'di ltar dge slong rab tu mang po dag grong med pa'i dgon pa'i gnas shig na gnas shing de na de dag la mi ma yin pa dag gis 'tshe ba na dge slong gang rgyun du zhugs pa dang / lan cig phyir 'ong ba dang / phyir mi 'ong </text></item>
<item><p>270b7</p><section>'dul ba</section><text>ba dang / dgra bcom pa yin pa de la de na mi ma yin pa dag gis 'tshe bar mi byed nas/ dge slong gis bdag nyid la nye bar ston pas 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur </text></item>
<item><p>270b8</p><section>'dul ba</section><text>bar 'di skad ces dge slong gang grong med pa'i dgon pa'i gnas de na gnas pa de la de na mi ma yin pa rnams 'tshe bar mi byed pa de yod do zhes zer zhing 'di skad ces kho bo'o zhes ni mi zer na nyes byas su 'gyur ro/ /'di ltar dge </text></item>
<item><p>271a1</p><section>'dul ba</section><text>slong rab tu mang po dag khyim rnams su mgron du bos te za bar byed cing de na de dag la stan khra bo nye bar bkra ba dag bshams shing / de na dge slong gang rgyun du zhugs pa dang / lan cig phyir 'ong ba dang / phyir mi 'ong </text></item>
<item><p>271a2</p><section>'dul ba</section><text>ba dang / dgra bcom pa yin pa de la de na stan khra bo nye bar bkra ba dag shom par byed nas/ dge slong gis bdag nyid la nye bar ston pas 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur </text></item>
<item><p>271a3</p><section>'dul ba</section><text>bar 'di skad ces dge slong gang khyim der mgron du bos shing zos te de na de la yang stan khra bo nye bar bkra ba dag shom par byed pa de yod do zhes zer zhing 'di skad ces kho bo'o zhes ni mi zer na nyes byas su 'gyur ro/ /'di ltar dge slong rab </text></item>
<item><p>271a4</p><section>'dul ba</section><text>tu mang po dag dgon pa na gnas pa dag gis zhi gnas kyi rgyu mtshan rang gi mtshan nyid 'dzin pa cung zad cig la brten nas 'jig rten pa'i lam kyis nyon mongs pa dag rnam par mnan pas 'dod pa la 'dod chags dang / gnod </text></item>
<item><p>271a5</p><section>'dul ba</section><text>sems dag rgyud la kun du mi 'byung nas dge slong gis bdag nyid la nye bar ston pas 'du shes ma bsgyur cing bzod pa dang / 'dod pa dang / blo gros dang / rtog pa dang / lta ba ma bsgyur bar 'di skad ces dge slong gis grong med </text></item>
<item><p>271a6</p><section>'dul ba</section><text>pa'i dgon pa'i gnas de na gnas shing zhi gnas kyi rgyu mtshan rang gi mtshan nyid 'dzin pa cung zad cig la brten nas 'jig rten pa'i lam gyis nyon mongs pa dag rnam par mnan pas 'dod pa la 'dod chags dang / gnod </text></item>
<item><p>271a7</p><section>'dul ba</section><text>sems dag rgyud la kun du mi 'byung ba de yod do zhes zer zhig 'di skad ces kho bo'o zhes ni mi zer na nyes byas su 'gyur ro/ /mi'i chos bla ma brjod pa'i ltung byed de brgyad pa rdzogs s+ho// //'dul ba rnam par </text></item>
<item><p>271a8</p><section>'dul ba</section><text>'byed pa/ bam po bzhi bcu rtsa gnyis pa/ sangs rgyas bcom ldan 'das rgyal po'i khab na 'od ma'i tshal ka lan da ka'i gnas na bzhugs so/ /gang gi tshe tshe dang ldan pa gyad bu nor gnas mal 'bog </text></item>
<item><p>271b1</p><section>'dul ba</section><text>pa dang / zas la sko bar bskos pa de'i tshe na de dad pa dang ldan zhing bzang la dge ba'i bsam pa can yin pas dge 'dun la chos dang ldan pas zhal ta byed pa'i las la brtson pa yin la/ des sangs rgyas sam/ chos sam/ dge 'dun nam/</text></item>
<item><p>271b2</p><section>'dul ba</section><text>yid du 'thad pa'i dge slong rnams la ma phul ba 'am/ yongs su ma btang ba ci yang med de/ des de ltar phul zhing yongs su btang bas chos gos gsum ngan cing snam sbyar yang yongs su rnyings nas dge slong rnams kyis smras pa/ tshe dang ldan pa dag </text></item>
<item><p>271b3</p><section>'dul ba</section><text>tshe dang ldan pa gyad bu nor 'di dad pa dang ldan zhing bzang la dge ba'i bsam pa can yin pas dge 'dun la chos dang ldan pas zhal ta byed pa'i las la brtson pa yin la/ des sangs rgyas sam/ chos sam/ dge 'dun nam/ yid du 'thad pa'i </text></item>
<item><p>271b4</p><section>'dul ba</section><text>dge slong rnams la ma phul ba 'am/ yongs su ma btang ba ci yang med de/ des de ltar phul zhing yongs su btang bas chos gos gsum ngan cing snam sbyar yang yongs su rnyings kyis/ gal te dge 'dun gyis ras yug chen 'ga' zhig rnyed na </text></item>
<item><p>271b5</p><section>'dul ba</section><text>de tshe dang ldan pa gyad bu nor la sbyin par bya'o zhes smras nas/ dge 'dun gyis kyang ras yug chen rnyed pa'i skabs de dge slong rnams kyis bcom ldan 'das la gsol pa dang / bcom ldan 'das kyis bka' stsal pa/ gsol ba </text></item>
<item><p>271b6</p><section>'dul ba</section><text>byas te byin na mi g.yo bar 'gyur ro/ /'di ltar bya ste/ gnas mal bsham pa byas nas gaN+DI de brdungs te dris pa'i tshig gis dge slong rnams la yang dag par bsgo nas dge 'dun thams cad 'dug cing 'thun par gyur pa la </text></item>
<item><p>271b7</p><section>'dul ba</section><text>dge slong cig gis gsol ba bya ste/ dge 'dun btsun pa rnams gsan du gsol/ tshe dang ldan pa gyad bu nor 'di ni dad pa dang ldan zhing bzang la dge ba'i bsam pa can de dge 'dun la yang chos kyis zhal ta bgyid pa'i las la </text></item>
<item><p>271b8</p><section>'dul ba</section><text>brtson pa lags la/ des sangs rgyas sam/ chos sam/ dge 'dun nam/ yid du 'thad pa'i dge slong rnams la ma phul ba 'am/ yongs su ma btang ba ci yang ma mchis te/ des de ltar phul zhing yongs su btang bas chos </text></item>
<item><p>272a1</p><section>'dul ba</section><text>gos gsum ngan cing snam sbyar yang yongs su rnyings la dge 'dun la ni ras yug chen 'byor par mnga' na/ gal te dge 'dun gyi dus la bab cing bzod na dge 'dun gyis gnang bar mdzod cig dang </text></item>
<item><p>272a2</p><section>'dul ba</section><text>dge 'dun gyis tshe dang ldan pa gyad bu nor la ras yug chen stsol to/ /'di ni gsol ba'o/ /phyis dge 'dun gyis de la ras yug chen byin pa dang / dge slong mdza' bo dang / sa las skyes gnyis tshe dang ldan pa gyad </text></item>
<item><p>272a3</p><section>'dul ba</section><text>bu nor dang tshe rabs tshe rabs nas rjes su 'brel ba'i khon yod pas de gnyis dge slong rnams kyi mdun na tshe dang ldan pa dag 'di ltar dge 'dun gyi rnyed pa rnyed do cog gcig gis gang zag la yongs su bsngo bar byed na/</text></item>
<item><p>272a4</p><section>'dul ba</section><text>dge 'dun gyis rnyed pa 'grub par ga la 'gyur zhes smod par byed nas dge slong rnams kyis de gnyis la smras pa/ tshe dang ldan pa gnyis khyed gnyis der ma 'dus sam/ 'dus so/ /'o na ci'i phyir </text></item>
<item><p>272a5</p><section>'dul ba</section><text>smod par byed/ de gnyis kyis smras pa/ ci kho bo cag gnyis 'dur yang mi gnang ngam/ dge slong don nyung ngu dag ci'i phyir dge slong dag sngar legs par rung bar byas nas/ de'i 'og tu 'di skad ces tshe </text></item>
<item><p>272a6</p><section>'dul ba</section><text>dang ldan pa dag gis 'di ltar bshes ngor byas te dge 'dun gyi rnyed par bsngos pa bdag gi gang zag la bsngos shes zer zhing smod par byed/ phyar ka gtong bar byed/ kha zer bar byed pa'i skabs de dge </text></item>
<item><p>272a7</p><section>'dul ba</section><text>slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga </text></item>
<item><p>272a8</p><section>'dul ba</section><text>ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis dge slong mdza' bo dang / sa las </text></item>
<item><p>272b1</p><section>'dul ba</section><text>skyes gnyis la rmas pa/ dge slong gnyis khyed gnyis kyis sngar legs par rung bar byas nas de'i 'og tu 'di skad ces tshe dang ldan pa dag gis 'di ltar bshes ngor byas te dge 'dun gyi rnyed par bsngos pa bdag gi </text></item>
<item><p>272b2</p><section>'dul ba</section><text>gang zag la bsngos so zhes smras pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa/</text></item>
<item><p>272b3</p><section>'dul ba</section><text>de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag </text></item>
<item><p>272b4</p><section>'dul ba</section><text>par gzigs pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang </text></item>
<item><p>272b5</p><section>'dul ba</section><text>dge slong gang sngar legs par rung bar byas nas/ de'i 'og tu 'di skad ces tshe dang ldan pa dag gis 'di ltar bshes ngor byas te dge 'dun gyi rnyed par bsngos pa bdag gi gang zag la bsngos so zhes zer na ltung byed do/ /</text></item>
<item><p>272b6</p><section>'dul ba</section><text>yang dge slong gang zhes bya ba ni mdza' bo dang sa las skyes sam/ gzhan yang de lta bu gang yin pa'o/ /sngar legs par rung bar byas nas zhes bya ba ni sngar dad pa phul nas so/ /de'i </text></item>
<item><p>272b7</p><section>'dul ba</section><text>'og tu zhes bya ba ni dus gzhan na'o/ /'di skad ces shes bya ba ni 'di skad ces zer na'o/ /tshe dang ldan pa dag gis 'di ltar bshes ngor byas te zhes bya ba la/ dge slong gi bshes pa gang zhe na/ mkhan po'i ni </text></item>
<item><p>272b8</p><section>'dul ba</section><text>lhan cig gnas pa'o/ /lhan cig gnas pa'i ni mkhan po'o/ /slob dpon gyi ni nye gnas so/ /nye gnas kyi ni slob dpon no/ /mkhan po gcig pa'i ni mkhan po gcig pa'o/ /slob dpon gcig pa'i </text></item>
<item><p>273a1</p><section>'dul ba</section><text>ni slob dpon gcig pa'o/ /mdza' bo'i ni mdza' bo'o/ /dge 'dun gyi zhes bya ba ni de bzhin gshegs pa'i nyan thos kyi dge 'dun gyi'o/ /rnyed pa zhes bya ba la rnyed pa ni gnyis te/ gos kyi rnyed pa dang / zas kyi rnyed pa ste/ don </text></item>
<item><p>273a2</p><section>'dul ba</section><text>'dir ni gos kyi rnyed pa yin par dgongs so/ /bsngos pa zhes bya ba ni dge 'dun gyi nang du grub pa'o/ /bdag gi gang zag la bsngos so zhes bya ba ni bdag gi don du'o/ /ltung byed do zhes bya ba ni sems can dmyal ba dang / dud 'gro dang /</text></item>
<item><p>273a3</p><section>'dul ba</section><text>yi dgas ngan song dang / ngan 'gro dang / log par ltung ba dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des </text></item>
<item><p>273a4</p><section>'dul ba</section><text>na ltung byed do zhes gsungs so/ /de la ltung bar ji ltar 'gyur zhe na/ dge slong gis ji tsam du cung zad sngar 'thun zhing rung bar byas nas de'i 'og tu 'di skad ces tshe dang ldan pa dag gis 'di ltar bshes ngor byas te dge 'dun gyi rnyed par </text></item>
<item><p>273a5</p><section>'dul ba</section><text>bsngos pa bdag gi gang zag la bsngos so zhes zer na thams cad du ltung byed du 'gyur ro/ /bshes ngor byas te dge 'dun gyi rnyed par bsngos pa bdag gi gang zag la bsngos pa bden na ltung ba med do/ /las dang po pa dang / smyos </text></item>
<item><p>273a6</p><section>'dul ba</section><text>pa dang / sems 'khrugs pa dang / tshor ba dag gis nyen pa la ltung ba med do/ /skur pa 'debs pa'i ltung byed de dgu pa rdzogs s+ho// // sangs rgyas bcom ldan 'das mnyan yod na rgyal byed kyi tshal mgon med zas </text></item>
<item><p>273a7</p><section>'dul ba</section><text>sbyin gyi kun dga' ra ba na bzhugs so/ /bcom ldan 'das kyis zla ba phyed phyed cing so sor thar pa'i mdo gdon pa gdon par bya'o zhes bka' stsal nas/ dge slong rnams zla ba phyed phyed cing so sor thar pa'i mdo gdon pa 'don par byed </text></item>
<item><p>273a8</p><section>'dul ba</section><text>pa na/ drug sde dag pham par 'gyur ba bzhi po dag 'don pa'i tshe ni cang mi smra bar 'khod do/ /dge 'dun lhag ma bcu gsum 'don pa'i tshe na 'di skad ces tshe dang ldan pa dag gang la gzhi nges pa dang / gang zag nges par rab tu </text></item>
<item><p>273b1</p><section>'dul ba</section><text>shes pa yod bzhin du/ bdag cag gis rma sos pa sos pa dag ci'i phyir 'dral bar byed/ gang dag gis dge slong rnams 'gyod pa dang / yid la gcags pa dang / gnod par 'gyur ba bslab pa'i gzhi phran tshegs rab tu phra ba 'di dag gis zla ba phyed </text></item>
<item><p>273b2</p><section>'dul ba</section><text>phyed cing so sor thar pa'i mdo gdon pa bton pa dag gis ci bya zhes zer ro/ /de bzhin du ma nges pa gnyis dang / spang ba'i ltung byed kyi chos sum bcu dang / ltung byed kyi chos dgu bcu dang / so sor bshags par bya ba'i chos bzhi dang / bslab pa'i </text></item>
<item><p>273b3</p><section>'dul ba</section><text>chos mang po dang / rtsod pa zhi bar bya ba'i chos bdun po dag 'don pa'i tshe na yang 'di skad ces tshe dang ldan pa dag gang la gzhi nges pa dang / gang zag nges pa rab tu shes pa yod bzhin du bdag cag gi rma sos pa sos pa dag ci'i phyir 'dral bar byed/ gang </text></item>
<item><p>273b4</p><section>'dul ba</section><text>dag gis dge slong rnams 'gyod pa dang / yid la gcags pa dang / gnod par 'gyur ba bslab pa'i gzhi phran tshegs rab tu phra ba 'di dag gis zla ba phyed phyed cing so sor thar pa'i mdo gdon pa bton pa dag gis ci bya zhes zer nas/ dge slong rnams kyis smras pa/</text></item>
<item><p>273b5</p><section>'dul ba</section><text>tshe dang ldan pa dag gi phyir kho bo cag zla ba phyed phyed cing so sor thar pa'i mdo gdon pa 'don pa ma yin gyi/ 'di ltar kho bo cag ni ston pa'i bka' lung gis 'don to/ /gal te khyed cag sdug bsngal ba dang / yid mi bde ba skye na ci'i phyir lhag par spyod par byed/ dge </text></item>
<item><p>273b6</p><section>'dul ba</section><text>slong don nyung ngu dag ci'i phyir dge slong dag pham par 'gyur ba bzhi po dag 'don pa'i tshe ni cang mi smra bar 'khod la/ dge 'dun lhag ma bcu gsum 'don pa'i tshe ni 'di skad ces tshe dang ldan pa dag gang la gzhi nges pa dang / gang zag nges pa rab tu shes pa </text></item>
<item><p>273b7</p><section>'dul ba</section><text>yod bzhin du bdag cag gi rma sos pa sos pa dag ci'i phyir 'dral bar byed/ gang dag gis dge slong rnams 'gyod pa dang / yid la gcags pa dang / gnod par 'gyur ba bslab pa'i gzhi phran tshegs rab tu phra ba 'di dag gis zla ba phyed phyed cing so </text></item>
<item><p>273b8</p><section>'dul ba</section><text>sor thar pa'i mdo gdon pa bton bdag gis ci bya zhes zer/ de bzhin du ma nges pa gnyis dang / spang ba'i ltung byed kyi chos sum bcu dang / ltung byed kyi chos dgu bcu dang / so sor bshags par bya ba'i chos bzhi dang / bslab pa'i chos mang po </text></item>
<item><p>274a1</p><section>'dul ba</section><text>dang / rtsod pa zhi bar bya ba'i chos bdun po dag 'don pa'i tshe na yang 'di skad ces tshe dang ldan pa dag gang la gzhi nges pa dang / gang zag nges pa rab tu shes pa yod bzhin du bdag cag gi rma sos pa sos pa dag ci'i phyir 'dral </text></item>
<item><p>274a2</p><section>'dul ba</section><text>bar byed/ gang dag gis dge slong rnams 'gyod pa dang / yid la gcags pa dang / gnod par 'gyur ba bslab pa'i gzhi phran tshegs rab tu phra ba 'di dag gis zla ba phyed phyed cing so sor thar pa'i mdo gdon pa bton pa dag gis ci bya zhes zer zhing smod par byed/</text></item>
<item><p>274a3</p><section>'dul ba</section><text>phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang / gleng gzhi 'di dang / skabs 'di la dge slong gi dge 'dun bsdu ba mdzad do zhes </text></item>
<item><p>274a4</p><section>'dul ba</section><text>bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma bzhin te/ sangs rgyas bcom ldan 'das kyis dge slong drug sde dag la rmas pa/</text></item>
<item><p>274a5</p><section>'dul ba</section><text>dge slong dag khyed cag pham par 'gyur ba bzhi po dag 'don pa'i tshe ni cang mi smra bar 'khod la/ dge 'dun lhag ma bcu gsum 'don pa'i tshe ni 'di skad ces tshe dang ldan pa dag gang la gzhi nges pa dang / gang zag nges pa rab tu </text></item>
<item><p>274a6</p><section>'dul ba</section><text>shes pa yod bzhin du bdag cag gi rma sos pa sos pa dag ci'i phyir 'dral bar byed/ gang gis dge slong rnams 'gyod pa dang / yid la gcags pa dang / gnod par 'gyur ba bslab pa'i gzhi phran tshegs rab tu </text></item>
<item><p>274a7</p><section>'dul ba</section><text>phra ba 'di dag gis zla ba phyed phyed cing so sor thar pa'i mdo gdon pa bton pa dag gis ci bya/ de bzhin du ma nges pa gnyis dang / spang ba'i ltung byed kyi chos sum bcu dang / ltung byed kyi chos dgu bcu dang / so sor bshags </text></item>
<item><p>274a8</p><section>'dul ba</section><text>par bya'i chos bzhi dang / bslab pa'i chos mang po dang / rtsod pa zhi bar bya ba'i chos bdun po dag 'don pa'i tshe yang 'di skad ces tshe dang ldan pa dag gang la gzhi nges pa dang / gang zag nges pa rab tu shes pa yod bzhin du </text></item>
<item><p>274b1</p><section>'dul ba</section><text>bdag cag gi rma sos pa sos pa dag ci'i phyir 'dral bar byed/ gang dag gis dge slong rnams 'gyod pa dang / yid la gcags pa dang / gnod par 'gyur ba bslab pa'i gzhi phran tshegs rab tu phra ba 'di dag gis zla ba phyed phyed cing so sor </text></item>
<item><p>274b2</p><section>'dul ba</section><text>thar pa'i mdo gdon pa bton pa dag gis ci bya zhes smras pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa </text></item>
<item><p>274b3</p><section>'dul ba</section><text>de ni rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs </text></item>
<item><p>274b4</p><section>'dul ba</section><text>pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs pa snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ yang dge slong gang zla ba phyed </text></item>
<item><p>274b5</p><section>'dul ba</section><text>phyed cing so sor thar pa'i mdo gdon pa 'don pa na/ 'di skad ces tshe dang ldan pa dag gang dag gis dge slong rnams 'gyod pa dang / yid la gcags pa dang / gnod par 'gyur ba bslab pa'i gzhi phran tshegs 'di dag gis zla ba </text></item>
<item><p>274b6</p><section>'dul ba</section><text>phyed phyed cing so sor thar pa'i mdo gdon pa bton pa dag gis ci bya zhes zer zhing bslab pa khyad du gsod na ltung byed do/ /yang dge slong gang zhes bya ba ni drug sde 'am/ gzhan yang de lta bu gang yin pa'o/ /zla ba phyed phyed cing zhes bya ba </text></item>
<item><p>274b7</p><section>'dul ba</section><text>ni zla ba phyed phyed cing ngo / /so sor thar pa zhes bya ba ni pham par 'gyur ba'i chos bzhi dang / dge 'dun lhag ma'i chos bcu gsum dang / ma nges pa'i chos gnyis dang / spang ba'i ltung byed kyi chos sum bcu dang / ltung byed kyi chos dgu </text></item>
<item><p>274b8</p><section>'dul ba</section><text>bcu dang / so sor bshags par bya ba'i chos bzhi dang / bslab pa'i chos mang po dang / rtsod pa zhi bar bya ba'i chos bdun po dag go/ /mdo zhes bya ba ni des nye bar sbyar ba'i mdo 'am/ yang na mdo yang dag par sbyar ba'o/ /gdon pa </text></item>
<item><p>275a1</p><section>'dul ba</section><text>'don pa na zhes bya ba ni rab tu ston pa na'o/ /'di skad ces tshe dang ldan pa dag gang dag gis dge slong rnams 'gyod pa dang / yid la gcags pa dang / gnod par 'gyur ba bslab pa'i gzhi phran tshegs rab tu phra ba 'di dag </text></item>
<item><p>275a2</p><section>'dul ba</section><text>gis zla ba phyed phyed cing so sor thar pa'i mdo gdon pa bton pa dag gis ci bya zhes zer zhing bslab pa khyad du gsod na zhes bya ba ni bslab pa khyad du gsod pa'i bsam pas ngag dang / tshig dang / tha snyad dang / skad dang / /brjod pa dang / nges </text></item>
<item><p>275a3</p><section>'dul ba</section><text>pa'i tshig dang / tshig gi lam dang / tshig gi sgra dang / ngag gi las dang / ngag gi rnam par rig byed brjod pa'o/ /ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan 'gro dang / log par ltung ba </text></item>
<item><p>275a4</p><section>'dul ba</section><text>dag tu sreg par byed/ 'tshod par byed/ ltung bar byed pa'o/ /gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes gsungs so/ /de la ltung bar </text></item>
<item><p>275a5</p><section>'dul ba</section><text>ji ltar 'gyur zhe na/ dge slong pham par 'gyur ba bzhi po dag 'don pa na 'di skad ces tshe dang ldan pa dag gang dag gis dge slong rnams 'gyod par 'gyur ba 'di dag bton pas ci bya zhes zer na ltung byed du 'gyur ro/ /dge slong pham par 'gyur ba bzhi </text></item>
<item><p>275a6</p><section>'dul ba</section><text>po dag 'don pa na 'di skad ces tshe dang ldan pa dag gang dag gis ni dge slong rnams yid la gcags par 'gyur ba 'di dag bton pas ci bya zhes zer na ltung byed du 'gyur ro/ /dge slong pham par 'gyur ba bzhi po dag 'don pa na 'di skad ces </text></item>
<item><p>275a7</p><section>'dul ba</section><text>tshe dang ldan pa dag gang dag gis dge slong rnams la gnod par 'gyur ba 'di dag bton pas ci bya zhes zer na ltung byed du 'gyur ro/ /dge slong pham par 'gyur ba bzhi po dag 'don pa na 'di skad ces tshe dang ldan pa dag gang dag gis dge slong rnams </text></item>
<item><p>275a8</p><section>'dul ba</section><text>gdung bar 'gyur ba 'di dag bton pas ci bya zhes zer na ltung byed du 'gyur ro/ /dge slong pham par 'gyur ba bzhi po dag 'don pa na 'di skad ces tshe dang ldan pa dag gang dag gis dge slong rnams kun du gdung bar 'gyur ba 'di dag bton pas ci bya </text></item>
<item><p>275b1</p><section>'dul ba</section><text>zhes zer na ltung byed du 'gyur ro/ /dge slong pham par 'gyur ba bzhi po dag 'don pa na 'di skad ces tshe dang ldan pa dag gang dag gis dge slong rnams yongs su gdung bar 'gyur ba 'di dag bton pas ci bya zhes zer na ltung byed du 'gyur ro/ /dge slong </text></item>
<item><p>275b2</p><section>'dul ba</section><text>pham par 'gyur ba bzhi po dag 'don pa na 'di skad ces tshe dang ldan pa dag gang dag gis dge slong rnams 'dod par 'gyur ba 'di dag bton pas ci bya zhes zer na ltung byed du 'gyur ro/ /dge slong pham par 'gyur ba bzhi po dag 'don pa na 'di skad ces tshe dang </text></item>
<item><p>275b3</p><section>'dul ba</section><text>ldan pa dag gang dag gis dge slong rnams mngon par mi dga' bar 'gyur ba 'di dag bton pas ci bya zhes zer na ltung byed du 'gyur ro/ /dge slong pham par 'gyur ba bzhi po dag 'don pa na 'di skad ces tshe dang ldan pa dag gang dag gis dge slong rnams </text></item>
<item><p>275b4</p><section>'dul ba</section><text>rnam par 'khyam par 'gyur ba 'di dag bton pas ci bya zhes zer na ltung byed du 'gyur ro/ /de bzhin du dge slong / dge 'dun lhag ma'i chos bcu gsum dang / ma nges pa'i chos gnyis dang / spang ba'i ltung byed kyi chos sum bcu dang / ltung byed kyi </text></item>
<item><p>275b5</p><section>'dul ba</section><text>chos dgu bcu dang / so sor bshags par bya ba'i chos bzhi dang / bslab pa'i chos mang po dang / rtsod pa zhi bar bya ba'i chos bdun po dag 'don pa na 'di skad ces tshe dang ldan pa dag gang dag gis dge slong rnams 'gyod pa dang / yid la gcags pa dang / /</text></item>
<item><p>275b6</p><section>'dul ba</section><text>gnod pa dang / gdung ba dang / kun du gdung ba dang / yongs su gdung ba dang / 'dod pa dang / mngon par mi dga' ba dang / rnam par 'khyam par 'gyur ba 'di dag bton pas ci bya zhes zer na ltung byed du 'gyur ro/ /de bzhin du dge slong gzhi dag dang / phran tshegs </text></item>
<item><p>275b7</p><section>'dul ba</section><text>dag dang / gleng gzhi dag dang / sil bu dag dang / 'dul ba lnga pa dag dang / 'dul ba drug pa dang / 'dul ba'i ma mo dag dang / de las gzhan pa 'dul ba dang ldan pa'i mdo dag 'don pa na 'di skad ces tshe dang ldan pa dag gang dag gis dge slong rnams 'gyod </text></item>
<item><p>275b8</p><section>'dul ba</section><text>pa dang / yid la gcags pa dang / gnod sems dang / gdung ba dang / kun du gdung ba dang / yongs su gdung ba dang / 'dod pa dang / mngon par mi dga' ba dang / rnam par 'khyam par 'gyur ba 'di dag bton pas ci bya zhes zer na ltung byed du 'gyur ro/ /dge </text></item>
<item><p>276a1</p><section>'dul ba</section><text>slong de las gzhan pa'i mdo sde dag 'don pa na 'di skad ces tshe dang ldan pa dag gang dag gis dge slong rnams 'gyod pa dang / yid la gcags pa dang / gnod pa dang / gdung ba dang / kun du gdung ba dang / yongs su gdung ba dang / 'dod </text></item>
<item><p>276a2</p><section>'dul ba</section><text>pa dang / mngon par mi dga' ba dang / rnam par 'khyam par 'gyur ba 'di dag bton pas ci bya zhes zer na nyes byas su 'gyur ro/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /</text></item>
<item><p>276a3</p><section>'dul ba</section><text>bslab pa khyad du gsod pa'i ltung byed de bcu pa rdzogs s+ho// // sdom la/ sa bon 'phya ba bsgo ba dang / /khri dang gding dang skrod pa dang / /phyis gnod 'byung ba 'debs pa dang / /rim pa gnyis su rtsig pa'o/ / sangs rgyas bcom ldan </text></item>
<item><p>276a4</p><section>'dul ba</section><text>'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na sngon shing mkhan rgan zhugs byis pa/ rmongs pa/ mi gsal ba mi mkhas pa zhig gis shing ljon pa bcad nas dge 'dun gyi gtsug </text></item>
<item><p>276a5</p><section>'dul ba</section><text>lag khang byed du bcug go/ /de nas shing ljon pa de la gnas pa'i lha kha dog shin du 'das pa gang yin pa de mtshan mo nam sros pa dang bcom ldan 'das ga la ba der song ste phyin pa dang / bcom ldan 'das kyi zhabs gnyis la mgo bos </text></item>
<item><p>276a6</p><section>'dul ba</section><text>phyag 'tshal te mtha' gcig tu 'dug pa dang / 'di ltar lha de'i kha dog gi mthus rgyal byed kyi tshal thams cad snang ba rgya chen pos khyab par gyur to/ /mtha' gcig tu 'dug nas bcom ldan 'das la lha des 'di skad ces gsol to/ /</text></item>
<item><p>276a7</p><section>'dul ba</section><text>btsun pa sngon shing mkhan rgan zhugs byis pa/ rmongs pa/ mi gsal ba/ mi mkhas pa zhig gis bdag gi gnas pa dang / gling dang / skyob pa dang / skyabs dang / dpung gnyen dang / gnas mal dang / gzhi dang / rten gyi zhugs </text></item>
<item><p>276a8</p><section>'dul ba</section><text>shing ljon pa gang lags pa de bkum nas dge 'dun gyi gtsug lag khang bgyid du stsal te/ btsun pa dgun gyi dgung ni ring / dgun smad kyi dus kyi tshe ni tshes brgyad kyi bar la 'od ma 'gas pa'i bser ma dag ldang zhing btsun pa bdag </text></item>
<item><p>276b1</p><section>'dul ba</section><text>gi bu dang phrug gu dag ni chung na bdag gis ji ltar bgyi/ de nas bcom ldan 'das kyis lha zhig la bka' stsal pa/ lha khyod kyi gnas su lha 'di'i gnas byin cig /lha des 'di lta ste/ ston pa'i bka' lung gis rang gi gnas su lha de'i gnas byin </text></item>
<item><p>276b2</p><section>'dul ba</section><text>no/ /de nas bcom ldan 'das de nyid gyi mtshan mo 'das pa dang dge slong gi dge 'dun gyi gong du gdan bshams pa nyid la bzhugs so/ /bzhugs nas bcom ldan 'das kyis dge slong rnams la bka' stsal pa/ dge slong dag mdang lha kha dog shin du 'das </text></item>
<item><p>276b3</p><section>'dul ba</section><text>pa zhig mtshan mo nam sros pa dang nga ga la ba der 'ongs te phyin nas/ nga'i zhabs gnyis la mgo bos phyag 'tshal te mtha' gcig tu 'dug pa dang / 'di ltar lha de'i kha dog gi mthus rgyal byed kyi tshal thams cad snang ba rgya chen pos khyab par gyur </text></item>
<item><p>276b4</p><section>'dul ba</section><text>to/ /mtha' gcig tu 'dug nas nga la lha de 'di skad ces btsun pa sngon shing mkhan rgan zhugs byis pa/ rmongs pa/ mi gsal ba/ mi mkhas pa zhig gis bdag gi gnas dang / gling dang / skyob pa dang / skyabs dang / dpung gnyen dang /</text></item>
<item><p>276b5</p><section>'dul ba</section><text>gnas mal dang / gzhi dang / rten gyi zhugs shing ljon pa gang lags pa de bkum nas dge 'dun gyi gtsug lag khang bgyid du stsal te/ btsun pa dgun gyi dgung ni ring / dgun smad kyi dus kyi tshe ni tshes brgyad kyi bar la 'od ma 'gas </text></item>
<item><p>276b6</p><section>'dul ba</section><text>pa'i bser ma dag ldang zhing / btsun pa bdag gi bu dang phrug gu dag ni chung na bdag gis ji ltar bgyi zhes zer bas dge slong dag 'di ltar lha dag de skad ces kye ma shAkya'i bu'i dge sbyong rnams ni 'di lta ste/ dge ba'i chos rnams kyis yongs </text></item>
<item><p>276b7</p><section>'dul ba</section><text>su nyams par 'gyur ro zhes smod par byed/ phyar ka gtong bar byed/ kha zer bar byed pa de ni mi mdzes shing tshul dang 'thun pa ma yin no/ /de nas bcom ldan 'das 'di snyam du dgongs te/ nyes dmigs gang cung zad ci byung ba de ni dge slong dag </text></item>
<item><p>276b8</p><section>'dul ba</section><text>shing ljon pa gcod par byed pa las gyur pa yin no snyam du dgongs nas dge slong rnams la bka' stsal pa/ dge slong dag de lta bas na dge slong gis shing ljon pa gcad par mi bya'o/ /gcod na 'gal tshabs can du 'gyur ro/ /</text></item>
<item><p>277a1</p><section>'dul ba</section><text>sangs rgyas bcom ldan 'das 'brog gnas na 'brog gi nags mchog na bzhugs so/ /bcom ldan 'das kyis dge slong gis shing ljon pa gcad par mi bya'o zhes bka' stsal nas/ dge slong lag gi bla dag gis shing med </text></item>
<item><p>277a2</p><section>'dul ba</section><text>pas mkhar lan dag btang bar gyur to/ /sangs rgyas bcom ldan 'das rnams ni mkhyen bzhin du rmed par mdzad pas sangs rgyas bcom ldan 'das kyis tshe dang ldan pa kun dga' bo la rmas pa/ kun dga' bo ci'i phyir dge slong lag </text></item>
<item><p>277a3</p><section>'dul ba</section><text>gi bla dag gis mkhar lan dag btang bar gyur/ btsun pa bcom ldan 'das kyis dge slong gis shing ljon pa gcad par mi bya'o zhes bka' stsal nas/ dge slong lag gi bla dag gis zhugs shing ma mchis pas mkhar lan btang ba gyur </text></item>
<item><p>277a4</p><section>'dul ba</section><text>to/ /kun dga' bo ngas dge slong lag gi bla'i kun du spyod pa'i chos dag bca' bar bya ste/ dge slong lag gi blas zhag bdun nam brgyad kyis shing ljon pa gcod par 'gyur ba na shing ljon pa de'i drung du dkyil 'khor bya zhing / spos </text></item>
<item><p>277a5</p><section>'dul ba</section><text>dang / me tog dang / gtor ma yang sbyin par bya/ rgyud chags gsum pa yang klag par bya/ yon bshad pa yang bya zhing dge ba bcu'i las kyi lam dag nye bar gzhag par yang bya/ mi dge ba bcu'i las kyi lam dag gi </text></item>
<item><p>277a6</p><section>'dul ba</section><text>bsngags pa ma yin pa dag kyang brjod par bya/ 'di skad ces shing ljon pa 'di la lha gang gnas pa de gnas gzhan tshol cig /shing ljon pa 'dis mchod rten gyi 'am/ chos kyi 'am/ dge 'dun gyi bya ba byed par 'gyur ro zhes kyang </text></item>
<item><p>277a7</p><section>'dul ba</section><text>brjod par bya'o/ /de'i 'og tu nyi ma bdun nam brgyad kyis shing ljon pa de gcad par bya'o/ /gal te 'gyur ba ston na gcad par mi bya'o/ /dge slong lag gi blas kun du spyad pa'i chos ji ltar bcas pa yang dag par blangs te </text></item>
<item><p>277a8</p><section>'dul ba</section><text>'jug par mi byed na 'gal tshabs can du 'gyur ro/ /'di ni re shig byung ba yin te/ sangs rgyas bcom ldan 'das re shig 'dul ba la nyan thos rnams kyi bslab pa'i gzhi bca' bar ni mi mdzad do/ /sangs rgyas bcom ldan </text></item>
<item><p>277b1</p><section>'dul ba</section><text>'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/ /de'i tshe na dge slong drug sde dag rang gi lag gis shing ljon pa gcod cing gcod du 'dzud par yang byed/ rtswa sngon po rnga zhing rngar 'dzud par yang </text></item>
<item><p>277b2</p><section>'dul ba</section><text>byed/ me tog dag 'thog cing 'thog tu 'dzud par yang byed nas gzhan mu stegs can dag shes ldan dag shAkya'i bu'i dge sbyong 'di dag ni rang gi lag gis shing ljon pa gcod cing gcod du 'dzud par yang byed/ rtswa sngon po rnga zhing rngar 'dzud par </text></item>
<item><p>277b3</p><section>'dul ba</section><text>yang byed/ me tog dag 'thog cing 'thog tu 'dzud par yang byed de/ bram ze dang khyim bdag 'di dag kyang rang gi lag gis shing ljon pa gcod cing gcod du 'dzud par yang byed/ rtswa sngon po rnga zhing rngar 'dzud par yang byed/ me tog dag 'thog </text></item>
<item><p>277b4</p><section>'dul ba</section><text>cing 'thog tu 'dzud par yang byed pas shes ldan dag shAkya'i bu'i dge sbyong 'di dag dang / bram ze dang / khyim bdag 'di dag la bye brag ni ci yod/ bsam pa ni ci yod/ tha dad du bya ba ni ci yod/ su zhig dge sbyong mgo reg 'di dag </text></item>
<item><p>277b5</p><section>'dul ba</section><text>la bsod snyoms byin pa dang bya bar sems shes smod par byed/ phyar ka gtong bar byed/ kha zer bar byed pa'i skabs de dge slong rnams kyis bcom ldan 'das la gsol to/ /de nas bcom ldan 'das kyis byung ba 'di dang /</text></item>
<item><p>277b6</p><section>'dul ba</section><text>gleng gzhi 'di dang / skabs 'di la dge slong gi dge 'dun bsdu ba mdzad do zhes bya ba la sogs pa snga ma bzhin no/ /sangs rgyas bcom ldan 'das rnams ni mkhyen bzhin du rmed par mdzad pa ste zhes bya ba la sogs pa yang snga ma </text></item>
<item><p>277b7</p><section>'dul ba</section><text>bzhin te/ sangs rgyas bcom ldan 'das kyis dge slong drug sde dag la rmas pa/ dge slong dag khyed cag rang gi lag gis shing ljon pa gcod cing gcod du 'dzud par yang byed/ rtswa sngon po rnga zhing rngar 'dzud par yang byed/ me tog dag </text></item>
<item><p>277b8</p><section>'dul ba</section><text>'thog cing 'thog tu 'dzud par yang byed pa bden nam/ btsun pa mad do/ /sangs rgyas bcom ldan 'das kyis dge sbyong gi tshul ma yin pa/ rjes su 'thun pa ma yin pa/ rung ba ma yin pa/ tshul dang 'thun pa ma yin pa de ni </text></item>
<item><p>278a1</p><section>'dul ba</section><text>rab tu byung bas bya ba ma yin no zhes rnam par smad pa mdzad do/ /de nas bcom ldan 'das kyis rnam grangs du mas rnam par smad nas dge slong rnams la bka' stsal pa/ dge slong dag de lta bas na phan yon bcu yang dag par gzigs </text></item>
<item><p>278a2</p><section>'dul ba</section><text>pas 'dul ba la nyan thos rnams kyi bslab pa'i gzhi bca' bar bya ste zhes bya ba la sogs ba yang snga ma bzhin no/ /nga'i nyan thos rnams kyis 'dul ba la bslab pa'i gzhi 'di ltar gdon par bya ste/ sa bon gyi tshogs dang / 'byung po'i gnas </text></item>
<item><p>278a3</p><section>'dul ba</section><text>'jig gam/ 'jig tu 'dzud na ltung byed do/ /sa bon gyi tshogs shes bya ba ni sa bon lnga ste/ rtsa ba'i sa bon dang / sdong bu'i sa bon dang / tho gu'i sa bon dang / 'gas pa'i sa bon dang / sa bon gyi sa bon nyid ni lnga pa'o/ rtsa ba'i sa bon gang zhe </text></item>
<item><p>278a4</p><section>'dul ba</section><text>na/ glas gang dang / shu dag dang / yung dang / sge'u gsher dang / bong nga dkar po dang / gzhan yang rtsa ba btab pa las rtsa ba nyid skye ba gang yin pa'o/ /sdong bu'i sa bon gang zhe na/ shing kan tsa na dang / ka pi ta la dang / a shwad tha dang / u dum </text></item>
<item><p>278a5</p><section>'dul ba</section><text>ba ra dang / n+ya gro d+ha dang / gzhan yang sdong bu btab pa las sdong bu nyid skye ba gang yin pa'o/ /tho gu'i sa bon gang zhe na/ bu ram shing dang / 'dam bu dang / smig ma dang / rgya mtsho nas 'byung ba dang / gzhan yang tho gu btab pa las tho </text></item>
<item><p>278a6</p><section>'dul ba</section><text>gu nyid skye ba gang yin pa'o/ /'gas pa'i sa bon gang zhe na/ ardza ka dang / sardza ka dang / pha ni nardza ka dang / b+hu s+t+rin dang / dzam b+hir dang / gzhan yang 'gas pa btab pa las 'gas pa nyid skye ba gang yin pa'o/ /sa bon gyi sa bon </text></item>
<item><p>278a7</p><section>'dul ba</section><text>gang zhe na/ sa lu dang / nas dang / gro dang / mon sran sde'u dang / yungs kar dang / gzhan yang sa bon btab pa las sa bon nyid skye ba gang yin pa'o/ /'byung po'i gnas zhes bya ba la 'byung po zhes bya ba ni grog sbur dag dang / phye </text></item>
<item><p>278a8</p><section>'dul ba</section><text>ma leb dag dang / sbrang bu dag dang / til dang phub ma za ba dag dang / sbrul dag dang / sdig pa dag dang / sbrang bu tre ma pu ka dag dang / tre la ta ka dag go/ /gnas shes bya ba ni shing ljon pa la sogs pa'o/ /de dag 'jig </text></item>
<item><p>278b1</p><section>'dul ba</section><text>gam 'jig tu 'jud na zhes bya ba ni 'byin pa dang / snyol ba dang / gcod pa dang / 'bigs pa dang / 'tsheg pa dang / 'tsheg tu 'jug na'o/ /ltung byed do zhes bya ba ni sems can dmyal ba dang / dud 'gro dang / yi dgas ngan song dang / ngan 'gro </text></item>
<item><p>278b2</p><section>'dul ba</section><text>dang / log par ltung ba dag tu sreg par byed/ 'tshod par byed/ ltung bar byed pa'o/ gzhan yang ji srid du ltung ba de ma bshags shing so sor ma bshags na dge ba'i chos rnams la sgrib par byed pa ste/ des na ltung byed do zhes </text></item>
<item><p>278b3</p><section>'dul ba</section><text>gsungs so/ /de la ltung bar ji ltar 'gyur zhe na/ bar sdom la/ /sa bon lnga dang nyams byed dang / /ljon shing gcod dang rtswa rnga dang / /sngon dang 'chag dang rtswa rgyun dang / /nya lcibs sha mo rlam nyid do/ /dge slong gis rtsa ba'i sa </text></item>
<item><p>278b4</p><section>'dul ba</section><text>bon la rtsa ba'i sa bon du 'du shes shing sngon po la sngon por 'du shes nas gcod dam/ gcod du 'jug na ltung byed du 'gyur ro/ /sngon po la yid gnyis za bas gcod dam/ gcod du 'jud na ltung byed du 'gyur ro/ /skam po la sngon por 'du shes pas gcod </text></item>
<item><p>278b5</p><section>'dul ba</section><text>dam/ gcod du 'jud na nyes byas su 'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro/ /dge slong gis rtsa ba'i sa bon la sdong bu'i sa bon du 'du shes shing sngon po la sngon por 'du </text></item>
<item><p>278b6</p><section>'dul ba</section><text>shes pas gcod dam/ gcod du 'jud na ltung byed du 'gyur ro/ /sngon po la yid gnyis za bas gcod dam/ gcod du 'jud na ltung byed du 'gyur ro/ /skam po la sngon por 'du shes pas gcod dam/ gcod du 'jud na nyes </text></item>
<item><p>278b7</p><section>'dul ba</section><text>byas su 'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro/ /dge slong gis rtsa ba'i sa bon la tho gu'i sa bon du 'du shes shing sngon po la sngon por 'du shes pas gcod dam/</text></item>
<item><p>278b8</p><section>'dul ba</section><text>gcod du 'jud na ltung byed du 'gyur ro/ /sngon po la yid gnyis za bas gcod dam/ gcod du 'dzud na ltung byed du 'gyur ro/ /skam po la sngon por 'du shes pas gcod dam/ gcod du 'jud na nyes byas su 'gyur ro/ /skam po </text></item>
<item><p>279a1</p><section>'dul ba</section><text>la yid gnyis za bas gcod dam/ gcod du 'jud na nyes byas su 'gyur ro/ /dge slong gis rtsa ba'i sa bon la 'gas pa'i sa bon du 'du shes shing sngon po la sngon por 'du shes pas gcod dam/ gcod du 'jud na ltung byed </text></item>
<item><p>279a2</p><section>'dul ba</section><text>du 'gyur ro/ /sngon po la yid gnyis za bas gcod dam/ gcod du 'jud na ltung byed du 'gyur ro/ /skam po la sngon por 'du shes pas gcod dam/ gcod du 'jud na nyes byas su 'gyur ro/ /skam po la yid gnyis za bas gcod dam/ gcod du </text></item>
<item><p>279a3</p><section>'dul ba</section><text>'jud na nyes byas su 'gyur ro/ /dge slong gis rtsa ba'i sa bon la sa bon gyi sa bon du 'du shes shing sngon po la sngon por 'du shes pas gcod dam/ gcod du 'jud na ltung byed du 'gyur ro/ /sngon po la yid gnyis za bas gcod dam/ gcod du 'jud na </text></item>
<item><p>279a4</p><section>'dul ba</section><text>ltung byed du 'gyur ro/ /skam po la sngon por 'du shes pas gcod dam/ gcod du 'jud na nyes byas su 'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro/ /de bzhin du dge slong gis sdong bu'i sa bon </text></item>
<item><p>279a5</p><section>'dul ba</section><text>la sdong bu'i sa bon du 'du shes shing sngon po la sngon por 'du shes pas gcod dam/ gcod du 'jud na ltung byed du 'gyur ro/ /sngon po la yid gnyis za bas gcod dam/ gcod du 'jud na ltung byed du 'gyur ro/ /skam po la sngon por </text></item>
<item><p>279a6</p><section>'dul ba</section><text>'du shes pas gcod dam/ gcod du 'jud na nyes byas su 'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro/ /dge slong gis sdong bu'i sa bon la rtsa ba'i sa bon du 'du shes </text></item>
<item><p>279a7</p><section>'dul ba</section><text>shing sngon po la sngon por 'du shes pas gcod dam/ gcod du 'jud na ltung byed du 'gyur ro/ /sngon po la yid gnyis za bas gcod dam/ gcod du 'jud na ltung byed du 'gyur ro/ /skam po la sngon por 'du shes pas gcod dam/ gcod du 'jud </text></item>
<item><p>279a8</p><section>'dul ba</section><text>na nyes byas su 'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro/ /dge slong gis sdong bu'i sa bon la tho gu'i sa bon du 'du shes shing sngon po la sngon por 'du shes pas gcod dam/ gcod du </text></item>
<item><p>279b1</p><section>'dul ba</section><text>'jud na ltung byed du 'gyur ro/ /sngon po la yid gnyis za bas gcod dam/ gcod du 'jud na ltung byed du 'gyur ro/ /skam po la sngon por 'du shes pas gcod dam/ gcod du 'jud na nyes byas su 'gyur ro/ /skam po la yid gnyis za bas gcod </text></item>
<item><p>279b2</p><section>'dul ba</section><text>dam/ gcod du 'jud na nyes byas su 'gyur ro/ /dge slong gis sdong bu'i sa bon la 'gas pa'i sa bon du 'du shes shing sngon po la sngon por 'du shes pas gcod dam/ gcod du 'jud na ltung byed du 'gyur ro/ /sngon po la yid gnyis za bas </text></item>
<item><p>279b3</p><section>'dul ba</section><text>gcod dam/ gcod du 'jud na ltung byed du 'gyur ro/ /skam po la sngon por 'du shes pas gcod dam/ gcod du 'jud na nyes byas su 'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro/ /dge slong </text></item>
<item><p>279b4</p><section>'dul ba</section><text>gis sdong bu'i sa bon la sa bon gyi sa bon du 'du shes shing sngon po la sngon por 'du shes pas gcod dam/ gcod du 'jud na ltung byed du 'gyur ro/ /sngon po la yid gnyis za bas gcod dam/ gcod du 'jud na ltung byed du 'gyur ro/ /skam </text></item>
<item><p>279b5</p><section>'dul ba</section><text>po la sngon por 'du shes pas gcod dam/ gcod du 'jud na nyes byas su 'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro/ /de bzhin du dge slong gis tho gu'i sa bon la tho gu'i sa bon du 'du </text></item>
<item><p>279b6</p><section>'dul ba</section><text>shes shing sngon po la sngon por 'du shes pas gcod dam/ gcod du 'jud na ltung byed du 'gyur ro/ /sngon po la yid gnyis za bas gcod dam/ gcod du 'jud na ltung byed du 'gyur ro/ /skam po la sngon por 'du shes pas gcod dam/</text></item>
<item><p>279b7</p><section>'dul ba</section><text>gcod du 'jug na nyes byas su 'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro/ /dge slong gis tho gu'i sa bon la rtsa ba'i sa bon du 'du shes sngon po la sngon por 'du shes pas gcod </text></item>
<item><p>279b8</p><section>'dul ba</section><text>dam/ gcod du 'jug na ltung byed du 'gyur ro/ /sngon po la yid gnyis za bas gcod dam/ gcod du 'jud na ltung byed du 'gyur ro/ /skam po la sngon por 'du shes pas gcod dam/ gcod du 'jud na nyes byas su 'gyur ro/ /skam po la yid gnyis za bas </text></item>
<item><p>280a1</p><section>'dul ba</section><text>gcod dam/ gcod du 'jud na nyes byas su 'gyur ro/ /dge slong gis tho gu'i sa bon la sdong bu'i sa bon du 'du shes shing sngon po la sngon por 'du shes pas gcod dam/ gcod du 'jud na ltung byed du 'gyur ro/ /sngon po la yid gnyis </text></item>
<item><p>280a2</p><section>'dul ba</section><text>za bas gcod dam/ gcod du 'jud na ltung byed du 'gyur ro/ /skam po la sngon por 'du shes pas gcod dam/ gcod du 'jud na nyes byas su 'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro/ /dge </text></item>
<item><p>280a3</p><section>'dul ba</section><text>slong gis tho gu'i sa bon la 'gas pa'i sa bon du 'du shes shing sngon po la sngon por 'du shes pas gcod dam/ gcod du 'jud na ltung byed du 'gyur ro/ /sngon po la yid gnyis za bas gcod dam/ gcod du 'jud na ltung byed du 'gyur ro/ /skam po la </text></item>
<item><p>280a4</p><section>'dul ba</section><text>sngon por 'du shes pas gcod dam/ gcod du 'jud na nyes byas su 'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro/ /dge slong gis tho gu'i sa bon la sa bon gyi sa bon du 'du shes shing </text></item>
<item><p>280a5</p><section>'dul ba</section><text>sngon po la sngon por 'du shes pas gcod dam/ gcod du 'jud na ltung byed du 'gyur ro/ /sngon po la yid gnyis za bas gcod dam/ gcod du 'jud na ltung byed du 'gyur ro/ /skam po la sngon por 'du shes pas gcod dam/ gcod du 'jud na nyes byas </text></item>
<item><p>280a6</p><section>'dul ba</section><text>su 'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro/ /de bzhin du dge slong gis 'gas pa'i sa bon la 'gas pa'i sa bon du 'du shes shing sngon po la sngon por 'du shes pas gcod dam/ gcod du 'jud na </text></item>
<item><p>280a7</p><section>'dul ba</section><text>ltung byed du 'gyur ro/ /sngon po la yid gnyis za bas gcod dam/ gcod du 'jud na ltung byed du 'gyur ro/ /skam po la sngon por 'du shes pas gcod dam/ gcod du 'jud na nyes byas su 'gyur ro/ /skam po la yid gnyis za bas </text></item>
<item><p>280a8</p><section>'dul ba</section><text>gcod dam/ gcod du 'jud na nyes byas su 'gyur ro/ /dge slong gis 'gas pa'i sa bon la rtsa ba'i sa bon du 'du shes shing sngon po la sngon por 'du shes pas gcod dam/ gcod du 'jud na ltung byed du 'gyur ro/ /sngon po la yid </text></item>
<item><p>280b1</p><section>'dul ba</section><text>gnyis za bas gcod dam/ gcod du 'jud na ltung byed du 'gyur ro/ /skam po la sngon por 'du shes pas gcod dam/ gcod du 'jug na nyes byas su 'gyur ro/ /skam po la yid gnyis za bas gcod dam/ gcod du 'jud na nyes </text></item>
<item><p>280b2</p><section>'dul ba</section><text>byas su 'gyur ro/ /dge slong gis 'gas pa'i sa bon la sdong bu'i sa bon du 'du shes shing sngon po la sngon por 'du shes pas gcod dam/ /gcod du 'jud na ltung byed du 'gyur ro/ /sngon po la yid gnyis za bas </text></item>
<item><p>280b3</p><section>'dul ba</section><text>gcod dam/ gcod du 'jud na ltung byed du 'gyur ro/ /skam po la sngon por 'du shes pas gcod dam/ gcod du 'jud na nyes byas su 'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro/ /</text></item>
<item><p>280b4</p><section>'dul ba</section><text>dge slong gis 'gas pa'i sa bon la tho gu'i sa bon du 'du shes shing sngon po la sngon por 'du shes pas gcod dam/ gcod du 'jud na ltung byed du 'gyur ro/ /sngon po la yid gnyis za bas gcod dam/ gcod du 'jud na ltung byed du </text></item>
<item><p>280b5</p><section>'dul ba</section><text>'gyur ro/ /skam po la sngon por 'du shes pas gcod dam/ gcod du 'jud na nyes byas su 'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro / /dge slong gis 'gas pa'i sa bon la sa bon gyi sa </text></item>
<item><p>280b6</p><section>'dul ba</section><text>bon du 'du shes shing sngon po la sngon por 'du shes pas gcod dam/ gcod du 'jud na ltung byed du 'gyur ro/ /sngon po la yid gnyis za bas gcod dam/ gcod du 'jud na ltung byed du 'gyur ro/ /skam po la sngon por 'du shes pas gcod dam/</text></item>
<item><p>280b7</p><section>'dul ba</section><text>gcod du 'jud na nyes byas su 'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro/ /de bzhin du dge slong gis sa bon gyi sa bon la sa bon gyi sa bon du 'du shes shing sngon po la sngon por 'du </text></item>
<item><p>280b8</p><section>'dul ba</section><text>shes pas gcod dam/ gcod du 'jud na ltung byed du 'gyur ro/ /sngon po la yid gnyis za bas gcod dam/ gcod du 'jud na ltung byed du 'gyur ro/ /skam po la sngon por 'du </text></item>
<item><p>281a1</p><section>'dul ba</section><text>shes pas gcod dam/ gcod du 'jud na nyes byas su 'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro/ /dge slong gis sa bon gyi sa bon la rtsa ba'i sa bon du 'du shes shing sngon po la sngon </text></item>
<item><p>281a2</p><section>'dul ba</section><text>por 'du shes pas gcod dam/ gcod du 'jud na ltung byed du 'gyur ro/ /sngon po la yid gnyis za bas gcod dam/ gcod du 'jud na ltung byed du 'gyur ro/ /skam po la sngon por 'du shes pas gcod dam/ gcod du 'jud na nyes byas su </text></item>
<item><p>281a3</p><section>'dul ba</section><text>'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro/ dge slong gis sa bon gyi sa bon la sdong bu'i sa bon du 'du shes shing sngon po la sngon por 'du shes pas gcod dam/ gcod du 'jud na ltung </text></item>
<item><p>281a4</p><section>'dul ba</section><text>byed du 'gyur ro/ /sngon po la yid gnyis za bas gcod dam/ gcod du 'jud na ltung byed du 'gyur ro/ /skam po la sngon por 'du shes pas gcod dam/ gcod du 'jud na nyes byas su 'gyur ro/ /skam po la yid gnyis za bas gcod dam/ gcod du 'jud </text></item>
<item><p>281a5</p><section>'dul ba</section><text>na nyes byas su 'gyur ro/ dge slong gis sa bon gyi sa bon la tho gu'i sa bon du 'du shes shing sngon po la sngon por 'du shes pas gcod dam/ gcod du 'jud na ltung byed du 'gyur ro/ /sngon po la yid gnyis za bas gcod dam/ gcod du 'jud na ltung </text></item>
<item><p>281a6</p><section>'dul ba</section><text>byed du 'gyur ro/ /skam po la sngon por 'du shes pas gcod dam/ gcod du 'jud na nyes byas su 'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro/ dge slong gis sa bon gyi sa bon la 'gas pa'i sa </text></item>
<item><p>281a7</p><section>'dul ba</section><text>bon du 'du shes shing sngon po la sngon por 'du shes pas gcod dam/ gcod du 'jud na ltung byed du 'gyur ro/ /sngon po la yid gnyis za bas gcod dam/ gcod du 'jud na ltung byed du 'gyur ro/ /skam po la sngon por 'du shes pas gcod dam/ gcod du </text></item>
<item><p>281a8</p><section>'dul ba</section><text>'jud na nyes byas su 'gyur ro/ /skam po la yid gnyis za bas gcod dam/ gcod du 'jud na nyes byas su 'gyur ro/ /dge slong gis sa bon nyams par gyur cig /sa bon rnam par nyams par gyur cig snyam pas sa bon gyi rigs lnga po dag mer 'jud par byed cing / sa bon </text></item>
<item><p>281b1</p><section>'dul ba</section><text>nyams pa dang / sa bon rnam par nyams par gyur na dge slong la ltung byed lngar 'gyur ro/ /sa bon nyams par ma gyur cing / sa bon rnam par nyams par ma gyur na nyes byas lngar 'gyur ro/ /dge slong gis sa bon nyams par gyur cig /sa bon rnam par nyams par gyur cig snyam </text></item>
<item><p>281b2</p><section>'dul ba</section><text>pas sa bon gyi rigs lnga po dag chur 'jud cing / sa bon nyams pa dang / sa bon nyams par gyur na dge slong la ltung byed lngar 'gyur ro/ sa bon nyams par ma gyur cing / sa bon rnam par nyams par ma gyur na nyes byas lngar 'gyur ro/ dge slong gis </text></item>
<item><p>281b3</p><section>'dul ba</section><text>sa bon nyams par gyur cig /sa bon rnam par nyams par gyur cig snyam pas sa bon gyi rigs lnga po dag gtun du blugs te gtun bus brdungs nas sa bon nyams pa dang / sa bon rnam par nyams par gyur na dge slong la ltung byed lngar 'gyur ro/ /sa bon nyams par </text></item>
<item><p>281b4</p><section>'dul ba</section><text>ma gyur cing / sa bon rnam par nyams par ma gyur na nyes byas lngar 'gyur ro/ /dge slong gis sa bon nyams par gyur cig /sa bon rnam par nyams par gyur cig snyam pas sa bon gyi rigs lnga po dag sa skam po la 'jog cing sa bon nyams pa dang / sa </text></item>
<item><p>281b5</p><section>'dul ba</section><text>bon rnam par nyams par gyur na dge slong la ltung byed lngar 'gyur ro/ /sa bon nyams par ma gyur cing / sa bon rnam par nyams par ma gyur na nyes byas lngar 'gyur ro/ /dge slong gis sa bon nyams par gyur cig /sa bon rnam par </text></item>
<item><p>281b6</p><section>'dul ba</section><text>nyams par gyur cig snyam pas sa bon gyi rigs lnga po dag tshwa rgo 'am/ 'gyur byed dam/ lci ba 'am/ sas 'gebs par byed cing sa bon nyams pa dang / sa bon rnam par nyams par gyur na dge slong la ltung byed lngar 'gyur ro/ /</text></item>
<item><p>281b7</p><section>'dul ba</section><text>sa bon nyams par ma gyur cing / sa bon rnam par nyams par ma gyur na nyes byas lngar 'gyur ro/ /dge slong gis sa bon nyams par gyur cig /sa bon rnam par nyams par gyur cig snyam pas sa bon gyi rigs lnga po dag la khu tshan nam/</text></item>
<item><p>281b8</p><section>'dul ba</section><text>'bras khu 'am/ sran tshod ldugs par byed cing / sa bon nyams pa dang / sa bon rnam par nyams par gyur na dge slong la ltung byed lngar 'gyur ro/ /sa bon nyams par ma gyur cing / sa bon rnam par nyams par ma gyur na nyes byas lngar 'gyur ro/ /</text></item>
<item><p>282a1</p><section>'dul ba</section><text>dge slong gis sbyor ba gcig gis shing ljon pa gcig gcod na nyes byas gcig dang / ltung byed gcig tu 'gyur ro/ /dge slong gis sbyor ba gcig gis shing ljon pa gnyis gcod na nyes byas gcig dang ltung byed gnyis su 'gyur ro/ /dge slong gis sbyor </text></item>
<item><p>282a2</p><section>'dul ba</section><text>ba gcig gis shing ljon pa rab tu mang po gcod na nyes byas gcig dang / ltung byed rab tu mang por 'gyur ro/ /dge slong gis sbyor ba gnyis kyis shing ljon pa gcig gcod na nyes byas gnyis dang / ltung byed gcig tu 'gyur ro/ dge slong gis sbyor ba gnyis </text></item>
<item><p>282a3</p><section>'dul ba</section><text>kyis shing ljon pa gnyis gcod na nyes byas gnyis dang / ltung byed gnyis su 'gyur ro/ /dge slong gis sbyor ba gnyis kyis shing ljon pa rab tu mang po gcod na nyes byas gnyis dang / ltung byed rab tu mang por 'gyur ro/ /dge slong gis sbyor ba </text></item>
<item><p>282a4</p><section>'dul ba</section><text>rab tu mang pos shing ljon pa gcig gcod na nyes byas rab tu mang po dang / ltung byed gcig tu 'gyur ro/ /dge slong gis sbyor ba rab tu mang pos shing ljon pa gnyis gcod na nyes byas rab tu mang po dang / ltung byed gnyis su 'gyur ro/ /dge slong gis </text></item>
<item><p>282a5</p><section>'dul ba</section><text>sbyor ba rab tu mang pos shing ljon pa rab tu mang po gcod na nyes byas rab tu mang po dang / ltung byed rab tu mang por 'gyur ro/ /dge slong gis sbyor ba gcig gis rtswa gcig rnga na nyes byas gcig dang / ltung byed gcig tu 'gyur ro/ /dge slong gis sbyor </text></item>
<item><p>282a6</p><section>'dul ba</section><text>ba gcig gis rtswa gnyis rnga na nyes byas gcig dang / ltung byed gnyis su 'gyur ro/ /dge slong gis sbyor ba gcig gis rtswa rab tu mang po rnga na nyes byas gcig dang / ltung byed rab tu mang por 'gyur ro/ /dge slong gis sbyor ba gnyis kyis rtswa gcig </text></item>
<item><p>282a7</p><section>'dul ba</section><text>rnga na nyes byas gnyis dang / ltung byed gcig tu 'gyur ro/ /dge slong gis sbyor ba gnyis kyis rtswa gnyis rnga na nyes byas gnyis dang / /ltung byed gnyis su 'gyur ro/ /dge slong gis sbyor ba gnyis kyis rtswa rab tu mang po rnga na nyes byas gnyis </text></item>
<item><p>282a8</p><section>'dul ba</section><text>dang / ltung byed rab tu mang por 'gyur ro/ /dge slong gis sbyor ba rab tu mang pos rtswa gcig rnga na nyes byas rab tu mang po dang / ltung byed gcig tu 'gyur ro/ /dge slong gis sbyor ba rab tu mang pos rtswa gnyis rnga na nyes byas rab tu mang po dang / ltung byed </text></item>
<item><p>282b1</p><section>'dul ba</section><text>gnyis su 'gyur ro/ /dge slong gis sbyor ba rab tu mang pos rtswa rab tu mang po rnga na nyes byas rab tu mang po dang / ltung byed rab tu mang por 'gyur ro/ /ut+pa la dang / pad ma la sogs pa la yang de bzhin du rgyas par sbyar ro/ /dge slong gis sngo nyams par gyur </text></item>
<item><p>282b2</p><section>'dul ba</section><text>cig /sngo rnam par nyams par gyur cig snyam pas sngo'i phyogs su tshwa rgo 'am/ 'gyur byed dam/ lci ba 'am/ sas nyug par byed cing / sngo nyams pa dang / rnam par nyams par gyur na ltung byed du 'gyur ro/ /sngo nyams par ma gyur cing rnam par nyams par ma gyur na nyes </text></item>
<item><p>282b3</p><section>'dul ba</section><text>byas su 'gyur ro/ /nyug pa'i bsam pa la ni ltung ba med do/ /dge slong gis sngo nyams par gyur cig /sngo rnam par nyams par gyur cig snyam pas sngo'i phyogs su khu tshan nam/ 'bras khu 'am/ sran tshod 'thor bar byed cing / sngo nyams pa dang / rnam par nyams par </text></item>
<item><p>282b4</p><section>'dul ba</section><text>gyur na ltung byed du 'gyur ro/ /sngo nyams par ma gyur cing rnam par nyams par ma gyur na nyes byas su 'gyur ro/ /'dor ba'i bsam pa la ni ltung ba med do/ /dge slong gis sngo nyams par gyur cig /sngo rnam par nyams par gyur cig snyam pas sngo'i phyogs su 'chag par </text></item>
<item><p>282b5</p><section>'dul ba</section><text>byed cing sngo nyams pa dang / rnam par nyams par gyur na ltung byed du 'gyur ro/ /sngo nyams par ma gyur cing sngo rnam par nyams par ma gyur na nyes byas su 'gyur ro/ /'chag pa'i bsam pa la ni ltung ba med do/ /dge slong gis sngo nyams par gyur cig /sngo rnam </text></item>
<item><p>282b6</p><section>'dul ba</section><text>par nyams par gyur cig snyam pas sngo'i phyogs su yal ga 'am/ seg gam/ re lde 'drin par byed cing / sngo nyams pa dang / sngo rnam par nyams par gyur na ltung byed du 'gyur ro/ /sngo nyams par ma gyur cing sngo rnam par nyams par ma gyur na nyes byas su </text></item>
<item><p>282b7</p><section>'dul ba</section><text>'gyur ro/ /'drud pa'i bsam pa la ni ltung ba med do/ /dge slong gis sha bal nyams par gyur cig /sha bal rnam par nyams par gyur cig snyam pas sha bal chags pa'i phyogs su 'chag par byed cing / sha bal nyams pa dang / rnam par nyams par gyur na </text></item>
<item><p>282b8</p><section>'dul ba</section><text>nyes byas su 'gyur ro/ /sha bal nyams par ma gyur cing rnam par nyams par ma gyur na yang nyes byas su 'gyur ro/ /'chag pa'i bsam pa la ni ltung ba med do/ /dge slong gis sha bal nyams par gyur cig /sha bal rnam par nyams par gyur cig snyam pas sha bal </text></item>
<item><p>283a1</p><section>'dul ba</section><text>chags pa'i phyogs su khu tshan nam/ 'bras khu 'am/ sran tshod 'dor bar byed cing sha bal nyams pa dang / sha bal rnam par nyams par gyur na nyes byas su 'gyur ro/ /sha bal nyams par ma gyur cing rnam par nyams par ma gyur na nyes byas nyid du 'gyur ro/ /'dor ba'i bsam pa la ni ltung ba med </text></item>
<item><p>283a2</p><section>'dul ba</section><text>do/ /dge slong gis sha bal nyams par gyur cig /sha bal rnam par nyams par gyur cig snyam pas sha bal chags pa'i phyogs su tshwa rgo 'am/ 'gyur byed dam/ lci ba 'am/ sas nyug par byed cing sha bal nyams pa dang / sha bal rnam par nyams par gyur na nyes byas su 'gyur ro/ /sha bal </text></item>
<item><p>283a3</p><section>'dul ba</section><text>nyams par ma gyur cing rnam par nyams par ma gyur na yang nyes byas nyid du 'gyur ro/ /nyug pa'i bsam pa la ni ltung ba med do/ /dge slong gis shing ljon pa'i rtsa rgyun 'byin par byed na nyes byas su 'gyur ro/ /dge slong gis shing ljon pa'i rtsa ba 'byin par byed na ltung byed du 'gyur ro/ /dge slong gis shing </text></item>
<item><p>283a4</p><section>'dul ba</section><text>ljon pa'i shun pa 'chu bar byed na nyes byas su 'gyur ro/ /dge slong gis shing ljon pa'i snying po 'chu bar byed na ltung byed du 'gyur ro/ /dge slong gis shing ljon pa'i lo ma rlon pa rlog par byed na ltung byed du 'gyur ro/ /dge slong gis shing ljon pa'i lo ma ser po rlog par byed na nyes byas su 'gyur ro/ /dge slong gis </text></item>
<item><p>283a5</p><section>'dul ba</section><text>shing ljon pa'i me tog kha ma bye ba rlog par byed na ltung byed du 'gyur ro/ /dge slong gis shing ljon pa'i me tog kha bye ba rlog par byed na nyes byas su 'gyur ro/ /dge slong gis shing ljon pa'i 'bras bu ma smin pa rlog par byed na ltung byed du 'gyur ro/ /dge slong gis shing ljon pa'i 'bras bu smin pa </text></item>
<item><p>283a6</p><section>'dul ba</section><text>rlog par byed na nyes byas su 'gyur ro/ /dge slong gis nya lcibs 'byin par byed na ji srid du chu nas skam la 'don par mi byed kyi bar du nyes byas su 'gyur ro/ /chu nas skam la 'don par byed na ltung byed du 'gyur ro/ /dge slong gis nya tshang 'don par byed na ji srid du chu nas skam la 'don par mi </text></item>
<item><p>283a7</p><section>'dul ba</section><text>byed kyi bar du nyes byas su 'gyur ro/ /chu nas skam la 'don par byed na ltung byed du 'gyur ro/ /dge slong gis sha mo 'thog par byed na nyes byas su 'gyur ro/ /dge slong gis pha ba gol gol 'thog par byed na nyes byas su 'gyur ro/ /dge slong gis rdza ma 'am/ phru ba 'am/ ril ba 'am/ gos sam/ gos kyi </text></item>
<item><p>283a8</p><section>'dul ba</section><text>rdang la rlam chags pa bskyod na nyes byas su 'gyur ro/ /rung bar byas te spyod pa la ni ltung ba med do/ /las dang po pa dang / smyos pa dang / sems 'khrugs pa dang / tshor ba dag gis nyen pa la ltung ba med do/ /sa bon dang skye ba 'jig pa'i ltung byed de bcu gcig pa rdzogs s+ho// //snga zhus kun dga'o/ /gnyis zhus sngags/ gsum zhus//</text></item>
</list>