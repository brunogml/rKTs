<list>
<item><p>1a1</p><section>mdo sde</section><text>(la) @#/ ! /mdo sde sna tshogs kyi skor bzhugs so/ /</text></item>
<item><p>1a2</p><section>mdo sde</section><text>(黃) 經藏第二十六部</text></item>
<item><p>1b1</p><section>mdo sde</section><text>'phags pa dam pa'i chos dran pa nye bar gzhan pa/ bam po bzhi bcu rtsa drug pa/</text></item>
<item><p>1b2</p><section>mdo sde</section><text>gzhan yang dge slong las kyi 'bras bu rnam par smin pa shes pa de 'thab bral ba'i sa rnams la rnam par</text></item>
<item><p>1b3</p><section>mdo sde</section><text>blta bar byed pa na/ des thos pa las byung ba'i shes rab kyis mthong bar gyur pa ni 'thab bral ba'i</text></item>
<item><p>1b4</p><section>mdo sde</section><text>lha rnams kyi sa ji lta ba bzhin du yod pa gzhon pa rgya che ba la rnam par rgyu ba zhes bya'o/ /der yang las</text></item>
<item><p>1b5</p><section>mdo sde</section><text>gang gis sems can skye bar 'gyur ba yang des thos pa las byung ba'i shes pas mthong ste skyes bu dam pa</text></item>
<item><p>1b6</p><section>mdo sde</section><text>gang dag gis dge ba'i bdag nyid la bde legs ston par byed pas ni dpe med pa'i yon tan dang ldan pa yang</text></item>
<item><p>1b7</p><section>mdo sde</section><text>gang kho na bdag gis gzugs mthong ba de nyid ni 'dod pa sdug pa yid du 'ong ba gzhan rnams dang 'dra ba ma</text></item>
<item><p>1b8</p><section>mdo sde</section><text>yin pa rnams mthong ngo / /gang yang rna bas thos pa rnams ni rnam pa sna tshogs pa'i glu rnams/</text></item>
<item><p>2a1</p><section>mdo sde</section><text>bya'i sgra dang chu klung dang 'bab chu dang / mtshe'u la sogs pa'i sgra rnams te/ de rnams ni 'dod pa sdug pa yid du 'ong ba gzhan rnams dang mi 'dra ba mtshungs pa med par gyur pas yid tshim pa med par byed pa rnams</text></item>
<item><p>2a2</p><section>mdo sde</section><text>yin no/ /de bzhin du bdag gis snas snom pa rnams gang yin pa de rnams kyang 'dod pa sdug pa yid tu 'ong ba rnam pa du mar gzhan rnams dang 'dra ba ma yin par gyur pa snga na med pa yid tshim pa med par byed pa rnams bdag gis</text></item>
<item><p>2a3</p><section>mdo sde</section><text>snoM mo/ /gzhan yang bdag gi lces ro rnam pa du ma myang bar byed pa na de rnams kyang rnam pa du mar gzhan dang mi 'dra ba yid ngoms pa med par byed pa rnams so/ /gang yang bdag gi lus kyis reg bya rnams la reg par byed pa</text></item>
<item><p>2a4</p><section>mdo sde</section><text>na rnam pa sna tshogs shing rnam pa du mar gzhan dang mtshungs pa ma yin pa yul gyi bde ba gang cung zad kyang ma lus pa thams cad nags 'di dag rnams na med pa ma yin te/ lha rdzas kyi 'dod pa'i yon tan lnga po rnams rnam</text></item>
<item><p>2a5</p><section>mdo sde</section><text>pa du mar phun tshum tshogs pa rnam par brtag par bya ba du mar gzhan rnams dang mtshungs pa ma yin pa'i lha rnams su skye'o/ /lha rnams kyis nags rnams mthong bas ni ma yin gyi nags 'di dag tu zhugs pa tsam nyid na</text></item>
<item><p>2a6</p><section>mdo sde</section><text>lha khyed rnams 'dir shin du ngo mtshar bar gyur par mthong ba yin la/ gang yang lha rnams kyi mnga' bdag mu su lun d+ha sngon du byas nas lha 'di dag rnams nang rnams su 'jug par gyur pa lta smos kyang ci dgos/</text></item>
<item><p>2a7</p><section>mdo sde</section><text>de la yang bye ba stong phrag sa ya phrag dgu'i rgyan dang cha byad rnam pa sna tshogs pa'i gzugs dang lang tsho dang glu dang rol mo'i yon tan rnams dang ldan pa'i lha'i bu mo rab tu dga' bar gyur pa'i bzhin mngon du bstan par gyur pa</text></item>
<item><p>2a8</p><section>mdo sde</section><text>bye ba stong phrag sa ya phrag dgus mngon par mchod par byed par gyur pa'i 'dod pa'i yon tan lnga phun sum tshogs pa'i dpal la spyod par byed pa rnams yin zhing / lha de dag rnams kyis mnga' bdag mu su lun d+ha</text></item>
<item><p>2b1</p><section>mdo sde</section><text>de la ni ci nas kyang lha rnams kyis legs par lta bar byed pa yin te rgyu gang gis yin na yul rnams de'i yin pa'i phyir dang / de yang bdag cag thams cad kyi mnga' bdag tu gyur pa pha bzhin dang ma bzhin du 'thab bral</text></item>
<item><p>2b2</p><section>mdo sde</section><text>gyi sa rnams su legs par slob par byed pa yin no/ /de dag rnams thos nas lha gsar du skyes pa de dag phyir yang lha'i bu mo de dag gis yongs su bskor ba'i lha nyid la lta bar byed de/ dman pa dang bar ma'i gzugs dang</text></item>
<item><p>2b3</p><section>mdo sde</section><text>cha byad rgyan can skye'o/ /re re zhing 'dod pa'i yon tan dang bde ba'i zas kyis gnas pa 'dod pa'i yon tan lnga'i zas dang ldan pa rnams kyis mngon par mthong nas rtse bar byed par 'gyur ba dang / lha mo de dag rnams dang lha</text></item>
<item><p>2b4</p><section>mdo sde</section><text>gzhan rnams kyis kyang ngag snyan pas mnyes par byed par 'gyur la/ de na yon tan stong phrag du ma dang ldan pa rin po che bdun gyi rang bzhin gyi ljon shing rnams kyis nye bar mdzes par gyur pa shing gi phreng ba brgya stong phrag du</text></item>
<item><p>2b5</p><section>mdo sde</section><text>mas yongs su mdzes par byas pa dpag bsam kyi shing gi nags la gzhan rnams la gang dang gang dag bsams pa de dang de dag rnams dpag bsams kyi shing de rnams las byung ngo / /de ltar yon tan phun sum tshogs pa'i</text></item>
<item><p>2b6</p><section>mdo sde</section><text>shing de dag rnams la gsar du skyes pa'i lhas shing de dag yon tan phul du byung ba rnams du mar phun sum tshogs pa'i yul gyi longs spyod rnams gang yin pa kho nas dga' ba'i nags rnams mngon par mthong nas mig gi rgyu ba phyir</text></item>
<item><p>2b7</p><section>mdo sde</section><text>mi zlogs pa'i shin du bar yang dga' ba 'di dag rnams la rtag par rgyun mi chad par rab tu lta bar gyur pas de dag rnams dang bcas pa nags chen po de'i nang du legs par gzhug par byed la/ bza' ba dang btung ba'i chu</text></item>
<item><p>2b8</p><section>mdo sde</section><text>klung brgya stong phrag mang po dang ldan pa kha dog sna tshogs pa'i bya rnams kyis nye 'khor na ca co'i sgra rab tu 'byin pa dang shin du mnyam par 'os pa'i lha mo'i tshogs kyis glu mchog gi sgra rnams kyis kun du gang bar gyur pa bya'i sgra</text></item>
<item><p>3a1</p><section>mdo sde</section><text>rnams dang 'dres pas yid 'phrog par byed do/ /gzhan yang lha gzhan rnams zhugs par gyur pa na lha gsar du skyes pa des mthong ba ni shin du ngo mtshar bar gyur pa'i pad ma'i tshal ring du ni dpag tshad</text></item>
<item><p>3a2</p><section>mdo sde</section><text>gsum mo/ /rgyar ni dpag tshad gnyis pa'i pad ma chen po'i nags rnams ni dbyibs du ma dang gzugs du mas nye bar mdzes par gyur pa la 'di lta ste/ ston ka'i dus na nam mkha' dri ma dang bral ba la rab tu 'bar ba'i</text></item>
<item><p>3a3</p><section>mdo sde</section><text>gza' dang skar mas mdzes pa bzhin du de'i nye 'khor rnams na yang lha dang lha mo'i tshogs phal che bar gyur pa brgya stong gis yongs su gang bar gyur pa dang / rab tu dga' ba'i lha dang lha mo'i tshogs rnams kyis ni gar rnams</text></item>
<item><p>3a4</p><section>mdo sde</section><text>dang rgod par byed pa rnams kyis kyang rnga sgra yan lag lnga dang ldan pas phan tshun thabs gcig tu dga' bar gyur cing phan tshun du legs par gtam 'dre ba 'byung ba'i yid can rnams phan tshun du yud tsam cig kyang kun du chags pa dang /</text></item>
<item><p>3a5</p><section>mdo sde</section><text>dga' ba dang yang bral bar 'gyur ba ma yin no/ /de ltar gyur pa'i yid de lta bur gyur pa'i sems kyis ngal bar gyur pa yang med pa blo yang de dag skye ba'i yid des kun du drangs pa rnams kyi nye 'khor na ches rab tu dga' ba'i lha'i tshogs</text></item>
<item><p>3a6</p><section>mdo sde</section><text>kyis yongs su bskor ba'o/ /gzhan yang lha des mthong ba ni pad ma'i nags de dag rnams na rnam pa sna tshogs pa'i bya rnams chu la rgyu ba dag kyang phan tshun du dga' zhing kun du spyod par yang byed do/ /phan tshun du chags pa'i yid can</text></item>
<item><p>3a7</p><section>mdo sde</section><text>de dag rnams kyang de bzhin du phan tshun du grogs kyi bya ba yang rjes su byed do/ /de dag rnams kyi rjes su bya ba yang byed la lha rnams ji lta ba bzhin du de dag rnams de lta ba bzhin du ngur pa dang / bya ka dam pa dang bya ka raN Da ba pa dang /</text></item>
<item><p>3a8</p><section>mdo sde</section><text>de dag rnams lhan cig tu pad ma'i nags de la rnam pa du ma dga'o/ /de mchog tu dga' ba'i dang bar gyur pa can gyi chu de 'jug ngos rnams na lha de rnams la la ni gser gyi 'dab ma can gyi pad ma blangs nas bdud rtsi 'thung zhing glu</text></item>
<item><p>3b1</p><section>mdo sde</section><text>yang len par byed de/ lha mo'i tshogs rnams kyis yongs su bskor nas rnam pa sna tshogs pa'i lha'i bde ba rnams dang yang dag par ldan no/ /yang gzhan rnams ni dngul gyi rang bzhin gyi bdud rtsi blangs nas so pad ma</text></item>
<item><p>3b2</p><section>mdo sde</section><text>rA ga dang mtshungs pa'i mdog can rang gi las rnams dang rjes su 'thun pa rnams 'thung bar byed de/ dga' ba dang ldan pas ji srid tu ser po rnams kyang ngo / /yang lha gzhan ni shel gyi rang bzhin gyi pad ma'i 'dab ma rnams</text></item>
<item><p>3b3</p><section>mdo sde</section><text>la bdud rtsi mchog tu dri zhim pa dang ldan pa mchog tu phun sum tshogs pa mchog tu bsil bar gyur pa lhan cig spyod pa rnams dang / lhan cig tu rang gi las dang 'dra ba'i rtsi rnams 'thung bar byed do/ /yang lha gzhan rnams</text></item>
<item><p>3b4</p><section>mdo sde</section><text>ni pad ma'i nags de dag nyid kho na na blta bar bya ba'i ches mchog tu dga' ba'i yul lnga'i yon tan rnams dang yang dag par ldan pa in dra nI la'i rang bzhin gyi mdog dang ldan pa'i me tog pad ma'i 'dab ma la gnas pa'i bdud rtsi blangs</text></item>
<item><p>3b5</p><section>mdo sde</section><text>nas 'khor dga' ba rnams dang dga' bar byed do/ /lha gzhan rnams kyang lha'i me tog rnams kyis legs par rgyas pa lha'i bdud rtsi dang ldan pa'i shing rnams kyi nang du song bar gyur pa dang rgyags shing bag med pas rnam par rgyu</text></item>
<item><p>3b6</p><section>mdo sde</section><text>bas nags gzhan gyi gseb du rnam par rgyu ba rnams sna tshogs par dga' ba'i 'khor rnams dang bcas pa'i lha rdzas kyi ro dang dri dang kha dog du ma phun sum tshogs pa dang ldan pa'i 'bras bu gzhibs nas de'i nang du song nas ro gzhan</text></item>
<item><p>3b7</p><section>mdo sde</section><text>'thung bar byed cing / glu yang len par byed de mchog tu dga' ba'i yid dang ldan pas so/ /yang lha gzhan rnams ni gser dang dngul dang shel dang in dra nI la'i rang bzhin de dag rnams la rnam pa sna tshogs pa'i me tog gis</text></item>
<item><p>3b8</p><section>mdo sde</section><text>gang bas g.yogs pa khri shing gi phug tu gyur pa la/ khri shing gi bla re bres pa'i khang pa la 'khor dang bcas pa rnams dga' zhing lha mo rnams dang bcas pa glu len par yang byed do/ /yang lha gzhan dag rnams ni</text></item>
<item><p>4a1</p><section>mdo sde</section><text>chu klung gi 'gram rnams la brten nas byas kun du sgra sgrogs pa dang ldan pa mnan na nem la bteg na 'phar ba'i sa gzhi'i cha reg na 'jam par gyur pa la skyes pa shing rnams kyi me tog kha dog lnga dang yang dag par ldan</text></item>
<item><p>4a2</p><section>mdo sde</section><text>pa'i phreng bar bya ba'i phreng ba rnams len la/ kha cig ni sil ma dang yang dag par ldan pa'i me tog rnams yongs su blangs nas lhan cig tu spyod pa rnams dang / bdag nyid kyang mnoM par byed do/ /lha gzhan rnams ni de dang nye ba na rol mo</text></item>
<item><p>4a3</p><section>mdo sde</section><text>'i sgra dag byed do/ /yang lha gzhan dag rnams ni rnam pa sna tshogs pa'i rin po che'i rdo ba sna tshogs par gyur pa rnams la 'di lta ste in dra nI la dang shel dang / gser dang dngul gyi rang bzhin rnams la dga' bar byed cing kun du</text></item>
<item><p>4a4</p><section>mdo sde</section><text>spyod par yang byed de/ ji srid tu 'dod cing sdug la yid du 'ong bar 'gyur ba'i las byas shing bsags pa rnams la zad par ma gyur kyi bar du'o/ /de dag rnams zad nas slar yang dmyal ba dang / yi dgas dang / dud</text></item>
<item><p>4a5</p><section>mdo sde</section><text>'gro rnams su skye ba yin no/ /de rnams nas 'phos nas lan grangs gzhan la myong bar 'gyur ba'i las rnams kyis gal te mi rnams dang skal ba mtshungs par gyur pa'i phyir skyes na yang de dag tu gzhon sha can dang / mchog tu</text></item>
<item><p>4a6</p><section>mdo sde</section><text>gzugs dang lang tsho dang ldan pa dang / yid dga' ba dang / longs spyod dang / yul ljongs rnams la yang dbang bar 'gyur ba yin te/ las de rnams kyi rgyu 'thun pa'i dbang gis so/ /gzhan yang dge slong las</text></item>
<item><p>4a7</p><section>mdo sde</section><text>kyi 'bras bu rnam par smin pa shes pa de/ 'thab bral gyi lha rnams kyi sa la rnam par lta bar byed pa na/ des thos pa las byung ba'i shes rab kyis 'thab bral ba rnams kyi rgyun gnas na rnam par rgyu ba zhes bya ba yod pa ji</text></item>
<item><p>4a8</p><section>mdo sde</section><text>lta ba bzhin du mthong ngo / /der yang las gang gis sems can rnams skye bar 'gyur ba yin no/ des thos pa las byung ba'i shes rab kyis mthong ba gang dag drang por gyur cing drang po'i rang bzhin can dad pa'i stobs</text></item>
<item><p>4b1</p><section>mdo sde</section><text>can du gyur pas srog gcod pa dang / ma byin par len pa rnams rnam par spangs shing kun nas yongs su dag par gyur la/ 'dod pas log par g.yem pa yang mi sten cing / goms par mi byed la lan mang</text></item>
<item><p>4b2</p><section>mdo sde</section><text>du byed par mi 'gyur ba ni 'di lta ste/ bud med rnams kyi mig la brten nas ma yin zhing / mig gis gzugs la yang 'dod pa'i 'dod chags kyis kun du lta bar mi byed do/ /sems rgyud tshul bzhin ma yin</text></item>
<item><p>4b3</p><section>mdo sde</section><text>pa yid la byed pas zil kyis non par gyur na de yang phyir spong bar byed do/ /kun du rtog par mi byed do/ /dug bzhin du yongs su spong bar byed do/ /skyes bu dam pa de dag rnams lus zhig nas mtho ris bde</text></item>
<item><p>4b4</p><section>mdo sde</section><text>'gro'i 'jig rten rnams las 'thab bral ba rnams kyi gang rgyun kyis gnas na rgyu ba zhes bya ba lha de'i sar skye ba'o/ /der skyes pa 'di'i yang nyi ma dang mtshungs pa'i gzi brjid kyi dge ba shar ba'i 'bras bu la longs</text></item>
<item><p>4b5</p><section>mdo sde</section><text>spyod pa dpe med pa'i bde ba dang ldan pa de lha rdzas yul du ma nye bar sten pa rnams te/ dang po kho na nyid tu skyes pa'i sems kun du dga' zhing rab tu dga' ba'i yid kyis ji ltar bdag gcig pu gnas zhes de'i sems</text></item>
<item><p>4b6</p><section>mdo sde</section><text>bskyed pa tsam nyid na nags de dag rnams kyi nang kun nas 'ong ba ni rnam pa du ma rnam pa sna tshogs pa'i rgyan dang cha byed dang ldan pa mgo la pad ma'i phreng ba'i 'od rnam par 'bar ba rnam pa sna tshogs pa'i gos kha dog sna</text></item>
<item><p>4b7</p><section>mdo sde</section><text>tshogs can bgos pa rnams gang na lha de yod pa der nyung bar 'ong bar 'gyur ro/ /'ongs nas kyang bsgrin por gyur pa rgyan dang cha lugs stong phrag brgyas mngon par brgyan pa rnams lha gsar du skyes pa de dag nye</text></item>
<item><p>4b8</p><section>mdo sde</section><text>bar 'ongs te/ de yongs su bskor nas rol mos brel ba'i yid can dang mchog tu glu la chags pa'i yid can gyis/ lha de nye bar sgyur zhing rnam pa du mar yid kyi rjes su 'thun pas shin du yon tan phun sum</text></item>
<item><p>5a1</p><section>mdo sde</section><text>tshogs pa gzhan gyi snying dbang du gyur pa'i lha mchog la lha'i bu mo de dag nye bar sten par byed do/ /des kyang lha'i bu mo de dag rnams mthong ba dang snga na ma mthong ba'i kun du 'dod chags pa skyes nas dpyod</text></item>
<item><p>5a2</p><section>mdo sde</section><text>par byed de/ 'di dag su yin ci las 'ongs zhes so/ /de nas de'i drung du 'ongs pa mngon par mthong nas/ rnam pa sna tshogs pa'i rnam par 'dod chags pa'i bag stong phrag du ma'i rnam par rtog pa dang / rgyan rnam pa sna</text></item>
<item><p>5a3</p><section>mdo sde</section><text>tshogs pa rnam par gsal ba'i rin po ches lus lam mer gyur pa gser btso ma'i rna gdub kyis 'gram pa'i ngos la thug par gyur pa/ rnam par rtog pa du ma dang ldan pa'i rol chas lag pa brel ba rnams te/ dpe rnam pa de lta</text></item>
<item><p>5a4</p><section>mdo sde</section><text>bu rnams gang yin pa de srid kyis ni sum bcu rtsa gsum pa'i lang tsho la bab pa'i glu mkhan ma rnams kyang dpe med pa yin na/ gang yang yon tan rnams sum 'gyur gyis yon tan dang ldan pa'i dge ba'i las du ma yongs su dag pa</text></item>
<item><p>5a5</p><section>mdo sde</section><text>las legs par skyes pa'i 'thab bral gyi lha mo rnams la lta smos kyang ci dgos/ sum bcu rtsa gsum pa'i lha mo rnams dang mi rnams kyi glu mkhan gyi khyad par gang yin pas ji ltar glu len pa'i khyad par yod pa de ltar</text></item>
<item><p>5a6</p><section>mdo sde</section><text>gzugs dang lang tsho la bab pa dang tshad dang rol mo'i bde ba rnams dang / nags dang nags 'dab dang pad ma'i bdud rtsi dang 'bab chu dang khang pa dang mtshe'u dang gzhal yas khang rnams kyis de ltar khyad par gong nas gong du</text></item>
<item><p>5a7</p><section>mdo sde</section><text>'phags pas/ ji srid tu gzhan 'phrul dbang byed kyi lha rnams kyi gong du 'phags pa'i gzugs dang lang tsho dang spro bas ches dga' bar gyur pa yin no/ /de ci'i phyir zhe na/ las kyi 'bras bu lci bar gyur pas dang /</text></item>
<item><p>5a8</p><section>mdo sde</section><text>sems dang tshul khrims dri ma med pa'i khyad par rnams las yin no/ /de ltar yin dang 'thab bral gyi lha mo rnams ni dpe med pa yin no/ /de rnams thams cad kyang 'dir mi rtag pa 'ba' shig gi dbang du byas pa yin la</text></item>
<item><p>5b1</p><section>mdo sde</section><text>'dod pa la sogs pa rnams kyi dbang du byas pa yang de dag gi bde ba'i phyogs gcig la gnas par bya ba'i don du mngon par bsngags pa yin zhing de'i rgyus kyang gang dag blo gros dman pa rnams srid pa la mngon par zhen pas tshul</text></item>
<item><p>5b2</p><section>mdo sde</section><text>khrims la spyod par byed de rgyu gang gis gang dag srid pa la srid pa'i blo dman pa tshul khrims la spyod la/ ji ltar tshul khrims des bdag cag rnams lhar skye bar 'gyur ro zhes snyam pa'i blo de bzlog par bya ba'i don du 'di dag rnams</text></item>
<item><p>5b3</p><section>mdo sde</section><text>mi rtag pa dang / 'pho bar 'gyur ba dang / 'thun pa rnams dang rnam par 'bral bar 'gyur ba'i skyon rnams brjod do/ /srid pa la mngon par sred pa'i rgyu cung zad tsam po gang yin pas kyang dge ba'i chos rnams thams cad</text></item>
<item><p>5b4</p><section>mdo sde</section><text>kyi bar chad byed par 'gyur ro/ /steng dang 'og dang thad kar bsdus pa ni gnas rnams na gang dag rtag pa dang ther zug dang / rnam par mi rtog par 'gyur ba'i go skabs de ni yod pa ma yin no/ /rgyu 'dis kyang mtho ris 'di</text></item>
<item><p>5b5</p><section>mdo sde</section><text>dag rnams kyi bsngags pa brjod kyi srid pa la sred pa 'ba' zhig gis ni ma yin no/ /de nas yang lha'i bu mo de dag lha de dag la nye bar brten nas rnam par rtog pa du mas glu len cing 'jo zhing sgeg par yang byed do/ /de nas</text></item>
<item><p>5b6</p><section>mdo sde</section><text>gsar du skyes pas sngar ma mthong ba rnams mthong nas 'di snyam du sems par gyur te/ 'di rnams ni gang yin ci zhig rtogs nas 'dir 'ongs te gang dag gis bdag la brten par byed/ de nas sems bskyed</text></item>
<item><p>5b7</p><section>mdo sde</section><text>pa tsam nyid na de ltar legs par byas pa'i las kyis bskul nas gzhon nu ma des 'di skad ces smras te/ ji ltar khyod bdag cag la dbang che ba dang kha drag par yang gyur te gsar pa khyod la phan pa dang / bde ba la</text></item>
<item><p>5b8</p><section>mdo sde</section><text>gnas par bya ba'i don du rjes su spyod cing zhabs 'bring byed pa yin la/ khyod ni bdag gi jo bo yin na bdag cag ci'i phyir smra bar mi byed/ de nas des kyang de bzhin du de dag rnams go nas smras pa/ gal te</text></item>
<item><p>6a1</p><section>mdo sde</section><text>ji ltar byed pa rnams ji lta ba bzhin du gal te nga'i yin par gyur na/ de dag rnams kyis cis kyang bdag nags dang nye ba'i nags rnams kun du lta ba'i don du 'bad par byed par 'gyur ba yin la/ yin</text></item>
<item><p>6a2</p><section>mdo sde</section><text>pa'i rgyu mtshan yang gang yin na bde ba'i rgyur 'gyur bas na mtho ris kyi 'jig rten 'dir skyes pa yin no/ /de nas gzhon nu ma de dag gis de rjes su 'phyangs shing 'khyud te/ rnam pa du mar nye bar bskyod nas</text></item>
<item><p>6a3</p><section>mdo sde</section><text>slar yang des lha la 'di skad smra zhing gnas te/ gzhon nu nags dang nye ba'i nags rnam pa du ma dag rnams rnam pa sna tshogs pa'i lha'i tshogs kyis legs par gang ba mthong na/ dga' ba rnam pa sna tshogs</text></item>
<item><p>6a4</p><section>mdo sde</section><text>pa dang bya rnam pa sna tshogs pa rnams kyi sgra thos na yid 'phrog pa dang / sna tshogs pa'i 'bab chu dang / mtshe'u phun sum tshogs pa dang ldan pas mdzes pa/ rin po che sna bdun gyi ri sna tshogs pa brgya stong gi phung</text></item>
<item><p>6a5</p><section>mdo sde</section><text>po 'bar ba dang / sman ljongs dang ri khrod kyi cha shas mdzes pa sna tshogs pa dang / bya rnam pa sna tshogs pa'i skad kun du 'byin pa dang / rdzing bu rnams kyi sa gzhi'i cha shas legs pa rnams dang de dag yon tan</text></item>
<item><p>6a6</p><section>mdo sde</section><text>de lta bu dang ldan pa rnams su lha khyod nyid bdag cag rnams dang lhan cig dga' zhing kun du spyod pa dang / rnam pa du mar rgyags pas gnas nye bar bsten par gyis shig /de nas gsar du skyes pa'i lhas de dag</text></item>
<item><p>6a7</p><section>mdo sde</section><text>rnams kyi drung nas de ltar thos nas 'di skad smras te/ ji ltar 'dod par de dag rnams bya la rag mod de de skad smras nas de'i rjes la stan las langs te bde ba thams cad la spyad pa'i don du rang dbang du gyur pa'i lha</text></item>
<item><p>6a8</p><section>mdo sde</section><text>mo de dag rnams nags dang nye ba'i nags thams cad tu 'gro bar byed de/ glu dang rnga sgra dang rol mo sna tshogs pa lag na thogs pa bag med pa'i sa pa rnams bag med pa'i sa'i don du nye bar 'gro bar byed de/ /de nas</text></item>
<item><p>6b1</p><section>mdo sde</section><text>de dag nyid kyi sngon du bde bas gnas pa'i dbang du byas nas 'gro bar gyur pa rnams de nas mnyam du 'grogs pa'i lha'i bu mo rnams lha mo gzhan dang lhan cig rtse bar byed la/ de dag phan tshun du brdos par gyur pas lha</text></item>
<item><p>6b2</p><section>mdo sde</section><text>de dang yang phan tshun du legs par mthong nas lha de dga' ba nyid skyes la/ 'thun pa kun du skye zhing de dag rnams kyang phan tshun lhan cig tu skye/ lha dang lha mo de dag kyang phan tshun lhan cig tu yid kun du 'dres pa'i</text></item>
<item><p>6b3</p><section>mdo sde</section><text>tshogs de dag thams cad ma lus pa rnams gang na rtsed mo'i nags zhes bya ba'i nags dpag tshad stong phrag gsum yod pa der 'gro'o/ /nags de na yang brgya stong bye ba khrag khrig du ma'i tshogs pa rnams kyis legs</text></item>
<item><p>6b4</p><section>mdo sde</section><text>par gang ba/ gang gi dga' ba'i khyad par gyi dbang du byas na ni dge ba'i tshal zhes bya ba'i nags ches 'jigs pa'i 'brog dgon pa dang 'dra ba yin no/ /rgyun gnas na rnam par rgyu ba'i lha rnams kyi sa'i rtsed mo'i nags ni de</text></item>
<item><p>6b5</p><section>mdo sde</section><text>ltar dga' ba yin no/ /de nas lha de snga nas ma mthong ba'i dga' ba de dag rnams dang / sngar ma mthong ba rnams dang / sngar ma thos pa rnams rnam par rtag tu med pa dang dpe med par rjes su mngon par mthong nas bzhin rab tu</text></item>
<item><p>6b6</p><section>mdo sde</section><text>dga' ba'i mig dang ldan pa la lha gsar du skyes pa de la lha mo des smras pa/ ji ltar bdag cag lhan cig spyod pa dang bcas pa'i snga na med pa 'di dag rnams ci yin/ gzhan yang lha de lha'i phreng ba'i mchog rnams 'chang ba</text></item>
<item><p>6b7</p><section>mdo sde</section><text>lha rdzas kyi tsan dan gyi gzugs kyi lus nam mkha' la khang bu la lhan cig spyod pa dang bcas pas glu len par byed pa dang / rgod par gyur pa dang 'gying bar gyur pas glu dang bcas pas rol mo'i sgra rnams byed pas gang</text></item>
<item><p>6b8</p><section>mdo sde</section><text>na rgyal po mu su lun d+ha'i gnas der song ngo / /gzhan yang lha gzhan rnams ni nam mkha'i khang bu'i spyod yul na lha rnams kyi pad ma lag na thogs pa lha rdzas kyi stan la 'dug pa nam mkha' la dga' bar gyur pas</text></item>
<item><p>7a1</p><section>mdo sde</section><text>'gying zhing 'gro bar byed do/ /lha gzhan dag kyang lag na pi bang thogs nas thams cad tu 'gro ba dang / rgyu ba shin du phra ba brgya phrag du ma rnams brtol zhing nyams pa med par de dag rnams gang nas rgyal po</text></item>
<item><p>7a2</p><section>mdo sde</section><text>mu su lun d+ha'i gnas der rab tu dga' ba'i yid kyis legs par nye bar 'gro bar byed do/ /yang lha gzhan rnams ni nam mkha' la legs par gnas nas lha rdzas kyi me tog gi char 'bebs shing glu len pa dang yang ldan</text></item>
<item><p>7a3</p><section>mdo sde</section><text>pas lhan cig spyod pa rnams dang bcas pa gang na mu su lun d+ha'i gnas yod pa der nye bar bde bar 'gro'o/ /de ltar rnam pa du mar yang rnam par rtog pa du ma dag gis dga' ba du ma rnams cher nye bar skyes pa mthong ba na lha gsar</text></item>
<item><p>7a4</p><section>mdo sde</section><text>du skyes pa der 'gro bar byed de/ lha mo de dag gi tshogs de dag rnams dang lha du mas 'thun pa dang snyan pa'i tshig rnam pa du ma rjod par byed cing 'gro'o/ /de nas lha gsar du skyes pa des shin du ring ba nas nyi ma brgya stong dang</text></item>
<item><p>7a5</p><section>mdo sde</section><text>mtshungs pa'i 'od rnams gang dag mthong ba ni/ gang dag lha yin pa de dag rnams kyis kyang mig dag gis blta bar bya mi nus pa rnams dang / mnyan par bya ba rgya chen po'i sgra rnams kyang thos par gyur te dga' ba dang /</text></item>
<item><p>7a6</p><section>mdo sde</section><text>gsal ba dang ma 'dres pa dang mtshungs pa'i sgra rnams phyogs bzhir nye bar rnyed nas lha de yid ches nyin du dga' ba des lhan cig spyod pa rnams la 'di skad ces smras so/ /'dir ches lhag par dga' bar gyur pa'i gnas 'od</text></item>
<item><p>7a7</p><section>mdo sde</section><text>mngon par gsal ba dang ldan par mthong ba 'di ci yin/ gang yang 'dir rnam pa 'di lta bu'i ca co rgya chen po snyan zhing snyoms la rnam par 'dres pa'i sgra'i tshogs rnams dang gar yang thos par 'gyur ro/ /de nas lhan</text></item>
<item><p>7a8</p><section>mdo sde</section><text>cig spyod pa de dag gis lha de la 'di skad ces smras te/ ji ltar 'thab bral ba'i lha rnams kyi mnga' bdag 'di ni mdun du brgya stong phrag du mas yongs su bskor nas dga' bar byed cing / pad ma brgya phrag dang lha'i</text></item>
<item><p>7b1</p><section>mdo sde</section><text>bu mo du ma'i tshogs kyis yongs su bskor nas lha'i tshogs thams cad kyis mngon par stod par byed pa ni/ dga' ldan gyi mnga' bdag rab tu zhi ba bzhin du rtse zhing dga' la kun du spyod par yang byed do/ /de nas yang lha</text></item>
<item><p>7b2</p><section>mdo sde</section><text>gsar du skyes pa de ngo mtshar ba gzhan yid la skyes te/ gzhan rab tu zhi ba zhes bya ba gzhan gang la rnam pa 'di lta bu'i sa dag yod par gyur pa'i de gang yin na zhes lha des lhan cig spyod pa de dag rnams la slar smras pa/</text></item>
<item><p>7b3</p><section>mdo sde</section><text>gang la rnam pa 'di lta bu'i sa yod pa'i rab tu zhi ba zhes bya ba de ni gang yin pa nges par de gang na gnas pa yin/ des ni bdag cag rnams 'dir kun nas mngon par mthong ba yin la bdag cag gis mthong ngo / /des tshig</text></item>
<item><p>7b4</p><section>mdo sde</section><text>de dag rnams thos zhing dran par yang byas nas gsar du skyes pa 'dis bdag nyid chen po ji lta ba bzhin du kun nas smras par gyur pa/ rab tu zhi ba bdag cag rnams kyis blta bar bya'o/ /de la slar nyid bos nas</text></item>
<item><p>7b5</p><section>mdo sde</section><text>'di skad ces brjod de ji ltar dga' ldan zhes bya ba'i lha rnams gang dag bdag gi steng na gnas pa yin te/ gang dag gi khyad par gyis kyang bdag cag rnams brgya stong gi cha tsam du yang mi 'gyur zhing rim pa thams cad dang / bde</text></item>
<item><p>7b6</p><section>mdo sde</section><text>ba rnams thams cad las dang 'bras bu'i 'brel pa thams cad kyis kyang de 'thab bral gyi lha de rnams cung zad tsam yang ma yin no/ /'di dag rnams kyang 'thab bral ba rnams kyi mnga' bdag pas kyang ches lhag pa'i</text></item>
<item><p>7b7</p><section>mdo sde</section><text>gzi brjid can no/ /de yang bdag cag rnams kyi gong na gnas so/ /lha gang dag rnams sam de dag rnams kyis kyang rung de la 'gro bar bya ba'i yul ma yin gyi/ lha gang dag gtso bor gyur pa/ shin du stobs</text></item>
<item><p>7b8</p><section>mdo sde</section><text>che ba de dag rnams las 'ga' zhig gnas der 'gro bar byed do/ /thams cad kyis ni gnas der 'gro nus pa ma yin no/ /de nas lha gsar du skyes pa de 'di snyam du sems par gyur te/ e ma bdag cag rnams</text></item>
<item><p>8a1</p><section>mdo sde</section><text>kyi bde ba ni ci lta bu zhig yin nas lha de dag rnams ni 'thab bral ba'i lha rnams kyi mnga' bdag gi drung na yang bla lhag par gyur to/ /de nas de ltar 'di dag rnams yud tsam zhig bsams nas yang slar yang</text></item>
<item><p>8a2</p><section>mdo sde</section><text>g.yo ba'i sems dang ldan pa'i phyir dang yul la shin du kha phyogs pas phrogs pa'i yid kyis kyang dga' ba de dag rnams la lha de dag rnams mngon par lta bar rtsom par byed pa na/ kun nas mchog tu snying ches dga' ba'i</text></item>
<item><p>8a3</p><section>mdo sde</section><text>rnam pa gang dang gang gis de ltar rnam pa thams cad mthong bar gyur pa na dal bus rim gyis yul der phyin par gyur to/ /yul gang na rgyal po mu su lun d+ha de dga' bar byed te lha brgya stong phrag bye ba du ma rnams kyis yongs su</text></item>
<item><p>8a4</p><section>mdo sde</section><text>bskor ba pad ma brgya phrag dang lha'i bu mo mang po rnams kyis kyang dpal shin du 'bar bar gyur pa/ mtshungs pa med pa'i gzugs dang cha byad dga' zhing 'tsher la gzhon pa/ gzi brjid kyi yon tan phun sum tshogs pa</text></item>
<item><p>8a5</p><section>mdo sde</section><text>de bzhin du dpe med par rnam par 'bar ro/ /lha de dag rnams thams cad kyang de'i 'od kyis mngon par zil kyis gnon par byed de/ dper na nyi mas gza' dang skar ma dang rgyu skar thams cad kyi 'od zil kyis mnan</text></item>
<item><p>8a6</p><section>mdo sde</section><text>nas rnam par snang bar byed do/ /'thab bral gyi mnga' bdag de gzi brjid mchog dang ldan pa'i seng ge'i khri che zhing shin du bzang ba reg par 'jam par gyur pa 'od mtha' yas pa dang ldan pa'i rin po che'i rang bzhin la</text></item>
<item><p>8a7</p><section>mdo sde</section><text>'dug par gyur nas shin du ngo mtshar ba'i gzugs dang cha byad dang gzi brjid phun sum tshogs pa'i shin du rnar snyan par gyur pa'i glu rnams dang rnga sgra rnams dang 'jo sgeg gi khyad par du mas shin du lhag par yang snying</text></item>
<item><p>8a8</p><section>mdo sde</section><text>dang rna ba'i khung rgyas pas yul de na gnas pa rnams 'dod pa'i yon tan lnga la longs spyod pa'i rnam pa ji lta bu rnams ni dga' la yang yod ma yin no/ /ji ltar brgya byin gyi dpal rnams yang cung zad kyang</text></item>
<item><p>8b1</p><section>mdo sde</section><text>ma yin te/ de'i lus gang yin pa las 'od zer gyi rgyal po lnga brgya kun nas 'phro bas mchog tu gsal bar byed pa dang ldan la brgya byin gyi ni phrag pa gnyis las mchog gnyis 'phro ba'o/ /de'i dbang po drug po</text></item>
<item><p>8b2</p><section>mdo sde</section><text>rnams ni ris 'thun pa rnams su skal ba mnyam pa las dang dge ba'i chos rnams kyi mtha' las byung ba yin pas brgya byin gyi drung na yon tan rnams brgya log tu 'gyur ro/ /des na brgya byin gyi dper mi bzod do/ /de'i</text></item>
<item><p>8b3</p><section>mdo sde</section><text>gzugs dang de'i bde ba dang / de'i yul dang de'i 'khor dpe med pa rnams yin pa'i gang dag gzi brjid dman pa'i lha de dag thams cad kyi khyad par gyis kyang brgya byin cung zad kyang ma yin na mu su lun d+ha ni 'od zer gyi phung po</text></item>
<item><p>8b4</p><section>mdo sde</section><text>rang gi nang gi nang dang phyi rol rnams kyang mchog tu gtsang bar 'gyur pa de lta bu la ji ltar dper bya bar nus te mi nus so/ /de nas lha gsar du skyes pa de'i gzugs dang dbang phyug dang rgyags pa dang 'od kyi rang bzhin rnams rgyang</text></item>
<item><p>8b5</p><section>mdo sde</section><text>ring gnas dang lhan cig tu mthong ba nyid kyis de 'di ltar nyams dma' bar gyur te/ kye ma ma la bdag cag rnams 'di la yod pa'i khyad par gyis ni brgya'i char yang stong gi char yang / brgya stong gi char yang mi phod de mchog</text></item>
<item><p>8b6</p><section>mdo sde</section><text>tu dge ba'i las kyi mtha' la spyad pa 'di ni nges la kho nar lha rnams kyi mnga' bdag mu su lun d+ha yin no/ /'di'i yang gzi brjid rnams 'di yin na rab tu zhi ba zhes bya ba gzhan gzi brjid mchog dang ldan pa gzugs</text></item>
<item><p>8b7</p><section>mdo sde</section><text>phun sum tshogs pa gang yin pa bdag gis thos pa la lta smos kyang ci dgos te/ lha 'di dag rnams kyi las kyi lam gong nas gong du ches khyad par du 'phags pa rnams la 'jug pa'i phyir ro/ /de nas de ltar nges par</text></item>
<item><p>8b8</p><section>mdo sde</section><text>bzung nas gzhan yang dal bus glu dang rnga sgra dang rol mo'i sgra sgrogs pa lhag ma rnams nyan par byed do/ /de nas lha gsar du skyes pa de brgya la cig na yang 'thab bral gyi mnga' bdag de dang nye bar rim gyis sleb par gyur</text></item>
<item><p>9a1</p><section>mdo sde</section><text>pa na ji ltar de dag gtso bor gyur pa rnams dang / gzugs dang cha byad dang mdangs dang 'od dang tshad dang shin du snyan pa bla lhag pa ji lta bu dang ldan pa'i lha'i bu mo bdun stong gis gang dang thag nye ba na lhag par snyan pa'i</text></item>
<item><p>9a2</p><section>mdo sde</section><text>glu len cing 'jo sgeg pa dang / bzhad gad dang g.yog gi bya ba rnams kyang byed la lha'i bu mo'i tshogs gzhan rnams ni grangs yod pa ma yin no/ /shes bzhin du yang thag nye ba dang / ring ba'i yul du dga' zhing bdud rtsi</text></item>
<item><p>9a3</p><section>mdo sde</section><text>rnams kyang 'thung bar byed do/ /phan tshun lhan cig tu rgyags pa la don gcig pa rnams thams cad kyang 'di snyam du sems te/ bdag gcig pu mu su lun d+ha dang lhan cig tu dga' bar bya'i gzhan rnams ni ma yin no/ /</text></item>
<item><p>9a4</p><section>mdo sde</section><text>gzhan rnams 'ga' zhig gis kyang 'gal bar mi byed par bdag gcig pu kho na tshul thams cad kyis 'thun par bya'o/ /ji ltar bdag gis grong pa'i chos kyi yang tha mal pa'i kun du sbyor ba'i chos kyis 'thab bral ba'i</text></item>
<item><p>9a5</p><section>mdo sde</section><text>brjod pa dang ldan pas kun du sbyor ba thob par 'gyur na zhes rgyu 'dis lha'i bu mo rnams kun du rtog pas nges par 'ong bar 'gyur te/ re re zhing thams cad kyang ji ltar bdag kho nas thams cad kyis 'thun par bya'o/ /bdag nyid</text></item>
<item><p>9a6</p><section>mdo sde</section><text>thams cad kyis ngas lha nyid dang lhan cig tu dga' bar bya'o/ /rgyu 'dis bdag mu su lun d+ha dang lhan cig tu dga' bar bya'i gzhan rnams dang ni ma yin la bdag gcig pus sdug par lta'i gzhan 'ga' zhig gis kyang de</text></item>
<item><p>9a7</p><section>mdo sde</section><text>ltar rjes su 'thun pas ni ma yin no/ /bdag gis grong pa'i chos kyi yang tha mal pa'i kun du sbyor ba'i chos kyis 'thab bral ba'i brjod pa dang ldan pas kun nas sbyor ba ji lta ba 'thob par 'gyur ba yin no/ /rgyu 'dis</text></item>
<item><p>9a8</p><section>mdo sde</section><text>de dag rnams thams cad de bzhin du kun nas 'ong bar 'gyur ro/ /re re zhing thams cad kyang ngas 'di la 'thun pa thams cad bya'o/ /ngas bdag nyid thams cad kyis lha dang gnyis rgyu 'di lhan cig tu dga' bar bya'o/ /</text></item>
<item><p>9b1</p><section>mdo sde</section><text>slar yang lha gsar du skyes pa de gang na mu su lun d+ha lha rnams kyi bdag po yod pa der nye bar legs par 'gro'o/ /de dang shin du thag nye bar phyin nas mthong ba lha brgya stong phrag du mas yongs su bskor ba'i dbus na</text></item>
<item><p>9b2</p><section>mdo sde</section><text>yang ches gsal bar gyur pa'i dpal dang ldan pa rnam pa du ma nas yon tan phun sum tshogs pa'i tshig rnams kyis dga' bar byed do/ /ngas lha rnams dang gsar du skyes pa yang mi rtogs pa ni 'ga' yang yod pa</text></item>
<item><p>9b3</p><section>mdo sde</section><text>ma yin no/ /des brgya la zhig na lha gsar du skyes pa de mthong na gang na lha gsar du skyes pa yod pa der bzhin mngon du bsgyur nas mig gtod par byed do/ /lha gzhan rnams kyis tshig snyan pa ji lta bu dang ldan</text></item>
<item><p>9b4</p><section>mdo sde</section><text>pas gsar du skyes pa'i lha de la skul bar byed de/ gzigs par mdzad pa 'di ni ji lta ba bzhin du lha rnams kyi rgyal po yin no/ /de yin pas na phyag legs par 'tshal bar gyis shig /de ltar de bzhin du</text></item>
<item><p>9b5</p><section>mdo sde</section><text>skyes pa de dang nye bar song nas de'i spyan sngar rab tu legs par bskul ba dang phyag 'tshal bar byed do/ /de nas des de ltar shes nas mu su lun d+has phyir la smras pa/ gsar du skyes pa jo bo khyod 'thab bral gyis</text></item>
<item><p>9b6</p><section>mdo sde</section><text>rnams su song dang 'thab bral gyi lha 'di rnams ni dga' bar 'gyur ba yin te/ ches rab tu sems dga' ba rnams dge ba'i las kyi tshogs rnams kyi las kyis 'dir skyes pa yin pas na des na bde bar 'ongs sam/</text></item>
<item><p>9b7</p><section>mdo sde</section><text>de ltar yin pa yang rang gi las kyi 'bras bu la longs spyod pas dus shin du ring por bag yod pas lha'i 'jig rten 'di na gnas pa yin no/ /de nas de'i dus na 'thab bral gyi mnga' bdag gis tshigs su bcad pa ji lta ba</text></item>
<item><p>9b8</p><section>mdo sde</section><text>bzhin du brjod pa/ lha ni skyes par 'gyur ba yi/ /dka' ba gang na skyes pa des/ /'chi 'pho ba yi sdug bsngal gyi/ /bcu drug char yang mi chog go/ /mnog chung 'bras bu du ma yin/ /rtag tu skyes bu</text></item>
<item><p>10a1</p><section>mdo sde</section><text>slu ba po/ /dri za'i grong khyer dang 'dra ba/ /'dod pa myang ba tsam bzang ba'i/ /gang de sems can 'joms de dag /blo ldan gyis ni yid ma rton/ /de ltar 'thab bral gyi bdag po des lha gsar du</text></item>
<item><p>10a2</p><section>mdo sde</section><text>skyes pa de la rjod par byed do/ /de nas lha gsar du skyes pa des de la 'di skad ces smras te/ lha lags bdag gis 'dir nyes dmigs ji lta bar mi shes don dang phan tshun gyi dgos pa yang rig cing shes pa ma yin pa</text></item>
<item><p>10a3</p><section>mdo sde</section><text>'di ji lta bar lha rnams thams cad la 'gyur ba yin la de ltar bdag kyang yin no/ /de nas 'thab bral gyi bdag po mu su lun d+has tshigs su bcad pas 'di skad ces smras pa/ ji ltar 'chi bdag dus ni 'byung ba</text></item>
<item><p>10a4</p><section>mdo sde</section><text>na/ /'ga' zhig 'gar yang bde ba min/ /de bzhin du ni 'gro na yang / /'ga' zhig rjes su 'gro ba min/ /sems sna tshogs shing sems can gzhan/ /khams sna tshogs dang de bzhin gzhan/ /des na</text></item>
<item><p>10a5</p><section>mdo sde</section><text>rnam pa sna tshogs pa'i/ /srid pa'i 'chi ba'i las rnams byed/ /gang tshe skyes pa de tshe nas/ /mi ni 'chi bdag dbang du 'gro/ /sna tshogs rmongs par ltung ba yi/ /'jigs pa de yang ma rig go/ /gang tshe</text></item>
<item><p>10a6</p><section>mdo sde</section><text>'chi 'pho byung ba ni/ /srid pa 'jig par byed pa'i mchog /'jigs gang 'chi bdag che 'ongs pa/ /rmongs pa'i bdag gis de tshe rtogs/ /bag yod la dga' skye ba ni/ /yang dang yang du 'byung ba min/ /lha ni yul</text></item>
<item><p>10a7</p><section>mdo sde</section><text>rnams kyis rmongs pa/ /yid med pas kyang rtogs pa min/ /yul gyi chags pas kun lta ba'i/ /sred pa'i dug gis rmongs byas pa/ /rtogs min rtag tu lha yi ni/ /'chi 'pho de ni 'jigs chen yin/ /</text></item>
<item><p>10a8</p><section>mdo sde</section><text>'chi bas tha mar de bzhin du/ /sdug bsngal lus can rnams la skyed/ /ji ltar skyes pas lha rnams la/ /'chi 'pho kun du nges par 'byung / /las kyi rlung gis kun du 'khor/ /sbyor bas kyang ni</text></item>
<item><p>10b1</p><section>mdo sde</section><text>sdug bsngal nas/ /skyes bu lhung byed 'chi bdag sgras/ /sems ni kun du bslus pa yin/ /pha med ma yang med pa dang / /bshes med gnyen 'dun med par ni/ /lhan cig rang dbang med ces smra/ /de ltar</text></item>
<item><p>10b2</p><section>mdo sde</section><text>skyes bu dus kyis bskul/ /lhan cig 'grogs min skye bo 'di/ /skye bo tha mal pa yis bslus/ /yid kyi zhags pa 'ba' zhig gis/ /skye bo slu bar byed pa yin/ /skye bo rang gi skye bo 'dir/ /spun nam</text></item>
<item><p>10b3</p><section>mdo sde</section><text>skyob byed 'ga' yod min/ /'chi bdag dus ni byung ba na/ /rang skye 'ang ji ltar skye bo yin/ /lha rnams gang gis mthong ba yin/ /bde ba 'di dag bde 'byung ba/ /de ni rab kyi shugs 'gro ba'i/ /'chi bdag</text></item>
<item><p>10b4</p><section>mdo sde</section><text>rgyal pos 'phrog par byed/ /rtag tu 'dod pa'i rjes 'gro ba/ /yul gyi 'khrul pas brkam pa yin/ /nges par sdug bsngal che 'byung ba/ /gang yang rtog par 'gyur ma yin/ /de ltar lha gsar du skyes pa</text></item>
<item><p>10b5</p><section>mdo sde</section><text>de mu su lun d+ha des yang dag pa ji lta bas chos nyid la rjes su bzung ngo / /de nas lha des de dag rnams thos nas yud tsam cig skyo bas gnas par gyur nas/ phyi nas slar yang gar dang glu dang rgod par byed pa dang</text></item>
<item><p>10b6</p><section>mdo sde</section><text>rgyags pa rnams kyis kun nas khrid par byed de/ rgyu gang gi phyir na byis pa so so'i skye bo rnams thams cad kyi snying mi rtag pa yin pa'i phyir te/ khyad par du yang gang gi tshe bde bar gyur pa rnams dang srid pa</text></item>
<item><p>10b7</p><section>mdo sde</section><text>rnams kyi dbang gis rjes su 'jug par 'gyur ba de'i brgya 'gyur gyis kyang ches tsab hral can du 'gyur ba yin no/ /rgyu 'di dag gis na bag med pas gnas pa'i lha rnams kyi snying la chos kyi cha shas cung zad tsam</text></item>
<item><p>10b8</p><section>mdo sde</section><text>yang legs par 'jug par mi 'gyur ro/ /de nas lha gsar du skyes pa de mu su lun d+ha'i gnas de las phyir yang rtsed mo'i nags su bdag nyid kyi skye bo de dag rnams nyid kun dang bcas pa rnams dang / de bzhin du</text></item>
<item><p>11a1</p><section>mdo sde</section><text>gar byed par 'gyur ba dang dga' bar gyur pas 'dod pa'i yon tan lnga dang ldan pa'i yul gyi bde ba rnams dang yang dag par ldan pas de kho na bzhin du phyir yang rgyun gnas na rnam par rgyu ba'i sa de dag rnams</text></item>
<item><p>11a2</p><section>mdo sde</section><text>kun du 'gro bar byed do/ /des bde ba'i sa de dag rnams rjes su thob nas kyang de dag nyid tu lha gzhan dag rnams dang lhan cig dga' bar byed pa dang kun du spyod par yang byed do/ /de lha gzhan de dag rnams dang lhan cig</text></item>
<item><p>11a3</p><section>mdo sde</section><text>dga' bar gyur pa las khyogs kyi khang bu yangs pa zhes bya ba'i bskyed mos tshal gyi sa la rim gyis 'gro bar byed do/ /de na ni dga' ba 'di dag rnams yod de ji ltar khrag khrig phrag nyi shur rnam pa sna tshogs pa dang / kha</text></item>
<item><p>11a4</p><section>mdo sde</section><text>dog dang dbyibs sna tshogs pa'i bskyed mos tshal dang / pad ma'i rdzing bu dang mtshe'u dang nags dang nags 'dab dang bya'i tshogs dang 'bab chu dang ri'i rtse mo rin po che sna bdun gyi rang bzhin dang / de 'dra ba'i rnam par rtog</text></item>
<item><p>11a5</p><section>mdo sde</section><text>pa'i khyogs kyi khang bu rnams yin te/ lha de dag rnams kyis legs par byas pa'i las kyis gal te lha rnams kyi yid kyis kun du rtog par byed pa ni khyogs kyi khang bu de dag dang nags tshal dang nags 'dab dang mtshe'u</text></item>
<item><p>11a6</p><section>mdo sde</section><text>dang bcas pa rnams ji lta ba bzhin du nam mkha'i dkyil du 'phags na ci ma rung de dag gi sems bskyed pa tsam nyid na khang bu de dag rnams dang / nags tshal dang nags 'dab dang mtshe'u dang 'bab chu dang ljon shing dang</text></item>
<item><p>11a7</p><section>mdo sde</section><text>pad ma'i rdzing bu rnams dang yang dag par ldan pa rnams nam mkha' la kun kyang 'phags pa ni bya bzhin no/ /de nas 'di bzhin du lha rnams yid la kun du sems par byed de/ ji ltar khyogs kyi khang pa chen po 'di</text></item>
<item><p>11a8</p><section>mdo sde</section><text>dag rnams bdag cag bde bas gnas pa'i don du mi g.yo bar gnas par gyur mod/ de dag gi sems bskyed pa tsam nyid kyis de bzhin du 'gyur ro/ /gal te gzhan yang 'di ltar so sor kun du rtog par byed de/</text></item>
<item><p>11b1</p><section>mdo sde</section><text>zas dang skom gyi chu bo rnam pa du ma rab tu 'bab par gyur la rag des de bzhin du sems bskyed pa tsam nyid kyis ro dang kha dog dang dri yongs su gang ba lha de dag rnams kyis legs par byas pa'i las kyi dbang gis 'bab</text></item>
<item><p>11b2</p><section>mdo sde</section><text>par gyur te legs par byas pa'i las rnams yul du gyur pa'i mi rnams kyang rtogs par 'gyur ba ni ma yin no/ /gzhan yang gal te lha de dag rnams 'di snyam du sems par 'gyur te/ ji ltar dpag tshad brgyar yang</text></item>
<item><p>11b3</p><section>mdo sde</section><text>gzhal yas khang de dag rnams kha 'bye bar 'gyur grang / de dag rnams kyi sems bskyed pa tsam kho nas kha 'byed par 'gyur te/ rnam pa du mar dga' ba'i mtshe'u spro ba dang 'bab chu dang chu klung dang tshang tshing dang khang</text></item>
<item><p>11b4</p><section>mdo sde</section><text>pa dang steng khang dang bcas pa'i khang pas kyang phun sum tshogs par gyur pa dang sna tshogs pa'i nags tshal dang nags 'dab dang pad ma'i tshal rnams dang ljon shing phun sum tshogs pa yang de bzhin du kha 'bye bar 'gyur la/</text></item>
<item><p>11b5</p><section>mdo sde</section><text>lha de dag rnams kyang ji lta ba bzhin du yid ches mchog gi rab tu dga' bar 'gyur te/ ji ltar bde bar gnas pa rnams kyis bdag cag rnams kyang ji lta ba bzhin du yid ches mchog gi rab tu dga' bar 'gyur ba de ni</text></item>
<item><p>11b6</p><section>mdo sde</section><text>ji ltar bde bar gnas pa rnams kyis bdag cag rnams gnas par bya'o zhes mchog tu yid rab tu dga' ba rnams lha gzhan rnams dang lhan cig tu gang na khang bu de dag rnams yod pa la rnam pa du mas bdag cag rnams</text></item>
<item><p>11b7</p><section>mdo sde</section><text>dang thabs gcig tu dga' bar bya'o/ /'dir ni rnam pa du mar lha gang yin pa 'thab bral gyi mnga' bdag mu su lun d+ha de'i srid par rtsed mo'i nags su rnam pa du mar dga' bar byed par 'gyur ba'i lha de dag rnams</text></item>
<item><p>11b8</p><section>mdo sde</section><text>kyang 'dir ni khang bu 'di dag rnams su zhugs par gyur na ci ma rung / de nas sems bskyed pa tsam kho nas rgyun kyi nags na rnam par rgyu ba'i lha de dag rnams nam mkha' la rnam pa sna tshogs pa'i bzhon pa</text></item>
<item><p>12a1</p><section>mdo sde</section><text>rnams kyis 'gro bar byed pa la 'di lta ste/ ngang pa'i bzhon pa dang rma bya'i bzhon pa dang khu byug gi bzhon pa dang me tog gi bzhon pa dang ngang ngur gyi bzhon pa dang shang shang te'u'i bzhon pa dang / ljon shing gi</text></item>
<item><p>12a2</p><section>mdo sde</section><text>bzhon pa rnams te rnam pa de lta bu'i bzhon pas gang na khang bu de dag rnams yod pa der 'gro bar 'gyur te/ mchog tu rab tu dga' ba'i yid kyis rol mo dang rnga sgra dang glu rnams kyis dga' bar gyur pa rnam pa sna tshogs</text></item>
<item><p>12a3</p><section>mdo sde</section><text>pa'i cha byad can gyi lha'i bu mo sgrin pa rnams kyis rjes su 'brang bar byed pa'i rgod par byed pa dang / 'gying bar byed pa dang do shal dang pad ma 'phyang ba rnams kyi mchan khung lcong ba dang bcas pas phyi bzhin 'brang</text></item>
<item><p>12a4</p><section>mdo sde</section><text>bar gyur pa mchog tu gzhon sha can mchog tu dga' ba dang ldan pas gar dang rnga sgra dang rol cha dang glu mchog len pa dang ldan pa'i lha'i sa bas mngon par bstod pa dang ldan pas gang na khyogs kyi khang bu yod pa der legs</text></item>
<item><p>12a5</p><section>mdo sde</section><text>par nye bar 'gro ba'o/ /nam mkha'i dkyil du mngon par byung nas gang na rtse dga' chen po'i khang bu rnams legs par gnas nas lha rnams rtse dga' bar byed pa der 'ongs par gyur to/ /de nas de dag phan tshun du rab tu</text></item>
<item><p>12a6</p><section>mdo sde</section><text>dga' ba'i yid can rnams de ltar rtse bar gyur pa rnams bag med par gnas pa rnams sems rnal du mi gnas pa rnams ni bag med par gnas pa rnams la 'thab bral gyi mnga' bdag mu su lun d+ha 'di ltar kun du</text></item>
<item><p>12a7</p><section>mdo sde</section><text>lta bar byed de lha bag med pas bag med par gnas pa rnams la ji lta ba bzhin gyi thabs su gyur pa ci zhig yod na gang bdag gis dman pa la kha phyogs pa bag med pas gnas pa'i lha de dag rnams la rjes su</text></item>
<item><p>12a8</p><section>mdo sde</section><text>'thun pa'i thabs gang yin pa bdag gis bya'o/ /de nas brtags pa'i blo dang ldan pa des rnam par dpyad nas lha gzhan rnams las gang dag de dang lhan cig rjes su spyod pa'i rgyun du zhugs pa de dag rnams dang lhan</text></item>
<item><p>12b1</p><section>mdo sde</section><text>cig tu legs par 'gro bar byed de ji ltar lha rgyun gyi gnas na rgyu ba 'di dag rnams la ji lta ba bzhin du ji ltar phan par 'gyur ba yin/ bla na med pa'i dge ba'i chos rnams kyis ji ltar bdag dang gzhan la phan pa byas par 'gyur</text></item>
<item><p>12b2</p><section>mdo sde</section><text>ba yin pa dang / gang yang bdag gis bar chad tu mi 'gyur ba dang / gal te yang lha de dag rnams grogs po'i mchog tu de 'gyur ba ni gang dag gis sgrol ba la nges par sbyor ba'o/ /yang gang dag gis sdig pa nye bar</text></item>
<item><p>12b3</p><section>mdo sde</section><text>ston pa de dag rnams ni dgra bo yin te gang gis dmyal ba kun nas sgrub pa'i las rnams byed pa'i phyir ro/ /lha de nyid kyis de ltar rgyun du zhugs pa rnams dang lhan cig tu gros byas nas gang na khyogs kyi khang bu yod</text></item>
<item><p>12b4</p><section>mdo sde</section><text>pa der nye bar legs par 'gro bar byed de/ rdzu 'phrul gyi gzhal yas khang gzhan zhig gzung ba na ni chu klung dang mtshe'u dang ljon shing dang 'bab chu dang nags dang nye ba'i gnas rnams mchog tu phun sum tshogs pa dga' ba du ma</text></item>
<item><p>12b5</p><section>mdo sde</section><text>nyid dang yang dag par ldan pa de 'dra ba'i dga' ba'i khyad par gyis rgyun gyis gnas na spyod pa rnams kyi rnam par gsal ba gang dag yin pa de dag rnams ni brgya'i cha dang stong gi char yang mi phod do/ /de ci'i phyir zhe na/ legs par</text></item>
<item><p>12b6</p><section>mdo sde</section><text>byas pa'i las can rnams kyi mnga' bdag yin pa'i phyir te legs par spyod pa'i las kyi mtha' la spyod pa'i 'thab bral ba'i lha rnams thams cad kyi nang na gang yang 'thab bral gyi mnga' bdag mu su lun d+ha ni legs par byas pa'i las kyi mnga'</text></item>
<item><p>12b7</p><section>mdo sde</section><text>bdag yin pa'i phyir dang / gang yang legs par byas pa'i las rnams ches bla lhag par gyur pa yin pa'i phyir ro/ /de'i rdzu 'phrul rnams kyang lhag pa yin no/ /rgyu 'di dag rnams kyi phyir na 'thab bral</text></item>
<item><p>12b8</p><section>mdo sde</section><text>ba'i gzhal yas khang thams cad las khang bu de'i steng na dga' bas rnam par gsal te lham</text></item>
<item><p>13a1</p><section>mdo sde</section><text>me'o/ /dper na nyi ma'i drung du ni gzhal yas khang thams cad kyis char mi phod cing mdzes pa yang ma yin no/ /khang bu de'i khyad par rnams las ni khang pa gzhan de dag rnams kyis char yang mi chog go/ /</text></item>
<item><p>13a2</p><section>mdo sde</section><text>de sna tshogs pa'i yon tan gyi rnam pa phun sum tshogs pa de srid dang ldan pa'i khang pa des nam mkha'i dbyings gang na rgyun gyi gnas na rnam par rgyu ba'i lha dag dga' bar byed pa der nye bar legs par 'gro bar byed pa na lha</text></item>
<item><p>13a3</p><section>mdo sde</section><text>gang dag rgyun du zhugs pa yin pa de dag rnams ni 'thab bral ba'i mnga' bdag legs par mngon sum mthong nas/ bag med pa rnams dga' ba dman par 'gyur ro/ /lha gang dag bag med pas bag med par rgyu ba de</text></item>
<item><p>13a4</p><section>mdo sde</section><text>dag rnams ni khang pa de dag rnams su kun nas rings pas zhugs nas de dag rnams gang rgyal po mu su lun d+ha yod pa der nye bar legs par 'gro ba'o/ /de nas stong phrag brgyar yang de rdzu 'phrul byed par gyur te/</text></item>
<item><p>13a5</p><section>mdo sde</section><text>de ji ltar lha gang dag khang bu zhugs pa rnams khong nas thams cad tu mi mthong ba nyid du byas te de kho na gzhal yas khang na gnas pa thams cad du yang mi mthong bar gyur to/ /lha nyid kyis rang gi rdzu 'phrul rnams kyis</text></item>
<item><p>13a6</p><section>mdo sde</section><text>de dag rnams de ltar bkag nas phan tshun du mi mthong ngo / /bgad pa dang 'jo sgeg dang rtsed mo rtse ba rnams las cung zad tsam yang thos par mi 'gyur te/ rdzu 'phrul de dag rnams kyi mthu stobs kyis de dag rang</text></item>
<item><p>13a7</p><section>mdo sde</section><text>bzhin de bzhin du gyur nas phan tshun du de dag rnams de lta bur gyur te de dag thams cad ji ltar khang bu gang yin pa 'dir su dag lha de dag rnams ji lta bar thag nye bar gyur pa rnams dang / gang yang bdag cag dang</text></item>
<item><p>13a8</p><section>mdo sde</section><text>lhan cig tu gzhal yas khang 'dir zhugs par gyur pa de dag thams cad gang du song bar gyur pa zhes thams cad du byas kyang mthong bar mi 'gyur ba de ltar gong nas lha de gang na 'thab bral gyi bdag po mu su</text></item>
<item><p>13b1</p><section>mdo sde</section><text>lun d+ha yod pa der legs par nye bar song ba na de gcig pu zhig mthong bar gyur to/ /gang yang lha des rgyun du zhugs par gyur pa de rnams mthong bar 'gyur gyi lha gzhan rgyun du zhugs pa ma yin pa rnams phan tshun du mi mthong ngo / /</text></item>
<item><p>13b2</p><section>mdo sde</section><text>de ltar rdzu 'phrul gyis bkag pas de ngo mtshar ba dang bcas shing 'jigs pa dang yang bcas par gyur nas mu su lun d+ha la 'di skad smras so/ /lha ji ltar gang dag gzhal yas khang du zhugs pa'i lha de dag rnams thams</text></item>
<item><p>13b3</p><section>mdo sde</section><text>cad 'khor dang bcas pa ma mthong ba de dag rnams gar song / de nas mu su lun d+has de la 'di skad ces smras te lha gang dag bag med pas bag med par rgyu ba de dag rnams thams cad las kyi bya bas shi 'phos nas ji ltar</text></item>
<item><p>13b4</p><section>mdo sde</section><text>las kyis nye bar 'gro ba kun du 'byung ste/ dmyal ba dang yi dgas dang dud 'gro dang mi'i 'gro ba rnams su skyes so/ /gzhan yang gang dag bag med par gyur pa rnams bag med pas gnas pa rnams kyang rung ste/ de dag</text></item>
<item><p>13b5</p><section>mdo sde</section><text>rnams ni phyir zhing bag med pas nye bar bcom pa dang yul rnams kyi sred pas kyang nye bar brlag par 'gyur ro/ /gang dag 'dod pa'i yon tan lnga la rab tu zhen par gyur pa rnams ni kun du rtog pa'i rtsed mo can gyi yul</text></item>
<item><p>13b6</p><section>mdo sde</section><text>gyi mi rnams rang gi sems kyi srub shing las kun du byung ba las kyi rlung gis btab nas sred pa'i rtse mo lnga 'bar bas 'thab bral gyi srid pa rnams su bsags nas phyi nas ni rnam pa sna tshogs pa'i zer zug gis dmyal ba</text></item>
<item><p>13b7</p><section>mdo sde</section><text>rnams su sreg par byed de bzang po ma yin pa'i sems kyis yongs su bslus pa shin du rnam par nyams pa rnams lus zhig nas der skye'o/ /des na de ltar bag med pa'i skyon rnams ni skyon thams cad kyi steng na bla lhag pa</text></item>
<item><p>13b8</p><section>mdo sde</section><text>yin no/ /bag med pa'i skyon gyis rnam par nyams pa'i rgyu gang gis dge ba'i chos thams cad mi mthong ba'i lha gang dag rnams kyis sems bzang pos bdag nyid kyis bdag nyid 'dul bar mi byed pa de dag rnams ni rang gi</text></item>
<item><p>14a1</p><section>mdo sde</section><text>sems kyis bslus nas phyi nas de ni gdung bar 'gyur ba kho na yin no/ /de nas 'thab bral gyi mnga' bdag mu su lun d+ha de'i spyan sngar der gtam de dag rnams rnyed nas lha de dag phan tshun du skyo ba dang bcas</text></item>
<item><p>14a2</p><section>mdo sde</section><text>pa dang 'jigs pa dang ldan pas 'di skad ces smras te/ lha dbang skad cig kho na la ji ltar lha de dag dang bral zhing thams cad 'chi 'phos te lha de dag rnams thams cad la 'dir ci zhig byung nas med par gyur na rgyun gyi gnas na</text></item>
<item><p>14a3</p><section>mdo sde</section><text>rnam par rgyu ba'i lha rnams kyi sa 'di dag thams cad kun du stong par 'gyur/ sdug bsngal rnams las 'chi 'pho ba zhes bya ba'i sdug bsngal rnams ni chen po yin pas thabs ma yin par mi 'gyur ba gang yin pa dang /</text></item>
<item><p>14a4</p><section>mdo sde</section><text>bdag cag rnams sdug bsngal gyi skal ba can du mi 'gyur ba dang / sdug bsngal ba rnams dang bral ba las byung ba'i sdug bsngal gyis kyang bdag cag rnams la gnod par mi 'gyur ba dang / dmyal ba rnams dang / yi dgas</text></item>
<item><p>14a5</p><section>mdo sde</section><text>rnams dang / dud 'gro rnams su yang bdag cag rnams skye bar mi 'gyur ba de skal ba chen po dang ldan pas nye bar bstan du gsol/ de nas de'i tshe lha rnams kyi bdag pos ji lta ba bzhin du tshigs su bcad pas</text></item>
<item><p>14a6</p><section>mdo sde</section><text>brjod pa/ skyog po'i lam la spyod pa yi/ /mis ni bzang po mthong ba min/ /chu ni bsrubs par gyur na yang / /me ni nam yang srid pa min/ /rgyu med de la 'bras bu ni/ /nam yang cung zad 'byung ba min/ /bag med</text></item>
<item><p>14a7</p><section>mdo sde</section><text>yon tan gyis 'ga' zhig /mthar thug legs par 'jug pa min/ /lha gang skye ba bag med pas/ /nye bar 'joms par 'jug byed pa/ /de ni legs byas zad nas ni/ /rmongs pa log par ltung bar skye/ /dga'</text></item>
<item><p>14a8</p><section>mdo sde</section><text>bar gyur pa'i 'dod pa la/ /gang zhig de lta'i blo skye ba/ /phyis de sdug bsngal dang phrad nas/ /rmongs pa sems ni gdung bar byed/ /'dod pa'i me yis bsregs pa dang / /yul rnams kyis ni rmongs pas kyang / /</text></item>
<item><p>14b1</p><section>mdo sde</section><text>gang zhig bde rnams bla med pa/ /mthar thug bde bar 'gyur ba min/ /'jig rten 'dod pas bde gang dang / /gang yang sred byung bde bas ni/ /nang gi bdag nyid 'di gcig gi/ /bcu drug char yang mi chog ste/ /</text></item>
<item><p>14b2</p><section>mdo sde</section><text>chu chen shin du sbyangs las skye/ /dkar zhing 'khor ba las thar byed/ /sred zad bde ba mthong ba po/ /dpag med bde ba sgrub byed yin/ /bde ba dogs pa med pa yi/ /skyon med nges par sbyar ldan pa/ /bde</text></item>
<item><p>14b3</p><section>mdo sde</section><text>gang bsam gtan las skyes yin/ /gang yang sred pas mi 'ching zhing / /rtog pa yis kyang mi 'tshe bar/ /de yi ming gis smos ci dgos/ /de thob srid pa'i pha rol du/ /rtag tu bde bar 'gyur ba</text></item>
<item><p>14b4</p><section>mdo sde</section><text>yin/ /gang gi snying la 'dod gnas pas/ /de srid bde bar 'gyur min te/ /de ni sdug bsngal kun skal 'os/ /dmyal bar nye bar rgyug pa yin/ /las kyi zhags pas de drangs nas/ /lhan cig sbyor bar</text></item>
<item><p>14b5</p><section>mdo sde</section><text>byed pa yi/ /sdug bsngal de las rnam grol du/ /skye bo 'gas kyang nus ma yin/ /'khor bar 'gro dang 'ong ba rnams/ /mthong ba las kyi rgyu las byung / /'gro dang 'ong ba rtag tu yang / /las skyes rgyu les</text></item>
<item><p>14b6</p><section>mdo sde</section><text>byung ba yin/ /'dod pa la ni chags byed pa'i/ /byis pas 'chi 'pho legs rtogs min/ /skye ba las kun 'byung ba yi/ /'chi 'pho'i mthar de dam pas gzigs/ /bde ba rjes su bsten pa yis/ /byis pa</text></item>
<item><p>14b7</p><section>mdo sde</section><text>rnams ni ngoms pa med/ /byis pa rtag tu ngoms med pas/ /rtag tu rang nyid 'joms su 'gro/ /thog ma bar dang mthar dge min/ /'jig rten 'di dang phyi mar min/ /skyon rnams sten pa ma rig las/ /kun nas</text></item>
<item><p>14b8</p><section>mdo sde</section><text>rab tu 'jug par mthong / /gang tshe las zad mi mthong bas/ /'jig rten 'di nas 'og ltung ba/ /rmongs pa'i bdag nyid bag med pas/ /yul rnams sten pas de tshe rig /tshe 'di shin du myur 'gro ba/ /byis pa</text></item>
<item><p>15a1</p><section>mdo sde</section><text>rnams kyis rtogs pa min/ /phyi nas sdug bsngal byung ba yis/ /so sor rig 'gyur sdug bsngal bas/ /gal te sdug bsngal la khyod 'jigs/ /gal te 'chi bdag la 'jigs na 'ang / /blo ldan</text></item>
<item><p>15a2</p><section>mdo sde</section><text>rtag tu dam chos kyis/ /de bzhin bde ba 'ang 'thob par 'gyur/ /de ltar mu su lun d+ha'i kha nas brjod pa rnams lha de dag rnams kyis thos nas bag med pas gnas par gyur pa'i dus de dag kyang 'das pa dang / gzhan</text></item>
<item><p>15a3</p><section>mdo sde</section><text>yang mu su lun d+ha la de dag rnams kyis 'di skad ces slar brjod de lha'i dbang po ji ltar rnam pa thams cad du yang ma yin par lha rnams thams cad nyid mthong bar ma gyur lags na de dag rnams skad cig gcig la thams cad</text></item>
<item><p>15a4</p><section>mdo sde</section><text>kyang 'chi 'phos sam shi bar gyur tam gzhan dag tu song bar gyur pa de ci nas kyang bdag cag rnams la lha'i dbang po bshad tu gsol/ de nas gzhan yang lha de dag rnams la mu su lun d+has phyir la smras pa/ ji lta ba</text></item>
<item><p>15a5</p><section>mdo sde</section><text>bzhin du 'dir las kyi dbang gis 'ong ba de lta ba bzhin du cis kyang slar 'gro bar bya dgos so/ /las zad pa na nges par myong bar bya ba'i don yin pas na srog chags su gtogs pa'i thams cad kyis phan tshun du 'dus</text></item>
<item><p>15a6</p><section>mdo sde</section><text>pa dang 'bral ba las byung ba'i sdug bsngal ni nges par myong bar 'gyur ba rga ba dang nad rnams dang / 'chi ba dang gsum po de dag rnams re re zhing yang phun sum tshogs par 'gyur ba rnams 'byung bar 'gyur te gson</text></item>
<item><p>15a7</p><section>mdo sde</section><text>pa rnams kyi srog dang nad med pa dang lang tsho la bab pa rnams la'o/ /de la gang dag skyes bu 'am lha rnams kyang rung ste bag med par ma gyur pa dang / bag med pas gnas pa ma yin pa dang / gang dag dang po</text></item>
<item><p>15a8</p><section>mdo sde</section><text>nas bag med pa de dag gis gnas pa ma yin pa dang / gang dag dang po nyid nas 'jigs pa de dag rnams so sor rig par bya'o/ /ji ltar de dag rnams kyis gson pa dang nad med pa dang lang tsho rnams 'joms par</text></item>
<item><p>15b1</p><section>mdo sde</section><text>byed pa nges pa kho nar 'byung bar 'gyur ro/ /ma 'ongs pa nam 'chi bdag gi dus de byung bar gyur pa na bzlog pa'i thabs ni rnam pa gsum yin pa las 'di lta ste/ sbyin pas dang tshul khrims kyis dang shes rab kyis dang</text></item>
<item><p>15b2</p><section>mdo sde</section><text>ste/ bzlog pa'i thabs ni gsum po de dag rnams yin no/ /'jigs pa chen po rnam pa gsum po de dag rnams ni rnam par rtog pa du ma'i rnam par rtog pa'i rang bzhin rnams rtag par rgyun du phyi bzhin rjes su 'brang ba</text></item>
<item><p>15b3</p><section>mdo sde</section><text>rnams gang dag gis mi spong ba de dag rnams phyis 'chi ba'i dus su phyin pa na yongs su dag pa'i dbang po thams cad bzhin dang mig ra ra por gyur pas rang gi skye bo dang gnyen dang 'khor dang sde tshan thams cad yongs su</text></item>
<item><p>15b4</p><section>mdo sde</section><text>spangs nas 'chi 'pho bar 'gyur ba na sdug pa rnam pa du ma dang 'bral ba'i mes sreg par gyur pas mchog tu sdug bsngal bar 'chi bdag gis nges par 'khrid par byed do/ /gang gi tshe 'dod pa'i yon tan lnga kun du</text></item>
<item><p>15b5</p><section>mdo sde</section><text>'byung ba'i rnam par rtog pa du ma de dang de dag rnams kyis rab tu gar byed pa dang rgod pa dang 'gying bag dang kun du spyod pa dang nags tshal dang / skyed mos tshal rnams kyi longs spyod bag med pa dug gi grogs po'i bde</text></item>
<item><p>15b6</p><section>mdo sde</section><text>ba rnams kyis de dag gis tshe dgra bzhin du 'bigs par byed do/ /gang dag gi 'bras bu des phyis 'gyod pa'i mes gdung bar byed de ci zhig bdag gis bsgrubs par gyur na gang yang shes rab dang sbyin pa dka'</text></item>
<item><p>15b7</p><section>mdo sde</section><text>thub kyi tshul khrims rnams kyis ni rjes su ma bsgrubs shing bag med pas bdag bag med par gnas par gyur pas mchog rnams ni rjes su ma bsgrubs so/ /rang gi skye bo dang gnyen bshes kyi tshogs</text></item>
<item><p>15b8</p><section>mdo sde</section><text>rnams kyis nga cig pu zhig spangs shing mchog tu dga' bar gyur pa bdag cag gi lha'i 'jig rten gyi dga' bar gyur pa'i yul du ma de dag rnams dang bdag 'bral bar 'gyur ba zhes de de ltar rjes su gdung bar byed do/ /phyi</text></item>
<item><p>16a1</p><section>mdo sde</section><text>nas ji srid du stobs dang ldan pa'i 'chi bdag rgyal po gzhan 'dis lha rnams thams cad rab tu ma bcom zhing dus de ma yin pa de srid tu nad rnams dang rgud pa du ma rnams nges par rtogs par byas la ci nas</text></item>
<item><p>16a2</p><section>mdo sde</section><text>kyang bag med pas gzhom par bya ste/ de ltar bag med pa spangs pa rnams ni bde legs kyi mchog tu 'gyur ro/ /phyi nas 'chi bdag gi dus na gdung ba'i mes sreg par yang mi 'gyur te rgud pa thams cad 'byung ba'i</text></item>
<item><p>16a3</p><section>mdo sde</section><text>dus su lam 'di dag ni mchog tu mdzes pa'o/ /'di lta ste/ sbyin pa dang tshul khrims dang shes rab kyang gzhan du bsten cing bsgoms la lan mang du byas pa rnams ni dus de'i tshe na skyabs su 'gyur ro/ /ji srid tu</text></item>
<item><p>16a4</p><section>mdo sde</section><text>'di slu bar mi byed pa yin pa dang bsran mi nus pa dang thabs med par gyur pa ni skye bo thams cad kyi srog 'phrog pa'i 'chi ba yin la/ ci'i phyir na de bzlog pa la lha dag brtson par mi byed pa yin/ gang dag phan pa</text></item>
<item><p>16a5</p><section>mdo sde</section><text>ma yin pa byed pas bzang ba g.yang sa dang dug chen po dang me dang mtshungs pa yang gang bag med pa rnams yin no/ /de nas lha gzhan yang lha gang dag bag med pa'i dbang gis 'gro ba'i lha de dag rnams ni bag med pa'i</text></item>
<item><p>16a6</p><section>mdo sde</section><text>dgra des shin du legs pa'i bud med la lta ba la ched cher byed pas nags tshal dang nags mdab dang / mtshe'u rnams la rtse ba la ches dga' ba ri'i rtse mo la rnam par rgyu bar byed pa rnams ni dngos po thams cad mi rtag</text></item>
<item><p>16a7</p><section>mdo sde</section><text>pa la rtag pa'i blo skyed par byed de/ ji ltar rtag par bdag cag lha'i bu mo 'di dag rnams dang lhan cig tu dga' bar bdag gis bya'o/ /rtag tu yang lang tsho 'di dag 'byung bar 'gyur zhing bdag cag rnams la nam</text></item>
<item><p>16a8</p><section>mdo sde</section><text>yang 'bral ba 'byung bar mi 'gyur ro/ /de de ltar yul rnams kyi bde ba la shin du 'chums pa la rtag par rab tu 'joms par byed pa rnams kyi mchog thogs pa med pa'i 'gros dang ldan pa bzlog tu med pa'i</text></item>
<item><p>16b1</p><section>mdo sde</section><text>'chi bdag lhan cig tu 'byung bar 'gyur ba la de'i tshe lha'i bu mo rnams kyis yongs su skyob par 'gyur ba ma yin no/ /gang yang 'di dag rnams blos yongs su ma brtags par rtag tu mnyam par bgrod par byed la/ de'i</text></item>
<item><p>16b2</p><section>mdo sde</section><text>tshe gang rjes su spyad par 'gyur ba de dag thams cad ni gsog dang gsob dang snying po med pa yin no/ /de bag med pas rnam par bcos nas dmyal ba dang yi dgas dang dud 'gro rnams su skye ba'o/ /gzhan yang gti mug</text></item>
<item><p>16b3</p><section>mdo sde</section><text>gis bcom pa'i lha rnams thog ma med pa nas 'jug pa'i 'chi 'pho ba dang skye ba'i sdug bsngal gyis lan cig ma yin par rab tu bcom yang blo gros med pas 'dod chags dang bral bar yang mi 'gyur ro/ /de nas lha'i</text></item>
<item><p>16b4</p><section>mdo sde</section><text>bdag po mu su lun d+has de skad ces lha rnams la chos kyi don dang yang dag par ldan pa'i tshig brjod pas de la gang dag rang gi blo skyon med pas de dag rnams tshig gi bdud rtsi'i ro de la dmigs pas kyang chags pa dang bral</text></item>
<item><p>16b5</p><section>mdo sde</section><text>ba'i blo skyes par 'gyur nas de dag gis lha'i rgyal po de la 'di skad ces gsol pa ni ji ltar/ phan pa gang yang de bzhin yang / /gang yang rnam gsum dang ldan pa/ /de kho na yi tshig gang ni/ /phan pa mdzad pa'i lha</text></item>
<item><p>16b6</p><section>mdo sde</section><text>yis gsungs/ /gang zhig zhi bdag 'dzin byed pa/ /bde ba dam pa rab tu 'thob/ /bde ba las kyang ches bde ba/ /nges pas rtag tu 'grub par 'gyur/ /gang dag de las bzlog pa yang / /bag med pa yis</text></item>
<item><p>16b7</p><section>mdo sde</section><text>nyer bcom lha/ /rmongs pa yi ni bdag nyid de/ /dmyal bar skye bar 'gyur ba yin/ /de ltar lha des lha gzhan la brjod nas gzhan yang lha de kun du skyo ba'i yid kyis lha'i rgyal po de la 'di skad ces smras pa/</text></item>
<item><p>16b8</p><section>mdo sde</section><text>ji ltar lha dbang rnam pa thams cad tu bdag cag the tsom du gyur te khang bur zhugs pa'i lha de rnams ci zhig nongs/ de ltar kun nas skyo ba'i yid mngon par mthong ba dang / bag yod par gnas pa yang yid</text></item>
<item><p>17a1</p><section>mdo sde</section><text>kyis kun du mthong nas de bzhin du rtogs pas de'i dbang du byas pa spangs te slar yang lha de de dag nyid phan tshun du legs par ston par byed do/ /de nas de dag rnams phan tshun du mngon par mthong nas rjes su</text></item>
<item><p>17a2</p><section>mdo sde</section><text>'thun par spyod pa'i tshogs kun dang mchog tu dga' ba dang ldan par gyur to/ /de nas de dag nyid kho na yid rab tu dga' ba rnams la gzhan yang mu su lun d+has brjod pa/ ji ltar lha rnams phan tshun du ma</text></item>
<item><p>17a3</p><section>mdo sde</section><text>mthong ba ni nga'i rdzu 'phrul gang dag gi stobs kyis bkag par gyur pa yin la/ yang gang gi tshe shugs chen po dang ldan pa rab tu 'jigs pa rab tu 'joms pa'i 'chi bdag rgyal po de 'ong bar gyur nas dmyal</text></item>
<item><p>17a4</p><section>mdo sde</section><text>ba dang yi dgas dang dud 'gror skyes par gyur pa de'i tshe 'ga' zhig kyang phan tshun du bskal pa bye ba phrag brgya stong du yang mi mthong ngo / /des na de dag rnams rtogs par gyis la bdag nyid bag med par gnas par ma</text></item>
<item><p>17a5</p><section>mdo sde</section><text>byed/ sems brel dog can du ma byed/ bag yod par gnas par gyis/ yul rnams la yid mchog tu song bar ma byed par de lta bu'i blos rjes su bsgrub par gyis shig /de bzhin du ji lta bar bshad pa</text></item>
<item><p>17a6</p><section>mdo sde</section><text>dang lha rab tu mang po rnams yid mchog tu skyo ba'i dbang gis rgyun du zhugs pa thob par gyur to/ /de nas mu su lun d+ha de ltar rig nas rab tu dga' ba'i yid kyis bya ba ni byas so zhes yid la bsam pa yongs su</text></item>
<item><p>17a7</p><section>mdo sde</section><text>rdzogs nas slar yang rtsed mo'i nags gang na yod pa der nye bar legs par 'gro bar byed do/ /gang la rgyun gnas nas rnam par rgyu ba zhes bya ba'i lha mchog tu bag med pas gnas pa rnams te/ mchog tu dge</text></item>
<item><p>17a8</p><section>mdo sde</section><text>ba'i yid can ni gang dag de na rgyun du zhugs pa rnams gnas so/ /gang yang rnam pa thams cad tu sems yang bar gyur pa bag med pas mchog tu bag med pa la rjes su chags pa bag med pas myos pa rnams</text></item>
<item><p>17b1</p><section>mdo sde</section><text>de bzhin du nags dang / nye ba'i nags dang mtshe'u dang bskyed mos tshal dang nags khrod rnams su lhan cig spyod pa dang bcas pa rnams dga' bar byed do/ /'chi bdag gi 'jigs pa rnams mi 'grang bar de dag</text></item>
<item><p>17b2</p><section>mdo sde</section><text>rnams de srid tu dga' bar byed cing rtse bar yang byed do/ /pad ma'i tshal nas pad ma'i tshal/ ri'i rtse mo gnas rnams nas gnas rnams su dga' zhing rtse bar yang byed de phan tshun lhan cig tu rgyags pa la don</text></item>
<item><p>17b3</p><section>mdo sde</section><text>'thun pas ji srid tu 'dod pa sdug pa yid tu 'ong ba byas shing bsags pa'i dge ba'i las rnams zad par ma gyur pa de srid tu'o/ /des de dag rnams zad pa dang gzhan yang don byas pa ma yin pa'i dmyal ba dang</text></item>
<item><p>17b4</p><section>mdo sde</section><text>yi dgas dang dud 'gro rnams su skye'o/ /gal te yang las gzhan gyis mi rnams dang skal ba 'thun par mir skye bar gyur na yang de rtag tu skyid cing don chen por 'gyur ro/ /mchog tu gzugs bzang ba mchog tu</text></item>
<item><p>17b5</p><section>mdo sde</section><text>longs spyod che ba skye bo thams cad dga' zhing snying du sdug pa yid tu 'ong ba rang bzhin gyis chos la dga' ba yid gar dang glu dang 'jo sgeg dang skye bo rnams la dga' bar gyur pas lha khang dang skyed mos tshal dang mtshe'u dang pad</text></item>
<item><p>17b6</p><section>mdo sde</section><text>ma'i tshal rnams la spyod cing rgyu bar 'gyur ro/ /rgyal por gyur pa 'am de dag dang 'dra ba'i phun sum tshogs pa dang ldan pa dang 'tshe ba med pa dang thams cad du grogs po dang gnyen bshes dang rang gi skye bo rnams byams par yang</text></item>
<item><p>17b7</p><section>mdo sde</section><text>'gyur ro/ /rtag tu bden par smra ba dang rtag tu sems kyi rgyud drang ba dang rtag par yang dga' ba'i skyes bu de rnams dang lhan cig tu dga' bar 'gyur zhing sems drang pos spyod pa thams cad ma nyams par 'gyur ro/ /yon</text></item>
<item><p>17b8</p><section>mdo sde</section><text>tan thams cad phun sum tshogs pa de ltar de skal ba 'thun pa rnams su 'gro ba ni de'i rgyu 'thun pa'i las kyis yin no/ /gzhan yang dge slong las kyi 'bras bu rnam par smin pa shes pa de rnams 'thab bral kyi</text></item>
<item><p>18a1</p><section>mdo sde</section><text>sa rnams la kun du lta bar byed de ji ltar yod pa des thos pa las byung ba'i shas rab kyis mthong ba 'thab bral ba rnams kyis brtsegs pa rgyu ba zhes bya ba de las gang gis sems can skye bar 'gyur ba yang</text></item>
<item><p>18a2</p><section>mdo sde</section><text>thos pa las byung ba'i shes rab kyis de mthong ste/ ji ltar skyes bu dam pa gang dag rtag tu yang las kyi 'bras bus 'jigs par gyur pa drang por gyur pa drang po'i rang bzhin can/ yang dag pa'i lta bas yang dag pa'i</text></item>
<item><p>18a3</p><section>mdo sde</section><text>las byed pa sdig pa'i grogs po yongs su spong bas rtag tu yang sangs rgyas dang chos dang dge 'dun rnams rjes su dran pa/ kha na ma tho ba cung zad tsam la yang 'jigs par lta bas srog gcod pa dang ma byin par len</text></item>
<item><p>18a4</p><section>mdo sde</section><text>pa rnam par spangs par gyur pa rnams kyis 'dod pa la log par g.yem pa yang spangs pa yin te/ de bzhin du yang ji ltar 'gro bar gyur pa na bud med rnams kyi gar dang glu 'am rgyan nam sgra rnams thos nas myang bar</text></item>
<item><p>18a5</p><section>mdo sde</section><text>byed cing tshul bzhin ma yin pa'i yid la byed pas de la blo rjes su song nas yang dag pa'i sems ma yin pa'i skyon de dag rnams des de bzhin du rtogs nas rnam pa thams cad du kun du rtog par mi byed do/ /de de bzhin du</text></item>
<item><p>18a6</p><section>mdo sde</section><text>'dod pa la log par g.yem pa yongs su spong ba la zhugs pa rnams ni lus zhig nas mtho ris bde 'gro'i 'jig rten las brtsegs pa rgyu ba'i lha rnams kyi nang du skye'o/ /der skyes pa na yang 'di'i legs par byas</text></item>
<item><p>18a7</p><section>mdo sde</section><text>pa'i las la spyad pas bde ba rgya chen po myong ba'i skal ba can rang gi 'od dang ldan pa yul lnga'i 'dod pa'i bde ba la rnam par chags pa'i klung na brtsegs pa zhes bya ba'i ri ni rin po che sna bdun gyi rang bzhin gyi ljon shing</text></item>
<item><p>18a8</p><section>mdo sde</section><text>rnams kyi gnas la mchog tu dga' bas gang ba ni/ bya'i tshogs rtse zhing legs par rgyu ba'i rkang pa bsten par 'os pa/ spyod pa dang cha byad dang dbyibs du ma dang ldan pa/ brgya stong gis kun du gang ba</text></item>
<item><p>18b1</p><section>mdo sde</section><text>mchog tu blta bar dga' ba/ rnam pa du mar kha dog du ma spyod yul du ma dbyibs du ma'i ri dgas rnams kyis yongs su gang ba'i ri de mchog tu dga' ba'i 'bab chu dang chu klung dang mtshe'u dang tshang tshing dang 'khris</text></item>
<item><p>18b2</p><section>mdo sde</section><text>shing gi khang bu dang 'bras bu dang / me tog gi shing gis kun du gang zhing dpag bsam gyi shing gis nye bar mdzes par gyur pa nye 'khor du dpag tshad sum brgya pa/ lha dang lha mo'i tshogs rnams kyis nye 'khor</text></item>
<item><p>18b3</p><section>mdo sde</section><text>kun du gang ba nye 'khor na mchog tu yid 'phrog pa'i lha mchog gi tshogs rnams gnas pa'i ri de la kun du rtogs pa na nags dang nye ba'i nags rnams ni cha shas rnam par phye zhing rnam par bkra ba'o/ /ri de'i nye 'khor</text></item>
<item><p>18b4</p><section>mdo sde</section><text>na rin po che sna bdun gyi gzhi rab tu rnam par phye ba ngos gcig ni in dra nI la'i rang bzhin te nye 'khor de las byung ba'i 'od rnams ni dpag tshad stong phrag drug bcur nges par 'phro'o/ /ji ltar 'od 'byin pas nam</text></item>
<item><p>18b5</p><section>mdo sde</section><text>mkha' thams cad sngon por mngon par 'gyur ro/ /lha gang dag rgyan dang cha byad rnam pa sna tshogs pa/ rnam pa sna tshogs pa'i rin po che la sogs pa'i cha shas rnam par bkra ba'i lus dang ldan pa yin te/ de</text></item>
<item><p>18b6</p><section>mdo sde</section><text>dag rnams nam mkha' las klung na brtsegs pa'i ri'i ngos la 'gro bar byed de/ de'i tshe de dag rnams thams cad zil gyis mnan pa'i phyir na rnam pa sna tshogs par mi 'gyur ro/ /lha de dag rnams thams</text></item>
<item><p>18b7</p><section>mdo sde</section><text>cad kha dog gcig pa mchog tu sngo ba'i mdog tu 'gyur ro/ /ri de'i ngos gcig de lta bur 'gyur ro/ /gzhan yang klung na brtsegs pa'i ri de'i ngos gzhan gnyis pa ni 'di lta ste shel kyi rang bzhin no/ /</text></item>
<item><p>18b8</p><section>mdo sde</section><text>de dag rnams thams cad la yang rnam pa sna tshogs pa'i rgyan dang ldan pa'i lha rnams yod de cha shas rnam par bkra ba rnams gang gi tshe ri de'i logs la 'brel bar 'gyur ro/ /de'i tshe thams cad kyang</text></item>
<item><p>19a1</p><section>mdo sde</section><text>shel gyi kha dog tu 'gyur te de dag 'thun pa'i gzugs rnams dang de dang mnyam pa'i cha shas rnams su 'gyur ro/ /yang klung na brtsegs pa'i ri de'i logs gzhan gsum pa ni dngul gyi rang bzhin yin te de'i 'od</text></item>
<item><p>19a2</p><section>mdo sde</section><text>rnams ni dpag tshad lnga brgyar nges par 'phro ba'o/ /mchog tu dkar ba dang mchog tu 'bar ba dang ldan pa blta bar mchog tu sdug pa'i logs de la yang lha gang dag nye bar 'gro ba rnams de kho na bzhin du rnam par bkra</text></item>
<item><p>19a3</p><section>mdo sde</section><text>ba'i rgyan dang cha byad du gyur pa las kha dog gcig tu 'bar te mchog tu dkar ba dang mdog mchog tu 'od gsal ba'i ri de dang kha dog mtshungs par 'gyur ro/ /yang ri de'i logs gzhan bzhi pa ni 'dzam bu'i chu bo'i gser</text></item>
<item><p>19a4</p><section>mdo sde</section><text>gyi rang bzhin nye 'khor na nyi ma ltar snang ba shin du yang gzi brjid dang ldan par de'i 'od dpag tshad stong du 'phro ba ni gcig tu 'bar zhing 'khrigs pa bzhin du ste des nam mkha' rnam par gsal bar byed do/ /lha gang yang</text></item>
<item><p>19a5</p><section>mdo sde</section><text>de'i ngos kyi nam mkha' la kun nas gnas nas 'gro bar byed pa de dag thams cad de'i 'od kyis gser btso ma'i rang bzhin gyi mdog can du 'gyur ro/ /gzhan yang klung na brtsegs pa'i ri de'i ngos lnga pa pad ma rA ga'i</text></item>
<item><p>19a6</p><section>mdo sde</section><text>'od dang mtshungs par snang ba ste/ logs de'i nye 'khor rnams ni mchog tu dmar ba rnam par snang bar byed pas de'i 'od zer rnams ni dpag tshad stong du nges par 'phro ba'o/ /ngos de la yang lha gang dag 'gro bar byed pa</text></item>
<item><p>19a7</p><section>mdo sde</section><text>de dag thams cad rnam pa sna tshogs pa'i gzugs su yang gyur nas kha dog shin du dmar por snang bar 'gyur ro/ /gang yang rin po che dmar po gang dag lus la legs par brtags par gyur pa de dag rnams ni</text></item>
<item><p>19a8</p><section>mdo sde</section><text>brgya 'gyur gyis kyang ches lhag pa'i rin po che rnams su 'gyur te/ ri de'i logs kyi 'od kyi khyad par gyis yin no/ /gzhan yang ri de'i ngos drug pa ni rdo rje dang mtshungs pa'i kha dog rnams te de'i 'od rnams</text></item>
<item><p>19b1</p><section>mdo sde</section><text>kyang dpag tshad stong du khyab par 'gro ba'o/ /nye 'khor kun nas kyang 'ja' tshon lta bu'i 'od bye ba phrag 'phro bar 'gyur ro/ /ngos de la lha gang zhig 'gro bar byed pa de dag kyang de bzhin du 'ja' tshon dang mtshungs pa'i</text></item>
<item><p>19b2</p><section>mdo sde</section><text>kha dog du 'gyur te klung na brtsegs pa'i ri de'i gzi brjid kyis yin no/ /gzhan yang ri de'i ngos bdun pa ni rin po che bdun gyi rang bzhin yin te/ sna bdun nyid kho na'i rin po ches rnam par bkra ba'i ngos der lha gang</text></item>
<item><p>19b3</p><section>mdo sde</section><text>dag 'gro bar byed pa de dag thams cad rnam pa sna tshogs pa rnams kyis lus brgyan par 'gyur ro/ /gos rnams kyang rnam pa sna tshogs par 'gyur ro/ /ngos de'i 'od rnams kyang dpag tshad stong du yin te/ de ltar na klung</text></item>
<item><p>19b4</p><section>mdo sde</section><text>na brtsegs pa'i ri de'i nye 'khor na dpal gyis rnam par gsal ba yin no/ /de bzhin du ri rnams kyi rgyal po steng gi ri rab lhun po yang de ltar yin la ri rnams kyi rgyal po ri rab lhun po des kyang ri klung na brtsegs pa'i</text></item>
<item><p>19b5</p><section>mdo sde</section><text>'od zer rnams sam dga' bar 'gyur ba 'am/ rin po che'i 'od rnams sam/ dga' bar gyur pa rin po che'i 'od rnams kyang rung ste/ brgya'i char yang mi phod la stong gi char yang mi phod do/ /ri de ni de srid du dga' ba yin</text></item>
<item><p>19b6</p><section>mdo sde</section><text>no/ /de ci'i phyir zhe na/ dge ba'i las kyi stobs kyi ste 'thab bral ba rnams legs par byas pa ches lhag pa dang yongs su dag pa'i las can yin pa'i phyir te rgyu 'dis na thams cad las nye 'khor kun du ches</text></item>
<item><p>19b7</p><section>mdo sde</section><text>dga' ba yin no/ /gzhan yang ri de'i nye 'khor na mchog tu rnam par dag pa'i gzi brjid mchog dang ldan pa thams cad dang bcas pas mu tig mchog gi dra bas yongs su g.yogs pa'i ri de ni legs par byas</text></item>
<item><p>19b8</p><section>mdo sde</section><text>pa'i las las kun du byung bas mu tig gi phreng ba'i tshogs bres pas de bzhin du rnam par mdzes pa ni ji ltar yid smon gyis kun nas bsams pa'i grong khyer chen po mu tig gi phreng bres pas de bzhin du</text></item>
<item><p>20a1</p><section>mdo sde</section><text>sgra 'byin to/ /dra ba de rgya chen por gyur pa'i logs la yang rnam pa sna tshogs pa'i bya'i tshogs brgya stong gnas la logs de la gnas pa'i bya rnams kyis kyang lha gang dag bag med par gyur pa dang / bag med</text></item>
<item><p>20a2</p><section>mdo sde</section><text>par spyod pa'i lha de rnams la bya des 'bod par byed de/ bya de rnams kyang brjod pa rnam pa sna tshogs pa zhes bya ba'i tshigs su bcad pa lha de dag rnams la rjod pa byed pa ji ltar/ rnam pa sna tshogs las dbang gis/</text></item>
<item><p>20a3</p><section>mdo sde</section><text>'gro ba'i skye ba 'di lhas thob/ /de thob gang zhig chos mi shes/ /phyis nas de ni gdung bar 'gyur/ /tshal dang skyed tshal dga' ba 'dir/ /khri shing stegs bu dkyil 'khor du/ /gang 'di 'jig rten rnam</text></item>
<item><p>20a4</p><section>mdo sde</section><text>bkra ba/ /de kun dge ba las skyes 'bras/ /gang dang gang gis ji ltar yang / /mdzes par 'gyur ba'i las byas pa/ /de dang de yis de bzhin du/ /'bras rnams de rjes 'jug par mthong / /lha rnams la ni</text></item>
<item><p>20a5</p><section>mdo sde</section><text>so sor yang / /dman par mchog gi bde ba mthong / /gang dang gang gis byas ci ltar/ /de dang de 'bras de bzhin no/ /gti mug dbang gis 'gro ba'i lha/ /rmongs pa'i sna tshogs cha byad can/ /yid ni shin</text></item>
<item><p>20a6</p><section>mdo sde</section><text>du 'khrul pa yi/ /rmongs pas 'jig chen ma mthong ngo / /rnam rmongs bag med pa yis gang / /rang la phan pa byed ma yin/ /'dod dga' rnam pa sna tshogs pa'i/ /rnam pa sna tshogs 'bras 'dod pa/ /las rnams</text></item>
<item><p>20a7</p><section>mdo sde</section><text>kyang ni mi byed pa'i/ lha de'i sems ni rmongs pa yin/ /'bras bu gang dag yid 'ong ba'i/ /sna tshogs nges par 'byung 'gyur gang / /de yis mar me spangs nas ni/ /'od la mchog tu lta bar byed/ /</text></item>
<item><p>20a8</p><section>mdo sde</section><text>gang yang 'bras bu dang 'dra bar/ /'dod pa'i lha ni dam pa'i mchog /gang yang rgyu 'bras de nyid shes/ /bde ba yi ni skal ldan yin/ /sa bon med pa'i 'bras bu min/ /mar me med par gang la 'od/ /</text></item>
<item><p>20b1</p><section>mdo sde</section><text>tshul khrims med la mtho ris med/ /shes rab med la grol lam ci/ /gal te grol na de bde yin/ /'dod pa spangs pa skyob pa yin/ /'dod pa'i sred las rnam grol dang / /nga yi med la 'ang blo ldan</text></item>
<item><p>20b2</p><section>mdo sde</section><text>yin/ /gal te las skyes bde 'di rnams/ /de kun rnyog dang bcas pa yin/ /mthar thug pa ni gang yin pa/ /de kun dri ma med par dran/ /mi rnams bskal pa brgyar yang ni/ /yul gyis ngoms pa</text></item>
<item><p>20b3</p><section>mdo sde</section><text>yod ma yin/ /bde ba gang yin de rnams la/ /yul rnams sten la ngoms yod min/ /bsten par gyur na rtag par 'dod/ /phyir zhing phyir zhing 'phel bar 'gyur/ /de 'phel ba ni dug dang mtshungs/</text></item>
<item><p>20b4</p><section>mdo sde</section><text>log par lta bar gyur pa yin/ /rgud pa la mkhas 'jigs rung ba/ /rtag par ltung ba'i rgyu du ma/ /de dag yongs su ma spangs na 'ang / /mig bral phal cher ltung ba yin/ /skyon dang yon tan yongs</text></item>
<item><p>20b5</p><section>mdo sde</section><text>shes pa/ /de dag mkhas pa'i mtshan nyid yin/ /skyon yon yongs su mi shes pa/ /de dag rmongs pa'i byed pa yin/ /yon tan la ni yon tan blo/ /skyon rnams la yang de bzhin no/ /skyon yon de nyid shes</text></item>
<item><p>20b6</p><section>mdo sde</section><text>pa de/ /rtag tu bde ba'i skal ldan yin/ /de la de dag yul rnams kyi/ /skyon yon shes par de 'dir 'dod/ /shes rab yongs su spangs nas ni/ /yul rnams lha yis ji ltar sten/ /de dag bya de dag rnams mu</text></item>
<item><p>20b7</p><section>mdo sde</section><text>tig gi dra ba'i gseb du song nas phan pa'i don du rjod par byed de lha de dag rnams nyid la phan pa'i don du'o/ /gzhan yang ri de nyid kyi nye 'khor gyi steng na 'od kyi phreng ba rnam par bkra ba'i chun po sbrel bar gyur pa rnams ni</text></item>
<item><p>20b8</p><section>mdo sde</section><text>du mar mdzes pa dang / nye 'khor na 'bar ba de bzhin du steng du yang gsal bar byed de ji ltar 'dzam bu'i gling pas kha dog gsum pa rnams dbang po'i gzhu zhes mngon par brjod pa yin la de'i logs rnams la yang</text></item>
<item><p>21a1</p><section>mdo sde</section><text>gal te lha rnams lta bar byed na rin po che rnam pa sna tshogs pa'i 'od kyi gzi brjid kyis de la yang rab tu dga' bar 'gyur ro/ /de nas logs de dag las lha gang dag gis ri de'i logs re re zhing bltas pa na rin</text></item>
<item><p>21a2</p><section>mdo sde</section><text>po che du ma 'od 'byin pa shin du dga' ba ngo mtshar shin du che ba rnams mthong ngo / /logs re rer lha de dag rnams logs re rer zhing yang dga' bar byed de rnam pa du mar las sna tshogs pa byas pa'i bde ba chen po nyams su</text></item>
<item><p>21a3</p><section>mdo sde</section><text>myong bar byed do/ /ri de na ri rab lhun po bzhin du gzhan yang nags 'di dag rnams yod de 'di lta ste/ mdzes pa'i rgyan zhes bya ba'i nags tshal dang / rtsed mo dga' ba zhes bya ba'i nags tshal dang / nyin mor byed</text></item>
<item><p>21a4</p><section>mdo sde</section><text>pas dga' ba zhes bya ba'i nags tshal dang / bdud rtsis mdzes pa zhes bya ba'i nags tshal dang / nags bzhi po de rnams dang nye ba'i nags dang / 'bab chu dang mtshe'u dang / pad ma'i tshal dang chu klung dang tshang tshing</text></item>
<item><p>21a5</p><section>mdo sde</section><text>dang / khrad khrod rnams na bya rnam par sgra 'don pa dang rnam par bkra ba'i me tog legs par bkram pa ljon shing la bya'i tshogs rnam par sgrogs pa dang / khang bzangs dang khyogs kyi khang bu'i phreng ba rnams dang kun ldan</text></item>
<item><p>21a6</p><section>mdo sde</section><text>pa yin no/ /ri de dang nags de dag rnams su rgyun gnas na rgyu ba'i lha de dag rnams ci nas 'khor dang bcas pa rnams rtag par lha rdzas kyi 'dod pa'i yon tan lnga dpe med pa rnams la dga' zhing mgu bar kun tu spyod de/ nags</text></item>
<item><p>21a7</p><section>mdo sde</section><text>bzhi po de dag gi nye 'khor rnams ni mchog tu dga' bar gyur pa'o/ /de la nags gcig ni 'dzam bu'i chu bo'i gser gyi rang bzhin te nags de'i 'dab ma rnams ni bai dUr+ya'i rang bzhin la me tog rnams kyang pad ma rA</text></item>
<item><p>21a8</p><section>mdo sde</section><text>ga'i mdog dang 'dra ba'o/ /yang nags gzhan 'di ni dngul gyi rang bzhin yin la de'i 'dab ma rnams ni gser bzang po'i mdog can yin zhing me tog kyang rnam pa du mar mchog du dri zhim par gyur pa dag dpag tshad</text></item>
<item><p>21b1</p><section>mdo sde</section><text>brgyar dri rnams 'gro bar 'gyur te dri rnams gang dag bsnams par gyur pa'i lha de dag rnams de shin du che ba'i mchog tu rab tu dga' ba lhag par 'gyur ro/ /nags gsum pa ni bai dUr+ya'i rang bzhin no/ /de'i lo ma rnams ni</text></item>
<item><p>21b2</p><section>mdo sde</section><text>dngul gyi rang bzhin yin la me tog kyang dri du ma dang ldan pa rnam pa sna tshogs pa'i kha dog go/ /nags bzhi pa na rnam pa du mar 'bab chu dang chu klung dang rdzing bu dang bya rnam par sgra 'byin pa stong phrag brgya'i yon tan phun</text></item>
<item><p>21b3</p><section>mdo sde</section><text>sum tshogs pa'i nags de rnams na yang sna tshogs pa'i bya rnam par bkra ba rnams kun nas sgra sgrogs pa ni ji ltar sum bcu rtsa gsum pa rnams kyi dbus kyi brgya byin bzhin te de ltar yang shin du 'thab bral zhes bya</text></item>
<item><p>21b4</p><section>mdo sde</section><text>ba ches lhag pa'i mdog dang stobs dang gzi brjid kyi yon tan phun sum tshogs pa dge ba'i las kyi mtha' du ma la spyad pa'i phyir mchog tu gzi brjid che ba dang ldan pa ri de nyid lha brgya stong du mas yongs su bskor nas/</text></item>
<item><p>21b5</p><section>mdo sde</section><text>yul mang po'i yon tan phun sum tshogs pa rnams la rnam pa du mar dga' bar byed de/ lha shin du 'thab bral ni mchog tu rdzu 'phrul che ba dang mthu stobs mchog dang ldan pa yin no/ /de rang gi las kyi sprul pa'i</text></item>
<item><p>21b6</p><section>mdo sde</section><text>'dod pa'i yon tan lnga phun sum tshogs pa dga' bar gyur pa'i yul lnga po de rnams kyi dbang po drug gi bde ba la de nye bar longs spyod do/ /shin du 'thab bral kyi lha rnams ni ches che ba yin te de'i legs par byas pa</text></item>
<item><p>21b7</p><section>mdo sde</section><text>'i las rnams kyis ri de rnam pa de srid du dga' bar 'gyur ba yin no/ /dga' bar 'gyur ba de dag rnams mngon par mthong nas kyang dus thams cad du rab tu dga' ba zhes bya ba'i bya'i tshogs rnams kyis de dag dang</text></item>
<item><p>21b8</p><section>mdo sde</section><text>lhan cig skyes pa'i dbyangs las kyis byas pa'i mngon par dga' bar 'gyur ba'i tshigs su bcad pa dang ldan pas tshigs su bcad pa rnams brjod pa ni ji ltar/ sems ldan mi yi shes rab kyis/ /yid la</text></item>
<item><p>22a1</p><section>mdo sde</section><text>smon dgu brgya yis kyang / /bde de bya bar mi nus te/ /ji ltar las byung bdag nyid che/ /shin du che dang mchog tu che/ /dga' ba las kyang mchog dga' de/ /rnyed pa skyes bu byed 'bras te/ /</text></item>
<item><p>22a2</p><section>mdo sde</section><text>de ni tshul khrims mdzes pa yin/ /chu bo 'gyur ldog 'gro ba yi/ /yul gyi sgo yi 'gyur ldog las/ /gang dag 'di las sems 'dul ba'i/ /lha de bde ba'i skal ldan yin/ /bsod nams bdag nyid</text></item>
<item><p>22a3</p><section>mdo sde</section><text>kyis byas pa/ /bdag nyid la ni sgrub par byed/ /bde ba 'am gal te sdug bsngal gang / /bdag nyid kho nas nyer longs spyod/ /skyes bu rtag tu sdig byed pa/ /bkra bzhin du yang bdag nyid gnas/ /dge</text></item>
<item><p>22a4</p><section>mdo sde</section><text>ba byed pa de bzhin du/ /bdag la 'grogs bzhin rab tu sgrub/ /chu bo yi ni rgyun bzhin du/ /skye bas skyes bu la rab 'jug /gang yid tshul khrims la dga' ba/ /bsod nams gzi brjid dri med ldan/ /</text></item>
<item><p>22a5</p><section>mdo sde</section><text>phun tshogs phal chen la gnas nas/ /don min pa ni rab sgrub pa/ /gang zhig sdig la dga' ba'i blos/ /rtag tu yul la ched cher 'dzin/ /yul na dga' ba'i 'gyur ldog gis/ /rtag tu chags pa'i rjes</text></item>
<item><p>22a6</p><section>mdo sde</section><text>su 'brang / /gang blo chos la mi gnas pa/ /mi de sdug bsngal skal ldan yin/ /gang phyir bde chos nye 'khor las/ /sdug bsngal bdud kyi chos 'di yin/ /skye ba de nyid shes pa yis/ /bde sdug mtshan nyid</text></item>
<item><p>22a7</p><section>mdo sde</section><text>der shes bya/ /gang yang bde ba de 'dod pas/ /dam chos rjes su spyad par gyis/ /sdug bsngal gang zhig mngon zhen 'dis/ /chos de byed las yin par 'dod/ /sdug bsngal rnam pa sna tshogs dang / /rgyu</text></item>
<item><p>22a8</p><section>mdo sde</section><text>med bde ba mthong ba min/ /bde sdug tha dad gyur te ltar/ /rtsol bas rang phan chos la spyod/ /gang gi rnam rtog du ma dang / /gang yang rnam pa du ma yi/ /skye ba rab tu thob pa 'di/ /de kun las las skyes</text></item>
<item><p>22b1</p><section>mdo sde</section><text>pa'i 'bras/ /gang zhig chos rnams mi 'dod pa/ /skye ba 'bras bus stong pa yin/ /chos kyi mtho ris dag tu 'bab/ /chos spyod pa ni bde dang ldan/ /de ltar de kun 'thob nus pa/ /dam chos dbang</text></item>
<item><p>22b2</p><section>mdo sde</section><text>byas 'bras bu yin/ /skyes bu ngan pa chos mi 'dzin/ /dmyal bar nye bar 'gro ba yin/ /shi bar gyur pa mchog yin gyi/ /lus la smod pa de ltar min/ /chos spangs pa yi skyes bu ni/ /rtag tu 'khor</text></item>
<item><p>22b3</p><section>mdo sde</section><text>bar 'khyam par 'gyur/ /chos kyi mig dang mi ldan pa'i/ /ti mug gis kyang non pa'i sems/ /sa sgren la 'bab char ji bzhin/ /bde bar mthong ba 'di don med/ /chos kyi myu gu yid zhing la/ /skye ba min te</text></item>
<item><p>22b4</p><section>mdo sde</section><text>sems med pas/ /gang gi rang bzhin blun pa'i blo/ /chos min spyod pa la dga'o/ /chos min lam la brten nas ni/ /skye bo sdig dbang rjes su 'gro/ /sems kyis yongs su ded pa ni/ /yun rings 'khor bar</text></item>
<item><p>22b5</p><section>mdo sde</section><text>'khyam pa yin/ /sems 'di skad cig skad cig la/ /rnam pa du mar yongs su 'jug /yang mo'i rang bzhin rtsab hral can/ /sgyu ma dri za ltar snang ba/ /sems dang rnam shes legs bsdams pas/ /gang nyid</text></item>
<item><p>22b6</p><section>mdo sde</section><text>'ching ba yin par 'dod/ /'ching ba ngan pa shugs chen de/ /rnam pa du mar yongs su rgyug /'dod pa dang bcas yul la yang / /sred pa'i dbang dang ldan des kyang / /lha de rnams ni de bslus so/ /bag med dbang du</text></item>
<item><p>22b7</p><section>mdo sde</section><text>gyur pa yis/ /gson pa rnam par bcom nas kyang / /log par ltung ba 'ang ma rtogs so/ /rnam par 'joms dang zad pa dang / /bde ba mi rtag g.yo bar ni/ /bde nyid thams cad gyur pa yang / /rmongs pas</text></item>
<item><p>22b8</p><section>mdo sde</section><text>rig pa ma yin no/ /sred pa rmongs pa bag med gang / /ro bde rnams kyang de bzhin du/ /lha yi tshogs ni rnam rmongs pas/ /srid nas srid par 'khyam pa yin/ /med gyur nas ni yod par 'gyur/ /yod pa nges</text></item>
<item><p>23a1</p><section>mdo sde</section><text>par g.yo ba 'ang yin/ /lha rnams ltung bar gyur pa yi/ /chos de 'di la rnam par gnas/ /zhes bya ba'o/ /de ltar bya de dag gis ri de la rgyu ba rnams la dam pa'i chos dang ldan pa rnam pa du mar rjod par byed</text></item>
<item><p>23a2</p><section>mdo sde</section><text>do/ /de nas lha gang dag sngon legs par byas pa'i las la spyad par gyur pa de dag rnams ni bya de dag gis rnam par brjod pa nye bar 'dzin to/ /nye bar bzung nas kyang yid la byed do/ /gang dag chos rnams la rjes su ma</text></item>
<item><p>23a3</p><section>mdo sde</section><text>spyad pa de dag rnams kyis ni tshig gcig kyang mi go'o/ /de'i phyir na rang la phan pa dang gzhan rnams la phan par 'dod pas brtson pa du mas kyang ye shes kyi snang ba la ched cher 'gyur bar bya'i skyabs kyi rnam pa de lta bu sman</text></item>
<item><p>23a4</p><section>mdo sde</section><text>rnams sam ngan 'gro thams cad las nges par sgrol bar 'gyur ba gzhan ni yod pa ma yin no/ /ye shes kyis ni ji lta ba bzhin du bde ba mchog gi sa bon du 'gyur te bsten pa dang bsams pa dang bsnyen bkur byas de</text></item>
<item><p>23a5</p><section>mdo sde</section><text>dag gis shes rab de lta yon tan dang ldan pas na nges pa kho nar mya ngan las 'das pa mthar byed par 'gyur ro/ /lha gang dag bag med par rnam par rgyu ba rnams kyis bya de dag rnams kyi rnam par brjod pa nye bar bzungs</text></item>
<item><p>23a6</p><section>mdo sde</section><text>nas de dag rnams yud tsam zhig bag med pa nye bar zhi bar 'gyur ro/ /gzhan yang lha de dag rnams de nyid kyis nags dang nye ba'i nags dga' ba de na rin po che du mas rnam par gsal ba'i rtse mor lha de dag 'dod pa'i yon</text></item>
<item><p>23a7</p><section>mdo sde</section><text>tan lnga yang dag par ldan par gyur pas rnam pa du mar dga' zhing kun du yang spyod de ji srid du 'dod pa dang sdug pa dang yid du 'ong ba byas shing bsags pa'i las rnams zad par ma gyur bar du'o/ /des de dag rnams zad nas</text></item>
<item><p>23a8</p><section>mdo sde</section><text>gzhan yang rnam par 'jug cing rab tu yang ltung ste ji ltar las rnams kyis nye bar 'gro ba dmyal ba dang yi dgas dang dud 'gro rnams su skye'o/ /lhag ma rnams kyis gal te mi rnams dang skal ba mnyam pa mir skyes na</text></item>
<item><p>23b1</p><section>mdo sde</section><text>de rtag tu skyid pa'i mchog tu 'gyur ro/ /skyes pa nas gzung nas gzhan rnams kyis kyang bka' mi sgo ba dang / rang ci 'dod pa bzhin du byed pa dang mchog tu longs spyod dang ldan pa dang shes rab la mchog tu dga' ba</text></item>
<item><p>23b2</p><section>mdo sde</section><text>dang mchog tu yon tan dang gzugs phun sum tshogs pa dang / skye bo thams cad kyis byams shing snying du sdug la yid du 'ong zhing mthun par 'dzin pa dang skye bo thams cad kyis mchod par byed pa dang dga' zhing 'dod pa'i</text></item>
<item><p>23b3</p><section>mdo sde</section><text>yul rnams sam tshong 'dus dang grong khyer rnams su skye bar 'gyur ro/ /rang gi skye bo dang grogs dang gnyen 'dun rnams kyis kyang mchod par 'gyur ro/ /rgyal po 'am rgyal po'i blon po rnams su 'am sems drang po'i</text></item>
<item><p>23b4</p><section>mdo sde</section><text>rang bzhin can chos dang ldan pa chos kyi rjes su 'jug pa'i yang dag pa'i lta ba can du las de'i rgyu 'thun par 'gyur ro// //'phags pa dam pa'i chos dran pa nye bar gzhag pa/ bam po bzhi bcu rtsa bdun pa/</text></item>
<item><p>23b5</p><section>mdo sde</section><text>gzhan yang dge slong las kyi 'bras bu rnam par smin pa shes pa de 'thab bral gyi lha rnams kyi sa la rnam par lta bar byed pa na ji ltar yod pa des thos pa las byung ba'i shes rab kyis shes pa ni 'thab bral ba'i lha rnams kyis</text></item>
<item><p>23b6</p><section>mdo sde</section><text>brtsegs pa rgyu ba zhes bya'o/ /sa der las gang gi sems can rnams skye bar 'gyur ba yang des thos pa las byung ba'i shes rab kyis mthong ba ni ji ltar gang dag gis legs par byas pa'i las kyi mtha' la spyod pa rnams</text></item>
<item><p>23b7</p><section>mdo sde</section><text>mchog tu tshul khrims dang ldan par gyur nas rtag tu gzhan la gdung bar mi byed par gyur cing 'phags pa bzhed pa'i tshul khrims kyi mchog byas shing bsags par gyur pa/ ma nyams pa/ skyon med pa/ ma</text></item>
<item><p>23b8</p><section>mdo sde</section><text>smas pa/ brtan pa/ bde 'gro thams cad kyi sgo 'byed par byed cing ngan song gi sgo thams cad gcod pas mchog tu bsil ba'i rnam par smyin pa can pha dang ma lta bur gyur pas shin tu bar yang skyabs 'os su gyur</text></item>
<item><p>24a1</p><section>mdo sde</section><text>pa mchog tu 'jig rten la phan par gyur pa'i yon tan gsum dang ldan pas skye bar 'gyur ro/ /yon tan gsum po rnams gang zhe na/ 'di lta ste/ srog gcod pa dang ma byin par len pa dang 'dod</text></item>
<item><p>24a2</p><section>mdo sde</section><text>pas log par g.yem pa spong ba'o/ /de la srog gcod pa dang ma byin par len pa ni bshad zin no/ /'dod pas log par g.yem pa rnam pa 'di lta bu rnams kyang spong ste/ dper na yang ji ltar rings pa rings par</text></item>
<item><p>24a3</p><section>mdo sde</section><text>'gro bar 'gyur ba na brtsig pa'i phag gam rab tu rgyu ba mthong ba na yang rung ste/ bud med kyi gar ram rgyan rnams kyi sgra thos nas kyang ro myang bar mi byed do/ /kun du rtog par mi byed do/ /de la yid kyis rab tu smon</text></item>
<item><p>24a4</p><section>mdo sde</section><text>par mi byed do/ /gzhan dag rnams byed pa na yang rjes su yid rang bar mi byed do/ /byed pa rnams kyang rab tu 'gogs par byed de bshags su 'jug go/ /nyes dmigs rnams ston par byed do/ /nyes dmigs</text></item>
<item><p>24a5</p><section>mdo sde</section><text>rnams kyi zhing ji lta ba 'di ni 'di lta ste/ 'dod pa la log par g.yem pa'o/ /rgyu des ni sems can rnams dmyal bar rjes su rgyug par byed do zhes de ltar gzhan rnams legs par 'gogs par byed cing so sor go</text></item>
<item><p>24a6</p><section>mdo sde</section><text>bar byed do/ /dge ba'i las rnams kyi mtha' la spyod pa de de ltar byed par 'gyur zhing de lta bu'i tshul khrims la rab tu gnas pas de ltar yang yongs su dag par tshangs par spyad pa spyod pa de dag rnams ni lus zhig nas</text></item>
<item><p>24a7</p><section>mdo sde</section><text>bde 'gro mtho ris kyi 'jig rten las 'thab bral gyi lha'i sa brtsegs pa rgyu ba zhes bya ba der skye'o/ /der nges par skyes pa 'dis dge ba'i las kyi mtha' la spyad pas bde ba 'di dag rnams 'byung ste/ 'di lta ste/ brtsegs</text></item>
<item><p>24a8</p><section>mdo sde</section><text>pa rgyu ba'i ri ni nye 'khor du dpag tshad lnga brgya'o/ /bya'i sgra yid du 'ong ba rnam par sgrogs pa dga' bar 'gyur ba brgya phrag gis nye 'khor kun du gang ba gting du song ba dang ldan pa'i nang gi gdangs kyi sgras khyab pas</text></item>
<item><p>24b1</p><section>mdo sde</section><text>glu snyan pa dang 'dra ba nye 'khor na rnam par gsal bar byed do/ /de yang gang gi tshe dang po kho na skye bar gyur pa na de rin po che sna bdun gyi rang bzhin gyi ljon shing dang nye bar skye'o/ /de ji ltar mi rnams gnyid log</text></item>
<item><p>24b2</p><section>mdo sde</section><text>pa nyid na tho rangs kyi glu dbyangs kyis rab tu sad par byed pa de bzhin du de bya'i sgra thos na yid 'phrog pas rab tu sad par byed do/ /ji ltar ri rnams kyi rtse mo la ston ka'i nyi ma dang po shar bar gyur pa de bzhin du</text></item>
<item><p>24b3</p><section>mdo sde</section><text>de'i bdag nyid kyi dngos po rnam par gsal ba yin no/ /de ltar cung zad kyang 'dra ba tsam cig dper byas par zad do/ /gang gi tshe de rnam pa thams cad du blo rnyed par 'gyur ba de'i tshe/ de'i legs par byas</text></item>
<item><p>24b4</p><section>mdo sde</section><text>pa'i las byas pa'i las kyi bya des dran par bya ba'i don du legs par byas pa'i las kho na'i tshigs su bcad pa brjod pa ni ji ltar/ 'khrul 'khor rgyus pas sbrel byas shing / /bshang gci mchil</text></item>
<item><p>24b5</p><section>mdo sde</section><text>ma'i sa gzhi gang / /bud med las khyod 'di nas ni/ /pha rol 'gro bas mi nus pas/ /slu byed thang gi ri bo ste/ /shin du brtson pa'i khyad par gyis/ /tsab hral shin du sems 'khrul ba'i/ /bud</text></item>
<item><p>24b6</p><section>mdo sde</section><text>med ngan la khyod ma 'khrul/ /rgyan rnams dang ni de bzhin sgras/ /rnam 'khrul shin du 'khrul par brjod/ /bud med brjod pa'i thabs lag gis/ /skyes bu myur du 'phrog par byed/ /rnam pa sna tshogs me</text></item>
<item><p>24b7</p><section>mdo sde</section><text>tog la/ /rkang drug ji ltar rgyu byed pa/ /de bzhin de ni mi rnams la/ /bud med rnam pa du mas rgyu/ /ji ltar me tog rtsi 'thungs nas/ /me tog gzhan la 'gro bar 'gyur/ /de bzhin skyes pa 'thungs nas ni/ /</text></item>
<item><p>24b8</p><section>mdo sde</section><text>bud med myur du 'gro bar 'gyur/ /nor dang sgom la spyad pa dang / khron ma rtag tu bsten dka' ba/ /mi ni bslus nas myur ba yang / /gzhan du yang ni 'gro ba yin/ /g.yo dang sgyu dang ri dang ni/ /kA la ku Ta'i</text></item>
<item><p>25a1</p><section>mdo sde</section><text>dug dang mtshungs/ /bud med skyes pa'i 'joms byed yin/ /don min byed par rnam par gnas/ /ji ltar rlung dang nam mkha' dang / /me rnams mi yis sbrel mi nus/ /de bzhin thabs brgyas bud med</text></item>
<item><p>25a2</p><section>mdo sde</section><text>rnams/ /mi yis bsrung bar nus pa min/ /don min nad dang 'chi bdag dang / /nyes par byas pa'i las rnams kyi 'ang / /rgyur 'gyur mchog ni bud med yin/ /thar pa'i spyod las 'ching ba yang / /gang yang</text></item>
<item><p>25a3</p><section>mdo sde</section><text>rnam pa du mar yang / /'jigs pa'i g.yang sa dag tu yang / /mi yi 'jig rten 'khrid byed pa'i/ /de rgyu mchog kyang bud med yin/ /stobs min lang tshos kyang ma yin/ /mkhas pas kyang ni zhi mi nus/ /nyi ma'i</text></item>
<item><p>25a4</p><section>mdo sde</section><text>'od zer ji lta bar/ /mo rnams tsab hral lhan cig skyes/ /mar me'i 'od rnams ji ltar 'dir/ /de dag rnams kyi snying mi rtag /de rnams zhe sdang rtag par yang / /rta rnams 'thab mo ji bzhin no/ /nor</text></item>
<item><p>25a5</p><section>mdo sde</section><text>zad nas ni chags dang bral/ /nor zos nas ni 'joms par byed/ /ci srid nor yod de srid mod/ /nor nyams bud med ga la rnyed/ /sten dang sbyin dang nyer longs spyod/ /rnam pa tha dad thabs kyis kyang / /</text></item>
<item><p>25a6</p><section>mdo sde</section><text>sems ni 'bar ba dang mtshungs pa'i/ /bud med gzung bar nus min te/ /ji ltar skyes bus rjes 'thun par/ /ji lta ji ltar 'du byed pa/ /de lta de ltar bud med kyis/ /mi de rnams ni rtag tu slu/ /ji</text></item>
<item><p>25a7</p><section>mdo sde</section><text>ltar mi la me tog brgyan/ /de bzhin gzugs kyis brgyan pa yi/ /bud med rnams kyi sems 'di yin/ /dug gi me tog mthong ji bzhin/ /blta dga' zhi byed ma yin no/ /bud med dug gi me tog</text></item>
<item><p>25a8</p><section>mdo sde</section><text>mtshungs/ /rab tu brtson pas yongs su spangs/ /mi rnams rtag par 'dod pa dang / /yul rnams la yang ched cher 'dzin/ /'jig rten 'di dang gzhan du yang / /mi ni bde ba'i skal ldan min/ /bde la</text></item>
<item><p>25b1</p><section>mdo sde</section><text>chags dang bag med gang / /le lo dang ni tsab hral g.yo/ /sdig pa sten byed zhim po za/ /mis ni bzang po mthong ba min/ /sbyor ldan brtan po brtson 'grus can/ /chos pa bud med rnam spangs pa/ /mkhas pa</text></item>
<item><p>25b2</p><section>mdo sde</section><text>rgyu 'bras la dad pa'i/ /mis ni bzang po 'thob pa yin/ /skyon gyi dra ba 'di dag kun/ /bud med sgyu yis sa 'dir spyod/ /thos ldan bud med rnam spangs pa/ /'thab bral mnga' bdag mnga' bdag che/ /de ltar</text></item>
<item><p>25b3</p><section>mdo sde</section><text>lha des rmi lam gyi nang bzhin du gnyid sad pa na thos so/ /bya de'i sgra rnam par sgrogs pa'i bya de dag ni rnam pa du mar yon tan shin du phun sum tshogs pa gshog pa gnyis phan par 'gyur ba'i las byas pa'i bya ba de</text></item>
<item><p>25b4</p><section>mdo sde</section><text>dag gis bstan par gyur pa na/ lha gsar du skyes pa des thos par gyur la thos nas kyang lha de dag rnams yid ches pa skye ba'o/ /shes rab de skye ba gzhan du rjes su zhugs pa'i shes pa rnams dran par 'gyur</text></item>
<item><p>25b5</p><section>mdo sde</section><text>bas gang yang yon tan gsum dang ldan pa'i 'dod pa sdug pa yid du 'ong ba'i tshul khrims bsrungs pa de rjes su dran no/ /rjes su dran nas kyang tshigs su bcad pa brjod pa ji ltar/ gang phyir bud med rnam</text></item>
<item><p>25b6</p><section>mdo sde</section><text>spangs pa/ /gcig las tshul khrims thams cad yin/ /bud med rnam spangs blo ldan rnams/ /mya ngan 'das grong 'gro ba rnams/ /mes min mtshon chas kyang ma yin/ /stobs min srog chags dag</text></item>
<item><p>25b7</p><section>mdo sde</section><text>gis kyang / /bud med rgyu yis 'ching ba ni/ /bcad par mi nus sgrub dka' de/ /de rgyu rtag tu spang ba dang / /smad par yang ni brtson par gyis/ /de spangs pas ni 'thab bral gyi/ /bde ba bla na med 'di</text></item>
<item><p>25b8</p><section>mdo sde</section><text>'thob/ /bde ba gzhan las ches bde ba/ /'gyur med go 'phang nga yis thob/ /de ltar bya de dag rnams kyi gzugs dang rtse dga' ba mngon par mthong zhing sgra rnam par brjod pa rnams kyang thos nas rab tu</text></item>
<item><p>26a1</p><section>mdo sde</section><text>dga' ba'i yid kyis de lha'i 'jig rten rnams la mngon par lta bar byed pa na des mthong ba ni brtsegs pa rgyu ba'i ri de kun du khyab par ljon shing brgya stong phrag du ma rnams 'od kyi phreng ba dang ldan pa rnams</text></item>
<item><p>26a2</p><section>mdo sde</section><text>mthong ba dang / 'bab chu brgya stong dang rab tu ldan pa bya'i tshogs rnams kyis sgra kun nas sgrogs pa'i sgra rnams thos par 'gyur ro/ /rnam pa sna tshogs pa'i rin po che'i sgros spras pa rnam pa sna tshogs par dga' bar</text></item>
<item><p>26a3</p><section>mdo sde</section><text>'gyur ba'i pad ma'i rdzing bu brgya stong dang ldan pa la bung ba'i tshogs sgra 'byin pas nye bar mdzes par gyur pa snga na ma mthong ba shin du dga' bar gyur pa'i ri gzhan dang mi 'dra ba 'thab bral kyi 'jig rten rnams des mngon par</text></item>
<item><p>26a4</p><section>mdo sde</section><text>mthong nas de dang 'dra ba'i ngo bo'i dga' ba thob par gyur to/ /de shing gi drung de las langs nas de rang gi lus la kun du lta'o/ /des legs par mngon par mthong ba ni rang gi 'od rnams kyis gsal bar gyur pa/ 'od</text></item>
<item><p>26a5</p><section>mdo sde</section><text>zer brgya phrag du ma rnams kyis rab tu gsal bar byed pa mchog tu gyur pa'i dpal gyis ches snang bar gyur pas mthong nas shin du ngo mtshar bar rang gi lus mngon par mthong nas gzugs kyi rgyags pas dregs par 'gyur ro/ /</text></item>
<item><p>26a6</p><section>mdo sde</section><text>de'i rjes la rgyags pa gnyis pa 'di de'i snying la 'jug par 'gyur ba ni 'di lta ste de 'di snyam du sems par 'gyur ro/ /nga lta bu 'ga' zhig yod pa ma yin zhes de'i sems skyed pa tsam nyid na lha gang dag gis gang dag</text></item>
<item><p>26a7</p><section>mdo sde</section><text>rnams lhas sems par byed pa de dag rnams nyid phun sum tshogs par 'gyur ro/ /de'i nang du yang rgyags pa gsum pa snying la 'jug par 'gyur te/ de'i rjes la 'di'i dbang po lnga yul lnga po rnams la de'i snying</text></item>
<item><p>26a8</p><section>mdo sde</section><text>dang sems dga' bar 'gyur ro/ /de de ltar rnam pa bdun du yid 'phrog pa gang yin pa de'i dge ba'i chos la brtson par bya ba de dag rnams thams cad kyang de bzhin du brjed par 'gyur te sems yang bar gyur pa'i</text></item>
<item><p>26b1</p><section>mdo sde</section><text>phyir dang / bag med pa mang bar gyur pa'i phyir dang / rtag tu bag med pas bag med par gnas pa'i phyir yang ste/ yul lnga'i zhags pas bcings shing srid pa'i 'chums rdul rnams kyis kyang 'gul bar chags par</text></item>
<item><p>26b2</p><section>mdo sde</section><text>gyur pas de brtsegs pa rgyu ba'i ri de la 'khod de bde bas gnas par bya ba'i phyir ro/ /ri de la yang sa gsum yod de 'og gi sa dang steng gi sa ste/ de la 'og gi sa la nags tshal lnga yod pa rnams la 'di lta ste/ dri</text></item>
<item><p>26b3</p><section>mdo sde</section><text>rgyu ba dang 'od zer gyi rtse mo dang 'od 'phro ba dang rtag tu mngon par dga' ba dang / mtho bar brtsegs pa'o/ /de la dri rgyu ba'i nags na ni gang cung zad cig skye ba de dag thams cad dri ches lhag par 'gyur ro/ /dri de dag</text></item>
<item><p>26b4</p><section>mdo sde</section><text>kyang dpag tshad lnga stong du 'gro bar 'gyur ro/ /'od zer gyi rtse mo'i nags na ni mtshungs pa med pa'i rnam pa du ma'i 'od zer rin po che las byung ba rnams kyi mngon par gsal bar gyur pa'o/ /nyi ma brgya stong bas lhag</text></item>
<item><p>26b5</p><section>mdo sde</section><text>pa'i 'od 'phro ba'i nags na ni shin du bar yang 'od 'bar ba dang ldan pa'i lha rnams gnas so/ /'dod pa'i yon tan lnga phun sum tshogs pa'i rtag tu mngon par dga' ba'i nags na ni mtsho bran dang 'bab chu rnams kyang</text></item>
<item><p>26b6</p><section>mdo sde</section><text>brgya stong phrag du mar lha rdzas kyi ro dang dri dang kha dog rnams phun sum tshogs pa rnam pa du ma rnams so/ /mtho bar brtsigs pa'i nags na ni mchog tu mtho ba'i rtse mo rin po che sna bdun gyi rang bzhin gsal bar gyur pa'i</text></item>
<item><p>26b7</p><section>mdo sde</section><text>rtse mo rnams yin no/ /sa gnyis pa 'di dag rnams na yang rin po che bdun gyi rang bzhin du gyur pa'i steng khang brgya stong du ma yod do/ /pad ma'i rdzing bu na bya'i tshogs dga' bar 'gyur ba brgya stong dang gzhan yang sgra</text></item>
<item><p>26b8</p><section>mdo sde</section><text>dang reg bya dang ro dang gzugs dang / dri rnams 'dod pa sdug pa yid du 'ong ba 'thun pa/ yid rtag tu 'dre bar byed pa rnams kyis kun du gang ba'o/ /steng gi sa 'di'i sa gzhi de'i gzhi la dpag tshad brgyar lha mthu stobs che</text></item>
<item><p>27a1</p><section>mdo sde</section><text>bas kun du gang ba'o/ /gzhi de dag la yang rin po che'i nags shes bya ba rnam pa sna tshogs pa'i 'bab chu dang zas kyi chu klung dang skom gyi chu klung dang ljon shing dang mtshe'u dang pad ma'i rdzing dang tshal dang skyed mos</text></item>
<item><p>27a2</p><section>mdo sde</section><text>tshal dang dpag bsam gyi shing dang lha rdzas kyi me tog dang 'bras bu'i yon tan lhag pa brgya stong dang ldan par gyur pa rab tu dga' ba'i lha dang lha mo brgya stong phrag gis kun du gang ba de dag la song nas kyang shin du 'thab bral</text></item>
<item><p>27a3</p><section>mdo sde</section><text>ni mu su lun d+ha dang lhan cig 'ongs nas lha rdzas kyi 'dod pa'i yon tan lnga po 'dod pa'i sgra dang reg bya dang ro dang gzugs dang dri dang yang dag par ldan pa sred pa'i me rnams skyed par byed pa la dga' zhing kun du spyod par yang</text></item>
<item><p>27a4</p><section>mdo sde</section><text>byed do/ /de ltar lha de brtsegs pa rgyu ba'i ri de la rnam pa sna tshogs pa'i yul gyi bde ba'i rgyu 'bras so sor rnam pa tha dad pa rnams la dga' bzhin du kun du spyod par byed do/ /de nas lha gsar du skyes pa de yul gyi bde</text></item>
<item><p>27a5</p><section>mdo sde</section><text>bas nges par bskul nas gang na ri yod pa de dag nyid du phal che ba kho nar nye bar 'gro ba na de gcig pur mthong nas lha gzhan de dang nye bar bsnyen nas 'gro bar byed do mig dga' bas kun du rgyas pas de'i drung du nye bar 'gro na</text></item>
<item><p>27a6</p><section>mdo sde</section><text>ji ltar lha 'di ni gsar du skyes pa yin no zhes so/ /de bzhin du lha gzhan gyis kyang de la 'di skad ces smra ste/ ji ltar gsar du skyes pa yin no zhes bya ba ji lta ba bzhin du 'di'i srid pa ji ltar shes/ de nas lha des</text></item>
<item><p>27a7</p><section>mdo sde</section><text>'di skad ces smra ste ji ltar rtags lnga po de dag ni lha gsar du skyes pa de'i yin pa la 'di lta ste 'od rnams 'phro bar 'gyur ro/ /gos rnams ni rang gi lus las 'phros pa'i 'od zer gyis lus rnams rab tu 'gebs par</text></item>
<item><p>27a8</p><section>mdo sde</section><text>'gyur gyi 'di la gos ni yod pa yang ma yin no/ /'di ni lha'i rtags dang po yin no/ /gzhan yang lha gsar du skyes pa'i rtags 'di lta ste/ ngo mtshar bar gyur pas mig gi rgyu ba kun du gtod par byed de de shin du ngo mtshar</text></item>
<item><p>27b1</p><section>mdo sde</section><text>bar gyur pas nags dang nye ba'i nags sngar ma mthong ba rnams la lta bar byed pa 'di ni gsar du skyes pa'i rgyu mtshan gnyis pa'o/ /gzhan yang gsar du skyes pa'i rgyu mtshan 'di lta ste/ bud med rnams mthong nas</text></item>
<item><p>27b2</p><section>mdo sde</section><text>ngo tsha dang bcas par 'gyur ro/ /shes chung ba dang dogs pa dang bcas par 'gyur ro/ /gzhan yang gsar du skyes pa'i lha'i rgyu mtshan ni snga na med pa'i lha mthong nas dogs pa dang bcas pas tsar bsnyen no/ /gzhan yang</text></item>
<item><p>27b3</p><section>mdo sde</section><text>gsar du skyes pa'i rtags ni ji ltar nam mkha' la 'phags na 'jigs par 'gyur zhing nyam nga bar 'gyur ro/ /de yang cung zad dang thung ngu na dang dal bus kyi dbang gis sa gzhi dang thag nye bar gyur pas phan tshun la brten</text></item>
<item><p>27b4</p><section>mdo sde</section><text>nas 'gro'o/ /rgyu mtshan lnga po de dag ni gsar du skyes pa rnams kyis yin no/ /de la 'dir ni rtags 'di dag rnams thams cad kyis kyang gsar du skyes pa de mngon par mtshon par byed do/ /gsar du skyes pa de bdag</text></item>
<item><p>27b5</p><section>mdo sde</section><text>gis 'dir bsten par bya'o/ /de nas lha de lha de dag rnams kyis nye bar bsnyen cing yongs su bskor nas brjod pa ji lta ba bzhin du ltos dang skal ba chen po dang ldan pa khyod nye bar skyes pa ni rang gis byas pa'i mdzes pa'i las</text></item>
<item><p>27b6</p><section>mdo sde</section><text>du ma'i tshul khrims rab tu bsrungs shing bsgoms de nyams shing smras pa dang thun tshags ma yin pas khyod 'dir skyes so/ /de ltar lha gang dag shin du bag med pa'i yid can ma yin pa des lha de la de skad ces</text></item>
<item><p>27b7</p><section>mdo sde</section><text>thams cad smras nas gang na brtsegs pa rgyu ba de'i sa nye bar 'phel ba der 'khod do/ /srid pa'i gzhi la 'dug nas kyang sna tshogs pa'i glu dang rol mo'i sgra yid rab tu dga' ba phan tshun lhan cig tu rgyags pa</text></item>
<item><p>27b8</p><section>mdo sde</section><text>la don gcig pa de dag mngon par mthong nas lha gsar du skyes pa de rab tu dpyod par byed de ji ltar bdag gcig pu ri'i gseb de dag tu zhugs par bya'o zhes sa de dag rnams su yang brgyus par gyur nas gang na</text></item>
<item><p>28a1</p><section>mdo sde</section><text>brtsegs pa rgyu ba'i ri yod pa der zhugs so/ /de nas des lha'i bu mo'i tshogs ches che ba rnams rgyan dang cha byad du ma dang / bca' bdar du mas nye bar brgyan pa rnam pa du ma'i rol mo dang rnga sgra dang glu dbyangs kyis</text></item>
<item><p>28a2</p><section>mdo sde</section><text>rab tu dga' bar gyur pa rnams mthong ngo / /de nas lha mo de dag rnams kyis lha de mngon par gsar bar mthong nas kun du bskor nas mchog tu rab tu dga' ba mchog tu rgya che ba'i cha byad dang rgyan can ngo mtshar bar gyur pa'i</text></item>
<item><p>28a3</p><section>mdo sde</section><text>mig dag gis lha de mchod par bya'o zhes byas nas nye bar gnas par gyur to/ /de nas thag nye bar bsnyen te phyin nas kyang lha mo de dag rnams de dang por mthong ba tshim zhing mchog tu dga' ba'i yid kyis lha de la 'di skad</text></item>
<item><p>28a4</p><section>mdo sde</section><text>ces smras so/ /ji ltar lha khyod nyid mthong bas ched du byas te nged 'dir 'ongs kyis rang gi las kyi 'bras bu dge ba'i 'bras bu nags dang nye ba'i nags rnams dang rnam pa sna tshogs pa'i ri'i sul dang gad logs dang ri zhol</text></item>
<item><p>28a5</p><section>mdo sde</section><text>rnams su dga' bar mdzod gzhan yang mtho ris kyi gnas rin po che bdun gyi rang bzhin rnam pa sna tshogs pa'i 'od zer gyi phreng ba rnams dang ri du ma rnams la rnam pa sna tshogs pa'i me tog gi shing gi tshogs kun nas 'dud</text></item>
<item><p>28a6</p><section>mdo sde</section><text>pa mi g.yo ba rnams dang ri rnams kyi nags khrod rnams la khri shing gi khang bu rnams dang / gzhan yang mtho ris kyi sa phyogs rnams la yang rnam pa sna tshogs pa'i rol mo'i sgra dang rnga sgra dang glu sgra kun nas bsgrags pa</text></item>
<item><p>28a7</p><section>mdo sde</section><text>rnams dang 'tsher ba'i gser bdun spras pas rnam par gsal ba rnams dang gzhan yang yul phyogs gzhan rnams la 'bab chu dang chu klung dang tshang tshing dang pad ma'i tshal rnam pa du ma rnams dang gzhan yang nam mkha'i</text></item>
<item><p>28a8</p><section>mdo sde</section><text>dkyil na gzhal yas khang brgya stong dang rab tu ldan par mchog tu dga' ba rnams la bdag cag rnams dang lhan cig tu lha dga' bar mdzod/ de nas dge ba'i las rnams thams cad las byung bar gyur pa'i lha des de</text></item>
<item><p>28b1</p><section>mdo sde</section><text>dag rnams la 'di skad ces smras so/ /'dod pa thams cad kyis ngoms par byed pa'i mtho ris kyi sa rnams su bdag cag rnams ji lta ba bzhin du dga' bar bya'o/ /de nas phan tshun lhan cig tu sna tshogs pa'i rnga sgra</text></item>
<item><p>28b2</p><section>mdo sde</section><text>sgrogs par gyur pas rab tu dga' ba dang ldan pa'i yid can rnams legs par byas pa'i las ma lus pa'i 'bras bu la nye bar longs spyod par gyur pas gzhan gang dang gang gzhan na shing rta sna tshogs pa zhes bya ba</text></item>
<item><p>28b3</p><section>mdo sde</section><text>'i nags yod pa der legs par nye bar 'gro bar byed la nags de na ni blta bar sdug pa'i gzugs du ma'i yul rnams dang de bzhin du ro rnam pa sna tshogs pa'i dga' bar 'gyur ba'i ro du ma rnams dang de bzhin du</text></item>
<item><p>28b4</p><section>mdo sde</section><text>dga' bar 'gyur ba'i dri du ma rnam pa sna tshogs pa'i dri rnams dang / de bzhin du dga' bar 'gyur ba'i reg bya du ma rnam pa sna tshogs pa mnan na nem la bteg na 'phar ba'i sa phyogs dang / ma btags pa'i gos 'jam zhing</text></item>
<item><p>28b5</p><section>mdo sde</section><text>srab la tshogs dam pa du ma rnams dang / de bzhin du dga' ba rnam pa du ma sna tshogs pa'i bya rnams kyi sgra dang / glu dang pheg rdob pa'i glu mkhan gyi sgra chags par 'gyur ba'i dbyangs kyi sgra du ma rnams so/ /de lam de</text></item>
<item><p>28b6</p><section>mdo sde</section><text>nyid nas yul rnams la nye bar byed cing rgyan dang cha byad sna tshogs pa'i lha'i bu mo rnams dang / rnam pa du mar lhan cig tu dga' bar byed do/ /de nas nags de dag na yon tan de dag rnams shin du phun sum tshogs</text></item>
<item><p>28b7</p><section>mdo sde</section><text>pa lha dang lha mo du mas kun du gang ba yid shin du ngo mtshar che ba rnams kyi dbang du gyur pas legs par mthong ba dang rnam pa du mar yang mig gi rgyu ba legs par gtod par byed do/ /nags dang nye ba'i nags de dag</text></item>
<item><p>28b8</p><section>mdo sde</section><text>rnams kyi yul phyogs rnams la mar ga ta'i sdong bu rnams kyi rtse mo sngon po'i phreng ba rnams dang / sa gzhi rnams la yang thang la rgyu ba'i bya rnam pa sna tshogs pa rnam par bkra ba rin po che sna bdun gyi rang bzhin gyi</text></item>
<item><p>29a1</p><section>mdo sde</section><text>thig les rnam par bkra bar byas pa'i bya rnams phan tshun lhan cig tu tshig gdangs snyan pa rnams kyis lhan cig tu dga' bar byed par mthong ngo / /de ltar thang rnams la rnam par mthong bar gyur nas de dag</text></item>
<item><p>29a2</p><section>mdo sde</section><text>rnams mthong nas chu rnams la yang mthong ba ni rgyags pa'i kA raN Da ba dang / ngur pa dang ngang pa'i sgra'i khyad par can mchog tu rgya che ba'i cha shas rnam pa sna tshogs pa sngon po'i nags kyi phreng ba rnams su mig rig rig por</text></item>
<item><p>29a3</p><section>mdo sde</section><text>gyur pas rnam par bkra ba'i gzugs rnams nye bar 'dzin no/ /gzhan yang 'dis rnam pa sna tshogs pa'i 'dod pa'i bde ba dang ldan pas nam mkha'i dkyil du rnam par lta bar byed pa na lha mo'i tshogs brgya stong du</text></item>
<item><p>29a4</p><section>mdo sde</section><text>mas kun du gang ba dang mchog tu rnam par bkra ba'i rgyan dang cha byad can gyi lha'i bu mo'i tshogs rnams kyis nye 'khor kun du gang ba'i de ltar rnam par bkra ba rnams des mthong ba yin te ji ltar kha dog rnam par bkra ba 'am/</text></item>
<item><p>29a5</p><section>mdo sde</section><text>brtsig pa'i logs sam/ tshon gyis bris pa'i thang ka bzhin du nam mkha'i dkyil de dag de bzhin du rnam par bkra ba rnams mthong bar 'gyur ro/ /glu dang gar dang rnga'i sgra kun nas sgrogs pa de dag rnams des mthong nas</text></item>
<item><p>29a6</p><section>mdo sde</section><text>mthong ba'i skyon rnams rtsom par 'gyur te/ nam mkha' nas nam mkhar rnam par rtog pa rnam pa du mar g.yo zhing 'gyur ba'i skye gnas brgyas kyang nam mkha'i dkyil du bltas nas phyir yang gang na pad ma'i tshal me tog</text></item>
<item><p>29a7</p><section>mdo sde</section><text>gi tshogs rnams kyis rnam par bkra bar byas pa in dra nI la dang ser po dang dmar po rnams kyis dbyibs sna tshogs pa gsal bar byas pas rnam par bkra bar gyur pa'i bya chu la rgyu ba rnams kyis kyang tho 'khor rnams</text></item>
<item><p>29a8</p><section>mdo sde</section><text>yongs su skor ba de dag rnams kyang lha des mchog tu dga' ba'i yid kyis lta bar byed do/ /de nas thams cad du lha'i tshogs mthong ba ni rgyun mi 'chad par chu la 'jug pa rnams dang rgyun mi 'chad par nam mkha' la rgyu ba rnams</text></item>
<item><p>29b1</p><section>mdo sde</section><text>dang / rtag tu chu la rgyu ba'i bya rnams dang lha'i tshogs rnams dang chu'i nang na rgyu ba mchog tu dpe med pa'i gzugs rnams la lta bar byed pa dang sngon gyi dge ba'i 'bras bu rnams yin par rjod par yang byed de de yang ji ltar/</text></item>
<item><p>29b2</p><section>mdo sde</section><text>lta byed rgya mtsho 'di la ni/ /gzugs kyis ngoms pa yod ma yin/ /de bzhin yid du 'ong ba'i ro/ /ros kyang ngoms pa yod ma yin/ /sna yang rtag tu dri yis ni/ /ngoms par 'gro ba ma yin no/ /reg bya bde dang ldan pa</text></item>
<item><p>29b3</p><section>mdo sde</section><text>yi/ /reg byas lus kyang ngoms yod min/ /shin du snyan cing dga' ba'i sgras/ /'di yi rna ba ngoms ldan min/ /yid kyang ngoms par mthong min te/ /de bzhin chos kyis kyang ngoms min/ /dbang po drug kyang 'gyur ldog</text></item>
<item><p>29b4</p><section>mdo sde</section><text>gi/ /thag pas bzung zhing dkris nas ni/ /'dod pa'i sa la rnam mang du/ /rtag tu skrag cing 'khor bar byed/ /'bar ba la ni rtswa bzhin du/ /lha rnams la ni ngoms yod min/ /mi rnams kyi ni rang bzhin 'di/ /gang zhig ngoms</text></item>
<item><p>29b5</p><section>mdo sde</section><text>pa med pa yi/ /dbang po drug mi gdug pa ni/ /rnam rtog rlung gis brgyal ba yi/ /gang yang 'jig rten 'di tshig pa/ /blo gros med pas ma rig go/ /bag med rnams kyi sa 'di na/ /chos kyi lam la mi sten rnams/ /dga' ba'i yul</text></item>
<item><p>29b6</p><section>mdo sde</section><text>gyi spyod yul las/ /rang nyid bag med chags bral gyis/ /de ltar lha de dag rnams kyis sngon byas pa rnams dran pas skye ba gzhan dran nas ci lta ba bzhin du tshigs su bcad pa brjod pa yin no/ /slar yang rang bzhin gyis</text></item>
<item><p>29b7</p><section>mdo sde</section><text>yul rnams la srid pas khrid par 'gyur te/ 'dod pa'i lus rnams shin du g.yo bar gyur pa'i sgra dang / reg bya dang ro dang gzugs dang dri rnams yon tan du ma dang legs par ldan pa nyid nyi ma re re zhing rab tu 'phel bar</text></item>
<item><p>29b8</p><section>mdo sde</section><text>gyur pa brgya phrag rnams kyis khrid par 'gyur la/ gzhan yang lha de dag nyid dang lhan cig tu dga' bar byed cing 'dod pa'i yon tan lnga la rnam pa du ma dang rnam par rtog pa du mas yongs su phrogs nas kun du spyod par</text></item>
<item><p>30a1</p><section>mdo sde</section><text>byed do/ /gzhan yang lha du ma rnams dang lhan cig tu nags dang nye ba'i nags khrod dang chu gshal la bya'i tshogs brgya stong sgra 'byin pa rin po che bdun gyi khyams dang ldan pa de la dga' bar byed do/ /gzhan yang</text></item>
<item><p>30a2</p><section>mdo sde</section><text>dga' bar gyur pa de dag rnams la lha lhag ma de dag rnams dga' bar byed pa der lha'i tshogs rnams dang bcas pa dga' bas gnas par bya ba'i don du legs par nye bar 'gro ba'o/ /de dag rnams der legs par nye bar song nas de</text></item>
<item><p>30a3</p><section>mdo sde</section><text>dag phan tshun du yang mchog tu snyan pa thos na dga' ba dang yang dag par ldan pa smras par gyur cing dus yun ring por yang brjod nas de dag la song ba'i yid can rnams ji ltar gnod pa med pa dang phan tshun grogs su yang gyur pas rtse</text></item>
<item><p>30a4</p><section>mdo sde</section><text>zhing 'jo sgeg go/ /rim pa 'di dag gis lha gang dag thams cad pas nyung ba de dag la yang lha'i bu mo phyir 'brang bar byed pa ni stong phrag bcu yin te/ rtag tu 'dod pa la rnam par chags pa'i sems rtag tu 'dod pa'i yon</text></item>
<item><p>30a5</p><section>mdo sde</section><text>tan rnams kyis mi ngoms par rtag tu 'jo sgeg gis rgyu ba brgya stong du mas rtag tu sems kun du chags pa de ltar rtag tu bud med rnams yul de la mchog tu dga' bar byed pa de'i rgyu gang yin rkyen gang yin/ gang yang mtho ris</text></item>
<item><p>30a6</p><section>mdo sde</section><text>kyi 'jig rten na mo rnams phal che bar gyur gyi de na skyes pa de dag rnams de na lhag ma yin zhe na/ rgyu yod pa yin te/ 'di ltar 'dod chags ches stobs che ba dang bar ma rnams zhe sdang bar ma rnams dang chung ba rnams lha'i</text></item>
<item><p>30a7</p><section>mdo sde</section><text>'jig rten du yin pas te/ de la gang dag lha'i 'jig rten du skye bar 'gyur ba na srid pa bar ma do ba des srid pa bar ma do la gnas pa na 'dod pa phun sum tshogs pa'i bud med rnams mthong bar gyur la des kyang 'dod</text></item>
<item><p>30a8</p><section>mdo sde</section><text>chags bla lhag par 'gyur zhing de bud med rnams gtsor byed par 'gyur ro/ /bde ba la mngon par zhen pa'i dbang gis de srid pa bar ma do bar gyur pa na yang de bud med rnams nye bar len par byed do/ /rgyu 'di dag</text></item>
<item><p>30b1</p><section>mdo sde</section><text>gis na mtho ris na bud med rnams ches phal che'i skyes pa ni ma yin no/ /de dag rnams lha 'ga' zhig la ni stong phrag bcu yod do/ /'ga' zhig la ni nyi shu'o/ /'ga' zhig la ni sum bcu'o/ /'ga' zhig la ni</text></item>
<item><p>30b2</p><section>mdo sde</section><text>bzhi bcu'o/ /'ga' zhig la ni lnga bcu'o/ /'ga' zhig la ni drug bcu nas de ltar ci srid du rim pas stong phrag brgya 'am/ phal che la lhag par 'gyur ro/ /bud med de rnams 'dod pa de nad pa rnams kyis ngoms</text></item>
<item><p>30b3</p><section>mdo sde</section><text>pa med pa'i sa la skyes pa yin te grong pa'i chos rnams kyi rim pa la rgyal chen ris bzhi pa rnams ni mi rnams bzhin no/ /'khrig pa mi rnams dang mtshungs pa ni sum cu rtsa gsum pa rnams so/ /'thab bral ba rnams</text></item>
<item><p>30b4</p><section>mdo sde</section><text>ni reg pas so/ /dga' ldan pa rnams ni smras pas so/ /'phrul dga' ba rnams kyi ni bltas pas so/ /dri dang brjod pa rnams nyan pas te gal te ring ba nas dri rnams 'dzin par byed dam/ gal te yang mnyan par</text></item>
<item><p>30b5</p><section>mdo sde</section><text>gyur na gzhan 'phrul dbang byed pa rnams ngoms par mi 'gyur ro/ /rim pa 'di dag gis lha gcig kyang lha mo rnams thams cad dang 'thun par 'gyur ro/ /mang po rnams blo 'thun pa dang mig sngar sdug pa dang lha</text></item>
<item><p>30b6</p><section>mdo sde</section><text>rnams ni sha dang rus pa dang srin rnams dang shin du bral ba dang lha rnams ni ring ba dang thung ba rnam par spangs shing stobs dang ldan pa yin no/ /de rtag tu yang stobs nyams pa med pa dang pha rol gnon pa dang gzi</text></item>
<item><p>30b7</p><section>mdo sde</section><text>brjid che bar yang 'gyur ro/ /rim pa 'dis lha gcig kyang lha'i bu mo brgya stong mang po rnams dang yang 'thun par 'gyur ro/ /mdangs gsal ba rnams kyis kyang rtag tu kun nas gang bas legs par rgyu bas dang snying la</text></item>
<item><p>30b8</p><section>mdo sde</section><text>bde ba rgya chen po dang ldan pas kyang de dag rnams mtho ris der 'jug ste ji ltar 'dod par 'gro ba dang 'ong ba rgyu bar byed do/ /rim pa 'dis mtho ris kyi lha mo rnams thams cad mchog tu gyur pa gzhan dang gzhan rnams la dga'</text></item>
<item><p>31a1</p><section>mdo sde</section><text>bar byed de/ de bzhin du sems 'dod pa la dga' bar 'gyur ba yin no/ /gzhan yang lha de lhan cig spyod pa rnams dang 'dod pa'i 'dod pa rnams la ji ltar 'dod pa bzhin du dga' mgur kun tu spyod par byed de/ rnam pa</text></item>
<item><p>31a2</p><section>mdo sde</section><text>mang po dang rnam par rtog pa du mar mtho ris dang rjes su 'thun pa rnams dang / rang gi las dang 'dra ba rnams kyis brtsegs pa rgyu ba'i 'thab bral gyi sa la dus shin du ring por rnam pa du mar 'dod pa'i yon tan lnga la dga' bar</text></item>
<item><p>31a3</p><section>mdo sde</section><text>byed do/ /lha dang lha mo'i tshogs kyis gang ba de ga shed na kun du rgyu ba na rlung gtum pos g.yos pa zhes bya ba'i nags der rims kyis phyin pa dang dga' bas gnas pa'i don du rtse bar gyur te ji srid du sngon gyi las kyi rgyu rnams kyis</text></item>
<item><p>31a4</p><section>mdo sde</section><text>so/ /de la las rnams gcig kyang ma mthong nas lha mo'i tshogs rnams kyis yongs su bskor ba las phyir la spangs nas 'gyur zhing lha mo rnams kyis bor bar gyur pa dang de 'chi 'pho bar 'gyur ba nad kyi gzugs su rtags</text></item>
<item><p>31a5</p><section>mdo sde</section><text>'di dag rnams 'byung ste/ 'di lta ste/ pad ma rnams gang gi tsar nye bar phyin pa'i pad ma kha bye ba dang bcas pa de dag rnams kha 'dzum par 'gyur te/ de ni snga ltas rnams kyi dang po yin no/ /gzhan yang 'chi 'pho ba'i</text></item>
<item><p>31a6</p><section>mdo sde</section><text>rtags ni pad ma'i rdzing bu'i yul phyogs de dag rnams sam shing rnams kyi gseb tu nye bar phyin pa na yul de bung ba rnams kyis yongs su bor nas yul gzhan du 'gro bar 'gyur ba ni rtags gnyis pa'o/ /gzhan yang</text></item>
<item><p>31a7</p><section>mdo sde</section><text>rtags gsum pa ni gang dag lha mo rnams dang lhan cig tu rtse ba de dag gi rol mo de dag rnams la de 'dod chags dang bral bar 'gyur ro/ /gzhan yang rtags ni ljon shing gang la snyen pa'i ljon shing de'i me tog thams cad rnyings</text></item>
<item><p>31a8</p><section>mdo sde</section><text>par 'gyur te de dag rtags bzhi pa'o/ /gzhan yang rtags lnga pa ni shing rta gang gis skyed mos tshal gyi ltad mo la nam mkha' nas 'gro bar byed pa na nam mkha' la 'phag par mi nus so/ /rtags de dag rnams ni 'thab</text></item>
<item><p>31b1</p><section>mdo sde</section><text>bral ba rnams kyi yin no/ /ji ltar sum bcu rtsa gsum pa rnams kyi ni mchan khung la sogs pa rnams nas rngul rgya chen por 'byung ba rnams yin te/ de las kyang nges par 'chi 'pho bar 'gyur ba'i rtags kyi tha ma dge ba'i las yongs</text></item>
<item><p>31b2</p><section>mdo sde</section><text>su zad pa'i rjes thogs su sdig pa gang gis 'chi ba'i dus byed par 'gyur ba rnams yin no/ /de dag rnams kyang 'chi ba'i rtags chen po bcu gnyis yin la de'i skad cig la 'chi ba'i rtags rnams rim gyis mthong bar 'gyur te/ sngon</text></item>
<item><p>31b3</p><section>mdo sde</section><text>gyi rgyu dang bcas pa'i lha de mi nyid du 'chi 'pho bar 'gyur ba'i lha de myur du 'chi 'pho ba'i rtags ni 'di lta ste/ gang gis lus las 'od rnams 'byung bar 'gyur ba de rang gi lus kyi rjes su 'jug ste ji ltar nub par 'gyur ba'i nyi ma</text></item>
<item><p>31b4</p><section>mdo sde</section><text>bzhin no/ /gzhan yang 'chi 'pho ba'i ltas yod pa ni ji ltar me tog gi phreng ba dang 'bras bu rnams rab tu mi sdug par 'gyur ro/ /gzhan yang de'i kha na 'chi 'pho ba'i rtags su gyur pa ni 'di lta ste/ mgo bo la me tog gang dag</text></item>
<item><p>31b5</p><section>mdo sde</section><text>btags par gyur pa de nas rab tu nyil nas 'gro'o/ /gzhan yang de'i dus na 'chi 'pho bar 'gyur ba'i ltas yod pa ni 'di lta ste/ chu'i nang du song ba'i bdag gi gzugs brnyan gang dang gang du skye bar 'gyur ba de dag nyid kyi lus</text></item>
<item><p>31b6</p><section>mdo sde</section><text>kyi gzugs brnyan mthong bar 'gyur de dmyal ba dang yi dgas dang dud 'gro dang mi rnams kyi rnam pa de srid kho nas nang du song bar bdag nyid kyi gzugs brnyan mthong bar 'gyur ro/ /mthong ba 'di dag ni de'i rjes la 'chi 'pho ba'i</text></item>
<item><p>31b7</p><section>mdo sde</section><text>rtags lnga pa yin te/ gang dag gis de'i gzugs brnyan can rnams sam rnam pa de 'dra ba nyid mthong nas kyang shin du skrag par 'gyur ro/ /de'i ba spu rnams kyang tsher ma ltar ldang ngo / /gzhan yang de'i skad cig la</text></item>
<item><p>31b8</p><section>mdo sde</section><text>'chi 'pho ba'i rtags su gyur pa ni 'di lta ste/ gnas la rnam par 'byung bar 'gyur te gal te bai dUr+ya'i rang bzhin gyi stan la gnas par 'gyur ram/ gal te na dngul gyi rang bzhin nam/ gal te na gser gyi rang bzhin</text></item>
<item><p>32a1</p><section>mdo sde</section><text>nam/ gal te na in dra nI la'i rang bzhin gyi stan de dag rnams thams cad kyang zangs mar 'gyur ro/ /gzhan yang de dang 'brel nas 'chi 'pho bar 'gyur ba'i ltas la 'di lta ste/ rlung gis 'di'i gos kun</text></item>
<item><p>32a2</p><section>mdo sde</section><text>tu skyod par byed do/ /reg bya tsha mo rnams kyis stan las rdo rje bab pa bzhin du tshor ro/ /de dag rnams kyis 'di'i yid rnam par 'gyur ba skyed do/ /de yid rnam par 'gyur bar gyur pas sgra dang reg bya dang ro dang gzugs</text></item>
<item><p>32a3</p><section>mdo sde</section><text>dang dri 'dod pa ma yin pa rnams la sgrub par byed do/ /de'i rjes la 'di'i mi rtag pa'i me rnams nye bar 'ong bar 'gyur ro/ /de'i rjes thogs su phan tshun du 'chi 'pho ba'i rtags rab tu 'byung bar 'gyur te/ bai dUr+ya'i rang</text></item>
<item><p>32a4</p><section>mdo sde</section><text>bzhin gyi rdo la ji lta ba bzhin du gzhan rnams la yang mi mthong ngo / /mgo bo ma lus par lhung bar mthong ngo / /de'i rjes thogs la 'di myur bar 'byung bar 'gyur te/ rnam pa de srid kyi 'chi ba'i rtags de rnams kyis</text></item>
<item><p>32a5</p><section>mdo sde</section><text>'chi ba de rab tu rtogs nas bud med rnams kyis de yongs su spang ngo / /kha drag par yang 'gyur bas de'i sems la mya ngan kun du 'byung bar 'gyur ro/ /'dus pa dang bral bas bskyed pa'i mya ngan gyi rnam pa 'di lta bu</text></item>
<item><p>32a6</p><section>mdo sde</section><text>dag skye ste/ gang dag gi khyad par gyis gang dag des nye bar longs spyod pa de dag rnams thams cad kyis bcu drug char yang mi phod par ro/ /de'i rjes thogs la 'di'i de dang 'brel par 'chi 'pho ba'i rtags bcu</text></item>
<item><p>32a7</p><section>mdo sde</section><text>las 'byung ste/ 'di ltar dbang po thams cad nyams par 'gyur ro/ /mig la sogs pa rnams kyis kun nas 'khor ba bzhin skyes bu'i gzugs mthong ngo / /de'i rjes la 'chi 'pho ba'i rtags bcu gcig</text></item>
<item><p>32a8</p><section>mdo sde</section><text>pa yin te/ 'di lta ste/ yid kyang gnas pa med pa nyid du 'byung bar 'gyur te zo chun gyi 'khor lo bzhin du de gcig tu yang gnas pa mi 'thob bo/ /'chi 'pho ba'i rang bzhin gyi sdug bsngal rnams mthong nas</text></item>
<item><p>32b1</p><section>mdo sde</section><text>mchog tu g.yo ba'i yid can du 'gyur ro/ /de'i rjes thogs la 'di'i srog gi dbang po 'gags par 'gro bar 'gyur te/ de ni sdong bu zad pa dang snum med pa dang 'od nyams nas 'gag par 'gyur ba bzhin du de ltar</text></item>
<item><p>32b2</p><section>mdo sde</section><text>'gags nas 'gro bar 'gyur bar lha des mthong ngo / /'chi ma 'phos na yang gang la de rjes su spyod pa'i ljon shing de nyid tshig par 'gyur bar mngon par mthong ngo / /ji ltar bya rnams kyis kyang btang nas nags gzhan dag</text></item>
<item><p>32b3</p><section>mdo sde</section><text>du 'gro bar byed do/ /phyi nas kyang sngar gyi yon tan rnams mthong bar 'gyur ro/ /de bzhin du lha mo des lha de btang nas gzhan du 'gro ba'o/ /de nas lha de'i sems kyi tha mas rang rang gi rgud pa chen po mngon par mthong</text></item>
<item><p>32b4</p><section>mdo sde</section><text>nas shin du mi bzod pa'i yid kyis tshigs su bcad pa ji ltar/ ji ltar gyur pa'i mi rnams kyi/ /rang gi las kyi gnas rnams dang / /yul la gnas pa gtong ba dang / /de tshe bud med rnams chags bral/ /'gro</text></item>
<item><p>32b5</p><section>mdo sde</section><text>bas 'byor pa shin du gtong / /rang gi las kyis spangs pa yi/ /lha mthong nas ni tsab hral can/ /bud med rnams ni gzhan du rgyug /bde ba btsog pa mi gtsang ba/ /tsab hral sems ni mi gnas pa/ /bud med</text></item>
<item><p>32b6</p><section>mdo sde</section><text>rnams btsog 'dod pa 'di/ /gnas pa med pa'i grogs de btsog /sdug bsngal bzhi po 'di dag ni/ /mi yis rtag tu bsten pa yin/ /gang phyir yul ni mi 'drar nges/ /de phyir nges par rnam par spongs/ /las</text></item>
<item><p>32b7</p><section>mdo sde</section><text>rnams kyis ni bde ba dang / /sdug bsngal bar yang 'gyur ba yin/ /las rnams kyis ni srog chags khrid/ /las rnams kyis ni nyams thag byed/ /gang la yon tan ltas gtad pa'i/ /lha rnams bde ba mchog thob pa/ /</text></item>
<item><p>32b8</p><section>mdo sde</section><text>phyi nas ltung 'gyur rgud dbang gis/ /lha gnas skal ba nyams pa yin/ /sangs rgyas de nyid legs ston pa/ /thar pa'i lam ni ston pa po/ /las rnams sgyu mas kun bslang 'di/ /'khor ba yin par yongs</text></item>
<item><p>33a1</p><section>mdo sde</section><text>su sgrags/ /gang zhig tsab hral gyur pa dang / /gang tshe gang yang skyon sgrub pa/ /bud med dgos pas mnyes gshin rnams/ /de yi steng na legs par gnas/ /mun pa rnams rgyu nyi ma min/ /me ni grang</text></item>
<item><p>33a2</p><section>mdo sde</section><text>ba'i rgyu ma yin/ /snying bde snying la gnas pa yang / /cung zad bud med rnams la med/ /ji ltar bzhin du sa 'di brtan/ /rlung ni ji bzhin rtag tu g.yo/ /de bzhin bud med byas shes min/ /skyon rnams bud med la rtag</text></item>
<item><p>33a3</p><section>mdo sde</section><text>yod/ /skyes pas dus ring rab brtson pas/ /bud med bsgyur bzlog mang byas pa/ /sdug bsngal byung nas spong byed de/ /skam po'i mtsho la sgong skyes bzhin/ /gyen la chu 'gro mthong ba med/ /lha rgyal rtag tu 'dod pa</text></item>
<item><p>33a4</p><section>mdo sde</section><text>min/ /ri rnams 'gro ba yod pa min/ /snying yang me yis bde byed min/ /mi rnams chos nor snyan pa yi/ /rtag tu gegs byed par yang dran/ /don min dra ba'i skye gnas dang / /skyon rnams 'byung bar 'gyur ba yang / /</text></item>
<item><p>33a5</p><section>mdo sde</section><text>rdo rje yang ni 'jam 'gyur ram/ /mes kyang tsha ba 'dor ram ci/ /de yi rang bzhin khyad par can/ /g.yo ni bud med kyis spong min/ /spyod pa dang ni khrims kyis min/ /sbyin pa gang snyan bsgyur bzlog gis/ /sems ni 'bar</text></item>
<item><p>33a6</p><section>mdo sde</section><text>ba lta bu yi/ /bud med dang du blang mi nus/ /bde ba na ni tshungs par 'gro/ /sdug bsngal ba ni spong bar byed/ /phan pa rnams ni brjod gyur nas/ /skyon cig pu ni dran pa yin/ /nags dang nye nags ri yi rtse/ /bde ba du ma</text></item>
<item><p>33a7</p><section>mdo sde</section><text>kun spyad nas/ /nyam nga drag po kun byung nas/ /bud med rnams kyis yongs su 'dor/ /de ltar na lha des lha mo de dag rnams mngon par mthong nas lha de yongs su spangs par gyur pa na 'jig rten la dpyod pa'i rnam par</text></item>
<item><p>33a8</p><section>mdo sde</section><text>dpyod pas de ltar tshigs su bcad pa brjod do/ /de yang khron ma'i rang bzhin yin pas de'i dus nyid na de brjed nas lha gzhan la nye bar sten par byed de/ ji ltar sbrang rtsi 'dren byed kyis ba mo dang lhags pas bcom</text></item>
<item><p>33b1</p><section>mdo sde</section><text>pa yi pad ma 'dab ma rnyings pa yongs su spangs nas mtsho skyes gzhan rnams la sten par byed pa de bzhin du lha mo de dag lha de yongs su spangs nas gzhan la bsten nas de slar yang yan lag lnga dang ldan pa'i rnga sgra dang yang</text></item>
<item><p>33b2</p><section>mdo sde</section><text>dag par ldan pas dga' mgur kun du spyod de nags tshal dang bskyed mos tshal dang mtshe'u dang pad ma'i tshal rnams la rnam pa sna tshogs par rnam par bkra ba'i gzugs dang / rnam pa sna tshogs pa'i bya skad rnam pa sna</text></item>
<item><p>33b3</p><section>mdo sde</section><text>tshogs pa kun du sgrogs pa dpag bsam kyi shing brgya stong dang ldan pa rnams la de ltar des sngon tu brgyus pa'i lha dran nas bde ba nyams su myong bar 'gyur ro/ /ci ltar skye ba brgya stong rnam par brjed cing skad cig la mig</text></item>
<item><p>33b4</p><section>mdo sde</section><text>lta ba de ltar sngon gyi yon tan dran pa'i byas pa shes pa rnams 'joms par byed pa bud med 'di dag rnams thams cad la 'thun pa zhes bya ba'i ming can ni nges par 'ga' zhig kyang med kyi rdzas kyi rgyu'i don 'ba' shig gam/</text></item>
<item><p>33b5</p><section>mdo sde</section><text>dgos pa gzhan gyis kyang so so la nye bar gnas pa dang skyes bu 'joms par byed pa yang yin no/ /ngo bo nyid kyis kyang 'ga' zhig la yang mthar thug par gnas pa ma yin te/ gang yang 'di dag gi rang bzhin yang</text></item>
<item><p>33b6</p><section>mdo sde</section><text>sngon gyi byas pa 'di 'ga' zhig kyang shes pa ma yin no/ /de ci'i phyir zhe na/ sems g.yo ba'i rang bzhin yin pa'i phyir zo chun 'khor mo dang dri za'i grong khyer dang smig rgyu dang mtshungs pa'i ngo bo ni bud med thams cad</text></item>
<item><p>33b7</p><section>mdo sde</section><text>yin te 'di dag gi rang bzhin no/ /de nas lha des de ltar mngon sum nyid du lha gzhan gyi 'chi 'pho mthong nas sngon bsgoms pa'i sems kyi gzhan yang tshigs su bcad pa brjod pa ji ltar/ lha gang g.yo ba'i yid kyis</text></item>
<item><p>33b8</p><section>mdo sde</section><text>ni/ /'dod la longs spyod bag med pas/ /'chi 'pho'i srog gi tha ma yi/ /'jigs pa drag po ma mthong ngo / /gang tshe kho na lha 'gro ba/ /de tshe 'chi ba'i ngal ba nyid/ /nyin mo zad pa ji bzhin du/ /mtshan mo nges par 'byung</text></item>
<item><p>34a1</p><section>mdo sde</section><text>ba yin/ /nyin mo gson par shes par bya/ /mtshan mo 'chi ba dang mtshungs so/ /de phyir de gnyis rtogs byas la/ /yid kyis nges par legs pa gyis/ /de ltar lha des sngon gyi skye ba dran pas dran par gyur</text></item>
<item><p>34a2</p><section>mdo sde</section><text>nas mi'i dus rtsi bas 'jal bar byed de/ de la lha rnams kyi gnas na ni rtag tu nyin mo nyid yin gyi lha rnams rang gi 'od kyi mthus mtshan mo yod pa ma yin pa'i rgyu gang gis lha rnams dus 'grang bar byed pa yin no/ /de nas lha des</text></item>
<item><p>34a3</p><section>mdo sde</section><text>rnam pa de lta bu rnams rig nas slar yang lha rnams kyi rang bzhin yin pa'i phyir dang / las byas pa rnams kyi 'bras bu la nye bar longs spyad par bya ba yin pa'i gnas nyid ni nges par mi slu ba yin par byas nas phyis yang de nags</text></item>
<item><p>34a4</p><section>mdo sde</section><text>tshal dang nye ba'i nags tshal du rtse dga' ba dang kun du yang spyod do/ /rnga skad yan lag lnga dang ldan pas chu klung dang tshang tshing dang pad ma'i tshal dang ri rnams kyi khrod rnams la yang lha'i tshogs gzhan rnams dang lhan cig du dga'</text></item>
<item><p>34a5</p><section>mdo sde</section><text>bar byed de lha de dag rnams kyi yang rnam pa du mar gcig nas gcig tu brgyud pa'i 'jig rten pa'i gtam gyi bde ba nye bar ston par byed do/ /chos rnams kyi rang bzhin yang rjes su 'jug par byed do/ /ji srid du 'dod pa</text></item>
<item><p>34a6</p><section>mdo sde</section><text>sdug pa yid du 'ong ba byas shing bsags pa'i las rnams zad par ma gyur gyi bar de srid du ste/ de dag rnams zad nas kyang lha'i ris de dag rnams nas 'chi 'pho bar 'gyur ro/ /shi 'phos nas kyang ji ltar las kyis nye</text></item>
<item><p>34a7</p><section>mdo sde</section><text>bar 'gro ba'i dmyal ba dang yi dgas dang dud 'gro rnams su skye'o/ /gang yang gzhan rnams su mi rnams dang skal ba mtshungs pa'i mir skyes par gyur na yang de rtag tu skyid de bar 'gyur ro/ /chos dang ldan pa'i yul dang lhar</text></item>
<item><p>34a8</p><section>mdo sde</section><text>yang skye'o/ /rig pas skyangs pa'i blo rgyas pa dang skye bo thams cad byams par yang 'gyur ro/ /rgyal po dag tu yang 'gyur ro/ /des brgya la pha rol gyi dpung rnams dang g.yul 'gyed par byed na yang 'di'i yul rnams su nam</text></item>
<item><p>34b1</p><section>mdo sde</section><text>yang pha rol gyi dpung gis 'jigs par mi 'gyur ro/ /mchog tu skyid pa dang 'di rjes su sgom pa'i rang bzhin can du yang 'gyur ro/ /de'i rjes su bsgoms pas ci ste na rgyal po'am rgyal po'i blon por yang 'gyur ro/ /las</text></item>
<item><p>34b2</p><section>mdo sde</section><text>'di'i rgyu 'thun pas rtag tu skyid pa'i mchog tu yang 'gyur ro/ /gzhan yang dge slong las kyi 'bras bu rnam par smin pa rnams shes pa des 'thab bral ba'i lha rnams kyi sa la lta bar byed pa las/ des thos pa las byung ba'i</text></item>
<item><p>34b3</p><section>mdo sde</section><text>shes rab kyis 'thab bral ba rnams kyi sa yid kyi rgyan zhes bya ba yod pa ji lta ba bzhin du mthong ngo / /de las gang gi sems can rnams skye bar 'gyur ba yang des thos pa las byung ba'i shes rab kyis mthong ba ji ltar dge ba'i</text></item>
<item><p>34b4</p><section>mdo sde</section><text>skyes bu gang gis de blo dang ldan par 'gyur zhing drang po drang po'i rang bzhin can yang dag pa'i lta ba can rtag tu las dang 'bras bu'i de kho na nyid shes pas srog bcod pa dang ma byin par len pa phyin cad rab tu bsdams par gyur la</text></item>
<item><p>34b5</p><section>mdo sde</section><text>sngar bzhin du 'dod pa la log par g.yem pa yang mi byed par 'gyur zhing yid kyis kyang de rnam par rtog par mi byed la rjes su yi rang bar mi 'gyur ba ni 'di lta ste cung zad cig tsam yang bud med rnams la tshul bzhin ma yin pa'i</text></item>
<item><p>34b6</p><section>mdo sde</section><text>yid la byed pas lta bar mi byed do/ /rab tu rtog par mi byed do/ /ro myang bar mi byed do/ /dga' ba'i 'dod chags rnam par rtog pa dang lhan cig 'grogs pa'i 'dod chags kyis kun nas 'chi bas de lta bar mi byed do/ /rnam pa</text></item>
<item><p>34b7</p><section>mdo sde</section><text>thams cad du yang 'khrig pa las byung ba'i tshul bzhin ma yin pa yid la byed pas sems par mi byed do/ /rab tu 'gogs par byed cing go bar byed de ji ltar mi 'dod pa/ mi sdug pa yid du mi 'ong ba 'dod pa la log par</text></item>
<item><p>34b8</p><section>mdo sde</section><text>g.yem pa 'di'i rnam par smin pa rnams yin zhes te de thams cad du rnam pa thams cad kyis bdag nyid mi byed cing gzhan rnams la yang rjes su yi rang bar mi byed do/ /bdag gzhan thams cad la phan par byed pa/ rtag tu yang</text></item>
<item><p>35a1</p><section>mdo sde</section><text>nges par legs pa la zhugs pa/ sdom pa 'dzin pa chen po/ 'jigs par byed pa'i kun du sbyor ba chen po las rnam par grol ba mchog tu dka' ba spyod pa la mchog tu 'dzin par gyur pa/ rtag tu yang dgos pa'i</text></item>
<item><p>35a2</p><section>mdo sde</section><text>rjes su song ba'i dran pa can/ lus rnams la mi sdug par lta ba/ dngos po rnams la mnyam par lta ba/ rtag tu mnyam par lta ba'i dran pa can chags zhen med pa/ bud med kyi g.yo sgyu'i zhags pa las grol ba/ bud med</text></item>
<item><p>35a3</p><section>mdo sde</section><text>dang skyes pa'i rgyu las rab tu rgal ba/ skye bo thams cad kyi blo gtad pa/ thams cad yid ches pa'i gnas su gyur pa/ tshul khrims dang ldan pa'i mthong ba'i chos kyi 'bras bu ni 'di dag rnams yin no/ /'dod pa la log</text></item>
<item><p>35a4</p><section>mdo sde</section><text>par spyod pa yang shin du bsten cing bsgoms la mang du byas te yid kyis rnam par bsams pa'i 'dod pa'i me de rnams nye bar bcom pa/ mchog tu brtan par gyur pa/ mchog tu dga' bar gyur pa/ mchog tu bde bas</text></item>
<item><p>35a5</p><section>mdo sde</section><text>gnas pa/ shin du dga' ba rnam par spyod pa/ yongs su dag pa'i sems can de lus zhig nas shi ba'i 'og tu mtho ris bde 'gro 'jig rten las 'thab bral ba rnams kyi nang sa yid kyi rgyan zhes bya bar skye bar 'gyur ro/ /</text></item>
<item><p>35a6</p><section>mdo sde</section><text>de de la skyes pa na yang 'di'i bde ba'i las byed pa por gyur pas lha'i bde ba du mas gnas pa yin te sha dang rus pa dang chu ser rnams dang bral ba dang rang nyid kyi 'od dang ldan pas rtag tu yang bde bar gnas so/ /'dod pa'i yon</text></item>
<item><p>35a7</p><section>mdo sde</section><text>tan rgya chen po la rtag par rgyun du 'dod pa thams cad nyams su myong ngo / /des de lta bu'i yon tan dang ldan pa'i lha rdzas kyi bde ba nye bar longs spyod par gyur pa na lha mo brgya stong gis yongs su bskor ba ni gza' dang skar</text></item>
<item><p>35a8</p><section>mdo sde</section><text>ma'i tshogs kyis ji lta bar gsal zhing 'tsher la ji lta ba bzhin du ri rab lhun po rnam par mdzes par gyur pa de bzhin du lha de legs par byas pa'i las rnams kyis sprul pa'i 'od kyi phreng ba rnams kyis rnam par</text></item>
<item><p>35b1</p><section>mdo sde</section><text>mdzes so/ /rtag tu gcig pu mngon par gsal bar byas shing de lha rnams kyis yongs su bskor nas dga' bar byed de 'dod pa'i yon tan lnga rnam pa du mar yan lag lngas yid du 'ong bar gyur pa sgra dang / reg bya dang ro dang</text></item>
<item><p>35b2</p><section>mdo sde</section><text>gzugs dang dri'i bde ba rnams kyis nye bar 'tsho bar byas nas de 'di snyam du sems te/ yul ches dga' ba gzhan gang dag tu bdag gis nye bar 'gro bar bya/ de'i sems bskyed pa dang dus gcig tu dge ba'i las kyis de</text></item>
<item><p>35b3</p><section>mdo sde</section><text>yid song ba'i lha mo rnams kyis mngon par mthong nas smras pa/ ji ltar lha yul gcig gi bde bas nye bar gnas pa 'dir bdag cag ci la sdod yul gzhan rnams su 'gro bar bya ste/ mtha' yang gang khang bu stong yod pa</text></item>
<item><p>35b4</p><section>mdo sde</section><text>zhes bya ba'i rtse mo rin po che sna tshogs kyi rnam par brgyan pa/ lha brgya stong phrag du mas bsten pa der bdag cag rnams 'gro bar bya'o/ /des tshig 'di nye bar bzung nas dang / gang yang nye bar 'gro ba'i nags dang gang yang des mngon par</text></item>
<item><p>35b5</p><section>mdo sde</section><text>brjod pa la lha de mchog tu dga' ba'i yid kyis brjod pa ji ltar 'dod pa de ltar bdag cag 'gro ba'o/ /de nas lha de dag nam mkha'i dkyil du 'phags nas gang na khang bu stong gi rtse mo rin po che'i khams du ma dang ldan pa/ lha mo brgya stong du ma</text></item>
<item><p>35b6</p><section>mdo sde</section><text>sgra sgrogs pa gang la dpag tshad lnga brgyar shin du dga' ba du ma'i glu snyan pa len pa/ gar gyis chags par byed pa'i dga' ba'i rang bzhin gyi sgra thos so/ /nam mkha'i dkyil du song ba'i lha dang lha mo'i tshogs kyis yongs su bskor</text></item>
<item><p>35b7</p><section>mdo sde</section><text>nas glu de dag len par 'gyur zhing rab tu dga' bar gyur pa'i yid kyis/ gang na khang bu stong zhes bya ba'i rtse mo der rings par gyur pas nye bar 'gro ba'o/ /lha mo rnams kyang glu dang gar dang 'jo sgeg gis rnam par brgyan pa'i sgra thos</text></item>
<item><p>35b8</p><section>mdo sde</section><text>nas ngo mtshar zhing rab tu dga' ba lhag pas phyi bzhin kho nar nye bar 'gro'o/ /de dag rnams gang gi tshe khang bu stong gi rtse mo de'i drung du phyin par gyur pa na/ de'i tshe de'i 'byor pa du ma rnams 'thong ba la 'di lta ste/ rin po che bdun gyi</text></item>
<item><p>36a1</p><section>mdo sde</section><text>rang bzhin phun sum tshogs pa rnams dang / pad ma'i rdzing bu dga' ba phun sum tshogs pa rnams dang / bya sgra snyan cing zhi ba blta na sdug pa de 'gro ba na phan tshun 'dre zhing gnas pa'i dga' ba phun sum tshogs</text></item>
<item><p>36a2</p><section>mdo sde</section><text>pa rnams dang / 'bab chu dang mtshe'u'i chu bsil ba'i sgra phun sum tshogs pa rnams dang / nags na sgra dang mthong na dga' ba'i bya'i rnam par 'gyur ba rnam pa sna tshogs pa phun sum tshogs pa rnams dang / rin po che bdun</text></item>
<item><p>36a3</p><section>mdo sde</section><text>gyi rang bzhin rnam pa sna tshogs pa rnams dang / khang bu'i gral rims blta na sdug pa rnams dang rin po che'i sa gzhi rnam pa sna tshogs shing rnam pa du mar mdzes pa phun sum tshogs pa rnams dang so sor lha dang lha mo dga'</text></item>
<item><p>36a4</p><section>mdo sde</section><text>bar gnas pa'i 'dzum pa lta bar mdzes pa rnam par rgyu ba'i dga' ba phun sum tshogs pa rnams dang ri dang chu gshal dang gang ba'i bang rim dang nags kyi phreng ba rnam pa sna tshogs pas spras pa'i mdzes pa shin du ngo mtshar ba</text></item>
<item><p>36a5</p><section>mdo sde</section><text>du ma mthong na mdzes pa phun sum tshogs pa rnams dang / ngang pa dang kA raN Da ba dang ngang ngur chu la 'gro ba dang 'ong ba dga' zhing chags par 'gyur ba'i sgra 'byin pa rnam pa du ma sna tshogs pa'i dga' ba kun du skyed pa'i rang</text></item>
<item><p>36a6</p><section>mdo sde</section><text>bzhin phun sum tshogs pa rnams dang ba dan dang rgyal mtshan rnam par bkra ba du mas rnam par spras pa rlung gis legs par bskyod pas blta na mdzes pa phun sum tshogs pa rnams dang / nam mkha' la khang bu'i phreng ba</text></item>
<item><p>36a7</p><section>mdo sde</section><text>'gro ba rnams stug cing 'khrigs pa'i rin po che rnams shin du drud pa'i gzi brjid kyi ngo bo rnams kun nas blta bar mdzes pa phun sum tshogs pa rnams dang / phan tshun du reg cing bsnyes pa'i ca co'i sgras yongs su rgod</text></item>
<item><p>36a8</p><section>mdo sde</section><text>pa'i lha'i tshogs phun sum tshogs pa rnams dang sgra sgrags pa mnyam pa dang mi mnyam pa'i rin po che'i gzhi la brtsegs pa'i phung po legs par tshogs pa'i dbang po'i rdo rje phal po che byung ba'i ri'i rtse mo dang bang rim dang nye</text></item>
<item><p>36b1</p><section>mdo sde</section><text>ba'i nags kyi khyad par blta na sdug pa du ma phun sum tshogs pa rnams dang / bang rim gyi me tog gi rigs brgya stong du ma dbyibs dang kha dog dang dri'i rigs du ma dang 'dab ma la rnam par rgyu zhing nye bar 'gro ba la sten cing yongs su</text></item>
<item><p>36b2</p><section>mdo sde</section><text>rgyug pa'i sgra phun sum tshogs pa rnams te/ khang bu stong yod pa'i ri'i rtse mo de ni de ltar phun sum tshogs pa yin no/ /lha dang lha mo'i tshogs rnams kyis yongs su bskor nas rnam pa du mar nam mkha' la 'gro ba nyid la</text></item>
<item><p>36b3</p><section>mdo sde</section><text>yang kun du lta bar byed do/ /rnam pa de lta bu dag gi phun sum tshogs pa de dag rnams mngon par mthong nas lha des rab kyi mchog tu dga' ba'i blos lha mo rnams la 'di skad ces smras so/ /khang bu stong yod pa'i rtse mo 'di la khyed</text></item>
<item><p>36b4</p><section>mdo sde</section><text>rnams ji lta ba bzhin du ltos dang rtse mo 'di ni phun sum tshogs pa chen pos dga' bar 'gyur ba'o zhes rnam pa de lta bu rnam pa du ma'i tshig de dag rnams nye bar bzung nas lha mo des lha de la 'di skad ces smras so/ /bdag cag</text></item>
<item><p>36b5</p><section>mdo sde</section><text>rnams kyis mdzes pa 'di dag rnams mthong lags kyis rtag par rgyun du bdag cag rnams kyis yul phyogs 'di brgya phrag dang stong phrag dang rnam pa mang por yang mthong gis lha nyid kyis nam yang mthong ma myong bas na de dag</text></item>
<item><p>36b6</p><section>mdo sde</section><text>rnams lhas legs par blta bar gyis shig /de de ltar rang bzhin des rjes su zhugs te rang gi skye bo dang bcas pa dang rang gi tshogs pa dang bcas pa rnams kyis kyang gzhal yas khang stong gi rtse mo de mngon par mthong bar gyur te/</text></item>
<item><p>36b7</p><section>mdo sde</section><text>nam mkha' la byung bar gyur nas gsar du skyes pa gang dag lhan cig na lha rnams kyi tshogs rtse ba'i phan tshun gyi ca co'i sgras mig rnam par gdangs pa dang rab tu yang dga' ba'i lha de mngon par mthong nas 'ga' zhig ni lha de rjes</text></item>
<item><p>36b8</p><section>mdo sde</section><text>su 'ongs pa la lta'o/ /'ga' zhig ni 'di ni gsar du skyes pa yin zhes byas nas rab tu dga' nas des de'i mgul pa nas 'khyud par byed de ji ltar 'phel bas bdag cag gi phyogs rab tu mang bar 'gyur te lha'i</text></item>
<item><p>37a1</p><section>mdo sde</section><text>tshogs shin du phal po che rnams kyis rol mo'i sgra kun du bsgrags pa'i rtse mo bdag cag la 'byung bar 'gyur te/ ches mang zhing shin du mang ba'i stobs can lha rnams kyi mnga' bdag mu su lun d+ha 'di'i spyan sngar</text></item>
<item><p>37a2</p><section>mdo sde</section><text>bdag cag rtsed mo bya'o/ /de lha'i tshogs kyis yongs su bskor ba las lha gzhan gyis thag ring ba nyid nas lha de nyid mngon par mthong nas thal mo spyi bor sbyar te so so nas mchod par byed do/ /rtse mo 'dir khyod kyis phyin gyis/ 'di</text></item>
<item><p>37a3</p><section>mdo sde</section><text>ji lta ba bzhin du ltos dang / gang la lha shin du 'thab bral dang lha'i mnga' bdag kyang lha'i tshogs du mas yongs su bskor nas rtse bar byed de legs par byas pa'i las kyi mtha' la spyad pa'i lha rnams pad ma du mas yongs su</text></item>
<item><p>37a4</p><section>mdo sde</section><text>bskor nas rtse bar byed de/ legs par byas pa'i las kyis rtsed mo'i nags la sogs pa'i gnas der 'ongs par gyur la/ de la lha snga na med pa 'di rtsed mo'i don du 'ongs so zhes bya ba'i 'thab bral ba'i tshig de thos nas lha</text></item>
<item><p>37a5</p><section>mdo sde</section><text>gsar du skyes pa de 'di snyam du sems te/ gang na 'thab bral ba rnams kyi rgyal po 'di 'dod pa'i yon tan lnga la rtsed mo rtse de skad ces smras nas des lhan cig tu zhabs 'bring byed pa la 'di skad ces bos te/ gang na rgyal po</text></item>
<item><p>37a6</p><section>mdo sde</section><text>mu su lun d+ha rtsed mo rtse ba der bdag cag 'gro bar bya'o/ /de ltar tshig 'di bzung nas gang na rgyal po rtsed mo rtse ba der glu dang rnga sgra dang rol mo dang rab tu dga' ba'i glu mkhan dang bcas te 'gro ba'o/ /de nas mu su lun</text></item>
<item><p>37a7</p><section>mdo sde</section><text>d+ha ud pa la dmar po'i nang du song zhing gseb tu song ba rgyang ring po nas mthong ngo / /ud pa la dmar po de'i mdzes pa ni 'di dag rnams yin te/ 'di lta ste/ stong phrag brgya pa'i 'dab ma'i ud pa la de'i 'dab ma de</text></item>
<item><p>37a8</p><section>mdo sde</section><text>la phug tu zhugs pa dang 'dra ba'i khang pa ji ltar mchog tu dri zhim pa na lha mos bya'i tshogs rnams dang lhan cig tu rtse bar byed do/ /bya'i tshogs gang dag chu'i rgyun la rgyu ba de dag rnams ni rnam pa du mar snyan pa'i sgra</text></item>
<item><p>37b1</p><section>mdo sde</section><text>kun nas sgrogs so/ /yang ud pa la dmar po de'i 'od ni rnam pa 'di lta bu yin te/ rin po che rnam pa sna tshogs pa'i 'od gang dag de kun nas 'brel par 'gyur ro/ /rnam pa sna tshogs pa'i 'od de dag rnams thams cad</text></item>
<item><p>37b2</p><section>mdo sde</section><text>'od des zil gyis gnon te/ ud pa la rin po che yin pa'i phyir ro/ /ud pa la de gang gis rin po che thams cad kyi 'od kyi khyad par rnams zil gyis gnon par 'gyur ba'i rnam pa de srid kyi dmar por 'gyur ro/ /</text></item>
<item><p>37b3</p><section>mdo sde</section><text>rnam pa ji srid kyi mchog tu dmar ba'i pad ma rA ga'i 'am ston ka'i nyi ma shar bar gyur pa yang rung ste/ rnam pa de srid kyi dmar por skyed pa bas de dag ches lhag par dmar ba yin no/ /gzhan yang ud pa la dmar po de'i 'dab ma'i</text></item>
<item><p>37b4</p><section>mdo sde</section><text>nang na lha mo de dag rnams nang du song ba'i bung ba'i tshogs dang lhan cig tu dam par 'tsher ba'i 'dab ma'i nang du song nas lha rdzas kyi 'dod pa'i yon tan lnga la dga' bar byed de/ ud pa la dmar po de dag gi nang du song ba'i lha de dag rnams</text></item>
<item><p>37b5</p><section>mdo sde</section><text>kyang 'di snyam du sems te gang chung ngu na bdag cag bdud rtsi btung bar bya'o zhes de dag gi sems bskyed pa tsam nyid na 'dab ma de dag gi gseb kyi nang nas mchog gi dri dang reg pa bsil ba rnam pa du ma yongs su 'bab pa'o/ /lha de dag dang lha rnams</text></item>
<item><p>37b6</p><section>mdo sde</section><text>kyi mnga' bdag mu su lun d+ha de yang yul gyi bde ba mchog tu rgya che ba nyams su myong bar byed do/ /de dag 'di snyam du sems te/ ma la bdag cag ud pa la'i nang du zhugs pa rnams kyi 'di lta bu'i glu dbyangs rnams su gyur mod/ de dag</text></item>
<item><p>37b7</p><section>mdo sde</section><text>gi sems bskyed pa tsam nyid na reg na bde ba'i rlung rnams rab tu 'phyur la rlung des rab tu btab pa na sems bskyed pa dang / dus cig tu ud pa la dmar po de'i ud pa la'i 'dab ma rnams phan tshun du drud pa'i sgra</text></item>
<item><p>37b8</p><section>mdo sde</section><text>rnams 'di lta bu rab tu 'byung ste/ gang gi khyad par gyis rnga skad yan lag lnga pa de'i bcu drug char yang mi phod do/ /de dag gis sngar ma byung ba'i sgra thos nas mchog tu rab tu dga' ba'i yid kyis shin du rtag</text></item>
<item><p>38a1</p><section>mdo sde</section><text>par rna ba'i rnam par shes pa ud pa la dmar po'i 'dab ma'i gseb tu song bas 'thab bral gyi mnga' bdag mu su lun d+ha dang lhan cig tu de dag rnams dga' bar 'gyur ro/ /gzhan yang 'di lta bu'i rtsed mo</text></item>
<item><p>38a2</p><section>mdo sde</section><text>rnams de dag rnams kyi sems la 'byung ste/ ma la bdag cag 'dir gnas nas rtsed mo rnam par rgyu ba rnams kyi bdag cag rnams 'di na kun nas gnas pa nyid kyis ud pa la 'di nam mkha' la 'phags na rung de dag</text></item>
<item><p>38a3</p><section>mdo sde</section><text>rnams sems bskyed pa dang lhan cig kho nar ud pa la de nam mkha' la kun nas ngang pa bzhin du 'phags so/ /de dag la gnas nas mthong ba nags dang nye ba'i nags dga' ba rnams la lha gzhan rang gi las dang</text></item>
<item><p>38a4</p><section>mdo sde</section><text>'dra ba'i longs spyod par bya ba mtshungs pa la rtse zhing nye bar longs spyod par byed do/ /de dag rnams de'i nang der song nas dpe med pa shin du rnam par dag pa'i tshul khrims de'i mthus de ltar rgyal po mu su lun d+ha dang lhan cig</text></item>
<item><p>38a5</p><section>mdo sde</section><text>tu rnam pa du ma dang rnam par rtog pa du mar rtse dga' zhing yongs su spyod do/ /de dang mtshungs par 'bras bu la nye bar longs spyod de/ dman pa dang 'bring dang bar ma dang khyad par du 'phags pa'i dbang du byas nas de dag nags</text></item>
<item><p>38a6</p><section>mdo sde</section><text>dang nye ba'i nags dang mtshe'u dang dpal phal po che de dag rnams la yun ring por de bzhin du bltas nas gzhan yang yid kyi rtags kyis gang yin pa de dang rtse mo khang bu stong yod pa rtse mo der nye bar 'gro ba'o/ /bsam gyis mi</text></item>
<item><p>38a7</p><section>mdo sde</section><text>khyab pa'i las kyis byas pa'i sa der gsar du skyes pa des sleb nas mchog tu rab tu dga' ba'i yid kyis gang na ud pa la dmar po'i ze'u 'bru'i gseb na mu su lun d+ha song nas lha mo du mas yongs su bskor nas dga'</text></item>
<item><p>38a8</p><section>mdo sde</section><text>zhing kun du spyod par byed de gar dang rnga sgra dang rol mo'i sgra dang glu nye bar len par gyur pas mchog tu rgya che ba 'thab bral ba rnams kyi sa la/ 'dod pa'i yon tan lnga phun sum tshogs pa'i yul gyi bde ba rnams nyams</text></item>
<item><p>38b1</p><section>mdo sde</section><text>su myong ngo / /mu su lun d+ha de'i ud pa la dmar po'i 'od de rnams kyang nye 'khor na mchog tu dpe med pa'i dmar pos snang bas kun nas bskor ba bzhin du snang ngo / /de ltar na ji ltar mya ngan med dmar po'i mdog kun nas 'bar bas</text></item>
<item><p>38b2</p><section>mdo sde</section><text>kyang bcu drug gi char yang mi phod do/ /de kho na bzhin du 'di dag rnams de la rnam pa du mar lha'i bde ba nyams su myong bar byed la de nas slar yang lha gsar du skyes pa de gang na 'thab bral gyi mnga' bdag yod pa der lhan cig spyod pa'i</text></item>
<item><p>38b3</p><section>mdo sde</section><text>'khor dang bcas pa rnams nye bar legs par 'gro ba'o/ /phyin nas kyang spyi bo'i steng du thal mo sbyar ba byas nas phyag 'tshal lo/ /de nas phyag 'tshal ba'i gsar du skyes pa de la mu su lun d+has tshigs su bcad pa smras pa ji</text></item>
<item><p>38b4</p><section>mdo sde</section><text>ltar/ tshul khrims yon tan gsum ldan pa/ /gang zhig sngon byas pa yi las/ /las de'i rnam par smin pa ni/ /bde ba 'di dag nye bar gnas/ /bag med dbang du 'gro ba yis/ /de zad par ni mi bya'o/ /phyir zhing dge ba'i</text></item>
<item><p>38b5</p><section>mdo sde</section><text>las gzhan yang / /rab tu brtson pas de dag bya/ /dge ba'i las rnams bzang po yin/ /mi dge ba yang spang bar bya/ /dge dang rjes 'bral bde ba'i mchog /mi dges ji bzhin don min yin/ /stobs dang spro ba ma</text></item>
<item><p>38b6</p><section>mdo sde</section><text>log par/ /mi gang dge ba'i las byed pa/ /de ni rtag tu bde 'gyur dang / /mya ngan 'da' bar 'gro ba yang / /gang zhig bag med kun rnyed nas/ /mi gang dge la mi 'jug pa/ /de ni dge ba'i las kyi mtha'/ /zad</text></item>
<item><p>38b7</p><section>mdo sde</section><text>nas dmyal bar rgyug pa yin/ /rab tu brtson pas legs byas pa'i/ /dge ba shin du rnam dag gis/ /gang la sdug bsngal mi dmigs pa'i/ /bsod nams go 'phang de 'thob bo/ /gang yang dbang rnams dbang gis</text></item>
<item><p>38b8</p><section>mdo sde</section><text>dang / /yul rnams la yang de bzhin te/ /'ching ba kun gyis de bcings nas/ /'khor ba'i lam du 'jug pa yin/ /sdig pa'i chos kyis ma gos pa'i/ /legs par sbyangs pa'i gser 'dra ba/ /srid pa'i dgon pa las</text></item>
<item><p>39a1</p><section>mdo sde</section><text>grol nas/ /de ni kun nas bde bar gnas/ /don min 'di rnams rtsa ba ni/ /gang zhig bag med rjes sten pa'o/ /de nyid spangs pa mchog yin te/ /skyid chen thams cad byed pa yin/ /bde dang yang dag ldan pa yin/ /</text></item>
<item><p>39a2</p><section>mdo sde</section><text>gsar skyes de ni khyod yin pas/ /ji ltar chu la nye rjes 'gro/ /de bzhin blo yis rjes su bsgrubs/ /mtho ris bag med dbang 'gro dang / /lha gang bud med dbang song bas/ /de na bud med mes bsregs nas/ /rtag tu sdug</text></item>
<item><p>39a3</p><section>mdo sde</section><text>bsngal skal ldan yin/ /de phyir rab tu brtson pa yis/ /lhas ni bud med yongs spang bar/ /bya'o 'dod pa 'jig rten gyi/ /yid rnams 'dzin pa'i 'ching ba yin/ /don dang don min la rnam rmongs/ /chos dang chos min</text></item>
<item><p>39a4</p><section>mdo sde</section><text>yang de bzhin/ /skyes bu skal ba chung ba la/ /mya ngan 'das pa de la ring / /lci ba yang ba de nyid shes/ /brtags pa chos kyi spyod yul can/ /chos 'dod 'bras bu 'dod pa ni/ /bde ba de 'dra 'thob pa yin/ /dbang po</text></item>
<item><p>39a5</p><section>mdo sde</section><text>rnams kyis rtag tu yang / /khrid byed sems ni gdul dka' ba/ /legs par 'dzin byed gang 'dzin pa/ /brtan de pha rol 'gro ba po/ /yul rnams la ni khyab pa'i yid/ /thag pas g.yo ba'i yid 'dzin pa/ /blo ldan</text></item>
<item><p>39a6</p><section>mdo sde</section><text>legs par 'dzin byed gang / /lha de 'jig rten mkhas pa yin/ /nye bar longs spyod yid dga' ba'i/ /bde ba du ma thob pa la/ /gang zhig 'dod la chags min pa'i/ /mi des bde legs thob par 'gro/ /dge ba'i</text></item>
<item><p>39a7</p><section>mdo sde</section><text>las de khyod kyis byas/ /dga' ba'i yul gyi ngam grog gi/ /'thab bral srid pa khyod kyis thob/ /yid ni bag med ma byed cig /de ltar skyes pa de yang ni/ /bye brag de bzhin ther 'bum phrag /lha dang lha mo tshogs nyid</text></item>
<item><p>39a8</p><section>mdo sde</section><text>kyis/ /las 'bras skal ba dang ldan pa/ /sems kyis yongs su sprul pa yi/ /las kyi 'phyang mo rtogs par dka'/ /gang la brten nas 'khor ba 'di/ /srog chags gti mug gis bslus so/ /skye dang 'chi ba'i</text></item>
<item><p>39b1</p><section>mdo sde</section><text>'khor lo ni/ /yan lag bcu gnyis la spyod pas/ /'jig rten 'khor zhing 'khor ba ste/ /'khor ba 'di ni sems kyis bslus/ /lha rnams 'di dag thams cad nyid/ /song zhing 'gro dang 'gro ba yin/ /bai dUr+ya rtse dga'</text></item>
<item><p>39b2</p><section>mdo sde</section><text>ba dang / /rtse mo dga' ba gnas pa yin/ /de bzhin nags kyi phreng gzhan yang / /ri rnams de dang 'dra ba yin/ /skye bo rnams ni rje bar 'gyur/ /tshal dang skyed tshal dga' ba dang / /sa gzhi'i cha shas thams cad ni/ /</text></item>
<item><p>39b3</p><section>mdo sde</section><text>'gyur ba med pa nyid du gnas/ /skye bo rnams ni snor ba yin/ /yu ba bai dUr+ya rang bzhin/ /gser gyi khyad par can dag gi/ /pad ma'i rdzing rnams de kho nas/ /skye dgu rnams ni rje ba yin/ /mtsho dang chu klung dga' ba la/ /</text></item>
<item><p>39b4</p><section>mdo sde</section><text>bya yi tshogs kyis legs bsten pa/ /de nyid bzhin du rnam 'gyur med/ /skye bo 'di rnams nges par rje/ /de bzhin gzhal med khang rnams dang / /yang thog rtse yang de bzhin du/ /'gyur ba med par gnas pa nyid/ /skye bo</text></item>
<item><p>39b5</p><section>mdo sde</section><text>rnams ni rje ba yin/ /rje bar byed pa'i 'phyang mo dang / /yul rnams kyis kyang bslus pa la/ /de lta na yang 'jig rten gyi/ /snying la skyo ba'i ming mi skye/ /'khor ba la ni rgyu ba'i sems/ /goms pa'i dbang gis rtsub 'gyur</text></item>
<item><p>39b6</p><section>mdo sde</section><text>ba'i/ /sdug bsngal chen po gzhan gang ni/ /snying gis tshor ba ma yin te/ /phyugs zhags khrim gyi khog tshe yin/ /'ching ba ji bzhin 'ga' med pas/ /re re zhing ni kun gsod pa/ /lhag ma rnams la 'khrul pa med/ /</text></item>
<item><p>39b7</p><section>mdo sde</section><text>ces so/ /de ltar mu su lun d+ha des chos kyis khong brnangs pa'i yid kyis rjes su gdams so/ /gdams nas kyang slar yang lha brgya stong du mas rjes su 'brang bar gyur pas ud pa la dmar po de las gzhan</text></item>
<item><p>39b8</p><section>mdo sde</section><text>'jig rten thams cad pa zhes bya ba'i ri'i rtse mo der rjes su 'gro bar byed do/ /rtse mo 'jig rten pa thams cad pa de yang dpag tshad lnga brgyar rin po che bdun gyi rang bzhin gyi rigs dang ldan pa/ 'bab chu dang mtshe'u dang /</text></item>
<item><p>40a1</p><section>mdo sde</section><text>pad ma'i rdzing bu dang nags tshal dang skyed mo tshal dang me tog dang bya'i tshogs rnams kyi kun du gang ba yon tan du ma phun sum tshogs pa dang / ri'i yan lag dang nying lag rnams yon tan thams cad dang ldan pa/</text></item>
<item><p>40a2</p><section>mdo sde</section><text>'bab chu dang mtshe'u du ma phun sum tshogs pa der mu su lun d+ha 'dir sleb pa dang dga' bas rnam par rgyu bar byed do/ /'jig rten thams cad kyi ri'i rtse mo de na yang dpag tshad lnga brgyar dga' ba 'di lta bu rnams yod pa</text></item>
<item><p>40a3</p><section>mdo sde</section><text>la 'di lta ste/ rtse mo de'i rtsa ba'i nye 'khor rnams na mthong na dga' ba zhes bya ba'i rdzing bu de rnams kyis rtse mo de yongs su bskor nas de'i dbus na rwa bzhin du rtse mo 'di legs par gnas so/ /'di la rin po che sna</text></item>
<item><p>40a4</p><section>mdo sde</section><text>bdun gyi rang bzhin khor yug tu byas pa'i bang rims rnams yod do/ /des rtse mo 'di'i mchog de kun nas snang bar 'gyur ro/ /nye 'khor kun las dpung pa ltar mtho bar gyur pas lha'i 'jig rten las de dpag tshad</text></item>
<item><p>40a5</p><section>mdo sde</section><text>lnga brgyas mtho ba rtse mo de'i nye 'khor rnams na yang stegs bdun rgyan gyi rang bzhin snang bar byas te brtol bar gyur nas rnam par gnas par gyur pa la 'di lta ste/ gser gyi rang bzhin gyi stegs bu dang / dngul gyi rang</text></item>
<item><p>40a6</p><section>mdo sde</section><text>bzhin gyi stegs bu dang bai dUr+ya'i rang bzhin gyi stegs bu dang in dra nI la'i rang bzhin gyi stegs bu dang / spug gi rang bzhin gyi stegs bu dang pad ma dmar po'i rang bzhin gyi stegs bu dang / dbyig gi rang bzhin gyis</text></item>
<item><p>40a7</p><section>mdo sde</section><text>yongs su bskor ba'i stegs bu de rnams kyis de'i nye 'khor yongs su khyab pa mchog tu rgya che zhing mdzes pa'i mchog tu dga' bar gyur pa'i lha dang lha mo'i tshogs kyis gang ba mthong zhing thos na mchog tu yid 'phrog pa rin po</text></item>
<item><p>40a8</p><section>mdo sde</section><text>che'i mchog dang ldan pas shin tu rnam par gsal lo/ /de nas 'thab bral ba'i lha rnams gyi mnga' bdag mu su lun d+ha gang na 'jig rten thams cad pa der lha brgya stong du mas yongs su bskor nas song ngo / /lha khrag</text></item>
<item><p>40b1</p><section>mdo sde</section><text>khrig du mas rtse mo kun nas mthong ngo / /mthong nas kyang 'di skad brjod de/ 'thab bral 'jig rten ma lus las/ /dpung pa bzhin 'dir mthon por snang / /'jig rten thams cad la rtag tu/ /lha tshogs 'jig rten rnams kyis</text></item>
<item><p>40b2</p><section>mdo sde</section><text>brten/ /rnam par snang byed ri yi mchog /rin chen ldan pa bzhin du snang / /rab tu dang ba'i chu dang ni/ /pad ma'i rdzing bu yang dag ldan/ /nags dang nye nags dga' ba la/ /bya dang ri dgas dag gis bsten/ /dga' ldan ri phug rgya</text></item>
<item><p>40b3</p><section>mdo sde</section><text>chen can/ /nam mkha' brtol nas mthon por gnas/ /lha rdzas phreng bas brgyan pa yi/ /lha rnams rtag tu sten 'gyur te/ /glu gar rab tu dga' ba dang / /lha rnams dag ni thams cad kyis/ /rnga skad yan lag lnga pas ni/ /dga'</text></item>
<item><p>40b4</p><section>mdo sde</section><text>ba bzhin du mtshon par byed/ /dga' chen po yi rtse mo 'di/ /'od kyi phreng bas kun du khyab/ /las rnams yon tan gsum ldan pa'i/ /legs par byas pa mdzes pa 'di/ /nye 'khor gang la kun brten nas/ /lha yi tshogs ni</text></item>
<item><p>40b5</p><section>mdo sde</section><text>rtse byed par/ /bdag cag kyang ni der brten la/ /rnam mang bde la bdag dga' bya/ /'dod ldan rnam nyid bde don du/ /sa 'di kun nas gnas pa yin/ /'chi 'pho nyid dang skye ba rnams/ /de bzhin lha 'di rnams byis pa/ /bag med</text></item>
<item><p>40b6</p><section>mdo sde</section><text>pas phrogs sems can rnams/ /'chi bdag shan pa'i dbang gis 'gro/ /nges par 'khrul pa dang bral bar/ /'chi ba phyugs bzhin rtogs pa min/ /de ltar mu su lun d+ha des 'jig rten thams cad pa'i rtse mo mthong ba</text></item>
<item><p>40b7</p><section>mdo sde</section><text>dang mchog tu dga' ba'i lha mo brgya stong bye ba khrag khrig phrag du mas legs par gang ba yul du ma la rab tu chags pa'i yid can rnams mthong ba dang las kyi 'bras bu'i de kho na nyid ma mthong ba'i lha rnams mthong ba dang / bag med pas</text></item>
<item><p>40b8</p><section>mdo sde</section><text>gnas pas sred pa'i sbyor ba dang ldan pa ni ngoms pa med pas 'dod pa'i mes tshig par gyur pa rnams mngon par mthong nas thugs rjes rjes su brtse bas kyang tshigs su bcad pa rnams brjod do/ /brjod nas kyang phyir yang</text></item>
<item><p>41a1</p><section>mdo sde</section><text>gang na 'jig rten thams cad yod pa der nye bar legs par song ngo / /yang nges pa kho nar las kyi 'bras bu la nye bar longs spyod pas myong bar 'gyur ba nges pas khrid nas dga' ba'i g.yo bar gyur pas de yang lha brgya</text></item>
<item><p>41a2</p><section>mdo sde</section><text>stong du mas yongs su bskor nas gzhan yang de nyid kyi skyed mos tshal kyi ltad mo la 'jug cing rtse mo la 'khod do de dag rnams mthong nas kyang lha gang dag 'dod pa'i yon tan lnga dang ldan pas de'i tshe rtse mo de la dga' mgur kun du</text></item>
<item><p>41a3</p><section>mdo sde</section><text>spyod cing dga' ba'i zas kyis rnam par rgyu ba rnams 'ga' zhig ni nam mkha'i dkyil du byung nas rab tu gnas so/ /gzhan ni rnam pa sna tshogs pa'i phreng ba dang byug pas lus byug go/ /gzhan ni bya'i rang bzhin gyi</text></item>
<item><p>41a4</p><section>mdo sde</section><text>gzhal yas khang gi nam mkha' la'o/ /gzhan ni lhan cig spyod pas yongs su bskor nas gang na 'thab bral gyi mnga' bdag yod pa der 'gro bar 'gyur ro/ /gzhan ni rnga skad yan lag lnga pa rjes su chags pas de gang</text></item>
<item><p>41a5</p><section>mdo sde</section><text>gis 'dod pa kun du skyed pas yongs su skor zhing lhan cig spyod pa rnams kyang rgyan dang cha lugs du ma'i gzugs 'dzin pa mang po rnams kyis yongs su bskor nas/ gang na rgyal po de 'ong bar gyur pa der 'gro bar</text></item>
<item><p>41a6</p><section>mdo sde</section><text>'gyur ro/ /lha gzhan ni rang nyid kho na lha'i rnying pa med pa me tog lha rdzas kyi dri dang ldan pa'i me tog gi char 'bebs par 'gyur zhing gang na 'thab bral ba'i mnga' bdag 'ong bar gyur pa der nye bar legs par 'gro'o/ /yang</text></item>
<item><p>41a7</p><section>mdo sde</section><text>lha gzhan ni gser gyi rnga chen po dang pi bang dang khar rnga dang sil snyan gzhan gyi sgra snyan pa dang glu len pa dang ldan pas gang na 'thab bral ba'i bdag po mu su lun d+ha 'ong ba der nye bar 'gro'o/ /yang lha gzhan me tog drir ldan</text></item>
<item><p>41a8</p><section>mdo sde</section><text>chen po'i chang gis mig rnam par 'gyur ba rnams lha rdzas kyi phreng ba thogs nas nam mkha' la gnas pa'i gos rlung gis rnam par g.yo bar gyur pas gang na 'thab bral gyi bdag po de yod par nye bar 'gro bar 'gyur ro/ /</text></item>
<item><p>41b1</p><section>mdo sde</section><text>yang lha gzhan ni nam mkha'i dbyings su 'phags nas 'thab bral gyi lha bdag mu su lun d+ha gang na ba der 'gro ba'o/ /de ltar lha du ma rnams rgyan dang cha byad du ma dang gzugs du ma rnams kyis te/ ji ltar las dman pa dang 'bring</text></item>
<item><p>41b2</p><section>mdo sde</section><text>pa dang khyad par du 'phags pas gzugs dang cha byad dang rgyan dang ldan pa rnams gang na 'thab bral gyi mnga' bdag de yod pa der mchod pa rnams bya ba'i rgyu mtshan gyis so so nas nye bar legs par 'gro ba'o/ /de nas lha'i rgyal po</text></item>
<item><p>41b3</p><section>mdo sde</section><text>de lha'i tshogs thams cad kyis mngon par bstod par gyur cing gang na rtse mo de yod pa der legs par phyin no/ /rtse mo de yang phyir zhing nyid du shin du dga' bar lha'i rgyal po des mngon par mthong bar 'gyur ro/ /mnga' bdag</text></item>
<item><p>41b4</p><section>mdo sde</section><text>des sems can rnams la 'dod pa'i yon tan dang ldan pa'i yul lnga'i bde ba la nye bar longs spyod par byed de/ dpe med pa rnam pa du ma'i lha rdzas rnams legs par byas pa'i las kyi mthus nyi ma re re la 'phel bar 'gyur ba'i</text></item>
<item><p>41b5</p><section>mdo sde</section><text>nags dang nye ba'i nags dang mtshe'u dang pad ma'i nags la 'dod pa du ma longs spyad nas lha rnams dang lhan cig rtses par gyur pas 'thab bral gyi mnga' bdag de gang na 'jig rten thams cad pa'i rtse mo'i steng gis yod pa der nye bar</text></item>
<item><p>41b6</p><section>mdo sde</section><text>legs par 'gro bar 'gyur ro/ /lha'i tshogs chen pos yongs su bskor nas legs par byas pa'i las kyi stobs kyis dang / thabs ma yin pa'i sgo kun du 'byung ba'i stobs kyis kyang ji srid kyi bar du lha'i bu mo rnams</text></item>
<item><p>41b7</p><section>mdo sde</section><text>'chi 'pho bar 'gyur ba mthong ba de dag gi snga rtags gsar par gyur pa ni 'chi ba'i dus na 'di lta ste/ nu ma dag rnyid par 'gyur ro/ /gnyer ma skye ba'i ngo bos mtshon par byed pa dang / g.yo bar gyur pas kyang yin gyi reg</text></item>
<item><p>41b8</p><section>mdo sde</section><text>pas me tog bcings pa rnam par nyil ba 'ba' shig tu ni ma zad de/ mgo la me tog dmar po gang dag bcings nas yod pa de dag ser por 'gyur ro/ /gzhan yang 'chi 'pho ba'i rtags su gyur pa la 'di lta ste/</text></item>
<item><p>42a1</p><section>mdo sde</section><text>yang dag pa ma yin pa'i 'gro ba'o/ /gzhan yang 'chi 'pho ba'i rtags yod pa ni 'di lta ste/ rlung gis gos 'degs shing ma btags pa'i gos rnams kyang btags par 'gyur ba dang / reg bya rtsub por</text></item>
<item><p>42a2</p><section>mdo sde</section><text>yang 'gyur ro/ /gzhan yang lha'i bu mo rnams 'chi 'pho ba'i rtags yod pa ni 'di lta ste/ nam mkha' la 'gro bar byed pa na ngal bar 'gyur ro/ /ji ltar chu lus kyi steng du 'byung bar byed do/ /rab tu dang ba yang shin</text></item>
<item><p>42a3</p><section>mdo sde</section><text>du rnyog par 'gyur ro/ /gzhan yang 'chi 'pho ba'i ltas su gyur pa ni dper na shing la me tog 'ga' zhig gi don du 'am 'bras bu'i don du nye bar reg pa na shing de shin du ring bar 'gyur ro/ /reg par nus pa yang ma yin</text></item>
<item><p>42a4</p><section>mdo sde</section><text>no/ /lha gang zhig la rna ba gtod pas rjes su chags par gyur pa de las 'dod chags dang bral bar 'gyur ro/ /gzugs ngan par yang mthong ngo / /gzhan yang 'chi 'pho ba'i rtags su gyur pa ni lha mo'i skra rnams</text></item>
<item><p>42a5</p><section>mdo sde</section><text>rlung gis kun nas skyod par byed pa dang rtsub par yang 'gyur ro/ /'chi ba'i rtags de dag rnams ni mi rnams kyi rtsis kyis ji srid lo stong gi bar du 'gyur ro/ /de ni de dag rnams kyi rtsis kyis nyi ma bcu'o/ /de'i rjes thogs</text></item>
<item><p>42a6</p><section>mdo sde</section><text>su 'chi 'pho ba'i rtags su gyur pa rnams ni lha de dag rnams kyi de dag las nyis 'gyur du 'chi 'pho ba'i rtags gang dag gi rjes la 'chi bar 'gyur ba ste/ lha rnams rtag tu 'dod pa la shin du rnam par chags pas yid</text></item>
<item><p>42a7</p><section>mdo sde</section><text>kun du gnas pa'i sems pa can du 'gyur ba rnams kyi rtags ni 'di lta sta/ sa la 'gro ba na sa rtsub par gyur te/ mnan na nem la bteg na 'phar bar sa gzhi mi 'gyur ro/ /gcig pu cig mngon par dga' ba'i</text></item>
<item><p>42a8</p><section>mdo sde</section><text>lha mo gnyis dang nye bar 'dre bar mi byed do/ /gzhan yang de'i skad cig la 'chi 'pho ba shin du nye ba'i ltas yod de/ dper na mi 'dod bzhin du sa gzhi 'gul bar 'gyur ro/ /gzhan yang nye bar 'chi 'pho ba'i rtags</text></item>
<item><p>42b1</p><section>mdo sde</section><text>yod de/ dper na glu rtsed kyi glu brjed pa dang ji lta ba bzhin du zhugs pa rnams 'ga' zhig kyang nye bar mthong bar mi 'gyur ro/ /glu mkhan dang gar dang glu rnams ji ste las kyi khyad par las lha mo rnams kyis legs par</text></item>
<item><p>42b2</p><section>mdo sde</section><text>shes pa gyur pa de kho na bzhin las yongs su zad pas brjed par yang 'gyur ro/ /gzhan yang de dang 'brel bar 'chi 'pho ba'i rtags su gyur pa ni gal te pad ma'i rdzing bu 'am/ mtshe'u 'am 'bab chu la yang bsnyen pa na</text></item>
<item><p>42b3</p><section>mdo sde</section><text>de la skye ba gang du skye bar 'gyur ba'i rnam pa de lta bu nyid kyi gzugs chu la mthong ngo / /gzhan yang de ma thag tu 'chi 'pho ba'i ltas yod de/ gang yang 'di rgyan btags par gyur pa rnams la dpung rgyan dang mgul rgyan</text></item>
<item><p>42b4</p><section>mdo sde</section><text>dang brtsibs logs kyi rgyan la sogs pa kun lci bar 'gyur ro/ /gzhan yang de ma thag tu 'chi 'pho ba'i rtags yod pa la/ 'di ltar gang na 'dug pa'i stan gyi mchog de kha dog rnams nyams pa'i rnam par 'gyur</text></item>
<item><p>42b5</p><section>mdo sde</section><text>ba 'byung ste/ gal te gser ram/ gal te bai dUr+ya'i rang bzhin nam/ in dra nI la'i rang bzhin yin pa las de dag thams cad shing gi rang bzhin du 'gyur ro/ /gzhan yang de ma thag tu 'chi 'pho ba'i mtshan mar gyur</text></item>
<item><p>42b6</p><section>mdo sde</section><text>pa la/ 'di ltar gsar du skyes pa'i mtshe'u ni phyin ci log tu mthong ngo / /gzhan yang rjes nyid du 'chi ba'i dus kyi yin pa'i 'chi 'pho bar 'gyur ba'i rtags ni mchog tu 'jigs su rung ba 'di lta ste/ rngul lus</text></item>
<item><p>42b7</p><section>mdo sde</section><text>po thams cad nas 'dzag pa ni ji ltar mi rnams bzhin no/ /gzhan yang 'chi 'pho ba'i rtags su gyur pa la dper na lha'i rigs 'di dag rnams ma lus pa 'khor bar byed do/ /'khor lo la zhon pa bzhin</text></item>
<item><p>42b8</p><section>mdo sde</section><text>du 'khor bar gyur nas stong par mthong ngo / /dbang po thams cad la yang yul des gnod par 'gyur ro/ /dga' ba med par yang 'gyur ba dang / snying mi dga' ba rnams la dmigs par 'gyur ro/ /'di'i</text></item>
<item><p>43a1</p><section>mdo sde</section><text>srog gi sgo lta bur gyur pa'i las rnams gang gi tshe yang skye ba gzhan du skye bar 'gyur ba na de dang rjes su 'thun pa'i snang ba yang kun du 'byung ste sngar bzhin no/ /lha'i bu mo de yang sems mchog dang</text></item>
<item><p>43a2</p><section>mdo sde</section><text>bcas pa'i dbang gis de bzhin du srid pa bar ma do yin te/ de ltar lha'i bu mo rnams 'chi 'pho ba mngon par mthong zhing mchog tu yid kyang byung la lha'i bu mo dag log par ltung ba yang mngon par mthong nas tshigs su bcad</text></item>
<item><p>43a3</p><section>mdo sde</section><text>pa brjod pa ji ltar/ bud med 'jig rten 'ching byed yin/ /slu byed 'thab mo 'phel byed yin/ /chos min log par ltung rnams kyi/ /skyon rnams gzhi yang rtag tu yin/ /mi rnams 'ching ba gang de rnams/ /</text></item>
<item><p>43a4</p><section>mdo sde</section><text>bud med chags dbang 'gro bas yin/ /de ltar 'chi bdag dmag gi sdis/ /stobs rab kyis ni shin du 'joms/ /'jo sgeg smin ma bskyod sogs pas/ /mi rmongs mo rnams kyis slus nas/ /rang gi las 'bras</text></item>
<item><p>43a5</p><section>mdo sde</section><text>bskal pa yis/ /'chi bdag dus su 'bros pa yin/ /pad rdzing nye nags brag rnams dang / /chu klung dang ni chu gshal la/ /rtsed mo mang du rtse byas nas/ /bud med sdug kun de gar song / /nges par yang ni 'chi ba</text></item>
<item><p>43a6</p><section>mdo sde</section><text>dang / /nges par yang ni rnam par bral/ /de ltar yin yang skyes bu rnams/ /rtag tu chags pa'i dbang gis 'gro/ /sred pa rnams kyis lan mang du/ /'jig rten thams cad rnam nyams byas/ /gang dag bud med 'ching</text></item>
<item><p>43a7</p><section>mdo sde</section><text>ba 'di/ /smras chen bzod par dka' ba yin/ /gang yang 'jig rten 'ching ba 'di/ /'dod pa'i 'dod chags rang bzhin che/ /de ltar gzhan yang rtsol bas ni/ /rnam par dpyad na rnyed 'gyur pa/ /'dod pa'i mda'</text></item>
<item><p>43a8</p><section>mdo sde</section><text>yis rnam du mar/ /mi bcos nas ni de gar song / /bud med 'dod pa'i dbang 'gro bas/ /rang nyid kyis ni gzhan rgyal byed/ /de ltar 'thab bral gyi mnga' bdag mu su lun d+ha des mngon par mthong zhing 'chi 'pho</text></item>
<item><p>43b1</p><section>mdo sde</section><text>ba'i 'jigs pa bzlog par mi nus pa du ma kha nas brjod nas nges par 'gyur ba'i skal ba can mngon par mthong la/ gang lha de dag 'dod pa'i yon tan lnga dang ldan pa rnam pa du mar rtse dga' la 'chi 'pho ba'i 'jigs</text></item>
<item><p>43b2</p><section>mdo sde</section><text>pa rtogs par mi 'gyur ba rnams phyugs dang mtshungs par rtogs nas/ kye ma 'chi ba dang nye ba la ji ltar 'di dag rnams 'jigs pa kun du skye bar mi 'gyur/ des de ltar yid la bsams nas 'jigs pa'i yid kyang</text></item>
<item><p>43b3</p><section>mdo sde</section><text>drag por byas kyang gzhan dag rnams la 'chi 'pho ba'i 'jigs pa de go bar byed nus pa yang ma yin no/ /yul dang dus ma yin par chos pa bshad pa'i rgyu mtshan gyis kyang yang bar 'gyur ba'i phyir te/ lha de dag thams</text></item>
<item><p>43b4</p><section>mdo sde</section><text>cad kyang yul rnams la mchog tu 'dzin pa dang / yid kyang de la song ba ste dus ma yin par de dag rnams la gzhug par bya bar mi nus pa'i phyir ro/ /de nas de'i nang 'jigs par byas nas phyir yang lha de dag rnams rjes su</text></item>
<item><p>43b5</p><section>mdo sde</section><text>'jug par bya ba'i don du rnam pa du mar rtse dga' zhing kun du yang spyod do/ /de nas lha de 'jig rten thams cad pa'i rtse mo de la lha gang dag ches mngon par dga' bar gyur pa'i pad ma dang / me tog gi tshal dang / nye ba'i</text></item>
<item><p>43b6</p><section>mdo sde</section><text>tshal dga' ba de dag la lha dang lha mo phan tshun lhan cig 'grogs par gyur pa de la song ba'i yid kyis myos pa la don gcig pa yul gyi sred pa'i tshogs kyis dug gi yul la ched cher 'dzin pas nags dang nye ba'i nags</text></item>
<item><p>43b7</p><section>mdo sde</section><text>dang mtshe'u dang sa'i cha shas la rnam pa du mar dga' ba dang glu len pa dang bdud rtsi yang mchog tu dri dang reg bya phun sum tshogs pa rnams 'thung ngo / /rnam par rtog pa du mas glu'i sgras kyang dga' bar byed de/ de de ltar</text></item>
<item><p>43b8</p><section>mdo sde</section><text>dga' bar gyur pas rtse mo de'i nang na dbus kyi stegs bu yod pa der rtse mo dang bcas pas ri la nye bar legs par 'gro'o/ /stegs bu de yang bai dUr+ya'i rang bzhin du gyur par mthong ngo / /lha rnams la nyams shing rnam</text></item>
<item><p>44a1</p><section>mdo sde</section><text>par 'gyur bar byed pa gang zhig skyed de/ de dag rnams kyi rin po che rnam pa sna tshogs pa gang yin pa de dag thams cad bai dUr+ya de'i 'od kyis de gcig tu sngon po'i gzugs su mngon par 'gyur ro/ /thams</text></item>
<item><p>44a2</p><section>mdo sde</section><text>cad gcig tu sngon po'i tshogs su skyes so/ /lha de dag gis rnam pa de lta bu'i sngon po de rnams nye bar rtogs nas mchog tu ngo mtshar skyes nas 'di skad ces brjod par gyur te/ ji ltar gzhal yas khang brgya stong</text></item>
<item><p>44a3</p><section>mdo sde</section><text>mang po bdag cag gis mthong ba la bai dUr+ya'i 'od 'di ni bdag cag gis mthong ba'i 'od rnams ma yin na ji ltar de dag ri 'di gang zhig gi gzi brjid yin par gyur/ de nas de dag de ltar brjod pa dang de las sngon gyi lha cig</text></item>
<item><p>44a4</p><section>mdo sde</section><text>gis sngon thos pa'i gtam rgyud brjod pa 'di'i rgyu gang yin pa rnams ji lta ba bzhin du nyon dang / lha rnams 'od sngo zhing che ba gang yin pa 'di dang 'di lta bu'i gzi brjid kyang 'di ltar rjes su thos te/ ji ltar 'ga' zhig</text></item>
<item><p>44a5</p><section>mdo sde</section><text>gi dus su yang dag par rdzogs pa'i sangs rgyas 'od srung su grags pa la mchod pa byed nas dga' ldan gyi mnga' bdag rab tu zhi ba 'dzam bu'i gling du babs par 'gyur la des 'jig rten thams cad pa'i rtse mo 'di'i nor</text></item>
<item><p>44a6</p><section>mdo sde</section><text>bu bai dUr+ya 'di dag tu lha de dag rnams ngo mtshar ba dang dga' bar 'gyur ba'i nor bu cig 'dir bcug go/ /ji ltar 'di'i gzi brjid kyis 'thab bral ba rnams kyi las kyi 'bras bu lci ba nyid dang yang ba nyid shes pa dang / nga</text></item>
<item><p>44a7</p><section>mdo sde</section><text>rgyal yang chag par 'gyur ro/ /gang dag gis chos kyi gshis dang ldan par 'gyur ro/ /'thab bral ba rnams dang / dga' ldan pa rnams kyi khyad par gang yin pa de yang 'thab bral ba rnams kyi nor bu 'dis khyad par</text></item>
<item><p>44a8</p><section>mdo sde</section><text>du shes par 'gyur te/ de dag rnams rnam pa de srid kyi bde ba dang yang dag par ldan la de dag gi khyad par gyis bdag cag rnams gang yin pa ni cung zad tsam dang / 'od kyi tshad dang mgog dang dbyibs shin du chung ba dang</text></item>
<item><p>44b1</p><section>mdo sde</section><text>stobs shin du chung ba dang sa rnams shin du chung bas ci yang ma yin no/ /las kyi mtha' rnams kyis des nor bu de'i gzi brjid nye bar dmigs nas yid mchog tu kun nas rangs par 'gyur ro/ /gang dag bag med pas</text></item>
<item><p>44b2</p><section>mdo sde</section><text>bag med par gnas pa 'byung bar 'gyur ba de dag gi rgyags pa dang bral bar 'gyur ro/ /yang gang dag chos pa chos kyi rjes su 'jug pa 'byung bar 'gyur te/ de dag rnams phyir zhing yang de nyid kyi rigs su je bas je chos kyi</text></item>
<item><p>44b3</p><section>mdo sde</section><text>rjes su 'jug pa'i rang bzhin du 'gyur ro/ /rgyu 'dis dga' ldan gyi mnga' bdag des nor bu 'di bcug pa yin no/ /de nas lha rab tu mang po de dag lha de'i drung nas tshig 'di dag rnams nye bar thos nas mchog tu rangs pa'i yid</text></item>
<item><p>44b4</p><section>mdo sde</section><text>kyis nor bu de lta ba la ngo mtshar ba kun du skyes nas 'jig rten thams cad pa'i rtse mo de'i nye 'khor la de tshol lo/ /nor bu de ji lta bar phyogs gcig na mthong ngo / /ji ltar gang gis brgya 'gyur du 'od zer kun nas spro bar</text></item>
<item><p>44b5</p><section>mdo sde</section><text>byed de nor bu gzhan dag gzi brjid che ba de dag la yang nor bu 'dis zil gyis gnon na gal te gzi brjid med pa rnams la lta smos kyang ci dgos/ de nas gzhan 'thab bral nas 'byung ba'i nor bu gzi brjid can 'od dang</text></item>
<item><p>44b6</p><section>mdo sde</section><text>ldan pa'i nor bu gang yin pa de rnams spangs nas nor bu de gcig pu nye bar len par byed do/ /nye bar blangs pa'i nor bu des kyang 'od kyis dpag tshad stong phrag bcu khyab par byas nas gnas so/ /'thab bral ba rnams kyi nor</text></item>
<item><p>44b7</p><section>mdo sde</section><text>bu rnams gang dang gang yin pa de dang de dag rnams thams cad 'di'i 'od kyis zil gyis gnon par 'gyur ro/ /ji ltar nyi ma shar bas gza' dang skar ma dang / rgyu skar rnams kyi 'od zil gyis gnon no/ /de bzhin du 'thab bral</text></item>
<item><p>44b8</p><section>mdo sde</section><text>nas 'byung ba'i nor bu rnams thams cad zil gyis gnon par 'gyur ro/ /de nas de'i gzi brjid de 'dra bar mthong nas lha de dag thams cad kyi nga rgyal zhi bar gyur pa dang / phyir zhing 'od kyi zil gyis mnan pas dman par</text></item>
<item><p>45a1</p><section>mdo sde</section><text>gyur pas lha dag nor bu de nyid kho na la lta'o/ /gang yang de la chags pa dang bral bar byed pa'i tshigs su bcad pa gser bzang po'i yi ges bris pa ji ltar/ bag med pas ni mi gnas par/ /rnyog pa'i dri ma</text></item>
<item><p>45a2</p><section>mdo sde</section><text>sbyangs pa yi/ /las rjes rtag tu gang 'jug pa'i/ /bde ba des ni rtag tu mthong / /skyid de pa dang sdug pa dang / /'khogs dang rtse mo lang tsho yang / /'chi bdag rgyal pos rab tu 'joms/ /gzugs bzang ba dang gzugs</text></item>
<item><p>45a3</p><section>mdo sde</section><text>ngan dang / /stobs ldan de bzhin stobs med dang / /mgon med pa dang mgon nyams kyang / /'chi bdag rgyal pos shin du 'joms/ /rgyal po rnams sam de bzhin bran/ /rang byung de bzhin khyim pa rnams/ /khron ma rnams</text></item>
<item><p>45a4</p><section>mdo sde</section><text>sam 'jam po yang / /'chi bdag rgyal pos rab tu 'joms/ /dbul po min dang nor med dang / /yon tan de bzhin yon tan med/ /bud med rnams dang skyes pa yang / /'chi bdag rgyal pos kun nas 'joms/ /byes na</text></item>
<item><p>45a5</p><section>mdo sde</section><text>gnas dang khyim gnas dang / /chu 'am gal te thang la gnas/ /ri yi rtse la gnas pa yang / /'chi bdag rgyal pos rnam par 'joms/ /ma nyal ba dang de bzhin nyal/ /za ba dang ni de bzhin 'dug /'jig rten thams</text></item>
<item><p>45a6</p><section>mdo sde</section><text>cad rab 'joms pa/ /'chi bdag rgyal pos rab tu 'joms/ /sa gnas nam mkha'i khang bur gnas/ /dus kyi 'khor lo 'di yi ni/ /'chi bdag rgyal pos rnam par 'joms/ /skal ldan de bzhin bzang po dang / /</text></item>
<item><p>45a7</p><section>mdo sde</section><text>gsod byed de bzhin chos pa dang / /nad pa rang bzhin gnas lus kyang / /'chi bdag rgyal pos rnam par 'joms/ /gtum po rang bzhin bzang rnams dang / /nor ldan de bzhin 'jungs pa dang / /bag med pa dang bag yod</text></item>
<item><p>45a8</p><section>mdo sde</section><text>kyang / /'chi bdag rgyal pos 'joms par byed/ /dmyal ba de bzhin yi dgas dang / /dud 'gro de bzhin mi rnams dang / /stobs ldan spro ba ma log pa 'ang / /'chi bdag rgyal pos kun nas 'joms/ /lha gang 'dod pa'i</text></item>
<item><p>45b1</p><section>mdo sde</section><text>khams na dang / /gzugs kyi khams na gang gnas pa/ /de kun phyir ldog mi nus pa'i/ /'chi bdag rgyal pos kun nas 'joms/ /gzugs med med pa'i lha gang yang / /snyoms 'jug nyer len las skyes pa/ /</text></item>
<item><p>45b2</p><section>mdo sde</section><text>de kun phyir bzlog stobs med pa'i/ /'chi bdag rgyal pos kun nas 'joms/ /'dus byas cung zad gang skyes pa/ /rtag par yang de rnam par 'jig /gang la 'jigs pa yod min pa'i/ /'dus byas cung zad ma mthong ngo / /</text></item>
<item><p>45b3</p><section>mdo sde</section><text>'chi bdag stobs 'di shes byas nas/ /'dod pa'i skyon yang thams cad dang / /sred pa'i slu byed rnams las dang / /srid pa'i mtsho las chags bral gyis/ /myang bar dga' ba 'di dag kyang / /dmyal ba yi yang rgyu rnams</text></item>
<item><p>45b4</p><section>mdo sde</section><text>yin/ /'dod pa'i yul gyi 'gyur ldog des/ /ldog par byed pas sbrul dang 'dra/ /de la sdug bsngal 'di rtogs nas/ /'chi bdag stobs las stobs med pa'i/ /sems 'di legs par 'dul bar gyis/ /de yis 'gro</text></item>
<item><p>45b5</p><section>mdo sde</section><text>ba 'di 'khor byed/ /nags dang nye nags brag rnams dang / /gzhal yas khang yang thams cad las/ /dus kyi me yis rnam ltung ba'i/ /lha rnams thams cad ltung bar 'gyur/ /bag med yid can rmongs pa yis/ /phyir</text></item>
<item><p>45b6</p><section>mdo sde</section><text>zhing yul rnams dag gis slu/ /sred pa'i zhags pas dam bcings nas/ /lha rnams ngan 'gro dag tu ltung / /de nas lha de bai dUr+ya chen po der tshigs su bcad pa 'di dag rnams thos nas gang dge ba goms pa'i sems dang</text></item>
<item><p>45b7</p><section>mdo sde</section><text>ldan pa de thos pa dang de ltar mchog tu skyo bar 'gyur ro/ /gang yang yul la kun du rmongs pa de yul de nyid kyis rmongs pas slar yang de nyid la dga' zhing kun du spyod do/ /de nas de dag 'jig rten thams cad par song nas nor</text></item>
<item><p>45b8</p><section>mdo sde</section><text>bu nye bar bskor nas gzhan yang nor bu 'di'i 'od rnam pa de srid du gyur pa la lha mchog tu ngo mtshar skyes te/ de nas lha de rnams rang bzhin kho nas bag med par gnas par 'gyur bas yul du ma'i bde ba la rnam par rtog</text></item>
<item><p>46a1</p><section>mdo sde</section><text>pa du mas rnam pa du mar dga' bar byed do/ /bde ba gang yin pa'i bde ba yang dpe brjod par bya bar nus pa ma yin no/ /de nas lha de dag rnams phyir yang bag med par gnas par gyur pas sna tshogs pa'i rnga sgra dang /</text></item>
<item><p>46a2</p><section>mdo sde</section><text>rol mo'i sgra nye bar bsgrags par gyur pas gang na chu chen po zhes bya ba'i chu klung der nye bar 'gro'o/ /bag med pa brtan po'i sred pa'i zhags pas shin du drangs par gyur pa/ yul la lta ba brtan po thogs pa med pa'i</text></item>
<item><p>46a3</p><section>mdo sde</section><text>dus nas goms pa des drangs par gyur pas gang na chu chen po'i chu klung yod pa der nye bar legs par 'gro'o/ /rnam pa sna tshogs pa'i rnga sgra dang glus sbrel ba'i snying phan tshun lhan cig tu dga' bar byed do/ /chu chen po'i chu</text></item>
<item><p>46a4</p><section>mdo sde</section><text>klung de yang ljon shing dang pad ma du mas khyab pa/ rnam pa sna tshogs pa'i byas sgra kun du sgrogs pa/ thos na dga' ba/ pad ma'i dri mchog gis bsgos pa'i chu'i ngogs gnyis ga na mchog tu rangs pa'i lha'i tshogs kyis</text></item>
<item><p>46a5</p><section>mdo sde</section><text>glu len pas yongs su bskor nas/ lha de dag srid pa chung ba nas nye bar legs par 'gro'o/ /de nas phan tshun lhan cig tu mchog tu dga' ba'i yid kyis de dag rnams ngos der dga' bar byed de/ rnga skad yan lag lnga dang</text></item>
<item><p>46a6</p><section>mdo sde</section><text>ldan pa ste/ chags pa dang mtshungs pas dang snyan pas kyang lha de dag 'dod pa'i yon tan lngas rnam pa du mar dga' bar byed do/ /chu klung de yang mgyogs pa'i chu mchog tu mgyogs par 'grogs pa yin no/ /de'i ngos</text></item>
<item><p>46a7</p><section>mdo sde</section><text>gnyis ga la bya lo 'dab gzhon nu la gnas pa zhes bya ba de legs par bya ba'i las kyis bskul nas mchog tu dga' ba'i yid kyis lha de dag rnams la phan pa'i don du tshigs su bcad pa brjod pa/ ri gzar chu</text></item>
<item><p>46a8</p><section>mdo sde</section><text>'bab myur ba ltar/ /bde ba thams cad rab nyams 'gyur/ /bag med dbang gis 'jug pas na/ /blo dang bral bas rig pa 'ang min/ /nges par lus can rnams kyi ni/ /srog dang bde ba yud tsam yin/ /dmus long</text></item>
<item><p>46b1</p><section>mdo sde</section><text>bzhin du dam pa'i lam/ /blo bral bas kyang rig pa min/ /mig bral long ba mchog yin gyi/ /'dod pas rmongs pa ma yin no/ /bde ba'i rjes su 'brang byed pa'i/ /mi ni dmyal bar nye bar rgyug /spyod pa dam pa dang</text></item>
<item><p>46b2</p><section>mdo sde</section><text>ldan pa'i/ /mig med dmyal bar ltung ma yin/ /de phyir mig med mchog yin gyi/ /'dod dbang mi ni ma yin no/ /'dod pa phan pa byed min pas/ /lan gcig min par sems rmongs pa/ /'dod pa rnams kyis rmugs</text></item>
<item><p>46b3</p><section>mdo sde</section><text>pas na/ /rang sems skyo bar 'gyur ba yin/ /'dod pa spyod pa rnams la ni/ /shes rab rnam par shes kyang med/ /'dod pa las skyes sdug bsngal gang / /btang nas slar yang 'dod rjes 'brangs/ /kim pa'i 'bras bu dang</text></item>
<item><p>46b4</p><section>mdo sde</section><text>'dra ba'i/ /'dod pa'i dgra bo grogs po'i gzugs/ /'chi bdag srid pa'i ltung ba dang / /ngan 'gror yang ni yang dang yang / /rnam pa du mar 'gro 'ong ba/ /ldog pa med pa'i chu ji ltar/ de bzhin mi rnams bde ba</text></item>
<item><p>46b5</p><section>mdo sde</section><text>brgya/ /thams cad du ni zlogs pa min/ /de ltar lo 'dab gzhon nu la gnas pa'i bya des yang dag pa'i las kyis bskul nas tshigs gcad brjod do/ /de nas lha de dag legs par byams pa'i sems dang ldan pa</text></item>
<item><p>46b6</p><section>mdo sde</section><text>des tshigs bcad de thos nas mchog tu skyo ba'i yid kyis spyod par byed de/ ji ltar khyed dud 'gror gyur pa rnams la yang de lta bu'i chos kyi rjes su song ba'i blo yod na/ bdag cag rnams ni ma yin pas de lta bu la 'jug</text></item>
<item><p>46b7</p><section>mdo sde</section><text>pa'i yid la ni log par ltung bar 'gyur ro/ /de nas de ltar lha de dag gis kyang rig nas 'ga' zhig gis kyang chu klung de yongs su btang nas phyogs gcig na 'di ltar tshigs su bcad pa 'don pa ji ltar/ lus can kun gyi</text></item>
<item><p>46b8</p><section>mdo sde</section><text>gson pa ni/ /chu yi chu bur 'dra ba yin/ /chu bo'i rlabs bzhin g.yo ba yi/ /lang tsho rnams ni rnam par 'gyur/ /sems can lhag ma ma lus kun/ /'chi bdag rgyal po'i dbang yin la/ /srid mthar byed pa'i thabs</text></item>
<item><p>47a1</p><section>mdo sde</section><text>dag pa'i/ /blo snying sems kyang mi skyed do/ /ji srid lus ni ma smras shing / /ji srid skye bo legs dri med/ /de srid chos kyi yid dang gang / /ngan song rnams kyis 'jigs par gyis/ /de ltar lha de dag phan tshun du</text></item>
<item><p>47a2</p><section>mdo sde</section><text>chos kyi rjes su 'brangs pa'i 'dod pa dag rjod cing de ltar yud tsam cig dam pa'i chos yid la byas nas/ dbang po rnams ni snyen par dga' ba yin pa'i phyir na/ slar yang bsam gyis mi khyab pa'i rnam pa du mar 'dod pa sdug pa</text></item>
<item><p>47a3</p><section>mdo sde</section><text>yid du 'ong ba'i yul gyi bde ba rnams mthong nas/ gang na lha de dag dga' mgu zhing kun du yang spyod pa der dga' bas gnas par byed pas nye bar 'gro ste/ de ltar yul gyis kun du rmongs pas nyi ma re re zhing 'phel bar 'gyur te/</text></item>
<item><p>47a4</p><section>mdo sde</section><text>lha rdzas kyi 'dod pa'i yon tan lnga'i yul la kun nas 'jug pa'i rgyus mchog tu dga' ba rnams la de ji srid du 'dod pa sdug pa legs par byas pa'i las du ma rnams zad par ma gyur gyi bar de srid du de la dga' bar byed do/ /mchog</text></item>
<item><p>47a5</p><section>mdo sde</section><text>tu dga' bar 'gyur ba'i lha rdzas kyi yul lnga dang yang dag par ldan pa de la dga' bar byed do/ /de zad nas slar yang las kyi dbang gis 'gro bas dmyal ba dang yi dgas dang dud 'gro rnams su skye ba'o/ /gal te yang gzhan rnams</text></item>
<item><p>47a6</p><section>mdo sde</section><text>nas 'chi 'phos nas kyang mi rnams dang skal ba mnyam par mir skyes na yang de mchog tu longs spyod dang ldan par 'gyur ro/ /mchog tu gnod pa med pa dang longs spyod can dang rigs mchog tu skye ba dang / yul ljongs kyi mi</text></item>
<item><p>47a7</p><section>mdo sde</section><text>thams cad dang mthun pa dang / yul ljongs kyi mi thams cad kyis mchod pa dang / 'tshe ba med pa dang nad med pa mchog tu yid gzhungs pa dang mchog tu yang bran pho bran mo dang las byed pa dang zho shas 'tsho ba rnams 'thun</text></item>
<item><p>47a8</p><section>mdo sde</section><text>par 'gyur ro/ /rjes su chags par 'gyur ba'i grong khyer phun sum tshogs pa dang ldan pa dang yul ljongs su skye bar 'gyur ro/ /gang na chos ma yin pa mi shes pa'i kla klor gyur pa'i yul der skye bar mi 'gyur ro/ /dbang</text></item>
<item><p>47b1</p><section>mdo sde</section><text>po yongs su rdzogs par yang 'gyur ro/ /yid rgyas pa dang sems dang bcas pa dang / mchog tu dbang du gyur pa'i blo dang yang ldan par 'gyur te/ de yis legs par byas shing bsags la mchog tu 'phags pa'i</text></item>
<item><p>47b2</p><section>mdo sde</section><text>skye bo 'gegs pa'i yon tan gsum dang ldan pa'i nges par lhar skye bar 'gyur ba'i skyes pa'i las kyi rgyu 'thun pas yin no// //'phags pa dam pa'i chos dran pa nye bar gzhag pa/ bam po bzhi bcu</text></item>
<item><p>47b3</p><section>mdo sde</section><text>rtsa brgyad pa/ gzhan yang dge slong las kyi 'bras bu rnam par smin pa shes pa de 'thab bral ba'i lha rnams kyi sa la kun du lta bar byed pa na/ des thos pa las byung ba'i shes rab kyis 'thab bral ba'i lha rnams kyi sa</text></item>
<item><p>47b4</p><section>mdo sde</section><text>ji lta ba bzhin du yod pa mthong ba ni rgyun gyis rgyu ba zhes bya ba'o/ /des las gang dag gis sems can rnams skye bar 'gyur ba des thos pa las byung ba'i shes rab kyis mthong ba/ legs par byas pa'i las kyi</text></item>
<item><p>47b5</p><section>mdo sde</section><text>mtha' la spyod pa/ drang po drang po'i sems dang ldan pa/ chos pa chos kyi rjes su 'brang ba/ ma nyams shing ma smas par spyod pa sdig pa yongs su spangs pa des 'dod pa rnams yongs su spangs pa'i dge ba'i bshes</text></item>
<item><p>47b6</p><section>mdo sde</section><text>gnyen gyi sems dang ldan pa/ kha na ma tho ba rdul phra rab tsam la yang 'jigs par lta ba/ yang dag pa'i lta ba mngon du byas pa/ sdig pa'i grogs po yongs su spangs pa/ rtag tu yang las dang 'bras bu la dad pa</text></item>
<item><p>47b7</p><section>mdo sde</section><text>dang ldan pa/ sems shin du mnyam par bzhag pas gang gis lus kyi legs par spyod pa dang ngag gis legs par spyod pa byas par gyur pa tshul khrims yon tan gsum dang ldan pa'i tshul khrims bsrungs par gyur pa</text></item>
<item><p>47b8</p><section>mdo sde</section><text>la 'di lta ste/ srog gcod pa dang ma byin par len pa dang / 'dod pa log par g.yem pa las de la srog gcod pa dang ma byin par len pa ni snga ma bzhin no/ /'dod pas log par g.yem pa spangs par gyur pa</text></item>
<item><p>48a1</p><section>mdo sde</section><text>yang ji ltar bud med la dar tsam cig kyang so sor lta ba dang ro myang bar mi byed la/ mtshan mo yang yid kyis mig gi gzugs dang lhan cig tu rnam par rtog par mi byed do/ /'dod pa chung bar 'gyur zhing mchog tu</text></item>
<item><p>48a2</p><section>mdo sde</section><text>chog shes pa dang / nyin mo spyod pa'i sar 'gro ba na yang yid shin du mnyam par bzhag par 'gyur ro/ /sems shin du legs par gzung ba'i thag pas 'dzin pas dbang po rnams myur du 'dzin par byed do/ /lus kyi</text></item>
<item><p>48a3</p><section>mdo sde</section><text>rjes su 'brangs pa'i blo dang ldan par 'gyur ro/ /sems legs par bsrung ba la kun nas dga' bar 'gyur ro/ /khams dang skye mched dang phung po rnams la rab tu dpyod pa la dga' bar 'gyur ro/ /tshogs pa dang 'dus</text></item>
<item><p>48a4</p><section>mdo sde</section><text>pa la dga' bar mi 'gyur ro/ /nyi ma phyed kyang spyod yul la 'dre bar mi byed do/ /mi g.yo can nam gtum mo 'am khyim la 'ang sten par mi byed do/ /grong du 'jug pa'i rang bzhin can du mi 'gyur ro/ /grong khyer dang lam</text></item>
<item><p>48a5</p><section>mdo sde</section><text>po che dang bzhi mdo rnams su 'gro ba dang / 'ong ba'i ngang tshul can du mi 'gyur ro/ /gnyen dang grogs lta ba la brtson par mi 'gyur/ de la myur ba'i blo dang ldan par 'gyur ro/ /rtag tu brtson pa dang ldan par 'gyur ro/ /</text></item>
<item><p>48a6</p><section>mdo sde</section><text>shes pa dang rnam par shes pa'i spyod yul la rtag tu brtson par 'gyur ro/ /tshul bzhin yid la byed pas rtag tu yang bla ma la brten par byed do/ /rnam pa de lta bu'i tshul khrims byed pa po de lus zhig nas shi ba'i pha</text></item>
<item><p>48a7</p><section>mdo sde</section><text>rol tu 'thab bral gyi lha rnams kyi sa las tshogs pa rgyun gyis rgyu ba'i lha rnams kyi nang du skye'o/ /skyes pa na yang 'di ni mchog tu rol mo dang ldan pa mchog tu skyid par gyur pa de'i rgya'i rjes dang 'dra ba'i bde ba rnam pa</text></item>
<item><p>48a8</p><section>mdo sde</section><text>du ma dang ldan par 'gyur ro/ /sa de yang ri gnyis dag gis yongs su bskor ba yin zhing de la rgyun gyis rgyu ba'i ri la nags bzhi yod pa rnams la 'di lta ste/ grib ma snum zhing nag pa dang / rnam pa du mar 'gro ba dang</text></item>
<item><p>48b1</p><section>mdo sde</section><text>thams cad skye ba dang rab tu dang bar 'gro ba'o/ /de la snum zhing nag pa'i zhad can ni in dra nI la 'ba' shig dang mtshungs pa'i kha dog gi shing rnams la gser dang dngul gyi 'dab ma can gang gi mdzes pa bstan par mi nus</text></item>
<item><p>48b2</p><section>mdo sde</section><text>pa'i phun sum tshogs pa gang gi yal ga dang grib ma dpag tshad lnga brgya pa brtol nas 'gro ste/ ches gnag pa'i char sprin bzhin no/ /du ma 'gro ba'i nags gzhan dang thams cad skye ba yang nags gzhan yin te/ de dag na ni shing</text></item>
<item><p>48b3</p><section>mdo sde</section><text>gi rigs du ma rnams yod de/ ljon shing de rnams ni kha dog du ma dang dbyibs du ma dang / tshad du ma dang sdong bu du ma dang bya'i tshogs du mas bsten par gyur pa la 'di lta ste/ gser gyi sdong bu la dngul gyi 'dab ma dang / bai dUr+ya'i</text></item>
<item><p>48b4</p><section>mdo sde</section><text>sdong bu la byi ru'i 'dab ma dang / byi ru'i sdong bu la dngul gyi 'dab ma dang / 'dren ma'i grib ma dang khris shing gis khyab pa'i shing rnams te/ sa gzhi'i cha yang khris shing gi khang pas nye bar dben pa/ sa phyogs kyi cha de yang thams cad</text></item>
<item><p>48b5</p><section>mdo sde</section><text>las mchog tu rgya che ba dang mchog tu dga' ba'i bung ba'i tshogs rnams sgra rnams 'byin pas mdzes pa dang ldan pa yin la/ rnam pa de lta bu ni nags gnyis pa yang yin te/ nags gzhan thams cad nges par skye ba na ni rnam</text></item>
<item><p>48b6</p><section>mdo sde</section><text>pa du ma'i 'bab chu dang chu klung gi sgra g+ha ra g+ha ra'i gdangs kyi sgra rnam pa du ma dang ldan pas chu klung gi sgras sa phyogs kyi cha khyab par gyur pa'o/ /rma bya dang khu byug gi sgra mnyan par snyan pas kun nas gang ba'o/ /gzhan yang rab tu dang</text></item>
<item><p>48b7</p><section>mdo sde</section><text>bar 'gro ba ni bstan par mi nus par dga' zhing gsal ba'i shing gi gzugs rnams yin te/ nags dang nye ba'i nags dang pad ma'i tshal rnams kyi grib ma'i tshogs kyi tshogs pa de dag thams cad shin du gsal bar mthong ngo / /</text></item>
<item><p>48b8</p><section>mdo sde</section><text>yang lha gang dag rgyun de la gnas pa 'am 'dre bar byed pa rnams kyang kA tsa 'am/ lhang tsher srab mos bar du chod pa'i gzugs bzhin du mthong ngo / /gzhan yang ri de'i gzi brjid kyis 'chi 'pho ba'i dus su rnam pa gang gis lha</text></item>
<item><p>49a1</p><section>mdo sde</section><text>rnams dus byed par 'gyur ba'i rnam pa de dang de dag nyams pa med pa dang ma lus par yang rgyun gyi ri de la mthong bar 'gyur ro/ /des myur ba med par 'chi 'pho ba de mthong nas kyang srid pa la yid 'byung bar 'gyur ro/ /</text></item>
<item><p>49a2</p><section>mdo sde</section><text>bag med pa spyod par yang mi 'gyur ro/ /des bdag nyid rnam par 'jig par rig par 'gyur ro/ /de lta bu'i yon tan ldan pa'i sar skye ba ni dge ba'i las rnam pa du ma rnams kyis yin no/ /des na der skye ba'i lha de dag rnams</text></item>
<item><p>49a3</p><section>mdo sde</section><text>ni dang po kho na rgyun gyi ri la skye bar 'gyur ro/ /bag med pas gnas par yang mi 'gyur te/ bdag nyid log par ltung bas so/ /de gsar du skyes par gyur pa na nags dang rdzing bu dang spro ba'i pad ma'i nags la rnam pa sna tshogs</text></item>
<item><p>49a4</p><section>mdo sde</section><text>par mchog tu dga' ba'i 'dod pa'i yon tan lnga phun sum tshogs pas rnga sgra dang lha'i bu mo'i tshogs kyis yongs su bskor nas dga' zhing kun du spyod par byed de/ rnam pa du ma dang rnam par rtog pa du mas rgyun gyi ri'i nags rnams</text></item>
<item><p>49a5</p><section>mdo sde</section><text>la sngar bshad pa'i lha des sngon dge ba'i las kyi mtha' rnams la spyad pas rnam pa du ma'i rnam par rtog pa rnam pa mang po rang bzhin du mar yang dga' bar byed do/ /legs par byas pa'i las kyi mtha' des mchog tu stobs dang</text></item>
<item><p>49a6</p><section>mdo sde</section><text>ldan pa dang gzi brjid mchog dang ldan pa de'i 'di ltar dga' ba yin te/ ri de dag las shin du ngo mtshar bar gyur pa'i rang bzhin gyi rgyu mtshan lnga mthong ngo / /gang dag ce na/ 'di lta ste/ skye ba gzhan gang las 'chi 'pho ba de mthong ngo / /</text></item>
<item><p>49a7</p><section>mdo sde</section><text>skye ba gzhan gyi las gang gis der skyes pa dang / lha'i rigs de nas ji srid cig na 'chi bar 'gyur zhing 'chi 'phos pa nas kyang gang du skye ba dang / der yang bde ba ji srid cig la nye bar longs spyod par byed pa'o/ /gzhan gyi la yang</text></item>
<item><p>49a8</p><section>mdo sde</section><text>de bzhin du mthong ste/ yang lha'i rigs der dus gzhan la yang ji srid du bskal pa brgya na 'am/ bskal pa bye ba phrag brgya na yang skye bar 'gyur ba des mthong la/ ji ltar bdag lha'i rigs 'dir skye bar ni 'gyur gyi/ 'on</text></item>
<item><p>49b1</p><section>mdo sde</section><text>kyang dus kyi 'grib pa ni ma gtogs te/ shes pas gzhal bar mi nus pa'i rang bzhin yin pa'i phyir ro/ /de dag rnams ni dge ba'i las rnams kyis ri de'i gzi brjid kyis ngo mtshar ba 'di dag mthong ngo / /des ngo mtshar ba</text></item>
<item><p>49b2</p><section>mdo sde</section><text>rnam pa du ma yang dag par mngon par mthong nas kyang rang gi legs par byas pa'i las kyis kyang yid 'byung ngo / /skye ba dang 'chi 'pho ba'i srid pa'i ngam grog gi skyon gyis dang po kho nar bsod nams kyi las rnams la yang yid 'byung</text></item>
<item><p>49b3</p><section>mdo sde</section><text>bar 'gyur ro/ /gzer zug mi bzad pa rnams kyis 'jigs pa'i skyon gyis 'dren ma rnams kyis kyang yid 'byung ste/ 'dren ma srid pa'i ngam grog gi skyon rnams des de ltar mthong nas ri la song nas kyang mngon par lta bar</text></item>
<item><p>49b4</p><section>mdo sde</section><text>byed do/ /slar yang de 'khor bar song ba'i 'chi 'pho dang skye ba'i srid pa'i ngam grog gi skyon gyi ngam grog gi mi zlogs pa nyin mtshan du shin du 'phel bar 'gyur bas sdug bsngal rnam pa du ma'i 'phyang mo rnams mngon par mthong bar</text></item>
<item><p>49b5</p><section>mdo sde</section><text>gyur pas gzhan rnams la yang dga' bar mi 'gyur ro/ /lha rdzas kyi 'dod pa'i yon tan shin du yid du 'ong ba sgra dang reg bya dang ro dang gzugs dang dri rnams phul du phyin pa'i 'bras bu dug dang 'dres pa ji lta ba yin pa'i</text></item>
<item><p>49b6</p><section>mdo sde</section><text>phyir/ de'i tshe bde ba ma yin te/ de rnam pa du mas lha rdzas kyi yul gyi bde ba rnams la rab tu zhe sdang bar 'gyur ro/ /de ltar rab tu zhe sdang ba des lha gzhan dang gzhan rnams la yang phan pa dang bde ba 'dod pas rab tu</text></item>
<item><p>49b7</p><section>mdo sde</section><text>ston par byed do/ /de la lha gang dag lus dang ngag dang yid bsgoms pa rnams legs par byed pa'i las can du 'gyur te/ ji ltar gang dag chos smra ba po dam pa'i chos ston pa des sems can gzhan dag rnams bag med</text></item>
<item><p>49b8</p><section>mdo sde</section><text>pas bag med par gnas pa rnams la rnam pa du mar shin du gsal bar sangs rgyas kyi gsung legs par ston par byed do/ /sems can bag med pa rnams kyis bag med pa la gnas pa rnams yul gyi ngam grog du mar byeng</text></item>
<item><p>50a1</p><section>mdo sde</section><text>bar gyur pa de dag rnams la 'jigs pa lnga ston par byed pa ni 'di lta ste/ skye ba'i 'jigs pa dang rgas pa'i 'jigs pa dang nad kyi 'jigs pa dang 'chi ba'i 'jigs pa dang rang gi las kyi 'jigs pa ste/ ji ltar las</text></item>
<item><p>50a2</p><section>mdo sde</section><text>kyis sems can 'di dag rnams 'byung bar 'gyur la/ de'i skal ba can de lta bur 'byung bar 'gyur ro/ /'thun pa yid du 'ong ba dang 'bral ba'i 'jigs pa dang 'dus pa dang 'bral ba'i 'jigs pa dang 'jigs pa de bzhi gang dag</text></item>
<item><p>50a3</p><section>mdo sde</section><text>gis rab tu ston par byed do/ /'dod pa'i sems kyis ma yin/ bsnyen bkur 'dod pas ma yin/ dregs pas dang bsgying ba'i rgyus ma yin zhing / ma 'dres par sangs rgyas kyi gsung ston to/ /gzhan dag gis gzhan du ma thos</text></item>
<item><p>50a4</p><section>mdo sde</section><text>pa'i dpe dang ldan pa rnams thos pa nyung ba'i 'jigs pas 'dir sangs rgyas kyi gsung bag tsam zhig brjod pa yin la/ des dus 'da' bar 'gyur ba'i phyir na rgyu mtshan dang dpe gzhan rnams ni ma yin te/ ma thos pa rnams phyi</text></item>
<item><p>50a5</p><section>mdo sde</section><text>nas rjod par byed do/ /rnam pa sna tshogs pa rnams 'dod pas ni des 'da' bar 'gyur bas na des de ltar chos 'chad par 'gyur ro/ /de'i rgyus des kyang 'chi 'pho dang skye bas byas pa'i 'jigs pa rnams 'khor bar byas par mthong</text></item>
<item><p>50a6</p><section>mdo sde</section><text>ngo / /chos ston pa thams cad las 'bras bu mang bar 'gyur ba ni 'di lta ste/ ma dang pha dang nad pa dang lta ba log pa can zhi ba'i lta ba skye bar byed pa dang / 'chi ba'i yul dang dus kyi sems can rnams la chos ston par byed pa dang /</text></item>
<item><p>50a7</p><section>mdo sde</section><text>gang 'dod rgyal ba rgyu med par 'khor bar 'jug par 'gyur ba rgyu med pa'i 'jug pa ni med do/ /chos ma thos pa rnams la ste gang gis nam yang chos thos par ma gyur pa 'brog dgon par zhugs pa rnams dang / lam du 'gro</text></item>
<item><p>50a8</p><section>mdo sde</section><text>ba rnams dang / de yang rgya mtshor rab tu 'gro ba rnams dang / bag med pa rnams dang / rgyal po 'am rgyal po'i bu 'am lang tshos bag med par gyur pa rnams kyi rgyags pa zhi bar byed pa dang / gang dag srog gcod pa lhag par gyur</text></item>
<item><p>50b1</p><section>mdo sde</section><text>pa rnams dang / bag med pa rnams la yang srog gcod pa'i nyes dmigs ston pa'i don du chos ston par byed pa dang / das de srog gcod pa las zlog par byed do/ /'khrug pa la dga' ba'i sems can rnams mtho ris</text></item>
<item><p>50b2</p><section>mdo sde</section><text>kyi lam dang / thos pa nyams pa rnams rtag tu de la mngon par brtson par bya ba dang ste/ chos rab tu brtson pa du mas de ltar bstan par bya'o/ /bud med rnams kyang phrag dog gis bcom pa dang / ser sna'i 'jigs pa'i</text></item>
<item><p>50b3</p><section>mdo sde</section><text>skyon gyis ma bgrangs pa rnams la yang ser sna dgag pa'i don du yang chos ston par byed do/ /de zlog par byed do/ /gang zag bcu gnyis po de dag rnams la gang gis chos bstan par gyur pa de yang dag pa ji lta bas chos ston</text></item>
<item><p>50b4</p><section>mdo sde</section><text>pa po lus zhig nas 'thab bral gyi lha rnams kyi rgyun gyi sar skye'o/ /las kyis byas pa'i skye ba dang 'chi 'pho 'dir mthong ngo / /'khor ba thams cad la yid 'byung bar 'gyur ro/ /yang gang dag gis chos bstan par ma gyur pa</text></item>
<item><p>50b5</p><section>mdo sde</section><text>de dag gis ni bstan par byas pa de thams cad ma mthong bar gyur nas dga' zhing kun du spyad par yang byed de/ 'dod pa'i yon tan du ma phun sum tshogs pa du mar 'drud pa'i dbyangs snyan pa ngal sos pa'i bya'i sgra legs</text></item>
<item><p>50b6</p><section>mdo sde</section><text>par 'byin pa dril bu g.yer ka'i sgra 'byung ba sna tshogs pa'i kha dog dang dri phun sum tshogs pa'i pad ma'i rdzing bu la bung ba'i tshogs brgya stong phrag gi sgra'i rnam pa 'dres pa sgrogs pa rnams la dga' bar byas nas/ gzhan</text></item>
<item><p>50b7</p><section>mdo sde</section><text>yang gang na rgyun gyi ri'i zhol dang bang rim yod pa rnams la de dga' bar byed do/ /mchog tu gzugs dang yon tan phun sum tshogs pas yon tan gyi mchog dang ldan pa'i lha'i bu mo rnams lhan cig tu glu len par</text></item>
<item><p>50b8</p><section>mdo sde</section><text>byed dga' bar gyur pa dang mchog gi ro dang dri dang / mdog phun sum tshogs pas mchog tu dga' ba bskyed pa'i bdud rtsi 'thung bar byed do/ /gang 'thungs nas yang phyis bag med par gnas pa'i lha rnams ches</text></item>
<item><p>51a1</p><section>mdo sde</section><text>lhag par rgyags pa kun du skyed do/ /gzhan yang rgyags pas gnas pa rnams gang na ri de'i bya rnam par dga' ba zhes bya ba'i nags nye 'khor du bai dUr+ya'i stegs bu byi dor byas pa gser gyis brgyan</text></item>
<item><p>51a2</p><section>mdo sde</section><text>pa'i stegs bu'i nye 'khor na rin po che sna bdun gyis nye bar mdzes pa de la nye bar sten par byed do/ /nye 'khor du byas bskor ba ni mchog du mdzes pa shin du yon tan phun sum tshogs pas yongs su bskor ba der</text></item>
<item><p>51a3</p><section>mdo sde</section><text>gnas par byed do/ /lha de dag 'dod pa'i yon tan lngas rtse bar gyur pas mi ngoms pas rtag tu yang gdung ba de dag tshim pa'i mtha' 'byung ba med do/ /ji ltar bud shing rlung dang rnam par 'dres pa'i me ni ngoms pa nam yang 'byung</text></item>
<item><p>51a4</p><section>mdo sde</section><text>bar mi 'gyur ro/ /de bzhin du sred pa dang bcas pa'i byis pa nam yang tshim pa'i mtha' 'byung ba med de/ de ci'i phyir zhe na/ thog ma med pa'i dus nas bzung nas 'jug pa'i sred pas bslus pa'i byis pa so so skye bo'i</text></item>
<item><p>51a5</p><section>mdo sde</section><text>sred pa ngoms pa med pa'i sred pas nye bar song ba'i yid dang / rang gi yul la yang ngoms pa med pa rnams bde ba'i dbang pos nam yang tshim pa skye ba ma yin no/ /dga' bar gyur pa'i stegs bu de la khang bu mchog tu dga'</text></item>
<item><p>51a6</p><section>mdo sde</section><text>ba mchog tu rgya che bar dga' bar gyur pa mchog tu yon tan phun sum tshogs pa lha de 'dod pa'i yon tan lnga la rnam pa du ma dang / rnam par rtog pa du mas 'dod pa du ma dang ldan pas lhan cig tu dga' bar byed do/ /de nas</text></item>
<item><p>51a7</p><section>mdo sde</section><text>bag med pas rgyu ba de dag de ltar rjes su tshol bar gyur pa gang yin pa'i lha de dag rnams bag yod pas bag yod par gnas pa de dag gis de rnams mthong nas rjes su brtse bas kyang tshigs su bcad pa rjod pa ji ltar/</text></item>
<item><p>51a8</p><section>mdo sde</section><text>gang zhig ji ltar sems byed pa/ /de ltar des ni 'dod par mthong / /dge ba yis ni 'dod pa 'jig /mi dge bas ni rab tu 'phel/ /sems zhi ba yi yid kyis ni/ /'dod pa mtshon dang dug bzhin mthong / /blo rab ma</text></item>
<item><p>51b1</p><section>mdo sde</section><text>zhi byis rnams kyis/ /dga' bar gyur pa mthong ba yin/ /dbang po rnams dang yul rnams kyang / /rang sems 'di la rag las yin/ /sems ni kun nas 'drer sbyor bas/ /yongs su smin par 'gro ba yin/ /</text></item>
<item><p>51b2</p><section>mdo sde</section><text>de nyid ring bar gyur pa yis/ /brtan pas legs par 'ching ba yin/ /gzugs kyi spyi ni ma mthong na/ /yongs smin ji ltar so so yin/ /gzugs ci 'dra ba de 'dra kun/ /yul ni sems kyi rgyu las yin/ /sems</text></item>
<item><p>51b3</p><section>mdo sde</section><text>dul ba ni rtag tu zhi/ /skyon dang 'dres pa rnam par smad/ /ji ltar chu ni gcig nyid la/ /mdog gzugs rnam pa tha dad yin/ /kun nyon mongs sogs sna tshogs nyid/ /de bzhin sems la rab tu 'jug /gang yang</text></item>
<item><p>51b4</p><section>mdo sde</section><text>skyed pa'i dbang gis na/ /phyi yi 'khrul 'khor bya ba byed/ /sems kyi g.yo bas de yi ngag /'jig rten 'di ni rab tu 'jug /sems can bag med nyer bcom pa/ /'dod pa'i ro la de mchog 'dzin/ /gzugs rnams</text></item>
<item><p>51b5</p><section>mdo sde</section><text>la ni rtag tu chags/ /yongs su 'gyur ba mi shes so/ /rgyun gyi grib ma'i gzugs legs pa/ /las kyi rnam smin gang yin pa/ /de ni mthong nas ji ltar lta/ /'dod spyod yul la dam par 'gro/ /gal ste 'dod pa rtag</text></item>
<item><p>51b6</p><section>mdo sde</section><text>yin na/ /de las 'bral bar 'gyur ma yin/ /de lta yin dang 'dod sred la/ /dam par 'gro min sbyang ba ni/ /dang por mi rtag sdug bsngal dang / /stong dang bdag med nyid kyang ste/ /sdug bsngal rnam smyin can de la/ /</text></item>
<item><p>51b7</p><section>mdo sde</section><text>ji ltar chags 'gyur blo ldan rnams/ /mtho ris las ni rab nyams nas/ /las kyis khrid par gyur pa yis/ /yul rnams kyis ni bslus pa'i yang / /las de dmigs pa ma yin no/ /de ltar lha de ni bag med pa</text></item>
<item><p>51b8</p><section>mdo sde</section><text>ma yin bag med pas gnas pa ma yin pa des lha gzhan de dag la tshul du mas rjes su ston to/ /yang dag par gyur pa'i las kyi rang bzhin so so'i las kyis byas pa'i rang bzhin yang dag par mthong nas so so'i</text></item>
<item><p>52a1</p><section>mdo sde</section><text>las kyi 'jigs pas rjes su brtse bar gyur nas 'chad par byed do/ /de ltar rgyun gyis rnam par rgyu ba'i lha rnams rgyun gyi ri la dga' bar 'gyur ro/ /rnam pa du mas de kho na nyid nges par byed pa mthong ngo / /gzhan</text></item>
<item><p>52a2</p><section>mdo sde</section><text>yang lha gang dag rgyun gyi ri la gnas pa de dag gi nags dang / nye ba'i nags de dag mchog tu dga' bar gyur pa phal cher nags de dag ni bai dUr+ya'i rang bzhin dang / dngul gyi rang bzhin yin la/ ji ltar de dag gi gtso bo rnams</text></item>
<item><p>52a3</p><section>mdo sde</section><text>kyi ming du gyur pa ni 'di lta ste/ grib ma gcig pu pa dang / de la grib ma gcig pu pa ni grib ma med pa yin te/ de la grib ma gcig pa'i nags kyang bai dUr+ya'i rang bzhin mchog tu dga' ba/ mnan na nem la bteg na</text></item>
<item><p>52a4</p><section>mdo sde</section><text>'phar ba'i sa'i cha la bya'i tshogs kyis sgra kun du sgrogs pa pad ma'i rdzing bu brgya phrag dang ldan pa/ 'bab chu dang / rdzing bu dang / mtshe'u brgya phrag dang ldan pa rnams na lha de dag dga' bas gnas pas rnam pa du mar</text></item>
<item><p>52a5</p><section>mdo sde</section><text>dga' bar byed do/ /de la grib ma gcig pu pa nyid kyi nags na rdzing chen po lnga la ngang pa dang / kA Na Da ba dang / ngur pa rnams phan tshun du mchog tu rangs par gyur pas rnam pa sna tshogs pa'i skad gdangs kyi sgra thos na ches</text></item>
<item><p>52a6</p><section>mdo sde</section><text>dga' ba rnam pa du ma legs par bsgos pas sgrogs pa'i sgra rnams kyis dga' bar byed de/ chu las skyes pa du ma chu las yang dag par byung ba rnams la rlung gis bskyod pa'i rlabs kyi shugs chen pos 'dam gyi dri</text></item>
<item><p>52a7</p><section>mdo sde</section><text>ma dang rnam par bral ba/ mchog tu dri ma med pa'i rdzing bu'i pad ma'i bu ga dang / 'dab ma gzhan gyi bu ga la phan tshun gcig grogs su gyur pas dga' zhing kun du spyod par yang byed do/ /de la rdzing bu lnga po 'di rnams</text></item>
<item><p>52a8</p><section>mdo sde</section><text>kyang yod de/ de bzhin du mthong na dga' ba dang / ngoms pa med pa'i chu dang / bya mngon par dga' ba dang / rtag tu kun dga' ba dang / lha rnams dga' ba'o/ /de dag la dbyibs du ma dang / kha dog du mar gyur pa'i bung ba brgya stong</text></item>
<item><p>52b1</p><section>mdo sde</section><text>du ma bkra bas mchog tu dga' bar gyur pa'i bdud rtsi gcig tu ro la sred pa'i bung ba rnams 'thung bar byed cing mchog tu rgya che ba'i sgra 'byin par gyur la/ de dag der kun du sgrogs pa thos pas yid 'phrog pa legs par</text></item>
<item><p>52b2</p><section>mdo sde</section><text>mthong nas lha rgyun na spyod pa de rnams rab tu rgyug par byed do/ /rdzing bu de dag rnams kyi chu ni shin du rab tu dang ba/ mdog dang / dbyibs dang / mchog tu dri zhim pa'i chu rnams lha de dag gis yang dag par mthong nas rdzing bu de</text></item>
<item><p>52b3</p><section>mdo sde</section><text>dag rnams su rims kyis zhugs te/ lhan cig spyod pa dang bcas nas chu'i rtsed mo rnams byed par 'gyur bas 'dod pa'i yon tan lngas ches phun sum tshogs pa la nye bar longs spyod pa de dag rnam pa de lta bu'i dga'</text></item>
<item><p>52b4</p><section>mdo sde</section><text>ba yang dag par skye zhing rnam pa du mar dga' bar byas na/ gzhan yang mchog tu yid 'phrog pa'i sgra 'byung bar 'gyur te/ rnam par 'dres pa rnam pa sna tshogs pa rnams la 'di lta ste/ klu'i sgra dang / dri za'i sgra dang / chu'i sgra</text></item>
<item><p>52b5</p><section>mdo sde</section><text>dang / rnam pa sna tshogs par bya sgra 'byin te/ sgra de dag rnams phan tshun du rnam par 'dres pa dang / phan tshun du tshig tha mi dad pa rnams kyis dga' bar gyur pa'i tshig dang gcig tu rgyun na sgra sgrogs pa kun nas</text></item>
<item><p>52b6</p><section>mdo sde</section><text>'dres pa rnams kyang de bzhin du mdzes pa dang / de lhan cig spyod pa dang bcas pa'i lha de dag rnams dang / bya rnam par sgra 'byin pa kun du 'dres pa rnams dang / de bzhin du de dag rnams kyi glu'i sgra du ma rnam par</text></item>
<item><p>52b7</p><section>mdo sde</section><text>'dres pa'i tshig rnams thos na yid 'phrog par 'byung ngo / /gang dag ri'i gseb gzhan rnams la lha rnams rtse dga' ba de dag rnams kyi de na 'dod pa thams cad mchog tu phun sum tshogs pa la rtse ba rnams la gtso</text></item>
<item><p>52b8</p><section>mdo sde</section><text>bor mi byed do/ /gang yang phyogs gzhan na ri dgas dang bya rnams dga' bar byed cing / rnam pa sna tshogs par mchog tu dga' bar gyur pa'i bza' ba gang yin pa rnams za bar byed pa de rjes su btang nas/ rna ba dang mig g.yo</text></item>
<item><p>53a1</p><section>mdo sde</section><text>ba med par gang rnam par 'dres pa'i bya'i rnam par brjod pa dang / legs par 'dres pa'i glu'i sgra rnams nyan par byed do/ /de ltar blangs pa'i mi rtag pa mchog tu dga' ba gang dag lan cig dang / lan cig ma yin</text></item>
<item><p>53a2</p><section>mdo sde</section><text>par yang glu'i sgra rnams nyan par byed do/ /de ltar glu 'di'i sgra dga' bar gyur pa yin te/ gang las gzhan na gnas pa'i lha'i tshogs rnams kyang spro bar 'gyur ba yin no/ /de nas de ltar rgyun na rab tu rnam par rgyu ba'i lha rnams</text></item>
<item><p>53a3</p><section>mdo sde</section><text>dus shin du ring por mchog tu dga' bar gyur pa'i gzhi rdzing bu lnga la bde ba la longs spyod nas/ gang na btung ba dga' ba zhes bya ba'i nags btung bas yang dag par gang ba bgrod na dga' bar gyur pa der 'gro'o/ /btung ba'i don dang</text></item>
<item><p>53a4</p><section>mdo sde</section><text>rgyags pas gnas pa'i don du de gang gi tshe btung ba'i don du dga' ba der rim gyis phyin par 'gyur ro/ /de'i tshe legs par byas pa'i las kyis btung ba gzhal du med pa thams cad kyi chu klung rab tu dang ba'i chu la de dag rnams</text></item>
<item><p>53a5</p><section>mdo sde</section><text>chu de'i nang du nub par zhugs so/ /mchog tu dri dang / ro dang / kha dog phun sum tshogs pa'i rtsi dag 'byung bar 'gyur ro/ /btung ba gang gi re shig dri nyid kyang dpag tshad ltar 'gro bar 'gyur ro/ /rjes su 'thun pa dang</text></item>
<item><p>53a6</p><section>mdo sde</section><text>bzlog par yang lngas 'gro bar 'gyur ro/ /ji ltar yang lha rnams ji ltar 'dod pa de kho na bzhin du 'thung ba de dag rnams 'grub par 'gyur ro/ /rjes su chags pa'i sems kyi dbang gis mchog tu 'jig pa rnams</text></item>
<item><p>53a7</p><section>mdo sde</section><text>kyi bde ba'i rtse mo de dag rnams yin no/ /'di lta ste/ ji ltar 'dod par gnas rnams su rgyu ba'i skyes bu ni rang gnas dang bral bar gyur na yang rang gi sems bde bar kun du rgyu bas bde ba 'phel na gang yang</text></item>
<item><p>53a8</p><section>mdo sde</section><text>'dod pa'i yon tan lnga phun sum tshogs pa rnga skad yan lag lnga pa dang bcas pa dang / rnam pa du mar rang dbang du gyur pa rnams dga' ba la lta smos kyang ci dgos/ de dag de ltar rtse bar gyur pa rnams btung ba gang</text></item>
<item><p>53b1</p><section>mdo sde</section><text>btung ba'i skyon rnams thams cad dang bral ba/ snying la kun nas legs par ldan pa gang yang dri zhim po phun sum tshogs pa rnams 'thung bar byed de/ rnam pa de lta bu'i dga' ba skye bar 'gyur ba de ni gang brjod par yang mi</text></item>
<item><p>53b2</p><section>mdo sde</section><text>nus so/ /de ltar rgyags pas rnam par rgyu ba'i lha de dag rnams rtsi 'thung bar byed la lhan cig spyod pa dang bcas pa rnams dus yun ring du rjes su 'jug go/ /sred pas rnam par zhen pa'i yid thog ma med pa'i dus na 'jug pa</text></item>
<item><p>53b3</p><section>mdo sde</section><text>nyams su myong ba rnams de kho na bzhin du goms par byed pas sred pa'i dug gis rnam par rgyags pa de ltar ngoms pa med pa'i rgyun na gnas pa'i lha de dag rnams 'di snyam du sems te/ ma mthong na yang bdag cag rnams rgyun</text></item>
<item><p>53b4</p><section>mdo sde</section><text>gyis ri 'di'i rgyab tu mngon par 'dzeg par bya'o zhes de ltar de dag rnams phan tshun 'thun par rjes su 'jug pa'i yid gcig pa nyid du 'dun pa skyes par gyur nas de ltar yin no zhes byas nas thams cad kyang yid 'thun par byas</text></item>
<item><p>53b5</p><section>mdo sde</section><text>te/ gang na ri de yod par rab tu dga' ba'i yid kyis mchog tu gsal ba dang ldan pa de'i gzi brjid 'bar bar gyur pa rang gi las la longs spyod pas gang na rgyun gyi ri'i steng der 'phyo ba'i sems kyis 'babs par byed do/ /phyin</text></item>
<item><p>53b6</p><section>mdo sde</section><text>nas kyang mchog tu rdzu 'phrul che bas yan lag lnga dang ldan pa'i rnga skad dang yang dag par ldan pas phyogs 'jig par byed pa dri mchog gis kyang gsal bar byed do/ /nam mkha'i dkyil na skar ma bas ches lhag pa'i lus rtse</text></item>
<item><p>53b7</p><section>mdo sde</section><text>ba dang ldan pas 'khod par byed do/ /'khod nas rdzu 'phrul dang ldan pas mchog tu legs par byas pa'i las dang ldan pas gang nas de mthong bar 'gyur ba'i ri'i rgyab na dril bu g.yer kha rnams dang / 'bab chu dang / chu klung dang</text></item>
<item><p>53b8</p><section>mdo sde</section><text>rdzing bu dang / tshal dang / 'jug ngogs dang / me tog dang / bya'i sgra skad phun sum tshogs pa dang / lha rdzas mchog gi dri dang / rab tu dang ba dang / nye 'khor yang kun du mnyam pa dang / 'od dang ldan pa'i ri de'i rgyab tu phyin</text></item>
<item><p>54a1</p><section>mdo sde</section><text>nas slar nyid kyang nam mkha' la 'khod do/ /mchog tu skyid pa'i lhan cig spyod pa'i grogs rnams dang bcas pa la lha kha cig gi ni brgya kho na'o/ /gzhan gyi ni nyis brgya'o/ /de men rnams kyi ni sum brgya'o/ /</text></item>
<item><p>54a2</p><section>mdo sde</section><text>de bzhin du rang gi las kyi khyad par gyis khyad par du gyur pa yin no/ /lhan cig spyod pa'i 'khor 'phel ba dang 'grib pa ni gzhan kha cig gi ni stong ngo / /gzhan gyi ni stong phrag gnyis so/ /gzhan rnams kyi ni stong phrag gsum</text></item>
<item><p>54a3</p><section>mdo sde</section><text>ste/ de ltar ji srid du stong phrag nyi shur 'gyur ro/ /rnam pa sna tshogs pa'i gar dang rnga skad kyi sgras bsgrags par gyur pa na dga' zhing glu yang len pas nags nas nags gzhan nye bar sten to/ /de bzhin du pad ma'i nags</text></item>
<item><p>54a4</p><section>mdo sde</section><text>nas rtsi byed pad ma'i nags rnams su 'gro la rtsi 'byung ba dang yang dag par ldan pa rnams nas rtsi'i nags su 'gro bar 'gyur te/ lha de dag rnams rnga skad yan lag lnga nye bar sgrogs par gyur pa'i ri de'i rgyab de na</text></item>
<item><p>54a5</p><section>mdo sde</section><text>gzhan dga' ba lhag par gyur pa'i khams mchog dang rab tu ldan par gyur pa rnams la 'di lta ste/ gang dag rdo yin pa de dag rnams ni thams cad kyang rin po che'i rang bzhin mchog tu rnam par bkra ba'i cha shas kyi sa'i</text></item>
<item><p>54a6</p><section>mdo sde</section><text>cha rnams yin no/ /nyi ma bas ches lhag pa'i 'od rnams dang ldan pa/ mnan na nem la bteg na 'phar ba ni ji ltar 'dzam bu'i gling pa rnams kyi go na kI mchog tu 'jam pa'i ras bal gyis bkang ba 'am/ gang nang</text></item>
<item><p>54a7</p><section>mdo sde</section><text>tshangs can du gyur pa mnan na nem la bteg na 'phar ba rnams sam/ 'jam por gyur pa gzhan yang rung ste rkang pa bzhag gam ma bzhag pa na yang nem par byed pa rnams yin no/ /de bzhin du rgyun gyi ri gang</text></item>
<item><p>54a8</p><section>mdo sde</section><text>yin pa de'i rgyab na gang cung zad rin po cher gyur pa 'am/ sa'i cha 'am/ ljon shing gi yal ga 'am/ ri'i rtse mo 'am/ ud pa la 'am/ nor bu'i rang bzhin rnams kyang rung ste/ de thams cad mchog tu</text></item>
<item><p>54b1</p><section>mdo sde</section><text>'jam pa dang mchog tu reg na bde ba dang / mchog tu mthong na yid 'phrog pas dga' ba ni ji ltar rnam par bkra ba rnams dang 'dra ba yin no/ /rnam par bkra bar gyur pa'i ri de'i rgyab tu phyin nas lha de rnams dga' bar byed cing</text></item>
<item><p>54b2</p><section>mdo sde</section><text>yongs su spyod do/ /rnam pa sna tshogs pa'i bde ba'i skal ba can rnams lhan cig spyod pa'i 'khor ba dang bcas pa phan tshun du de la rjes su song bas chags pa'i yid can 'dod pa'i yon tan thams cad phun sum tshogs pa'i</text></item>
<item><p>54b3</p><section>mdo sde</section><text>reg bya'i bde ba nyams su myong bar byed do/ /rgyun gyi ri'i rgyab tu phyin nas mchog tu dga' bar gyur pa'i lha brgya stong phrag du ma'i tshogs kyis gang ba thams cad nas kyang glu dang gar mchog dang ldan pa'i lha'i bu mos yongs</text></item>
<item><p>54b4</p><section>mdo sde</section><text>su bskor bas lha de dag lha'i yul gyi bde ba rnams nyams su myong bar byed do/ /de dag rnams de ltar dga' bas dus yun ring por yan lag lnga dang ldan pa'i rnga skad dang / yul lnga'i bde ba rnams kyang nyams su myong bas</text></item>
<item><p>54b5</p><section>mdo sde</section><text>dus ring po 'das par byas nas tshogs pa rnams dang / 'dus pa rnams dga' bar byed cing glu mchog gi sgra rnams la yang rab tu chags par gyur pa las nam zhig gi tshe na 'thab bral ba'i 'jig rten pa rnams kyis</text></item>
<item><p>54b6</p><section>mdo sde</section><text>mthong ma myong ba mchog tu ming du bya ba'i 'od chen po mchog tu phal che ba gzhan zhig de dag rnams kyis mthong nas lha gang dag sems stobs chung ba de dag rnams las kha cig ni ma bzod par gyur pas mig gnyis lag</text></item>
<item><p>54b7</p><section>mdo sde</section><text>pas bkab nas sa la 'gyel bar gyur to/ /lha gzhan kha cig ni 'od ma bzod nas shing gi go skabs rnams su bzha' bar gyur to/ /rin po che'i rang bzhin gyi phug gi nang du yang lhan cig spyod pa'i 'khor dang</text></item>
<item><p>54b8</p><section>mdo sde</section><text>bcas te gab par gyur to/ /lha gzhan gang dag sems stobs lhag par gyur pa de dag ni sems stobs dang ldan pas tshogs pa rnams de kho na bzhin du byas nas shin du ngo mtshar bas yid tshim par phyir</text></item>
<item><p>55a1</p><section>mdo sde</section><text>nyid kyang des 'gal bar byed par yang mi rtsi bar lta bar byed par rtsom ste/ 'di ci zhig yin par gyur na/ de lta bu 'di gang gi yin rnam pa de lta bu gang yin pa'i 'od gang gis ri 'di'i rgyab tu de lta bu'i 'od kyis dga'</text></item>
<item><p>55a2</p><section>mdo sde</section><text>ba de lta bu'i rin po che dang ldan pa/ de ltar kun nas 'bar ba dang ldan par gyur pa/ de skad du yang brjod nas ji ltar bdag cag rnams kyis sngar nam yang ma mthong ngo zhes de ltar yid la byas te/ nam mkha' la blta bar</text></item>
<item><p>55a3</p><section>mdo sde</section><text>brtsams pa na ji srid du 'od chen por gyur pa lhung ba mthong ste/ mchog tu gyur pa'i 'od 'bar ba dang ldan pa dang / g.yo bar gyur pa ltar nam mkha' las lhung ngo / /lhung bar gyur pa'i 'od de la kun du lta bar byed cing 'od lhung</text></item>
<item><p>55a4</p><section>mdo sde</section><text>ba 'di'i 'od kyi tshad ni ci tsam cig yin par gyur na zhes de'i tshad tsam 'ba' zhig rnam par brtags pa tsam gyis bltas nas gleng rjod kyang byed de/ ji ltar dpag tshad lnga stong rnams su 'thab bral gyi nam mkha' la rab tu 'bar</text></item>
<item><p>55a5</p><section>mdo sde</section><text>ba bzhin du 'od 'bab cing rab tu lhung ste/ rnam pa de lta bu'i 'od byed pa 'di gzhal bar yang mi nus so/ /de nas ji ltar 'od de dang nye bar gyur pa de ltar mchog tu sems stobs dang ldan par gyur pa'i lha des kyang lta bar mi nus</text></item>
<item><p>55a6</p><section>mdo sde</section><text>pas mig dag 'dzums par byed do/ /de ci'i phyir zhe na/ gzi brjid gang ma bzod pas mig rnams kyis rtogs pa'i yul ma yin pa'i phyir te/ slar yang mig 'gebs par byed do/ /lag pas yud tsam cig bkab nas slar</text></item>
<item><p>55a7</p><section>mdo sde</section><text>yang ca co legs par skyed pa'i yid can rnams phyir mig rnam par phye nas slar yang nam mkha' de nyid la yang dag par lta bar byed do/ /de nas slar yang nam mkha' de nyid la lta'o/ /de nas phyis yang nye bar song nas lta bar</text></item>
<item><p>55a8</p><section>mdo sde</section><text>byed do/ /de'i tshe de ltar gyur pa'i 'od de la the tsom du gyur pa'i yid kyis phan tshun du gtam byed pa ni de ltar ngo mtshar skyes pa nam mkha' las rab tu lhung bar gyur pa 'di dag ci yin/ tshan pa rnams kyis kyang bzla bar</text></item>
<item><p>55b1</p><section>mdo sde</section><text>nus pa ma yin pa gang gis lha'i 'jig rten 'di thams cad rab tu 'bar bar gyur pa nyid kyi rnam pa de lta bu ngo mtshar ba 'di ci yin/ de nas 'od bab par gyur cing rab tu lhung bar gyur pa'i 'od de nyid dus shin du ring ba na nam</text></item>
<item><p>55b2</p><section>mdo sde</section><text>mkhar rab tu zhi zhing nub la nges par 'gags par gyur to/ /nam mkha' la gnas nas rab tu bab par gyur pa de legs par 'gags pa dang / de nas lha gang dag shin du sems stobs dman par gyur pa de dag rnams</text></item>
<item><p>55b3</p><section>mdo sde</section><text>de 'gags par gyur pa'i tshe na phyir yang phug gi sgo rnams nas byung nas rjes su spyod pa'i 'khor dang bcas pa rnams 'jigs pa dang bral nas de dag phan tshun du gtam byed pa/ rmad du byung bar gyur pa dang / ngo mtshar ba</text></item>
<item><p>55b4</p><section>mdo sde</section><text>skyed pa dang / bdag cag rnams 'jigs par byed pa po byung ba 'di dag ci yin zhes so/ /de nas de skad smras nas kyang de nas de kho na skad phan tshun du brjod kyang legs par shes pa yang ma yin no/ /de nas ngo mtshar ba cig</text></item>
<item><p>55b5</p><section>mdo sde</section><text>byung ba de dag ci yin zhes de ltar dus ring du so sor rtog par byed do/ /cung zad cig ni ngo mtshar bas yin la/ rmad du byung ba de dag ci byung ba yin zhes de nas de ltar dus yun ring du rtog pa cung zad cig ni 'jigs pas</text></item>
<item><p>55b6</p><section>mdo sde</section><text>yin no/ /de nas de ltar rgyun gyi rgyab na gnas pa'i lha rnams dga' ba dang / kun du spyod par yang byed pa las gzhan yang g.yo ba'i sems yin pas dang / yul gyis kun nas 'phrogs pa'i phyir rnam pa du ma</text></item>
<item><p>55b7</p><section>mdo sde</section><text>spyod cing kun du spyod par yang byed de/ rnam pa mang po dang rnam par rtog pa du mar rnga skad yan lag lnga pas nags dang tshal rnams su dus yun ring po 'da' bar lha dang lha mo brgya stong phrag khrag khrig du mas yongs su</text></item>
<item><p>55b8</p><section>mdo sde</section><text>bskor nas lha shin du 'thab bral dang / shin du 'thab bral gyi mnga' bdag mu su lun d+ha rgyun gyi rgyab de nyid na gnas te/ rnga skad yan lag lnga pas nye bar sgrogs par byed do/ /dus ring du 'da' bar yang lha dang</text></item>
<item><p>56a1</p><section>mdo sde</section><text>lha mo khrag khrig brgya stong du mas yongs su bskor te/ shin du 'thab bral gyi mnga' bdag mu su lun d+ha dang de kho na bzhin du rgyun gyi rgyab tu gnas nas rnga skad yan lag lnga pa bsgrags par gyur pa dang /</text></item>
<item><p>56a2</p><section>mdo sde</section><text>yid kyang rab kyi mchog tu dga' bas pad ma'i stan rnams la yang legs par gnas pa rnams la/ lha brgya stong du mas rgyan dang cha byad sna tshogs pa dang ldan pa 'od zer yang du ma dang ldan pa rnams kyis glu dang rol mo</text></item>
<item><p>56a3</p><section>mdo sde</section><text>brgya stong nye bar bsgrags par gyur pa mchog tu snyan par rjes su zhugs pa yid shin du rab tu dga' bas ri de la rtag tu nam mkha' gang ba bzhin du ste/ de na gnas pa'i tshogs pa thams cad kyis rnam pa du ma dang /</text></item>
<item><p>56a4</p><section>mdo sde</section><text>rgyan dang cha byad du ma dang / gzugs du ma dang / yon tan brgya stong du ma rnams dang ldan pa'i lha'i bu mo rnams kyis yongs su bskor te ri de'i rgyab na lha'i tshogs rnams gnas nas 'dod pa'i yon tan lngas dga' bar</text></item>
<item><p>56a5</p><section>mdo sde</section><text>byed pa rnams mthong ngo / /de dag rnams 'thab bral gyi mnga' bdag gis mngon par mthong nas shin du mchog tu rangs pas lhan cig rjes su spyod pa dang bcas pa rnams rings pa dang bcas pa nyid kyis tshogs pa'i rgyun</text></item>
<item><p>56a6</p><section>mdo sde</section><text>gang la so sor gnas par nye bar rgyug par byed la/ de dag rnams kyis kyang mu su lun d+ha de mngon par mthong nas rings pa dang bcas pas gang na lha'i bdag po yod pa der phyi bzhin 'brang ba'i 'khor dang bcas pa</text></item>
<item><p>56a7</p><section>mdo sde</section><text>rnams nye bar rgyug par byed de/ rol mo dang glu dang bcas pa la glu la rab tu rjes su dga' ba'i yid can de dag rnams phan tshun 'dre bar gyur pas gnas bzhin du rtag tu nam mkha' la dang / ri de'i rgyab la yang gar</text></item>
<item><p>56a8</p><section>mdo sde</section><text>byed par 'gyur ba dang / glu len par 'gyur bas kyang mu su lun d+ha mngon par stod par byed cing / rnga skad yan lag lnga dang legs par ldan zhing yang dag par ldan pas dus yun ring por rtsed mo du ma byed do/ /de dag</text></item>
<item><p>56b1</p><section>mdo sde</section><text>rnams de ltar rtse bar byed pa dang dga' bar yang byed pa las/ gzhan yang dus ring du 'da' bar gyur pa na rnam pa de srid kho na'i 'od kun du byung bar gyur pa ni snga ma kho na bzhin te/ de nas gzhan yang lha rnams skyes pa ni</text></item>
<item><p>56b2</p><section>mdo sde</section><text>mchog tu ngo mtshar ba yang dag par skyes pa ste/ gzhan 'ga' zhig ni shin du 'jigs pa'i yid kyis gang na lha'i bdag po yod pa der yang dag par 'khyud par byed de/ shin tu skrag pa snying la rjes su zhugs pa'i phyir ro/ /</text></item>
<item><p>56b3</p><section>mdo sde</section><text>gzhan ni nam mkha'i dkyil du lta bar gyur pas dkyil de la ched che ba skye'o/ /gzhan 'od de lhung ba'i don gang yin pa thos pa rnams ni lhung ba de nges par shes pa po lha mu su lun d+ha la sogs pa bag med pa dang bral ba rnams de'i</text></item>
<item><p>56b4</p><section>mdo sde</section><text>tshe gus pa dang ma bral bas sangs rgyas la rab tu phyag 'tshal bar byed do/ /gzhan dag ni sems stobs nyams pa dang brtan par gnas pa bcom pas phug gi sgo dang shing gseb rnams su gab par 'gyur ro/ /gzhan ni slar</text></item>
<item><p>56b5</p><section>mdo sde</section><text>yang gang na 'thab bral gyi bdag po yod pa der skyabs pa'i don du rgyug par byed de/ skyabs btsal ba'i don du'o/ /de dag de ltar mchog tu ngo mtshar rmad du byung ba'i shes pa po mngon par mthong nas thams cad kyi mu</text></item>
<item><p>56b6</p><section>mdo sde</section><text>su lun d+ha la gsol pa/ 'od nam mkha' la gnas nas lhung ba gang yin pa de dag ji lta ba bzhin du lhas shes par mdzad du gsol/ lha legs par shes par mdzod dang rnam pa de lta bu ltung ba de ci lags/ de nas</text></item>
<item><p>56b7</p><section>mdo sde</section><text>lha de dag rnams gang yin pas mi shes pa'i don de dag rnams kyis lha'i bdag po de la 'di skad ces smras so/ /ji lta bar bdag cag rnams kyis mi 'tshal na lha rnams kyi bdag po ngo mtshar ba de dag ci lags/ 'di dag</text></item>
<item><p>56b8</p><section>mdo sde</section><text>bdag cag gis mthong lags kyang rtogs pa ni ma lags rnam pa de lta bu 'di ci lags/ de nas lha'i tshogs thams cad 'dus pa la 'thab bral ba rnams kyi bdag pos 'di skad ces brjod do/ /rung gis gang zhig bdag</text></item>
<item><p>57a1</p><section>mdo sde</section><text>nyid thams cad kho nas nam mkha' las lhung ba de dag ni/ mchog tu nges par 'bar ba gang yin pa de ni mig las 'das nas lhag par gnas pa/ khyed rnams kun nas skrag par byed pa dang ngo mtshar ba skyed par byed</text></item>
<item><p>57a2</p><section>mdo sde</section><text>pa rnams nyon cig /de nas ngo mtshar bas yid tshim pa med pa'i kun nas 'dus pa de dag rnams nyid thams cad la 'thab bral gyi bdag po des 'di skad brjod de/ nyon cig dang gang yang lhung ba de dag ni rnam pa thams cad du tshad dang /</text></item>
<item><p>57a3</p><section>mdo sde</section><text>mdog dang / dbyibs dang / tshe'i tshad ring ba dang / so so'i las rnams kyang re re zhing brgya 'gyur gyis lhag par gyur pa'i lha'i rigs bdag cag gi steng na gnas pa ni/ byang chub sems dpa' rnams kyi gzhal yas</text></item>
<item><p>57a4</p><section>mdo sde</section><text>khang ste/ mchog tu rnam par dag pa'i tshul khrims rnam pa lnga ma nyams pa/ ma brtol ba/ ma zags pa/ brtan pa/ snying po dang ldan pa dang rnam pa du mar yang ste/ mir gyur pa gang dag lus zhig nas mtho ris bde</text></item>
<item><p>57a5</p><section>mdo sde</section><text>'gro'i 'jig rten dga' ldan gyi lha zhes bya ba de dag rnams kyi nang du skye bar 'gyur ro/ /de dag gi yang rtsed mo gang yin pa dang / dga' ba gang yin pa dang / nags tshal gang yin pa dang / lha'i bu mo gang yin pa dang / 'od zer</text></item>
<item><p>57a6</p><section>mdo sde</section><text>gyi rnam pa ji lta bu gang yin pa dang / gang yang gzugs dang / gzi brjid gang yin pa dang / gang yang shes rab dang / gang yang tshe ring ba dang / ji srid du rnam pa du ma rnams dang gang yang bde ba rnams dang lus dang /</text></item>
<item><p>57a7</p><section>mdo sde</section><text>yid dang / gang yang longs spyod dang / rnam pa ji lta bu'i gzugs kyi lha mo rnams kyi yang khyad par la 'thab bral gyi lhas bcu drug char yang mi phod do/ /de dag rnams kyi gzi brjid gang yin pa 'di bdag cag rnams</text></item>
<item><p>57a8</p><section>mdo sde</section><text>kyis brjod par mi nus so/ /de dag rnams kyi khyad par gyis bdag cag rnams srin bu me khyer tsam du yang gzi brjid kyis mi phod la longs spyod kyis kyang mi chog gi cung zad tsam cha 'dra bar zad do/ /de dus ring por rnam</text></item>
<item><p>57b1</p><section>mdo sde</section><text>pa du mar bde ba rnams la longs spyad nas lha'i mchog tu dga' bar gyur pa'i bde ba mchog 'dod pa'i yon tan lnga dang ldan par gyur pa rnam pa sna tshogs pa'i yul la longs spyod pa dga' bar gyur pa ni 'thab bral gyi</text></item>
<item><p>57b2</p><section>mdo sde</section><text>lha rnams las rim pa thams cad kyis shin du 'das pa yin zhing / dus yun ring du 'das pa'i phyir dang / de'i las rnams kyang zad pas dang / mi rtag pa'i thog nges par bab pas dang / nges par myong bar</text></item>
<item><p>57b3</p><section>mdo sde</section><text>'gyur ba yin pas te/ sems can thams cad kyis nges par myong bar 'gyur bar nges pa ni gang longs spyod dang na tshod dang shes pa rnams sems can thams cad kyis nges par myong bar 'gyur ba ni mi rtag pa'i dbang gis</text></item>
<item><p>57b4</p><section>mdo sde</section><text>na/ tshe yongs su zad pas dang / legs par byas pa'i las rnams kyang yongs su zad par gyur nas 'chi 'phos nas dga' ldan gyi lha'i rigs de las lhung ba yin no/ /'byung bar 'gyur ba'i 'dus byas de ni sna</text></item>
<item><p>57b5</p><section>mdo sde</section><text>tshogs pa'i bud shing dang chu dang yang dag par ldan pas 'di lta ste/ skye ba dang ldan pa'i yan lag rnams kyang gang skyes pa'i 'dus byas rnams ni stobs kyis mi 'jigs pa de ni khams gsum na yod pa ma yin te/</text></item>
<item><p>57b6</p><section>mdo sde</section><text>mi zad pa dang mthar thug par mi 'gyur na ni de dag rtag par 'gyur ba zhig na/ sems can dang bcas pa rnams la gnas skabs 'di ni dmigs pa yang ma yin te/ 'dus byas rnams ni 'jig par</text></item>
<item><p>57b7</p><section>mdo sde</section><text>'gyur ba'i ngo bo yin pa'i phyir ro/ /sems can nges par lhung ba'i mtha' ma yin pas bdag cag gi lha'i rigs su de dga' ldan nas lhung ngo / /de'i yang legs par byas pa'i las zad nas de'i rjes nyid</text></item>
<item><p>57b8</p><section>mdo sde</section><text>la 'chi 'pho bar 'gyur ro/ /snum dang sdong bu zad pa na sgron ma sgron ma'i yul phyogs su dus kyi rlung gis yid rnams rab tu nyams par 'gyur ro/ /ji ltar sa bon gyi rnam pa nyams pa'i dus kyi rjes thogs la</text></item>
<item><p>58a1</p><section>mdo sde</section><text>myu gu skye bar 'gyur ba de bzhin du las dang bcas par lkog tu gyur pa'i tshe yongs su zad par gyur pa de dag de'i rjes la de ltar 'chi 'pho'o/ /de'i 'od de dag khyed kyis mthong bar zad do/ /las yongs su</text></item>
<item><p>58a2</p><section>mdo sde</section><text>zad nas shi ba'i ro de'i lus rnam par nyams pa de'i 'od kyang 'di yin na/ gang yang gzhan las gcig gis yongs su sprul pa'i mchog tu rgya che bas mchog tu rgya che bar gyur pa nges par 'byung ba'i las kyi 'bras</text></item>
<item><p>58a3</p><section>mdo sde</section><text>bu dge bas sprul pa mchog tu 'od kyi rang bzhin yin pa de'i dpe brjod pa 'dis ni/ kye 'thab bral ba rnams dpe brjod pa go bar gyis shig dang / gang la rnam pa 'di lta bu'i 'od yod na 'od dang rgyan du mas mngon par</text></item>
<item><p>58a4</p><section>mdo sde</section><text>brgyan pa mchog tu yid du 'ong ba gang yin pa'i dpe brjod par bya bar mi nus te/ de rnam pa 'di lta bu'i dge ba'i las kyis bzhi 'gyur du sprul pa de yang yongs su nyams par gyur na/ sum 'gyur gyi shin du chung ba'i</text></item>
<item><p>58a5</p><section>mdo sde</section><text>las kyis sprul pa 'thab bral ba rnams su skyes pa khyed cag rnams kyi bdag gi dngos po rnyog ma dang bcas pa dman pa'i lus rnams la lta ci smos/ de nas de'i tshe mu su lun d+has tshigs su bcad pa brjod pa ji</text></item>
<item><p>58a6</p><section>mdo sde</section><text>ltar/ mi rtag mig bzlog 'od kyis ni/ /rab tu bsregs pa dga' ldan lha/ /de dbang ltos nas nges par 'gag /mar me snum ni zad pa bzhin/ /las kyis 'phen pas 'phangs pa yin/ /bcu gnyis</text></item>
<item><p>58a7</p><section>mdo sde</section><text>rtsibs ni stobs po che/ /las kyi 'khor lo 'khor ba 'di/ /ltung zhing skye bas g.yo ba yin/ /rnam pa sna tshogs yul brtsom pa/ /du ma'i kha dang ldan pa yi/ /dga' ldan ltung 'gyur rang dbang med/ /dus</text></item>
<item><p>58a8</p><section>mdo sde</section><text>kyi dbang gis 'ong ba yin/ /dus kyi dbang gis zhugs pa ni/ /ji ltar shing rnams skye ba yin/ /de yang dus dang phrad nas ni/ /'od ni 'dir ni 'ongs pa yin/ /ji ltar dus ni legs phyin nas/ /lha ni bde</text></item>
<item><p>58b1</p><section>mdo sde</section><text>bar 'gyur ba yin/ /phyi nas de nyid kun btang nas/ /dbang dang bral bas de ltung ngo / /las kyi dus ni yongs thob nas/ /'jig rten 'di ni yongs su 'phel/ /bde ldan sdug bsngal ldan 'gyur ba/ /dus kyi dbang</text></item>
<item><p>58b2</p><section>mdo sde</section><text>gis 'ong ba yin/ /gal te bde 'am sdug kyang rung / /'jig rten rtag par yid brtan min/ /rgyu dang rkyen gyis bskyed pa yi/ /bde sdug rnam pa tha dad de/ /yod min bde ba 'ga' zhig ni/ /de dag las dbang rjes su 'gro/ /de ltar</text></item>
<item><p>58b3</p><section>mdo sde</section><text>sdug bsngal mi 'dod kyang / /skyes bu las kyi rgyu can yin/ /phan tshun 'bras bu kun byung nas/ /'dus byas kun ni rab tu 'jug /de nyid rgyur ni shes byas pas/ /'phags pa'i bden pa bzhi yin te/ /'phags pa'i</text></item>
<item><p>58b4</p><section>mdo sde</section><text>bden pa rtogs pa yi/ /skyes bu rtag tu grol ba yin/ /yul la shin du rmongs pa yi/ /skye dgu 'khor ba 'khor lo bzhin/ /don rig de nyid la mkhas pa'i/ /skye bo yang ni grol ba yin/ /de de ltar rtogs sems can</text></item>
<item><p>58b5</p><section>mdo sde</section><text>ni/ /skye dgu thams cad rtag pa min/ /blo ldan legs par bya ba gyis/ /skyon rnams kyang ni spang bar gyis/ /de ltar 'jigs pa dang bcas pa'i 'thab bral gyi lha shin du 'thab bral la</text></item>
<item><p>58b6</p><section>mdo sde</section><text>sogs pa de dag rnams la rnam par rtog pa du mas kyang lam de ston pa po chos nyid dang nye bar 'brel ba'i 'thab bral gyi mnga' bdag des chos bstan to/ /de nas lha de rnams bsam pa tha dad pa skyes pa'i</text></item>
<item><p>58b7</p><section>mdo sde</section><text>yid can rnams la 'ga' zhig ni skyo bar gyur pa'i yid can du 'gyur ro/ /kha cig ni 'khor ba la mngon par phyogs par gyur pa'i yid can du gyur to/ /gzhan ni rab tu 'jigs pa'i yid skyes so/ /gzhan ni mi slu ba'i</text></item>
<item><p>58b8</p><section>mdo sde</section><text>tshig thos nas slar yang 'jug par byed pa'i yid kyis yul de rnams la ched du byed pas nags dang nye ba'i nags dang yang dag par ldan pa'i rnam pa sna tshogs pa'i bskyed mos tshal dang / 'bab chu dang / rdzing bu dang ldan pa/ khris shing dang</text></item>
<item><p>59a1</p><section>mdo sde</section><text>ljon pas gang ba dang / rin po che'i khrod dga' ba rnams na bya'i skad rnam pa sna tshogs pa thos na yid 'phrog pa/ pad ma'i rdzing bu brgyas brgyan pas dga' bar gyur pa na rin po che bdun dang ldan pa de la sgra dang /</text></item>
<item><p>59a2</p><section>mdo sde</section><text>reg bya dang / ro dang / gzugs dang / dri rnams kyi yul dang / glu mkhan du ma yid du 'ong bas bsten pas rgyun gyi ri'i rgyab dga' ba na rjes bzhin 'brang ba'i 'khor dang bcas pa yul la 'chums pa'i skye bo de mchog tu ma</text></item>
<item><p>59a3</p><section>mdo sde</section><text>bgrangs par phyir yang dga' ba'i yul gyi dbang du gyur nas lhan cig spyod pa'i 'khor gyis bskor nas dga' zhing kun du spyod do/ /rnam pa sna tshogs pa'i yul gyi bde ba rnam pa du ma la brten nas bsgrub par dka' ba'i ri</text></item>
<item><p>59a4</p><section>mdo sde</section><text>las gyur pa'i sems spre'u de rnam pa de lta bu'i bde ba dang yang dag par ldan pa'i lha rdzas kyi bde ba nyams su myong bar gyur pa las/ gzhan yang gang na rtsed mo'i nags legs par gnas par de dag nyid dang mu su lun d+ha dang</text></item>
<item><p>59a5</p><section>mdo sde</section><text>bcas pa rnams kha cig ni nam mkha' las so/ /kha cig ni bzhon pa chen po rnams kyis so/ /kha cig ni rnam par rtog pa du ma dang ldan pa'i shing rta'i bzhon pa la zhon pa la 'di lta ste/ rma bya'i rgyab tu dang / kha</text></item>
<item><p>59a6</p><section>mdo sde</section><text>cig ni glang po che'i bzhon pas so/ /kha cig ni ngang pa'i bzhon pas so/ /kha cig ni kA ran Da ba'i rang bzhin gyi bzhon pas so/ /kha cig ni bud med kyi tshogs kyis yongs su bskor nas glu len par byed de/ glu</text></item>
<item><p>59a7</p><section>mdo sde</section><text>dang / rnga sgra dang / rol mo'i sgra kun du sgrogs pas mtho ris kyi nye ba'i nags su byed pas mu su lun d+ha sdun du byas nas gang na rtsed mo'i nags zhes bya ba'i nags mu su lun d+ha'i gnas yod pa der nye bar 'gro'o/ /</text></item>
<item><p>59a8</p><section>mdo sde</section><text>rnam pa sna tshogs pas bskyed pa'i blos gnas de lha 'ga' zhig ni yid 'byung bar 'gyur ro/ /kha cig ni bag med pa la gnas pas de bzhin du dga' bar byed de/ rnam par rtog pa du mas yul gyi bde ba</text></item>
<item><p>59b1</p><section>mdo sde</section><text>rnams la'o/ /de ltar gang rtsed mo'i nags na rgyun du gnas pa'i 'thab bral gyi lha rnams dang / gzhan yang tshogs pa rgyu ba na gnas pa de dag rnams yang rgyun gyi ri'i rgyab tu rnam pa sna tshogs pa'i bsam pa can rnam pa du</text></item>
<item><p>59b2</p><section>mdo sde</section><text>ma'i blo dang ldan pa rnams dga' bar byed/ kun du dga' bar yang byed do/ /kha cig ni skyo ba'i yid can du 'gyur ro/ /de ltar rnam pa du ma dang rnam par rtog pa du ma dang yul du ma la dga' bar byed de/ rgyun na gnas pa'i lha de</text></item>
<item><p>59b3</p><section>mdo sde</section><text>rnams dus de srid du dga' bar byed kun du spyod par yang byed de/ ji srid du 'dod pa'i sdug pa yid du 'ong ba'i rgyur gyur pa'i yid du 'ong ba'i las rnams zad pa dang / rul ba dang / rnag par ma gyur gyi bar du'o/ /de dag de ltar yang yul</text></item>
<item><p>59b4</p><section>mdo sde</section><text>du ma'i bde bas rnam par mi ngoms pa'i lha'i rigs de las 'chi 'pho'o/ /'chi 'phos nas kyang bsgrubs pa bzhin du las kyi zhags pas nye bar bcings nas dmyal ba dang / yi dgas dang / dud 'gro rnams su skye bar 'gyur ro/ /</text></item>
<item><p>59b5</p><section>mdo sde</section><text>de dag rnams gal te gnas gzhan du mi rnams dang skal ba 'thun par mir skyes na de rtag tu gzhon sha can gyi mchog tu 'gyur ro/ /dbang po ma nyams pa dang / blo dang ldan pa dang / mchog tu blo rgya che ba dang / mchog tu phun sum</text></item>
<item><p>59b6</p><section>mdo sde</section><text>tshogs pa dang / yul ljongs thams cad kyis mchod par 'gyur ba dang / gzugs dang ldan pa dang / 'jigs pa dang bral ba dang / rgyal po 'am rgyal po'i bka' blon bar yang las de dag gi rgyu 'thun pas 'gyur ro/ /gzhan</text></item>
<item><p>59b7</p><section>mdo sde</section><text>yang dge slong las kyi 'bras bu rnam par smin pa rnams shes pa de/ 'thab bral gyi lha rnams kyi sa la rnam par lta bar byed pa na/ 'thab bral ba'i lha rnams kyi sa rgya chen po'i khor yug na rgyu ba zhes bya ba ji lta ba bzhin du</text></item>
<item><p>59b8</p><section>mdo sde</section><text>yod pa des thos pa las byung ba'i shes rab kyis mthong la/ der las gang gis sems can rnams skye bar 'gyur ba des thos pa las byung ba'i shes rab kyis mthong ba ni skyes bu dam pa'i rjes su bsten pa las dang /</text></item>
<item><p>60a1</p><section>mdo sde</section><text>'bras bu la dad pa dang ldan pa/ drang po drang po'i rang bzhin can chos kyi rjes su 'jug pas tshul khrims dang ldan par gyur nas dad pa'i stobs kyis rtag tu yang las rnams la sems par gyur pa/ yang dag pa'i lta ba can/</text></item>
<item><p>60a2</p><section>mdo sde</section><text>yang dag pa'i lta ba sngon du 'gro bas sems las su rung ba dang / rtag tu yang rgan po rnams kyis rjes su gdams par byed pa dge ba'i bshes gnyen la sten pa sangs rgyas dang / chos dang / dge 'dun la rtag tu dang bar gyur pa'i rang</text></item>
<item><p>60a3</p><section>mdo sde</section><text>bzhin can/ 'chi 'pho dang skye ba'i rgyun la dad pa dang ldan pa/ rtag par yang legs par rab tu bzung ba'i dbang po can yul rnams kyis bsdus pa'i 'khor ba'i 'jigs pas 'jigs pa dang ldan pa/ rnam par 'bral ba'i</text></item>
<item><p>60a4</p><section>mdo sde</section><text>sdug bsngal gsal bar shes pa skye ba dang / rgas pa dang / 'chi ba dang / mi mthun pa dang phrad pa dang / 'thun pa dang bral ba'i sdug bsngal mngon par shes pa nye bar len pa'i phung po lnga'i nyes dmigs rnams shes pa rtag tu yang dag</text></item>
<item><p>60a5</p><section>mdo sde</section><text>par brtson pas dge ba'i las rnams la spyod pa/ sdig pa'i grogs po yongs su spangs pa/ rtag tu yang dam pa'i chos nyan pa la brod par gyur pa/ der gtogs pa rnams la dpyod par byed pa thos pa'i don de kho na nyid la blo</text></item>
<item><p>60a6</p><section>mdo sde</section><text>gzhol ba de'i sgo nas de la ched cher byed pa/ 'dod pa'i ro myang ba rnams snying po med par shes pas rtag tu yang dbang po lnga legs par sdom par gyur nas/ srog gcod pa dang / ma byin par len pa spangs par gyur pa ni snga ma</text></item>
<item><p>60a7</p><section>mdo sde</section><text>bzhin te/ 'dod pa la log par g.yem pa yang yongs su spangs par gyur pa ni bud med rnams dang lhan cig tu mig kyang legs par lta bar mi byed do/ /de dag gi gar ram glu 'am rgyan gyi sgra thos na yang ro myang bar mi byed do/ /</text></item>
<item><p>60a8</p><section>mdo sde</section><text>cung zad tsam zhig mthong ba 'am thos pas kyang tshul bzhin ma yin pa yid la byed pas lhan cig dga' bar byas nas rangs par byed pa dang / de la song bar 'gyur ba'i yid can yang ma yin no/ /rmi lam na yang bud med dang sten</text></item>
<item><p>60b1</p><section>mdo sde</section><text>par byed pa dang / nyin mo yang rnam par zhen par byed pa dang / de la song ba'i blos tshul bzhin ma yin pa yid la byed pa yang ma yin no/ /rtag par ldan par rab tu 'jug par mi byed do/ /rtag par yang tshul bzhin du yid la</text></item>
<item><p>60b2</p><section>mdo sde</section><text>byed pa rgyu bar byed do/ /dug bzhin du yang 'dod pa la log par g.yem pa yongs su spong bar byed do/ /de de lta bu'i yon tan rnams dang ldan pa de dge bar spyod pa rtag par yang dge ba la 'jug pas blo rnam pa du mar dri ma'i rnyog pa</text></item>
<item><p>60b3</p><section>mdo sde</section><text>legs par sbyangs pa/ drang po drang po'i rigs can kun nas yongs su dag pa'i tshul khrims spyod par gyur pas lus zhig pa na mtho ris bde 'gro'i 'jig rten las 'thab bral gyi lha rnams kyis rgya che ba'i khor yug na spyod par</text></item>
<item><p>60b4</p><section>mdo sde</section><text>skye'o/ /yon tan gsum dang ldan pa des bsten cing bsgoms la lan mang du byas pa'i 'dod pa sdug pa yid du 'ong ba'i tshul khrims la spyad pa'i bras bus der skyes pa na lha'i bya mthong zhing sgra legs par 'don pa yang thos te</text></item>
<item><p>60b5</p><section>mdo sde</section><text>mchog tu thos na yid 'phrog pa dang / mdog blta bar sdug pa dang / bya de rnams kyis kyang snom par bya ba de dag rjes su longs spyod par byed de/ dang po kho na reg par byed pa yang mchog tu bde ba'i reg bya can bde ba byed pa'i reg</text></item>
<item><p>60b6</p><section>mdo sde</section><text>bya gang yin pa sngon nam yang ma reg pa rnams so/ /yid kyang shin du rab tu dang ba rnyog pa med pa rab kyi mchog tu rangs pa mchog tu yid du 'ong bar spyod pa'i yid dang yang dag par ldan pas yid rab tu rangs pa yin no/ /ro rnams</text></item>
<item><p>60b7</p><section>mdo sde</section><text>kyang rnam pa sna tshogs myong bar byed do/ /gang yang sngon nam yang ma myangs pa de ltar rnam par shes pa drug gi tshogs rnam par chags shing dga' ba de ltar snga na med pa nye bar longs spyod par gyur pa na 'di snyam du sems te/</text></item>
<item><p>60b8</p><section>mdo sde</section><text>'jig rten 'di ni gang yin/ gang zhig tu bdag byung bar gyur na de la bdag gis thams cad shin du dga' bar gyur pa dang / 'jag rten 'di thams cad kyang 'dod pa sdug pa yid du 'ong ba'i gzugs gcig tu bdag gis</text></item>
<item><p>61a1</p><section>mdo sde</section><text>mthong ngo / /gzhan yang rang gi lus kyi bkod pa mthong ba na rang gi 'od nyi ma bas ches lhag pas rnam par rgyal bar gyur pa/ sha dang rus pa dang chu ser dang bral ba/ mi gtsang ba rnams dang bral ba/ grib ma dang</text></item>
<item><p>61a2</p><section>mdo sde</section><text>bral ba/ mig 'dzums pa dang 'byed pa dang bral ba/ rtsa dang rgyus pa dang rus pa rnams dang bral ba/ tshigs dang gnad rnams dang de kun nas 'dzin pa dang bral ba/ sa gzhi dang grib ma dang bral ba rtsub mo bral bas lus</text></item>
<item><p>61a3</p><section>mdo sde</section><text>dang yul dang yul phyogs so so shin du 'jam pa rdul dang 'gro ba las kyis dub pa dang bral ba/ blon pa dang 'dod pa'i thog rdungs dang 'gro 'ong don du gnyer ba'i thog rdungs dang bral ba/ chu ser rdo rje'i kyi gyog dang phan tshun du</text></item>
<item><p>61a4</p><section>mdo sde</section><text>'gal ba'i 'khor lo spu'i kyi gyog gcig bu skyes pa'i spu dang skra rnams dang bral ba/ lpags pa dang mig gis mthong ba thogs pa dang bral ba/ sgra dang reg bya dang / ro dang gzugs dang dri rnams kyi yul rnams la dog pa dang</text></item>
<item><p>61a5</p><section>mdo sde</section><text>bral ba/ lus kyi ring ba dang thung ba dang bral ba/ gsar pa dang gsar pa ma yin pa las 'das pa nyid kyi lus de'i dus na bud med la lta ba'i ser sna dang phrag dog dang 'jigs pa dang zhen pa dang bral ba/ 'dus pa la dga'</text></item>
<item><p>61a6</p><section>mdo sde</section><text>ba dang bral ba/ slong ba don du gnyer ba'i 'jigs pa dang bral ba/ ngar 'dzin pa 'khor lo'i rdzas dang / 'gro ba dang 'ong ba na phyir rgol ba'i 'jigs pa dang / sprul pa'i gnas la 'jigs pa dang / rang gis bud med</text></item>
<item><p>61a7</p><section>mdo sde</section><text>yongs su 'dzin pa'i skyon rnams dang bral ba/ kha cig ni nags na kun du rgyu ba'i 'jigs pa dang / dgra'i 'jigs pa dang bral ba/ dog pa'i 'jigs pa dang bral ba yongs su mgu bar byed pa dang / rang gi lta ba 'dod pa</text></item>
<item><p>61a8</p><section>mdo sde</section><text>nyams pa dang bral ba'o/ /rnam pa du ma'i lha rdzas kyi yul sten pa sa rab tu 'phel bas ched cher byed pa mngon par zhen pas bde ba la mngon par 'chums pa blo dman par gyur pas 'di ltar sems kyis bsams nas rab tu rtog</text></item>
<item><p>61b1</p><section>mdo sde</section><text>par byed de nga ni gang yin/ gang nas 'dir 'ongs/ gnas 'di'i ming ni ci yin zhes de ltar de'i blos rab tu rtog par 'gyur ba ni dper na ra ro bar gyur pa'i skyes bu nyal ba 'am gnyid 'gags nas thun gsum la rab tu sad</text></item>
<item><p>61b2</p><section>mdo sde</section><text>pa na yid kyis rab tu rtog par byed de/ bdag ni gang yin/ gang na gnas pa yin/ ra ro ba des bsam pas bsams nas so sor shes par 'gyur ba de bzhin du 'dir lha gsar du skyes pa des kyang dus shin du ring bar bsams</text></item>
<item><p>61b3</p><section>mdo sde</section><text>nas so sor shes par gyur te/ ji ltar bdag mi nas 'chi 'phos nas 'dir skyes so/ /de'i sems ci 'dra ba ni bdag mir gyur pa na ma yin la/ rnam pa de 'dra ba'i yid kyis bsgos pa'i rgyud can yang lha'i 'jig rten de na yod</text></item>
<item><p>61b4</p><section>mdo sde</section><text>pa rnams yin no/ /yul lnga po rnams la 'di na zhen par byed de/ de de ltar bsgos pa'i rgyud can yin pas lha'i 'jig rten de la so sor de kho na bzhin du mngon par zhen par 'gyur ro/ /sngon de'i rgyud la bsgos par gyur pas</text></item>
<item><p>61b5</p><section>mdo sde</section><text>dus shin du ring ba ni legs par shes te/ bdag ni lha'i nang 'dir skyes te legs par byas pa'i las kyis lha'i 'jig rten du skyes so/ /de lta bu gang yin pa ni 'thab bral nas 'chi 'phos nas lhar skyes pa ma yin par blta</text></item>
<item><p>61b6</p><section>mdo sde</section><text>ste/ de ni rnam pa de lta bu'i rol mo'i rang bzhin can yin pa'i phyir ro/ /ji ltar lha nyid nas 'chi 'phos nas mir skye ba ni sngon des bsgos pa'i rgyud yin pas de 'dra ba'i rang bzhin du 'gyur ro/ /'di bzhin du mi rnams nas 'chi</text></item>
<item><p>61b7</p><section>mdo sde</section><text>'phos nas yang des bsgos pa'i rgyud yin pas de kho na 'dra ba'i rang bzhin du 'gyur ro/ /lhar yang rang bzhin des spyod par 'gyur te/ rang bzhin sems kyi rgyu 'thun pa yin pa'i phyir ro/ /gal te dmyal ba nas 'chi 'phos nas lhar</text></item>
<item><p>61b8</p><section>mdo sde</section><text>skyes par 'gyur na/ de dmyal bar ni skyes nas myong bar 'gyur ba'i las kyis gal te shed na'o/ /cung zad cig gang zhig tu spyad pa de lan grangs gzhan nyid la yin pa gang gi phyir dmyal ba rnams dmyal bar gnas nas dam pa'i las cung</text></item>
<item><p>62a1</p><section>mdo sde</section><text>zad kyis de lan drangs gzhan la der skye bar 'gyur te/ de der skyes pa des rnam pa de srid kyi de dang chos 'thun pa'i sdug bsngal de so sor myong bar gyur nas rnam pa de srid nyid kyi bde ba rnams nye bar dmigs pas phyir yang</text></item>
<item><p>62a2</p><section>mdo sde</section><text>yid mchog tu rangs par 'gyur ro/ / khro ba ches lhag par 'gyur ro/ /ches lhag par bsil ba'i nags dang / nye ba'i nags dang / 'bab chu dang / rdzing bu la sten pa'i rang bzhin can du 'gyur ro/ /shin du lhag par rnam par rgyu ba'i</text></item>
<item><p>62a3</p><section>mdo sde</section><text>rang bzhin can du 'gyur ro/ /shin du lhag par zas la spyod par byed par 'gyur ba'i rang bzhin can du 'gyur te des bsgos pa'i rgyud yin pa'i phyir ro/ /gal te yi dgas las 'chi 'phos pa yin na de'i spyod pa ches mang ba yin te/</text></item>
<item><p>62a4</p><section>mdo sde</section><text>des rtag tu bsgos pa'i phyir ches lhag par zas dang skom la spyod par 'gyur ro/ /rtag tu yang shin du bsil ba la dga' bar 'gyur ro/ /bud med la sten pa ched cher byed par 'gyur ro/ /des lhag par bsgos pa'i sems dang ldan</text></item>
<item><p>62a5</p><section>mdo sde</section><text>par 'gyur ro/ /gal te ma yin na dud 'gro rnam pa du ma rnams las 'chi 'phos nas lan grangs gzhan la myong bar 'gyur ba'i las kyis lha rnams su skyes na de skom dang zas la spyod pa'i rang bzhin can du 'gyur ro/ /de lha rnams</text></item>
<item><p>62a6</p><section>mdo sde</section><text>gyi nang der skyes pa na dud 'gro'i rigs du ma yin pa'i phyir/ rnam pa de srid nyid du 'gyur te/ mdor bsdu na zas kyis dman pa dang mchog tu 'gyur ro/ /shin du lhag par yang 'dod pa rnams la rmongs pa tshabs che bar</text></item>
<item><p>62a7</p><section>mdo sde</section><text>'gyur te/ rgyud des bsgos pa yin pa'i phyir ro/ /gal te lha rnams nas lha 'chi 'phos nas slar yang lha rnams nyid du skye ba rnams las de gal te gzugs med pa bzhi po rnams kyi snyoms par 'jug pa thob nas 'chi 'pho</text></item>
<item><p>62a8</p><section>mdo sde</section><text>la de 'chi 'phos nas kyang de kho na bzhin du des bsgos pa'i rgyud yin pas de kho na bzhin du 'dod pa'i sgra dang / reg bya dang / ro dang / gzugs dang / dri rnams la yang rab tu 'jug par gyur pa na shin du bar sems</text></item>
<item><p>62b1</p><section>mdo sde</section><text>rnam par g.yeng bar mi 'gyur te/ des bsgos pa'i phyir ro/ /gal te gzugs la spyod pa bsam gtan dang po la kun nas rten pa nas ji srid du bsam gtan bzhi pa la rten pa rnams dang / ji srid du bzhi pa la rten</text></item>
<item><p>62b2</p><section>mdo sde</section><text>pa'i dbang du byas te/ de bzhin du 'dod pa'i khams pa 'di skyes pa'i yang sems rgyud de bzhin du dman pa dang / bar ma dang / mchog tu gyur pa bsam gtan la mos par 'gyur ro/ /yul rnams la dga' ba dman</text></item>
<item><p>62b3</p><section>mdo sde</section><text>par 'gyur ro/ /gal te 'dod pa na spyod pa'i lha nyid las 'chi 'phos te 'dod pa na spyod pa nyid du skyes na brgya la na skyes nas myong bar 'gyur ba gang gis gang gi phyir lha dang mi rnams kyi 'gro ba'i rigs gnyis po dag tu dkar</text></item>
<item><p>62b4</p><section>mdo sde</section><text>po byas par gyur pa'o/ /des na las rnams pa gnyis byas pa'i nye bar longs spyod pa dang / yang dag pa'i sbyor ba'i lha rnams thams cad lha rnams nyid du skye bar 'gyur te/ gnas gtsang ma pa rnams ni ma gtogs pa'o/ /</text></item>
<item><p>62b5</p><section>mdo sde</section><text>de dag rnams na ni skyes nas myong bar 'gyur ba'i las kyang med la lan grangs gzhan la myong bar 'gyur ba'i las kyang mi byed do/ /de ltar las kyi rlung gis yongs su 'khyam pa'i 'jig rten ma lus pa 'di dag yongs su</text></item>
<item><p>62b6</p><section>mdo sde</section><text>'khyam ste/ sna tshogs skud pa'i 'khrul 'khor de rnam pa sna tshogs pa'i zhags pas bcings nas sems kyi mos pa brgya stong phrag du ma dang ldan pa/ rnam par rtog pa du ma dang / rgyud du ma 'gro ba lngar yongs su 'khyam mo/ /</text></item>
<item><p>62b7</p><section>mdo sde</section><text>rgyu 'dis lha gsar du skyes pa go bar bya ste/ de ltar so sor yid la byed pa rnams skye'o/ /de nas de ltar rig nas lha des ji lta ba bzhin du so sor shes par 'gyur te/ skye ba gzhan che ge mo cig nas 'chi 'phos nas</text></item>
<item><p>62b8</p><section>mdo sde</section><text>'dir skyes so/ /de gal ta mi nyid las 'chi 'phos nas sam/ slar yang lhar skyes par gyur na yang / skyes nas myong bar 'gyur ba'i las yin na des las de rnam par shes so/ /gal te lan grangs gzhan la myong</text></item>
<item><p>63a1</p><section>mdo sde</section><text>bar 'gyur ba'i las yin na de dag ni 'dis shes pa kho na ma yin te/ rgyu de dag lha de'i rtogs pa'i yul ma yin pa'i phyir ro/ /lan grangs gzhan la myong bar 'gyur ba rnams ni gal te shed na bskal pa brgya rkyen</text></item>
<item><p>63a2</p><section>mdo sde</section><text>dang phrad nas 'bras bu 'byin par byed do/ /gal te na bskal pa brgya stong na'o/ /gal te bskal pa brgya stong phrag gzhal du med pa rnams na ste rang nyid skye ba'i rgyu lha'i mig gis mi mthong ngo / /de de ltar skye ba'i rgyu mngon par</text></item>
<item><p>63a3</p><section>mdo sde</section><text>ma mthong bar gyur nas gnas par 'gyur te/ ji srid du de rjes thogs nyid la de dge ba goms pa'i yul rnam pa du ma rab tu 'byung bar 'gyur ba rnams kyang de bzhin du 'gyur ro/ /ji ltar bdag 'thab bral gyi lha rnams</text></item>
<item><p>63a4</p><section>mdo sde</section><text>kyi nang las rgya chen po'i khor yug na spyod pa'i sa la skyes so/ /de'i sems bskyed pa tsam nyid na dge ba'i las kyi mthus shin du lha'i bu mo'i tshogs shin du mang ba rnams rab tu 'byung bar 'gyur zhing nye bar brgyugs nas</text></item>
<item><p>63a5</p><section>mdo sde</section><text>'ong ngo / /lha de'i dge ba'i rkyen gang yin pa des 'byung bar 'gyur ba yin te/ dus nye ba na skyes pa yin no zhes byas nas myur du rgyug pa yin la gang yang skyes nas ring du lon pa de dag ni rnam par 'grib pa'i phyir ro/ /de nas</text></item>
<item><p>63a6</p><section>mdo sde</section><text>lha de de dag gis bskor nas mchog tu yid dga' ba'i nags dang nye ba'i nags rnams su bde ba nyams su myong bar 'gyur ro/ /las rnams kyi rin gyis nyos pa'i yon tan mchog dang ldan pas mchog tu dga' bar gyur pa</text></item>
<item><p>63a7</p><section>mdo sde</section><text>rnams la rjes su longs spyod par byed do/ /sa de la yang ri dang / nags dang / nye ba'i nags dang / rdzing bu dang / tshang tshing dang / 'bab chu dang / pad ma'i mtshe'u dang / ri ngos dang / nags lham me ba dang / phug dang / khris shing gis</text></item>
<item><p>63a8</p><section>mdo sde</section><text>legs par g.yogs pa'i khang bu dang / bya'i tshogs brgya stong rnam par chags par 'gyur ba'i skad 'don pas yid dga' ba dang / ring du skyong bas dga' bar 'gyur ba'i lha'i bu mo brgya stong gi glus rnam par gsal bar byed</text></item>
<item><p>63b1</p><section>mdo sde</section><text>pa dga' ba skyed pa'i gar gyis dga' bar gyur pa dang / nye ba'i nags rnams na rin po che sna bdun gyi rang bzhin gyi rnam par gsal zhing 'bar ba mthong na mchog tu yid 'phrog pa'i ri dgas rnams dang / rin po che sna bdun gyi rang</text></item>
<item><p>63b2</p><section>mdo sde</section><text>bzhin gyi rdo brgya phrag 'od 'byin pa'i rtse mo rgya chen po zhes bya ba de gang yin pa'i ri de la khams du ma dang ldan pa'i rtse mo rin po ches nye bar gsal bar byed pa'i rtse mo la khris shing gi khang bu yod pa dang / rgya che ba'i rdos dga' ba bting</text></item>
<item><p>63b3</p><section>mdo sde</section><text>ba dang / tshang tshing dang / pad ma'i nags dang / bskyed mos tshal dang / mtshe'u dang / 'bab chu dang / chu klung gi 'gram dang / ljongs dang / ri'i rtse mos kyang dbyibs dang yon tan du ma dang ldan pa rnams la dang / bsil ba'i chu rdul</text></item>
<item><p>63b4</p><section>mdo sde</section><text>gyi 'bab chu stong phrag brgyar bsil ba rnams la lha de dge ba'i las rnam pa sna tshogs pa dang ldan pa'i gzugs kyis dga' bar byed/ kun du sbyor bar yang byed pas rnam pa sna tshogs pa'i bde ba rnams nyams su myong bar byed</text></item>
<item><p>63b5</p><section>mdo sde</section><text>do/ /lha'i tshogs de dag rnams de ltar dga' bar gyur cing rtse bar gyur pa ni rnam par rtog pa du ma rnams kyis yin la/ mdor bsdu na gang dag chu la rtse ba la dga' ba de dag rnams ni chu la rtse bas dga' bar byed pa ste/ phal cher</text></item>
<item><p>63b6</p><section>mdo sde</section><text>dmyal ba dang / yi dgas dang / dud 'gro rnams nas yin pas shin du chags pa'i yid kyis lhan cig tu dga' bar byed kyi las legs par byas pa rnams kyang ni yongs su spyod par byed pa yang ma yin la lha de dag rnams kyi rang gi</text></item>
<item><p>63b7</p><section>mdo sde</section><text>lus rnams dang lhan cig tu rigs thams cad la 'di dag gi las ngo shes par byed pa'i ming rnams legs par skye bar 'gyur ro/ /lha gang dag gis dang / legs par byas pa'i las gang gis dang / rnam pa ji srid gcig gis</text></item>
<item><p>63b8</p><section>mdo sde</section><text>dang / tshul gang gis byas pa dang / dus nam gyi tshe na byas pa dang / rkyen gang gis dang / skye ba gzhan du skyes pa gang gi tshe na byas pa dang / dman pa dang / bar ma dang / khyad du 'phags pa'i zhing dang / dngos po rnams rnam pa</text></item>
<item><p>64a1</p><section>mdo sde</section><text>ji snyed cig gi yon tan phun sum tshogs pas dge ba byas par gyur pa rnams de dag thams cad dus dang bcas pa mngon sum du shes pa dang bcas par steng du ming dang kha byang rnams yi ger bris pa lhan cig tu skyes pa skye bar</text></item>
<item><p>64a2</p><section>mdo sde</section><text>'gyur ro/ /dper na sgrin pa dang mig ches rno ba'i yi ge mkhan gyis cha shas rab tu rnam par phye ba'i yi ge mngon par bris par gyur pa de bzhin du lha de'i yig mkhan spyang pos legs par byas pa'i las kyi brtsig pa'i logs de la</text></item>
<item><p>64a3</p><section>mdo sde</section><text>legs par byas pa'i las de dag thams cad mngon par bris par 'gyur ro/ /mchog dang kha dog gang gis mchog tu mdzes par byed pa dang / mchog tu yid 'phrog par 'gyur ba'i kha dog de legs par byas pa'i las des lha</text></item>
<item><p>64a4</p><section>mdo sde</section><text>de rdzogs par byed do/ /de rnam pa sna tshogs pa dang khyad par du 'phags pa'i mtshan nyid kyi kha dog gis mngon par bris pa des brgya 'gyur du rnam par mdzes so/ /dper na mchog tu dga' ba lan brgyar btul ba'i gser gsal</text></item>
<item><p>64a5</p><section>mdo sde</section><text>ba la pad ma rA ga nye bar bcug pa 'am in dra nI la 'am mchog tu mdzes par gyur pa'i rnam pa de lta bu'i rin po che'i rigs su gyur pa gzhan yang rung ste/ de bzhin du lha de las kyis byas pa mngon sum du shes</text></item>
<item><p>64a6</p><section>mdo sde</section><text>par bris pa des rnam par mdzes shing gsal lo/ /bris pa de yang rang nyid kyi mig gis mi mthong la rgyu gang gis 'grin pa dang mig phor dang las de nye bar skye'o/ /brang la yang ste/ rgyu des na rang nyid kyis mngon par bris</text></item>
<item><p>64a7</p><section>mdo sde</section><text>pa de mi mthong ngo / /phan tshun du ni mthong bar 'gyur te/ gang gi tshe lha de shin du yang bag med pa'i yid can du mi 'gyur ro/ /de'i tshe thams cad ji lta ba bzhin du mthong ngo / /'di nyid ni rgya chen po'i khor yug na spyod</text></item>
<item><p>64a8</p><section>mdo sde</section><text>pa'i lha rnams kyi sa'i mchog tu rmad du byung ba cig yin no/ /gzhan yang ngo mtshar bar gyur pa ni ji ltar legs par byas pa'i las kyis byas pa'i brang na yod pa de ltar dpral bar yang bris pa yin no/ /gang gi tshe rnam pa</text></item>
<item><p>64b1</p><section>mdo sde</section><text>gang gis dus gang du 'chi 'pho bar 'gyur ba dang / 'chi 'phos nas kyang gang du cir skye bar 'gyur ba dang / der yang dus ring du 'gro ba dang bcas pa dang / kha dog du mar 'gyur ba yang mngon par bris pa ni lha de dag gi ngo</text></item>
<item><p>64b2</p><section>mdo sde</section><text>mtshar ba gzhan yin te/ de dag ni las kyis bskyed pa yin no/ /yi ge'i phreng de dag rnams de ltar rnam par bkra bas rnam par mdzes pa ches lhag pa ni ji ltar rnam pa du ma sna tshogs pa'i me tog legs par spel ba'i</text></item>
<item><p>64b3</p><section>mdo sde</section><text>phreng ba rnams kyis sa gzhan rnams na gnas pa'i lha rnams mdzes pa yin la/ gzhan rnams la rnam par gsal bar byed do/ /de bzhin du rnam par mdzes pa yin te/ de dag gis legs par byas pa'i las gzhan</text></item>
<item><p>64b4</p><section>mdo sde</section><text>byas pa lha rnams yin pa'i phyir ro/ /de nas lha de dag rnams de ltar rang gi las kyis lus kha byang du btab pa rnams ni rtogs pa yang ma yin par mtho ris kyi nye ba'i nags rnams la sna tshogs pa'i cha byad dang rgyan</text></item>
<item><p>64b5</p><section>mdo sde</section><text>'chang ba rnams dang lhan cig tu rnam pa du mar dga' bar byed de/ rgya chen po'i khor yug na spyod pa rnams su de de ltar dga' bar 'gyur zhing rtse bar gyur nas gang na dus shin du ring bar rnam par bkra ba'i chu zhes bya ba'i chu</text></item>
<item><p>64b6</p><section>mdo sde</section><text>klung ngos rnam pa sna tshogs par dga' ba rtse mo nas rtse mor 'bab pa/ rin po che'i khams rnam pa sna tshogs pa dang ldan pa bya'i tshogs du mas brjod pa'i sgra kun du sgrogs pa/ shing gi tshal mthug po du ma dang ldan pa/</text></item>
<item><p>64b7</p><section>mdo sde</section><text>me tog rnam pa mang po stong phrag brgyas cha shas rnam par bkra bar byas pas rnam par bkra ba'i ngos na lha'i bu mo'i tshogs kyis bsten pa'o/ /gzhan yang rnam par bkra ba'i rtse mo'i ngos kyi ngo mtshar che bar gyur pa ni</text></item>
<item><p>64b8</p><section>mdo sde</section><text>rgyar ji lta bar rtse mo'i ngos nas rab tu 'bab pa'i chu klung dus shin du ring bar rnam par bkra ba'i chu zhes bya ba'i de'i ngos gang gi tshe rab tu dang bar gyur pa na lha gang dag chu klung der dmyal ba nas 'chi 'phos par gyur</text></item>
<item><p>65a1</p><section>mdo sde</section><text>pa chu klung de'i ngos su phyin nas de'i las kyis bskyed pa'i khyad par gyis skye ba gzhan rjes su dran no/ /des de rjes su dran nas kyang mchog tu dga' ba'i 'dod pa'i yon tan lnga phun sum tshogs pa la spyod pa</text></item>
<item><p>65a2</p><section>mdo sde</section><text>rtag tu rab tu rangs pa'i lha dang lha mo'i tshogs kyis gang bas de ched cher rnam pa du mar rnam par chags par byas nas grangs med pa'i dus kyi bar du longs spyod par byed pa na sdug bsngal rnams dran par gyur nas bde ba de dag</text></item>
<item><p>65a3</p><section>mdo sde</section><text>thams cad brjed par 'gyur ro/ /slar yang skyo ba dang bcas pa'i yid kyis tshigs su bcad pa brjod pa ji ltar/ rgyu chen sdug bsngal chen po yi/ /dmyal ba'i me dang yang dag ldan/ /bdag gis sdig pa kun byung nas/ /</text></item>
<item><p>65a4</p><section>mdo sde</section><text>slar yang 'jig rten 'dir 'ongs so/ /legs par byas pa'i 'bras bu bzang / /yon tan du ma dang ldan pa/ /nyes par byas 'bras sdug bsngal ni/ /slu ba med ldan chen po yin/ /bde dang sdug bsngal de dag gis/ /</text></item>
<item><p>65a5</p><section>mdo sde</section><text>srid pa'i g.yang sar 'khor 'gyur ba/ /rgya mtsho'i rlabs ni ji lta bar/ /las kyi rlung gis kun nas bskor/ /byas pa'i sdig can yid kyis te/ /sdig la dga' ba'i mi dag ni/ /mi dge ba la spyad pa yis/ /de rgyus</text></item>
<item><p>65a6</p><section>mdo sde</section><text>de ni dmyal bar 'gro/ /de phyir yang ni mi mi 'grol/ /lha yul du ni 'gro 'gyur ba/ /des ni sdug bsngal de bsrings nas/ /slar yang 'dod pa'i dbang rjes 'gro/ /rtsub par 'gyur ba'i sems 'dis ni/ /phyang mo</text></item>
<item><p>65a7</p><section>mdo sde</section><text>'phyang min bde min bde/ /yul 'di rnams la yongs 'khyams kyang / /sdug bsngal gyis ni skyo ba med/ /tshu rol pha rol legs ldan pa'i/ /dbang po yongs su bslus pa yis/ /skye dgu 'khor bar 'khor ba ste/ /sred</text></item>
<item><p>65a8</p><section>mdo sde</section><text>pa'i zhags pa'i dbang rjes 'gro/ /dmyal gnas yi dgas srid par te/ /yi dgas las ni dud 'gro'i skye/ /klu yi srid par dud 'gro las/ /dmyal las phal cher bud med skye/ /de ltar las kyis yongs 'khor</text></item>
<item><p>65b1</p><section>mdo sde</section><text>ba'i/ /'jig rten 'khor ba 'khor lo bzhin/ /skyo dbang du ni mi 'gro yang / /goms pa'i dbang du 'gro phyir ro/ /klu yi srid par dga' 'gyur ba/ /bde ba ji ltar rnam spras pa/ /srid pa na ni spyod pa rnams/ /bde las bde</text></item>
<item><p>65b2</p><section>mdo sde</section><text>ba yongs nyams 'gyur/ /sdug bsngal pad ma stong dang ni/ /pad ma bye ba brgyar yang ni/ /sdug bsngal yongs su longs spyad kyang / /byis rnams skyo bar yang mi 'gyur/ /bde ba mi dmigs srid gsum na/ /thams cad</text></item>
<item><p>65b3</p><section>mdo sde</section><text>sdug bsngal gyis yongs bslad/ /skyo ba skye bar mi 'gyur la/ /srog chags sdug bsngal gyis gzir rnams/ /byis pa sdug bsngal gyis dub kyang / /sdug bsngal rgyu la 'jug par byed/ /rgyu ring 'bras bu 'bral min te/ /</text></item>
<item><p>65b4</p><section>mdo sde</section><text>sa bon brtan dbang 'bras ci bzhin/ /yul rnams kyis ni yongs 'khrul yid/ /yid kyi shugs ni stobs po che/ /sems ni rjes 'brangs bcas 'dul ba/ /lus can rnams ni shis par 'gyur/ /de 'dul byed par</text></item>
<item><p>65b5</p><section>mdo sde</section><text>myur bar ni/ /khams rnams thams cad spyod pa ste/ /srid gsum thams cad bskor byas kyang / /de nyid rab tu mthong ba 'ang med/ /kun du g.yo byed dbang gis g.yo/ /ji ltar 'khor ba rgya mtsho bzhin/ /sems kyi dbang</text></item>
<item><p>65b6</p><section>mdo sde</section><text>phyug yang dag ldan/ /'jig rten 'di ni rtag tu 'khor/ /bde sdug dus kyi rjes 'brel ba/ /srog chags srid gsum rjes su 'gro/ /sdug bsngal thams cad spangs pa yi/ /legs pa'i mchog tu 'bab par byed/ /</text></item>
<item><p>65b7</p><section>mdo sde</section><text>'khor byed rtag tu sdug bsngal gyis/ /de tshe lus can rnams dub 'gyur/ /brjed par gyur nas phyi nas kyang / /rnam par gdung byed sdug bsngal spyod/ /dmyal ba'i gang tshe lus can gyis/ /sdug bsngal dran par gyur na</text></item>
<item><p>65b8</p><section>mdo sde</section><text>ni/ /de tshe ma lus bde 'di rnams/ /rdul phran tsam du nges par gnas/ /de dus ji srid du rnam par bkra'i rtse mo'i ngos de na nye bar gnas par gyur gyi bar de srid du skye ba gzhan rjes su dran par byed do/ /gang gi tshe btang bar gyur</text></item>
<item><p>66a1</p><section>mdo sde</section><text>pa de'i tshe skye ba gzhan rjes su dran pa thams cad brjed par 'gyur ro/ /de skye ba gzhan la nyams su myong ba'i sdug bsngal gzhan la brjed nas brjed pas kyang pha rol la yul la 'chums pas rnam pa du mar gzhan</text></item>
<item><p>66a2</p><section>mdo sde</section><text>dang mi 'dra ba dang / sdug pa'i sgra dang / reg bya dang / ro dang / gzugs dang / dri 'dod par gyur pa'i lha'i rdzas kyi yul rnams la lhan cig tu dga' bar byed do/ /de gzhan yang gang na chu klung 'od 'byin zhes bya ba'i ri yod pa der nye bar</text></item>
<item><p>66a3</p><section>mdo sde</section><text>'gro'o/ /ri de yang nye 'khor kun du dga' ba'i shing mchog gis shin du gang ba rab tu dang ba'i chu la ngang pa dang / kA ran Da ba dang / ngang ngur gyis yongs su gang ba rnam pa sna tshogs pa'i gser 'bar ba sgra'i mchog gis yid dga' ba'i ca</text></item>
<item><p>66a4</p><section>mdo sde</section><text>cos gang ba'i chu klung 'bab par 'gyur la chu klung de yang shin du mang ba 'byung bar 'gyur ba ni stong phrag bcus legs par gang ba ste/ tshad dang shugs dang dbyibs rnams mtshungs pa/ shing dang bya'i tshogs kyis dga' bar gyur pa'o/ /</text></item>
<item><p>66a5</p><section>mdo sde</section><text>rab tu mang ba byung ba de dag rnams las kyang thams cad las ches lhag pa'i chu klung ni bzhi yod pa la 'di lta ste/ mdzes par 'bab pa dang / gser gyi phreng ba dang / bai dUr+ya'i chu dang / bde bar 'bab pa dang bzhi'o/ /de nas lha de rang</text></item>
<item><p>66a6</p><section>mdo sde</section><text>gi las kyi 'bras bu la spyod pas thams cad kyang rab tu dga' ba'i yid can mchog tu rgya che ba'i rgyan dang cha byad phreng bar 'dzin pa rnams rtse bar gyur pas gang na mdzes par 'bab pa'i chu klung yod pa der nye bar legs par</text></item>
<item><p>66a7</p><section>mdo sde</section><text>'gro bar byed do/ /chu klung de'i ngos na yang dkar la ring ba'i me tog gi nags chen po na dga' ba du ma zhes bya ba'i mtsho de na me tog gis khris shing then pa mchog gis rab tu g.yengs pa/ me tog gi bye brag stong phrag rnams kyis</text></item>
<item><p>66a8</p><section>mdo sde</section><text>rnam par dga' ba/ tshad dang dbyibs du ma dang ldan pa'i bya rnam pa du mas rnam pa sna tshogs pa'i rgyan dang cha byad can gyi byas sgra'i rnam pa rgya che bas legs par gnems pas mchog tu dga' bar gyur pa'o/ /chu klung mdzes par</text></item>
<item><p>66b1</p><section>mdo sde</section><text>'bab pa de'i ngos gnyis pa na yang bung ba rkang drug rjes su rgyu ba zhes bya ba'i pad ma'i rdzing bu nang par gyi nyi ma dang mnyam pa'i 'od mchog tu dri zhim pa'i pad mas rtag tu legs par gang ba'i pad ma'i rdzing bu'i nags de ni rnam pa</text></item>
<item><p>66b2</p><section>mdo sde</section><text>du mar dga' ba ring du ni dpag tshad lnga brgya'i rgyar gyur pa'i ngo bo ni dpag tshad lnga'o/ /nye 'khor na yang mchog tu dri ma med pa'i chu ni chu skyes dang me tog gzhan gyis kyang yang dag par gang ba kha dog rnam pa sna tshogs pa'i 'dab ma</text></item>
<item><p>66b3</p><section>mdo sde</section><text>rnams dri gang dag nye 'khor dpag tshad lngar 'gro bas mchog tu dri zhim pa'o/ /de nas de ji ltar 'dod pas kha cig ni nags rnams su/ kha cig ni pad ma'i rdzing bur ji ltar 'dod pa rgyu bas rab tu dga' ba lha dang lha mo'i tshogs</text></item>
<item><p>66b4</p><section>mdo sde</section><text>kyis gang ba rang gi gzi brjid dang ldan pa las kyis byas shing bsags pas der skye'o/ /de dag rnams dri mchog tu mdzes pa'i dri'i me tog gis mdzes par 'bab pa de mthong na ches yid spro ba'i ngos la rgya chen po'i khor</text></item>
<item><p>66b5</p><section>mdo sde</section><text>yug na rgyu ba'i lha rnams dga' bar byed la yongs su spyod par yang byed do/ /rnam pa du ma de dag gcig tu chu klung 'od 'byin gyi ri'i rtse mo la rab tu 'babs so/ /gzhan yang 'od 'byung gi ri yod pa la chu klung gzhan legs</text></item>
<item><p>66b6</p><section>mdo sde</section><text>par 'bab ste/ gser gyi phreng ba zhes bya ba'i chu klung 'od 'byung yin no/ /chu klung de la brten nas chu klung de 'bab pa'o/ /de nyid kyi ming gis chu klung de gser gyi phreng ba zhes brjod do/ /de na dga' ba 'di dag yod de 'di</text></item>
<item><p>66b7</p><section>mdo sde</section><text>lta ste/ chu de'i skyon rnams 'gags pas btung ba bzhin du 'gyur ro/ /shin du dri zhim pa'i dris ci ltar 'dod pa'i ro dang / kha dog dang / dri dang / reg bya dran par gyur pas rgyags pa skye ba thams cad dang bral</text></item>
<item><p>66b8</p><section>mdo sde</section><text>ba'o/ /de nas lha de dag gis btung ba'i khyad par de 'thungs nas kyang ches lhag par bag med pas gnas pas gang dag dga' bar byed do/ /lhan cig rgyu ba chen po dang bcas pa'i thams cad tshogs chen pos bskor</text></item>
<item><p>67a1</p><section>mdo sde</section><text>ba yul lnga la rnam par chags pa'i yid can rnga skad yan lag lnga dang ldan par gyur pa mnyam pa dang / snyan pa dang / chags pa'i sgras mchog tu rjes su 'thun pa'i yang rgyan dang / cha byad dang / mchog tu blta na sdug pa</text></item>
<item><p>67a2</p><section>mdo sde</section><text>rnams zhabs 'bring du gyur pas ci dga' bar 'dod pas byas pa'i rang dbang du 'jug pa lha de dag rnams gser gyi phreng ba'i ngos na tshogs pa'i sgra dang / reg bya dang / ro dang / gzugs dang / dri yis rgyags pas rgyags pa rnams rnam</text></item>
<item><p>67a3</p><section>mdo sde</section><text>pa du mar rgyu ba des chu klung mchog tu dga' ba mthong na gzugs kyi yul gyis ngoms pa med pa de yang nye bar longs spyad nas/ gzhan yang gar dang ldan pa'i glu'i sgras rna ba'i khung bu 'phrog pa'i yul lnga la mngon par chags pa'i</text></item>
<item><p>67a4</p><section>mdo sde</section><text>yid kyis dga' bar gyur pas ri dang / ljongs nas ljongs dang / ri'i rtse mo nas ri'i rtse mo dang / chu klung gi ngos nas chu klung gi ngos dang / pad ma'i rdzing bu nas pad ma'i rdzing bu dang / nags nas nags su dang / bang rim nas bang</text></item>
<item><p>67a5</p><section>mdo sde</section><text>rim dang / shing drung nas shing drung du dga' bar gyur pas rnam pa sna tshogs pa'i bde ba'i rgyags pas myos pa rnams rgyu bar gyur pa na dus gzhan zhig gi tshe bai dUr+ya'i chu zhes bya ba'i chu klung de dang nye bar rab tu dga' ba'i rgyags pas</text></item>
<item><p>67a6</p><section>mdo sde</section><text>rnam par rgyu zhing 'gro'o/ /chu klung de la yang mdzes pa 'di dag rnams yin la 'di lta ste/ bai dUr+ya'i rang bzhin du gyur pa'i chu klung dri ma med pa'i chu'o/ /rdo ba rnams bai dUr+ya'i rang bzhin no/ /bai dUr+ya'i rang bzhin gyi</text></item>
<item><p>67a7</p><section>mdo sde</section><text>ljon shing gis legs par gang ba/ bai dUr+ya'i rang bzhin dang mdog mtshungs pa'i ljon shing la bya'i sgras nang na gang ba/ 'bras bu rnams lta bas cher rgod pa ltar gyur pa/ gtsang zhing dri ma med pa'i chu bde bar 'bab</text></item>
<item><p>67a8</p><section>mdo sde</section><text>pa/ zab cing snyan pa'i sgra legs par byas pa'i las kyis dbang por gyur pa'i bai dUr+ya'i chu zhes bya ba'i chu klung rab tu 'bab pa'o/ /de lha de dag rnams dga' bas rgyu ba'i don du 'gro bar byed do/ /yul la sred pas rnam pa du</text></item>
<item><p>67b1</p><section>mdo sde</section><text>mar rab tu rnam par zhen pas lha de rnams rnam par rgyu'o/ /kha cig ni chu klung gi ngos dag na dga'o/ /kha cig ni chu'i nang na lhan cig spyod pa dang bcas nas so/ /kha cig ni mchog tu 'gying bas bya gzhan rnams kyi rgyab tu de</text></item>
<item><p>67b2</p><section>mdo sde</section><text>dag mngon par zhon nas rlabs nas rlabs la 'gro'o/ /chu lang kyi li kud 'khor ba nas 'khor ba/ phyi 'khor nas phyi 'khor du/ chu mi mnyam pa nas chu mi mnyam par/ pad ma'i stan nas pad ma'i stan la/ ud pa la'i</text></item>
<item><p>67b3</p><section>mdo sde</section><text>nags nas ud pa la'i nags su yongs su spyod do/ /brgya phrag dang brgya stong phrag du dpe med pa'i bde ba dang yang dag par ldan pa'i lha de dag rnams la gal te shed na legs par byas pa'i las rnams kyis dang / yul rnams</text></item>
<item><p>67b4</p><section>mdo sde</section><text>kyang zhi ba dang / de'i tshe bai dUr+ya yang dri ma med pa la mthong ba ni gang dag tshul khrims dang shes rab kyis lhag par gyur pa de dag rnams kyis de la las kyi 'bras bu'i rtags kyi gzugs brnyan mthong bar 'gyur te/ de'i rgyu gang</text></item>
<item><p>67b5</p><section>mdo sde</section><text>yin pa dang / de'i gleng gzhi dang / de dang ma bral bas dang / rkyen des lha'i ris der skye bar 'gyur ba dang / 'di dag thams cad mngon sum du shes pa dang bcas pa/ dmigs pa dang bcas pa dang / sems bskyed</text></item>
<item><p>67b6</p><section>mdo sde</section><text>pa'i gleng gzhi dang bcas pa/ zhing la rab tu dang bar gyur pa rnams mngon par mthong nas de rnams dmigs par byas nas skye ba gzhan dran pa'i dbang du byas pa'i blo skye'o/ /kye ma bdag yul gyi shugs kyi lim</text></item>
<item><p>67b7</p><section>mdo sde</section><text>log can gyi chu'i rlabs skyo ba skye bar 'gyur ba'i shugs dang ldan pa'i sred pa'i chu klung gis bdag ji lta bar rab tu khyer bar gyur pa/ gang gi dbang gis 'byung bar gyur pa log par ltung bar 'gyur ba yang bdag gis</text></item>
<item><p>67b8</p><section>mdo sde</section><text>ma rtogs te/ gang gi rgyus 'di ji lta ba bzhin du mngon sum du rtogs par 'gyur ba mngon gyi dus dang ldan pa'i lo rgyus de dag rnam pa du mar mngon par bris pa'i rgyu des rnyed pas skye ba gzhan gyi lo rabs rnams bdag</text></item>
<item><p>68a1</p><section>mdo sde</section><text>gis rnyed par 'gyur ro/ /legs par byas pa 'di rnams la longs spyod par yang byed de/ yang gang gi tshe zad par byed pa de'i tshe phyir yang rnam pa du mar log par ltung ba lha'i rigs de las 'byung bar 'gyur ro/ /</text></item>
<item><p>68a2</p><section>mdo sde</section><text>de ltar phan tshun du brjod par 'gyur ba dang / 'gro ba lnga'i 'jigs pa yang mthong bar gyur pas thams cad so so la brten nas skyes pa'i yid 'byung bas bai dUr+ya'i chu klung gi chu 'gram de nyid na tshigs su bcad pa brjod pa ji</text></item>
<item><p>68a3</p><section>mdo sde</section><text>ltar/ sngon dge'i las kyis byung ba gang / /legs pa dang ldan che 'byung ba/ /mtho ris 'di de spyod byed dang / /yang dang yang du zad pa dang / /mtho ris legs byas las byung ba/ /de zad pas ni ltung bar mthong / /mtho ris</text></item>
<item><p>68a4</p><section>mdo sde</section><text>rgyu dang bcas pa ni/ /skad cig pa yi khyad par gyis/ /mi rtag 'byung gnas gtsug lag las/ /thams cad 'jig par 'gyur ba yin/ /dngos gang 'dus byas mi rtag pa/ /de kun rnam par 'jig pa yin/ /skye kun rab</text></item>
<item><p>68a5</p><section>mdo sde</section><text>tu rnam 'jig pa/ /chos nyid kyis 'di rnam par gnas/ /'dod pa'i ro la chags byed pa/ /byis pa blo dman rnams yin no/ /kim pa ka'i 'bras mtshungs pa'i/ /nyes dmigs go ba ma yin no/ /gzugs la</text></item>
<item><p>68a6</p><section>mdo sde</section><text>sogs pa'i dgra 'dis kyang / /srid pa'i rang bzhin phyir log skye/ /las ngan 'bras la rmongs pa yi/ /srog chags log pa'i dbang 'gro nyams/ /'dod pa dug gi 'bras 'dra rnams/ /skyes bus ji srid myangs</text></item>
<item><p>68a7</p><section>mdo sde</section><text>pa yis/ /de dag nyid la ngoms med yin/ /phyir yang dmyal bar ltung ba yin/ /sbyin dang tshul khrims dga' spyod spel/ /rtag tu de la zhugs pa'i yid/ /rtag tu gang la de yod pa/ /skye bo de ni mtho ris 'gro/ /rtag tu</text></item>
<item><p>68a8</p><section>mdo sde</section><text>tshul khrims bsgoms pa dang / /mi dge ba yang spangs pa ni/ /spyang po 'od ldan brtan po ste/ /skye bo de ni mtho ris 'gro/ /dgra bo rnams la 'ang rtag tu gang / /'khon dang bral ba byams pa'i sems/ /rtag tu rab tu</text></item>
<item><p>68b1</p><section>mdo sde</section><text>zhi ba'i yid/ /skye bo de ni mtho ris 'gro/ /yid kyi sgom pa drag po yis/ /sdom par byed pa'i legs pa gang / /rtag tu sdom brtson gcig la dga'/ /shin du mang ba mi smra ba/ /snying po snying med rnam par shes/ /gang</text></item>
<item><p>68b2</p><section>mdo sde</section><text>de skye bo mtho ris 'gro/ /'khor bar chags par gyur pa gang / /rga shi dag gis bslus pa yin/ /rtag tu mya ngan 'das mngon dga'/ /'gro 'gyur skye de mtho ris su/ /shing drung 'am ni dur khrod du/ /de bzhin nyid du ri khrod du/ /</text></item>
<item><p>68b3</p><section>mdo sde</section><text>sgom pa'i yid ldan sems dpa' de/ /mtho ris 'gro ba'i skye bo yin/ /tshod shes yul shes dus shes dang / /sdig pa'i grogs po rnam spangs pa/ /gang la byams pa'i sems yod de/ /skye bo mtho ris 'gro ba yin/ /</text></item>
<item><p>68b4</p><section>mdo sde</section><text>grong lta ba la mi dga' zhing / /tshal dang srang du mi rgyu ba/ /gcig pu gnas dang zhi ba yi/ /skye bo de ni mtho ris 'gro/ /gang zhig zhi bas rtag tu lus/ /mi gtsang las byung lta byed pa/ /lus dang lus kyi cho ga shes/ /gang</text></item>
<item><p>68b5</p><section>mdo sde</section><text>de skye bo mtho ris 'gro/ /chos rnams las kyi dra bar ni/ /gang gis rnam mang skye bo mthong / /'khor ba la yang dga' ba med/ /mtho ris 'gro ba'i skye bo de/ /de nyid kyang ni ji bzhin rig /rnam pa du ma las byung ba'i/ /mthong</text></item>
<item><p>68b6</p><section>mdo sde</section><text>yang dga' ba ma yin no/ /mtho ris 'gro ba'i skye bo de/ /skad cig pa dang sgyu ma bzhin/ /dri za sgyu ma lta bur yang / /gang zhig rtag tu sems 'dul ba/ /skye bo de ni mtho ris 'gro/ /de nyid skad cig la shes dang / /mtshan</text></item>
<item><p>68b7</p><section>mdo sde</section><text>nyid bral ba shes gang dang / /bde chags kyis ni skyo ba'i yid/ /skye bo de ni mtho ris 'gro/ /bud med gzhan la ma bzhin dang / /pha bzhin du yang lus can kun/ /'jig rten mtshungs par lta byed gang / /mtho</text></item>
<item><p>68b8</p><section>mdo sde</section><text>ris 'gro ba skye bo de/ /rtag tu phra ma spong byed cing / /sems can rnams la 'ang rtag tu dga'/ /khro med drang por gyur pa'i yid/ /skye bo de ni mtho ris 'gro/ /thams cad shing bzhin rdo bzhin du/ /gzhan gyi</text></item>
<item><p>69a1</p><section>mdo sde</section><text>sems la spyod pa po/ /rang gi sems kyi chog shes pa/ /skye bo de ni mtho ris 'gro/ /nyin dang mtshan du gang dag gi/ /snying la le lo mi 'jug pa/ /rtag tu brtson pas rnam par rgyu/ /gang de skye bo mtho ris 'gro/ /</text></item>
<item><p>69a2</p><section>mdo sde</section><text>rgod dang rmugs dang gnyid dang ni/ /le lo yang ni khyad par du/ /spong bar byed pa rtag tu bzang / /skye bo de ni mtho ris 'gro/ /sgo lnga las ni tshul khrims 'chal/ /gcig tu yongs su mthol ba dang / /rtag tu spong byed blo ldan pa/</text></item>
<item><p>69a3</p><section>mdo sde</section><text>skye bo de ni mtho ris 'gro/ /nye bar len pa rnam bzhi shes/ /bden pa yang ni de bzhin de/ /cho ga shes pas lta ba'i yang / /skye bo de ni mtho ris 'gro/ /sdug bsngal sdug bsngal rnam smin dang / /gang yang sdug bsngal</text></item>
<item><p>69a4</p><section>mdo sde</section><text>'gog pa dang / /rtag tu de nyid la lta gang / /skye bo de ni mtho ris 'gro/ /rtag tu sdug bsngal la zhugs pa/ /chos ni rnam par mi 'dor gang / /chos kyi blo ni zhi ba dang / /skye bo de ni mtho ris 'gro/ /ras kyang dkar</text></item>
<item><p>69a5</p><section>mdo sde</section><text>dang shin tu phra/ /de bzhin du yang phyag dar khrod/ /gtum min yid ni zhi ba dang / /rtag tu bsam gtan gyis gnas pa/ /rtag tu nges 'byung la dga' ba'i/ /skye bo de ni mtho ris 'gro/ /zhim 'am gal te mi zhim pa/ /</text></item>
<item><p>69a6</p><section>mdo sde</section><text>ji ltar 'dod pa'i tshul gyis 'ongs/ /chog shes dang ni khro min pa'i/ /skye bo de ni mtho ris 'gro/ /gos gang 'jam zhing dkar ba dang / /phyag dar khrod kyang de bzhin te/ /legs sdom byed pa chog shes mchog /skye bo</text></item>
<item><p>69a7</p><section>mdo sde</section><text>de ni mtho ris 'gro/ /mal stan gzhi dang de bzhin sa/ /khang bzangs rtse 'am de bzhin gzhan/ /dga' ba 'am khro ba med pa yi/ /skye bo de ni mtho ris 'gro/ /gzugs gang mig gi yul du ni/ /gtogs dang gzhan</text></item>
<item><p>69a8</p><section>mdo sde</section><text>du gyur pa yang / /de kho nar ni rab lta gang / /skye bo de ni mtho ris 'gro/ /snyan pa 'am ni mi snyan pa/ /gang gis thos nas 'khrul bral ba/ /mig dang blo dang ldan pa yi/ /skye bo de ni mtho ris 'gro/ /dbang po drug po thams cad dang /</text></item>
<item><p>69b1</p><section>mdo sde</section><text>yul rnams kyang ni de bzhin du/ /spong bar byed cing mi dga' ba/ /skye bo de ni mtho ris 'gro/ /zhes bya 'di rnams don chen dang / /rtag tu bde ba byed pa yang / /de dag thams cad cho ga bzhin/ /byed pa'i skye de mtho ris 'gro/ /</text></item>
<item><p>69b2</p><section>mdo sde</section><text>ji ltar las rnams byas pa kun/ /de nyid du ni byed med par/ /lta byed dri bral bzang po'i yi/ /skye bo de ni mtho ris 'gro/ /las rnams kyi yang rnam smin des/ /las rnams smin gyis byas pa'i yang / /sdug bsngal rtag tu rnam</text></item>
<item><p>69b3</p><section>mdo sde</section><text>par 'byed/ /skye de mtho ris 'gro ba'o/ /de ltar lha de de'i mgrin par byas pa de yang dag par mthong nas mchog tu skrag pa'i yid kyis tshigs su bcad pa smras te/ shin du brjod nas kyang chu klung gi 'gram du lha de dag nyid dang lhan cig tu</text></item>
<item><p>69b4</p><section>mdo sde</section><text>rang bzhin yin pas slar yang bag med pas rgyu bar byed do/ /gal te gang dag de'i mgrin pa na byas pa yod par gyur du zin yang rkyen med par mi mthong ste/ gang gis rten cing 'brel par 'byung ba'i dngos po'i rkyen med par mi</text></item>
<item><p>69b5</p><section>mdo sde</section><text>'gyur la/ lha gang gi yang rang bzhin yin pas slar yang bag med par spyod pas gang na chu klung 'od 'byung gi ri la rin po che 'od 'byin zhes bya ba'i ri de yod pa der 'gro ste/ rgyan dang cha byad du mas rab tu dga' ba'i yid can yul</text></item>
<item><p>69b6</p><section>mdo sde</section><text>da ltar ba la chags pas kun nas khrid par gyur pas dus chod par gyur pa'i 'jigs pa yang ma rtsis pa dang / dbang po 'gyur ldog can rnams kyis kyang drangs pa dang mtho ris pa de rnams mchog tu yang bde ba'i phyir na phyir zhing</text></item>
<item><p>69b7</p><section>mdo sde</section><text>yang gar byed par gyur/ rab tu rgod par gyur pas rnam par rgyu bar byed pas chu klung gi 'gram na rnam pa du mar dga' ba'i me tog gi tshogs rnam pa du ma phun sum tshogs pa khri shing shin du 'gyus pas khebs pa'i ngos na rtag tu</text></item>
<item><p>69b8</p><section>mdo sde</section><text>yang rab tu dga' ba'i tshogs kyis 'khrigs par ro/ /gzhan yang khyad par lta bar 'dod pas rin po che 'od 'byin gyi ri la rin po che'i rnam pa brgyad stong du ma cha shas rnam par bkra ba yod par 'gro'o/ /lta ba la mtshor</text></item>
<item><p>70a1</p><section>mdo sde</section><text>rngams pas des de ring ba nyid nas mthong ste/ 'od 'bar ba nam mkha' brtol bzhin du gnas pa lngar ma mthong ba de yid la smon pas byas pa bzhin du skyon gzhan med pa de'i 'od dpag tshad stong phrag bcur 'gyur te/</text></item>
<item><p>70a2</p><section>mdo sde</section><text>sngon po dang ser po dang dmar po dang ljang khu'i kha dog go/ /gzhan yang rnam par 'dres pa'i 'od rnams so/ /gzhan yang ngos de na rin po che'i 'od kyi phreng ba can gyi ri gzhan gang dag yod pa de dag rnams kyang brtol zhing rin po che</text></item>
<item><p>70a3</p><section>mdo sde</section><text>'od 'byin gyi ri de'i 'od de dag gis ri de dag rnams thams cad kyi 'od nges par bcom nas gnas so/ /dper na ri'i rgyal po ri rab lhun po'i 'od kyis ni ri rnams thams cad kyi 'od zil gyis gnon no/ /de bzhin du rin po che 'od</text></item>
<item><p>70a4</p><section>mdo sde</section><text>'byin de'i 'od mchog tu rgya che ba dga' bar gyur pa mchog tu rangs pa yid 'phrog pa yin no/ /de bzhin du rna ba'i dbang po gcig tshim par byed la rin po che des rna ba'i dbang po gnyis pa yang sgra rnam pa du mas legs pa bsgo bar</text></item>
<item><p>70a5</p><section>mdo sde</section><text>byed la/ rin po che 'od 'byin gyi ri de nyid na 'di lta ste/ thos na yid 'phrog pa'i sgra dang ldan pa'i chu klung 'bab pas kyang kun du sgra sgrogs pas mchog tu thos na yid 'phrog pa dang / de dag na rnam pa du ma'i bya rnams ni rin po che sna bdun</text></item>
<item><p>70a6</p><section>mdo sde</section><text>gyis rnam par bkra ba'i sgro dang ldan pa khyad par med pa'i rlung gis rab tu bskyod pa'i dril bu g.yer ka'i rang bzhin gyi ljon shing rnams kyi sgra gang yin pas so/ /de dag gi dpe bya bar mi nus te yid rnams dang 'dra ba yin pa'i phyir ro/ /rin</text></item>
<item><p>70a7</p><section>mdo sde</section><text>po che 'od 'byin gyi ri chen po 'di las de bzhin du lha de dag rnams kyi rna ba'i dbang po la yang tshim par byed de gzhan yang lha de dag gi dbang po gsum pa ring ba nyid nas ri chen pos tshim par byed pa yang 'di lta ste/ sna la dri du ma rnams kyis me</text></item>
<item><p>70a8</p><section>mdo sde</section><text>tog gi tshogs mang po las 'byung bar 'gyur ba la chu klung du ma las nye bar skyes pa'i me tog gis legs par bskyed pa'i dri de dag gis lha rnams tshim par byed do/ /gzhan yang ri chen po des lha de dag rnams kyi dbang po bzhi pa kun</text></item>
<item><p>70b1</p><section>mdo sde</section><text>nas tshim par byed de lce yang ro dang mdog dang gzugs dang / dri rnams mchog tu gyur pa'i rnam pa du ma'i 'bras bu rnams kyis kyang kun du tshim par byed do/ /lus la yang reg na dga' bar 'gyur ba'i gos rgyu kun med pa du ma rnams dang /</text></item>
<item><p>70b2</p><section>mdo sde</section><text>reg na bde ba'i rlung rnams kyis kyang tshim par byed do/ /ri chen po de gang la lha de dag rnams kyi dbang po lnga po rnams rang gi yul bde ba nyams su myong bar byed do/ /des tshim par byed pa po'i ngo bos yid kyang mchog tu tshim par 'gyur ro/ /</text></item>
<item><p>70b3</p><section>mdo sde</section><text>de ltar rin po che 'od 'byin gyi ri 'dis dbang po lnga'i bde ba rab tu sbyin pas lha de rnams shin du bde ba la gnas so/ /de nas lha de rnams kyis rin po che 'od 'byin gyi ri der sleb nas rin po che du ma 'bar ba'i phreng ba'i rnam pa du mar yang 'od 'bar</text></item>
<item><p>70b4</p><section>mdo sde</section><text>ba nye bar 'byin no/ /de nas lha de rin po che de la chu klung stong phrag rnam pa du ma dang 'bab chu dang rdzing bu dang pad ma'i rdzing brgya stong gis nye bar mdzes pa gser dang bai dUr+ya dang in dra nI la dang dngul dang 'dab ma rnam par bkra ba 'dren ma stong phrag</text></item>
<item><p>70b5</p><section>mdo sde</section><text>brgyas mdzes par mngon par mthong nas lha de rang bzhin nyid kyis bde bar rgyu ba brgya 'gyur thob nas ri de la nye bar longs spyod de/ rab tu dga' ba'i 'khor dang bcas nas phan tshun du gnod pa med par gtad pas tshim par byed pa'i</text></item>
<item><p>70b6</p><section>mdo sde</section><text>yid can rnams de dag de bzhin du ches rab tu dga' ba'i yid kyis rin po che 'od 'byin gyi ri de'i khyad par lta bar 'dod pas phug dang ri khrod la dpyod de pad ma'i rdzing bu nas pad ma'i rdzing bu/ rtse mo nas rtse mo/ chu klung gi ngos nas chu</text></item>
<item><p>70b7</p><section>mdo sde</section><text>klung gi ngos/ gnas kyi tshogs nas gnas kyi tshogs/ rin po che'i nags nas rin po che'i nags la bya'i tshogs mang po mngon par mthong ba'i rnam pa des mthong ba dang thos pas dga' ba bya'i tshogs gzhan lta bar</text></item>
<item><p>70b8</p><section>mdo sde</section><text>'dod pa rnga skad yan lag lnga dang ldan pas lhan cig tu dga' bar byed cing yongs su spyod par yang byed do/ /de rang bzhin gyis mthong ba dang / thos pa dang / sna dang / lce dang / lus kyi yul lnga po rnams dga' ste dbang po de dag rnams</text></item>
<item><p>71a1</p><section>mdo sde</section><text>sgra dang / reg bya dang / ro dang / gzugs dang / dri rnams so so dang gcig la yang dga' bar byed do/ /yul rnams la yang dbang po rnams dang / yul de la dbang po lnga rnam par rol pa'i dbang po'i yid do/ /mchog tu</text></item>
<item><p>71a2</p><section>mdo sde</section><text>bde ba dpe med pa nye bar longs spyod do/ /rnam pa du ma dang / rnam par rtog pa du mar mthong ba dang / sgra dang sna dang ro dang / chos kyi yul yang zlos pa ma yin pa'i lha'i bde ba nye bar longs spyod do/ /da ltar ba'i bde ba dang sdug bsngal</text></item>
<item><p>71a3</p><section>mdo sde</section><text>gyis nye bar 'joms par byed do/ /de ltar de yul la rnam par chags pa'i yid kyis de 'dra ba'i bag med par 'gyur ro/ /ji ltar gang las kyi 'bras bu rnam par bkra ba sngon phyogs na mngon par bris pa yod kyang de thams cad mi</text></item>
<item><p>71a4</p><section>mdo sde</section><text>dran no/ /de rnams kyis gzhan yang des sngon legs par byas pa'i phyir kun du spyod par gyar pa dang rtse bar gyur pas kyang gal te shed na ri chen po la rin po che 'od 'byin pa de nyid kyi rtse mo du ma mchog tu sngo ba dri ma med pa me long gi</text></item>
<item><p>71a5</p><section>mdo sde</section><text>mthil dri ma med pa zhes bya ba gang yin pa 'di dri ma med pas gang la shing rta'i rdul yang mthong ste/ lha de rnams kyi brtson pa lhag pas gang yang sbom po mchog tu rnam par bkra ba dang / mthong na mchog tu dga' ba dang / lus kyi</text></item>
<item><p>71a6</p><section>mdo sde</section><text>mdog rnam pa mi 'dra ba'i phan tshun gyi rnam pa las kyis byas pa mngon par bris pa la lta smos ci dgos/ 'gro ba'i ris gang dang gang las 'chi 'pho ba dang rnam pa gang gis byas par gyur pa de yang brang dang mgrin pa'i dbus su</text></item>
<item><p>71a7</p><section>mdo sde</section><text>bris par 'gyur ro/ /legs par byas pa'i las kyis des de'i nyes dmigs rtogs nas skyo ba skye bar 'gyur ro/ /'dod pa'i ro thob pa'i rgyu des kyang byis pa rnams skyo ba mi skye'o/ /yang gang gi tshe de rnams nyid la 'dod pa</text></item>
<item><p>71a8</p><section>mdo sde</section><text>rnams kyi nyes dmigs legs par bstan par gyur pa 'am/ rang nyid kyis go bar gyur pa de las kyang 'dod pa'i nyes dmigs nye bar dmigs par 'gyur ro/ /de'i tshe byis pa rmongs pa'i blo can rnams kyis rab tu rtogs te gang</text></item>
<item><p>71b1</p><section>mdo sde</section><text>thob nas de 'dod pa'i ro la chags par mi byed pa dang / nyes dmigs kyang legs par mthong ba yin no/ /de 'dod pa rnams la phyir 'gyod pa'i mes sreg par byed de/ gang gi phyir tha mi dad pa'i lus yongs su 'dor ba'i phyir ro/ /</text></item>
<item><p>71b2</p><section>mdo sde</section><text>gang yul gyi me mtshon cha dmyal ba'i mthar gtug pa'i rgyu bdag cag rnams so/ /phyi nas 'gyod pa'i mes sreg par byed do/ /gang yang lus bsgoms pa'i yid bsgoms par gyur pa de 'dod pa'i ro la mi dga' ba dang nyes dmigs kyang mthong</text></item>
<item><p>71b3</p><section>mdo sde</section><text>ba yin no/ /de 'dod pa rnams kyi ro la yang dga' ba ma yin no/ /'dod pa rnams yod kyang zhabs 'bring dang mngon par rtog par byed par mi 'gyur ro/ /de'i tshe 'dod pa rnams kyi kha 'og tu 'du bar mi 'gyur ro/ /gzhan yang 'dod pa rnams kyi</text></item>
<item><p>71b4</p><section>mdo sde</section><text>gnyen po 'di lta ste/ gang gis gzugs de mthong ba na de rnam par 'jig pa'i chos can des gzugs la gzugs kyi rjes su lta ba dang / ji lta ba bzhin du tshul bzhin nyid yid la byed pas lta ba des 'dun pa'i 'dod chags rnam par</text></item>
<item><p>71b5</p><section>mdo sde</section><text>'joms so/ /de ltar yul lnga la ji lta ba bzhin du nyes dmigs mthong ba'i rang bzhin du 'gyur la de dga' ba'i 'dod chags dang ldan pa'i sred pa 'khor ba'i sa bon du gyur pa las phyi rol du gyur pa'o/ /de ltar yang 'dod pa rnams kyi</text></item>
<item><p>71b6</p><section>mdo sde</section><text>nyes dmigs rtogs shing de dag nyes dmigs shes nas phyis 'gyod par 'gyur ro/ /'dod pa'i yul gyi 'dod chags dang phrad pas mi gnod do/ /sngon gyi 'byung ba las byung bas lha rnams yongs su spyod pas gal te shed na ri de'i rtse</text></item>
<item><p>71b7</p><section>mdo sde</section><text>mo la mngon par 'khod do/ /mchog tu dri ma med pa'i me long gi mthil ji lta bar lha de rnams kyi yan lag de rnams kyang mthong ngo / /de nas lus bsgoms pa yid bsgoms pa'i lha des mthong bar gyur pa las thams cad kyi 'bras</text></item>
<item><p>71b8</p><section>mdo sde</section><text>bu dang / 'chi 'pho dang / gleng gzhi dang / skye ba yang dpral ba na bris pa de rnams bdag nyid kyis rab tu mthong bar 'gyur ro/ /ji ltar che ge mo zhig gi lus na gnas che ge mo zhig na che ge mo zhig gi yul na rnam pa che ge mos 'chi</text></item>
<item><p>72a1</p><section>mdo sde</section><text>'pho ba'i rgyu mtshan che ge mos lha che ge mo 'chi 'pho bar 'gyur ro/ /gang dpral bar mngon par bris pa 'di shes par gyur pa de lha'i rigs de las 'chi 'phos nas lan grangs gzhan la myong bar 'gyur ba'i las kyis</text></item>
<item><p>72a2</p><section>mdo sde</section><text>sam/ skyes nas myong bar 'gyur bas sam/ lus kyi nyes par spyod pas sam/ ngag gi nyes par spyod pas sam/ yid kyi nyes par spyod pa'i rgyus 'chi 'phos nas dmyal bar che ge mo zhig tu skye ba dang / che ge mo zhig yi dgas su</text></item>
<item><p>72a3</p><section>mdo sde</section><text>skye ba dang / 'dir dud 'gro'i lus su skye bar 'gyur ba dang / de dud 'gro'i rigs de las yongs su grol nas 'dod pa'i bag med pas bslus shing las kyi rlung gis bskor nas slar yang che ge mo zhig tu 'khor bar 'gyur ro/ /de ltar 'dod</text></item>
<item><p>72a4</p><section>mdo sde</section><text>pa rnams kyi nyes dmigs dang snying po med pa yang dpral ba de nyid la mngon par bris pa mthong ngo / /ji ltar che ge mo zhig gi gnyen po che ge mo zhig gis te/ 'di lta ste/ 'dod pa rnams ni mi rtag pa snying po med par dpral bar mngon</text></item>
<item><p>72a5</p><section>mdo sde</section><text>par bris pa gang yin pa thams cad mthong ngo / /de mthong nas kyang gang ches bsgoms pa'i lus dang yid bsgoms par gyur pa des 'dod pa rnams yongs su spong ngo / /nyes dmigs dang bcas pa zhes rig nas gang gi phyir dug dang 'dra</text></item>
<item><p>72a6</p><section>mdo sde</section><text>bar ji ltar phra mo rnams kyang de bzhin du yul rten pa rnams kyang dug bzhin zos nas log par ltung bar 'gyur ro/ /de dag rnams da ltar mthong ba dang / sten pa dang / yul rnams yongs su spong ba po rnams gang yin pa de dag gi</text></item>
<item><p>72a7</p><section>mdo sde</section><text>yang dpral bar bris pa yin no/ /ngan 'gror skye ba dmyal ba yi dgas dud 'gro'i skye ba blangs nas de zad pa yang legs par byas pa'i las kyis rtag tu yang dag par mngon par mthong nas/ gzhan yang las kyi dbang du byas nas</text></item>
<item><p>72a8</p><section>mdo sde</section><text>yid ches pa skye ba de ni legs par byas pa'i las kyi mtha' la spyod pa yin te/ ji srid du mya ngan las 'das pa'i sa bon du gyur pa las zad par 'gyur ba'o/ /de nas lha gzhan gang dag blo dman par gyur pa rnams 'dod pa</text></item>
<item><p>72b1</p><section>mdo sde</section><text>sten pa la ched cher byed cing de sngon gyi legs par byas pa'i dbang du gyur pa'i ngo bos kyang mngon par bris pa legs par mthong ste/ ji ltar bdag 'di las 'chi 'phos nas mi rnams su skyes la phyir yang lha rnams su skye ba ste rtag</text></item>
<item><p>72b2</p><section>mdo sde</section><text>tu 'am/ mngon par mthong yang kun nas skrag pa dang ldan par yang mi 'gyur ro/ /phyir yang yul lnga'i rlabs kyi srid pa'i chu klung du bag med pa bag med pas spyod pas lha khrus byed do/ /de'i thos pa'i shes pa de yang 'gags nas skye</text></item>
<item><p>72b3</p><section>mdo sde</section><text>bar byas pa gzhan yang rab tu 'byung bar 'gyur te/ 'dod pas bslus nas las zad par byas pa'i dmyal ba dang yi dgas dang / dud 'gror skye'o/ /phyis yang dmyal ba yi dgas dud 'gror skye ba rnam par 'jig go/ /de nas</text></item>
<item><p>72b4</p><section>mdo sde</section><text>de ltar bag med pa la lta ba'i lha de dag rnams rtogs nas dbang phyug la gnas pa zhes bya ba'i bya bas dge ba'i las kyi dbang gis tshig brjod pa ji ltar/ dge ba yis ni sems khrid cing / /dge ba kho nas rjes su khrid/ /de</text></item>
<item><p>72b5</p><section>mdo sde</section><text>bzhin mi dge rjes spyad pas/ /mi dge nyid la rgyug pa yin/ /bde legs rgyu ba mi yi sems/ /chu klung nyid dang de dag mtshungs/ /ji lta bar ni rkyen thob nas/ /de bzhin de ni yongs su rgyug /myur bar rab tu rgyug byed</text></item>
<item><p>72b6</p><section>mdo sde</section><text>sems/ /myur bar yang ni yongs su ldog /myur bar 'bab pa lha rnams dang / /myur bar thabs min sar yang ngo / /gang la sems ni rjes chags pa/ /myur ba myur bar ches 'gyur ro/ /chos rnams thams cad byed po</text></item>
<item><p>72b7</p><section>mdo sde</section><text>dang / /las rnams thams cad gcod byed yin/ /chos rnams thams cad khrid byed ni/ /sems 'di yin zhes brjod pa yin/ /rtag tu glags ni gcod byed pa'i/ /sems la yid ches mi bya yi/ /gzung bar</text></item>
<item><p>72b8</p><section>mdo sde</section><text>dka' dang shugs drag dang / /lim log gi ni khyad par gyis/ /des na yud tsam dger 'gyur zhing / /de bzhin mi dger yud tsam des/ /de bzhin lung ma bstan par 'gyur/ /'di la 'gro gnas yod ma yin/ /'ong ba nyid</text></item>
<item><p>73a1</p><section>mdo sde</section><text>kyang mthong ba med/ /med par gyur nas 'byung 'gyur de/ /byung nas kyang ni 'gro bar 'gyur/ /de yis mi byed pa med cing / /bsags pa yang ni yod ma yin/ /de la gzung ba nyid yod min/ /de ni thams cad du lus med/ /</text></item>
<item><p>73a2</p><section>mdo sde</section><text>rgyu dang rkyen ni tshogs pa las/ /so sor kun nas slar skye'o/ /nor bu ba lci'i rkyen dag gis/ /mi skye ba ni ji bzhin du/ /de bzhin kho nar dbang gzugs sogs/ /gsum las rnam par shes pa 'byung / /'dod rgyal du ni skye</text></item>
<item><p>73a3</p><section>mdo sde</section><text>min te/ /sems ni tshogs pa las byung ngo / /thams cad du ni spang dka' ba/ /de nyid yul du rig nas ni/ /dam pa'i chos la blo ngos gzhag /'dod pa rnams la nam yang min/ /de ltar lha gang dag lus bsgoms par gyur pa</text></item>
<item><p>73a4</p><section>mdo sde</section><text>dang / yid bsgoms par gyur pa gnyis ga la yang nges par 'byung ba'i yid can rnams 'dul bar yang dka'o/ /de 'dul ba la gus pas lha nyid las 'chi 'phos nas kyang slar yang lha gzhan las ches khyad du 'phags pa rnams kyi nang</text></item>
<item><p>73a5</p><section>mdo sde</section><text>du skye'o/ /rgyal por yang 'gyur la rgyal po'i blon po 'am gang yang thar pa'i cha dang 'thun pa'i las byed do/ /gang yang sems brtson pa ni byang chub gsum las gzhan gang rung zhig 'thob pa'i de'i yang na rgyal po 'khor los sgyur bar</text></item>
<item><p>73a6</p><section>mdo sde</section><text>yang dang yang du 'gyur te/ dge ba'i las bsags pa de'i dge ba'i las kyis so/ /gal te de nyid kyis yang gang dag ser snar gyur pa'i las byas pa nye bar ma brtags par dang / sems bsgrubs par dka' bas dge ba</text></item>
<item><p>73a7</p><section>mdo sde</section><text>rjes su mi sgrub pas de slar yang dmyal ba yi dgas dud 'gro rnams su skye'o/ /gzhan yang dge slong de shin tu ngo mtshar bar gyur pa'i las rmad du khyer ba'i rnam par smin pa 'di la rjes su dpyod par byed pa na des mthong bar gyur</text></item>
<item><p>73a8</p><section>mdo sde</section><text>pa ni gang zhig rab tu dad par gyur pas bcom ldan 'das kyi sku bris pa dang / dang ba dang ldan pas rig cing rab tu dang ba'i sems kyis dam pa'i chos kyi po ti bris par gyur pas kyang byang chub 'thob par 'gyur ro/ /rab tu ma dad pa'i</text></item>
<item><p>73b1</p><section>mdo sde</section><text>sems kyis kyang mgrin pa dang / brang gi dbus su thams cad bris pa de mthong nas de dad pa dang ldan par 'gyur ro/ /de yang dpral ba'i yul du mthong nas kyang dad pa dang ldan no/ /rab tu ma dad pa'i sems kyis sam rgyal po'i</text></item>
<item><p>73b2</p><section>mdo sde</section><text>zhabs 'bring byed pa'i 'jigs pas dang / de las gzhan gyis kyang brtson pa med pas dang / yang de 'tsho ba'i don du yang po ti 'dri bar gyur pa dang / sku gzugs kyang ste mtho ris su skyes pa na yang de'i las mngon par bris pa</text></item>
<item><p>73b3</p><section>mdo sde</section><text>mngon par mthong nas dad par 'gyur ro/ /slar yang bag med pa mang bar 'gyur zhing de'i dge legs kyi sa bon du gyur pa'i las rnams zad par 'gyur te/ bag med pa dang bral ba'i sems dang bral bar gyur pas kyang ste/</text></item>
<item><p>73b4</p><section>mdo sde</section><text>de ltar na las kyis byas pa rgyu med par 'gyur ba ni cung zad kyang yod pa ma yin no/ /de nas gzhan yang lha de gang bag med pa la mngon par dga' ba dang / bag med pa la spyod pas kyang de rdzas kyi yul gyi rgyags pas rtag tu ngoms</text></item>
<item><p>73b5</p><section>mdo sde</section><text>pa med do/ /gzhan yang de la 'dod pa du ma 'phel bas ni rin po che 'od 'byung gi ri la dus yun ring por 'dod pa'i yon tan lnga la spyad nas/ lhan cig spyod pa'i 'khor dang bcas pa 'gying bar byed pa dang / yongs su spyod par gyur pas 'dod</text></item>
<item><p>73b6</p><section>mdo sde</section><text>pa'i yon tan lnga dang ldan pa'i gang na 'od 'byin zhes bya ba'i ri gsum pa yod pa der nye bar 'gro ste/ rab tu rangs pa mchog gi yid kyis rnga skad yan lag lnga dang bcas pas de 'gying bar 'gyur/ yongs su spyod par 'gyur ro/ /nye 'khor</text></item>
<item><p>73b7</p><section>mdo sde</section><text>na mchog tu gyur pa'i dpal dang yang dag par ldan par lha de yang dang yang du rnam pa du ma'i bde ba kun tu rtog pa du mas tshul bzang po dang / cha byad bzang po mchog tu yid 'phrog pa yul mchog tu gyur pa gzhan rnam pa du ma rnams ri de</text></item>
<item><p>73b8</p><section>mdo sde</section><text>dag la nye bar longs spyad nas chu klung gi ngos der nor bu 'bar ba nyid kyi ri chen po gsum pa nor bu 'od 'byin zhes bya ba'i lam du song ste/ ji lta ji ltar lha rnams dga' bar gyur pa'i yul rnams sten pa de lta de ltar dga' ba'i 'dod</text></item>
<item><p>74a1</p><section>mdo sde</section><text>chags dang ldan pa'i sred pa mngon par 'phel bar 'gyur te/ bsam pa rnam par ma grol bas de 'dod chags kyi mes sreg bzhin ngoms pa med pa'i sgra reg bya ba ro gzugs dri'i yul gyi chu bos mi ngoms pas nya bzhin du nor bu 'od 'byin</text></item>
<item><p>74a2</p><section>mdo sde</section><text>pa zhes bya ba de'i ri gsum pa yid 'phrog pa de la'o/ /nor bu 'od 'byin pa'i ri de'i ngos gcig ni in dra nI la'i rang bzhin no/ /gzhan ni pad+ma dmar po'i rang bzhin no/ /gzhan ni mu sA la gar ba'i rang bzhin no/ /gzhan ni pad ma dngul gyi rang bzhin no/ /</text></item>
<item><p>74a3</p><section>mdo sde</section><text>de dag mthong nas kyang lha de dag rnams rab kyi mchog tu rangs pa'i yid kyis ri rab mchog de legs par mthong nas phan tshun du brjod pa/ lha rnams ri 'di rnam pa du mar mdzes pa la ji lta ba bzhin du ltos dang / 'di nor bu las byas pa dpag tshad stong phrag bcu'i</text></item>
<item><p>74a4</p><section>mdo sde</section><text>nye 'khor khyab nas shin tu gnas so/ /gang gi 'od kyi dkyil na lha rnams nub par nges par kun tu mtshon te/ sngon po dang / ser po dang / dkar po'i 'od 'di yang nye 'khor na rnam pa du mar kun tu gsal lo/ /de de ltar brjod par gyur nas gang na shing 'gying ba yod pa zhes bya ba'i</text></item>
<item><p>74a5</p><section>mdo sde</section><text>ri der nye bar 'gro ste/ rab tu dga' ba'i lha dang lha mos gang ba rab tu dga' ba'i rol mo'i yab cha dang / glu dang / rab tu dga' ba dang / 'gying ba dang bcas pas rnam pa du ma la lta ba la ched cher byed pa'i nye 'khor rnga skad yan lag lnga pa snyan par gyur pa 'dra ba'i chags pa dga'</text></item>
<item><p>74a6</p><section>mdo sde</section><text>bar gyur pa lha de shing 'gying ba zhes bya ba'i nags der legs par byas pa la spyod pa rgyan dang cha byad mchog dang ldan pa rnams nye bar legs par 'gro bar byed do/ /de nas lha de dag de ltar spyod par gyur pa rnams bag med pa la spyod pa sred pa'i dbang du song ba rnams</text></item>
<item><p>74a7</p><section>mdo sde</section><text>su song ba rnams dus yun ring por 'da'o/ /de nas lha des shing 'gying ba'i nags chen por mthong ba ni rin po che bdun gyi rang bzhin gyi shing dbus na chu klung gnyis rgyun mchog gis 'bab pa'i mdog dang ro dang / reg bya can ji ltar 'dod par rnam par smin par</text></item>
<item><p>74a8</p><section>mdo sde</section><text>'gyur ba'i 'o mas yongs su gang ba/ mu men gyi rdo la kun tu bag med pas rnam par rgyu ba/ sred pa'i yul rnams kyis gang ba/ ngang ngur gyis kun tu gang ba/ shin tu mchog tu gsil ba'i chu klung dag go/ /de la chu klung gcig ni rnam pa sna tshogs pa</text></item>
<item><p>74b1</p><section>mdo sde</section><text>zhes bya ba'o/ /gzhan ni ji ltar 'dod pa'i chu zhes bya'o/ /de la btung ba la sogs pa rnam pa sna tshogs pa'i chu zhes bya ba'i de rang bzhin nyid kyis bkra ba mchog tu gtsang ba rab tu 'bab ste chu dang btung ba yang rung ste/ skyon dang bral ba kha</text></item>
<item><p>74b2</p><section>mdo sde</section><text>dog rnam pa sna tshogs pa ste/ rgyu 'di dag gis na rnam pa sna tshogs pa'i chu zhes bya ba'i chu klung gi ming de 'thob pa'o/ /gzhan ji ltar 'dod pa'i chu ni rnam pa du ma'i 'dod pa 'byung ngo / /lha de dag rnams rnam pa de srid nyid du chu de</text></item>
<item><p>74b3</p><section>mdo sde</section><text>las phun sum tshogs par 'gyur te/ gal te 'dod par gyur te/ gal te 'dod par gyur na ji ltar rnam pa stong phrag gi chu klung rab tu 'bab pa de rnams mchog tu dkar ba'i mdog mchog tu dri zhim par de dag rab tu 'bab pa'o/ /</text></item>
<item><p>74b4</p><section>mdo sde</section><text>gang yang ji ltar 'dod par ji lta bu'i rtsi rnams 'bab bo/ /de dag rnams ni sna tshogs pa'i mdog dang / ro dang dri dang reg bya phun sum tshogs pa'i rtsi dag rab tu 'bab bo/ /de nas 'di ltar 'gyur te/ ji ltar me tog khra bor</text></item>
<item><p>74b5</p><section>mdo sde</section><text>snang ba rab tu 'bab pa yin la de dag dang / gzhan yang me tog rnam pa sna tshogs pa'i mdog dang dri rnam pa sna tshogs pa de dag thams cad rab tu 'bab bo/ /bung ba brgya stong legs par 'du ba gang dag gis ming gzung</text></item>
<item><p>74b6</p><section>mdo sde</section><text>bar yang sla ba ma yin no/ /de bzhin du chu klung gi chu las gzhan ji ltar 'dod pa rnams rab tu 'bab bo/ /ljon shing 'gying ba'i nags de na rnam pa sna tshogs pa'i me tog nye bar 'phel bas mchog tu dga' ba'o/ /</text></item>
<item><p>74b7</p><section>mdo sde</section><text>de nas lha rnams chu klung de dag gi nang na rab tu 'jug par gyur pas 'gying bar byed de/ sgra dang / reg bya dang / ro dang / gzugs dang / dri 'dod pa rnam pa sna tshogs dang bcas pa la spyod do/ /</text></item>
<item><p>74b8</p><section>mdo sde</section><text>legs par byas pa'i las kyi mtha' la spyad pa rnams legs par byas pa'i las la longs spyod de/ de nas dga' bar byed rnam pa du mar rtsi yang 'thung ngo / /rna ba'i khung bur</text></item>
<item><p>75a1</p><section>mdo sde</section><text>sil snyan gyis gtad pa'i kun dga' ba rnam pa du mas snying legs par gang ba mya ngan dang / zug rngu dang / phyir rgol ba'i 'jigs pa dang rtag tu bral ba'i yul rnams kyis rtag tu yang yul gyis ngoms pa med pa'o/ /yul</text></item>
<item><p>75a2</p><section>mdo sde</section><text>rnams kyis ngoms pa med pa ni tshwa chu chen mo bzhin du rnam pa du ma dang / rnam par rtog pa du ma dang / rnam pa sna tshogs pa'i mtho ris la nye bar longs spyod do/ /de ltar gyur pa'i bde bas rnam par rgyu ba'i lha de dag rnams la chu klung la spyod pa'i</text></item>
<item><p>75a3</p><section>mdo sde</section><text>byas tshigs su bcad pa brjod pa ji ltar/ ji ltar 'di na chu 'gro ba/ /de bzhin bde ba lus la skyes/ /gson pa thams cad skad cig kyang / /byis pa rnams kyis mi rtogs so/ /rga dang na dang 'chi ba dang / /rgud pa'i las su bgrang</text></item>
<item><p>75a4</p><section>mdo sde</section><text>ba rnams/ /'gyur yin lha rnams de dag kun/ /rtag tu 'dod pa'i rjes spyod rnams/ /gson pa rtag pa yod ma yin/ /khams gsum kun kyang bde ba min/ /rtag tu 'dod pa yis myos pa'i/ /log pa'i dbang gis lhas mi rtogs/ /ji</text></item>
<item><p>75a5</p><section>mdo sde</section><text>ltar char rgyun nam mkha' las/ /thams cad du ni myur 'bab pa/ /de bzhin bde ba 'di dag kun/ /char gyi rgyun ni ji bzhin no/ /rlung gis rdul rnams ji bzhin du/ /phan tshun du ni yongs bskyod pa'i/ /'khor 'gyur nam mkha' thams</text></item>
<item><p>75a6</p><section>mdo sde</section><text>cad du/ /de bzhin 'dus pa'i lus 'di yin/ /lha rdzas bde ba rtag yod min/ /mi brtan pa dang rnam par 'jig /sred pa'i dug gis legs 'dres pa/ /dug dang 'dres pa'i zas bzhin no/ /de bde ba dang rtag par mdzes/ /gang la 'chi</text></item>
<item><p>75a7</p><section>mdo sde</section><text>ba mi dmigs pa/ /sdug pa dang yang rnam mi 'bral/ /nam yang tsha dang grang ba min/ /rtag par go 'phang de mthong nas/ /de la brten zhes mkhas rnams brjod/ /gang la skye dang 'chi ba dang / /sdug bsngal 'byung ba mi dmigs pa/ /</text></item>
<item><p>75a8</p><section>mdo sde</section><text>gang de bud med g.yos sdug bsngal/ /de dag bde zhes rtog par byed/ /de ni sa bon rgyur mthong ste/ /gang phyir dmyal ba skyed byed phyir/ /sdug bsngal skyed byed bde ba gang / /ji ltar de ni bde bar 'dod/ /de ni yongs smin dbang gis</text></item>
<item><p>75b1</p><section>mdo sde</section><text>na/ /sdug bsngal ches sdug bsngal zhes bya/ /gang la sems can 'di skye ba/ /las kyis kun nas g.yos pa yin/ /chags byed log pa'i dbang de la/ /las kyi dra bas rmongs pa yin/ /rab tu zhi bar rjes rtogs ni/</text></item>
<item><p>75b2</p><section>mdo sde</section><text>rgyab kyis phyogs par lhan cig spyod/ /dge dang mi dge'i las rnams ni/ /me tog dri bzhin rjes su 'gro/ /gang longs spyod pa de de ni/ /bde ba de dag dus kyis 'gag /nyin dang lhan cig spyod pa yi/ /'od rnams nyin mo'i</text></item>
<item><p>75b3</p><section>mdo sde</section><text>mthar thug go/ /de ltar chu la spyod pa'i bya legs par byas pa'i las kyis bskul nas lha de dag rnams la smra bar byed thams cad kyang bag med pas bag med par spyod pa la'o/ /de nas lha gang bag med par gyur pa de dag rnams kyis</text></item>
<item><p>75b4</p><section>mdo sde</section><text>chu la spyod pa de dag las tshigs su bcad pa de dag thos nas kyang brjod pa/ ji ltar bya de dag gis legs par ngag gis go bar byas te/ ji lta ba nyid du de dag bden par 'byung bar 'gyur na bdag cag rnams bag med pas bag med</text></item>
<item><p>75b5</p><section>mdo sde</section><text>pa la spyod pas nges par rtogs pa yang ma yin no/ /bdag cag las mchog ma yin pa'i dud 'gro de dag rnams kyis kyang ste/ bdag cag bag med pa bag med pas nges par rtogs pa yang ma yin no/ /gang nges pa kho nar 'byung bar</text></item>
<item><p>75b6</p><section>mdo sde</section><text>'gyur ba 'dod pa thams cad rnam par 'joms pa'i sdug bsngal chen po de bdag cag rnams kyis bzlog pa'i don du e ma brtson par bya na/ dus shin tu ring por dge bar gyur pa'i blo 'di dag gis nges par gnas nas 'dod pa rnams</text></item>
<item><p>75b7</p><section>mdo sde</section><text>rab tu 'joms pa'i ched du rab tu sgrub bo/ /de dus shin tu ring bar yang blo de gcig tu byas nas mdzes par gcig tu spyod pa 'dod pa rnams kyi ro myang ba'i nyes dmigs dang nges par 'byung ba bsams nas slar yang sems</text></item>
<item><p>75b8</p><section>mdo sde</section><text>'gyur ldog che bas rab tu g.yo ba dang / 'dod pa la yang dus shin tu ring bar goms pa'i phyir na/ de nas lha de dag rnams slar nyid kyang 'khrid par 'gyur te/ lha de dag rnams yul gyi rnam pa du ma dang / rnam par rtog pa du</text></item>
<item><p>76a1</p><section>mdo sde</section><text>ma dang / du mar bskyar nas kyang 'phrog par byed do/ /de nges par phrogs pas de slar yang rnam pa du mar dga' bar byed pa dang / rtse ba dang / yongs su spyod par yang byed de/ rnam pa sna tshogs par 'dod pa phun sum</text></item>
<item><p>76a2</p><section>mdo sde</section><text>tshogs pa la bya sna tshogs pa sgra rnam par sgrogs pas dga' ba la dang / nags dang / bskyed mos tshal dang / mtshe'u dga' ba la dang / ri'i rtse mo rin po che bdun gyi rang bzhin la dang / pad ma'i rdzing bu brgya stong dang ldan pa la</text></item>
<item><p>76a3</p><section>mdo sde</section><text>bung ba stong phrag brgya rnam par sgrogs pas dga' ba la dang / bya rnams dang / zas dang / skom gyi klung dang / shing stong phrag brgya rnam par btags pa'i gel ba'i dra bas khyab pa la me tog phun sum tshogs pa la yang 'khri shing</text></item>
<item><p>76a4</p><section>mdo sde</section><text>spras pa'i khang bu'i 'khri shing gi khyim na 'od zer gyi phreng ba rang gi 'od dang / gnod pa med pa dag gis rims nad med pa mya ngan dang rnam par bral ba/ rang gis byas pa'i yang las dman pa dang / bar ma dang / khyad par du</text></item>
<item><p>76a5</p><section>mdo sde</section><text>'phags pa rnams dang yang phrag dog dang / 'thab rtsod kyi skyon gyis nam yang nyams dma' ba ni ma yin gyi/ gzhan du na phan tshun du gnod pa med pa dang / gnod pa med par byas nas bdag nyid rgyu'o/ /de nas de dag de ltar</text></item>
<item><p>76a6</p><section>mdo sde</section><text>dga' ba rnam pa du mar dga' ba las rnam pa 'di lta bu'i blos zhugs par gyur te/ ji ltar bdag cag gis thos pa lha 'di dag rnams thams cad kyi yang ji lta ba bzhin lha'i mnga' bdag tu gyur pa mu su lun d+ha zhes bya ba rab tu dga'</text></item>
<item><p>76a7</p><section>mdo sde</section><text>bas gang legs par gnas pa 'phel bar gyur na/ mthong yang bdag cag rnams dga' bar gyur pas 'thab bral ba'i mnga' bdag de'i srid par legs par 'gro bar bya na ji ltar 'di'i sgra dpag tshad stong phrag lngar legs par thos</text></item>
<item><p>76a8</p><section>mdo sde</section><text>pa yin te/ snyan pa thos par dga' ba dang ring ba nas kyang zin te sgra rnams rna ba'i rjes su 'thun pa'i glu dang / bya rnams kyi sgras kyang lha'i 'jig rten 'di thams cad ma lus par sgrogs par byed do/ /de dag gis rang bzhin gyi rtsab</text></item>
<item><p>76b1</p><section>mdo sde</section><text>hral can gyi blo yon tan thams cad dang ldan pa des 'phrog par byed do/ /glu'i sgra de des nye bar thos nas slar yang rna ba sgras ngoms pa med pas thams cad du der 'gro ba'i blo skyed do/ /rkyen ji lta bas bdag cag gang na yon tan</text></item>
<item><p>76b2</p><section>mdo sde</section><text>thams cad phun sum tshogs pa na lha de dag rnams lha'i mnga' bdag mu su lun d+ha dang lhan cig tu dga' bar byed par 'gro bar bya'o/ /lha'i tshogs de dag thams cad 'thun par lhan cig spyod pas yongs su bskor nas rnam pa sna</text></item>
<item><p>76b3</p><section>mdo sde</section><text>tshogs rgyan dang cha byad can rnam pa sna tshogs pa'i 'bab chu yon tan thams cad phun sum tshogs pa ma btags pa'i gos bgos pa de ni rgya che ba dam pa la song ba dang legs par ldan pa'i lag pa glu la rjes su chags pa'i yid can</text></item>
<item><p>76b4</p><section>mdo sde</section><text>phan tshun du gnod pa med pas 'dod pa'i snying gis kha cig ni nam mkha' la 'gro'o/ /kha cig ni pad ma'i bzhon pas so/ /kha cig ni ud pa la'i bzhon pas mchog du dri zhim pa bung ba kha nas sgra 'byin pa'i ud pa la nyid la</text></item>
<item><p>76b5</p><section>mdo sde</section><text>mngon par zhon nas so/ /kha cig ni ku mu d+ha'i 'dab ma ku mu da'i tshogs dkar ba zla ba'i dkyil 'khor dkar po dang 'dra ba la zhon nas 'gro'o/ /lhan cig spyod pas yongs su bskor nas glus rjes su 'brel ba'i snying gis yul lnga la</text></item>
<item><p>76b6</p><section>mdo sde</section><text>nye bar longs spyod par gyur pas de nyid la sred pa'i yid de la sems rjes su spyod pa rnam par rtog pas sprul pa'i rang gi dge ba'i bzhon pa mchog tu gsal bar gyur pa rang gi las kyis sprul pa dman pa dang / bar ma dang / khyad par</text></item>
<item><p>76b7</p><section>mdo sde</section><text>du 'phags pa rnams dman pa dang / bar ma'i gzugs dman pa dang / bar ma dang khyad par du 'phags pa'i longs spyod pa dang / dman pa dang bar ma dang mchog gi blo dman pa dang bar ma dang mchog gi tshe thams cad kyang nam mkha'i</text></item>
<item><p>76b8</p><section>mdo sde</section><text>dkyil gang bar byas nas gang na rtsed mo'i nags zhes bya ba 'dod pa du ma phun sum tshogs pa'i mu su lun d+ha'i gnas der phan tshun lhan cig tu nye bar 'gro'o/ /de dag rnams de ltar rgyu bas phyin pa na dman pa ma yin pa'i gnas</text></item>
<item><p>77a1</p><section>mdo sde</section><text>rtsed mo'i nags na gzhan ni ma rnyed kyi/ ji srid du nam mkha'i phyogs gcig ni mar me bzhin du mthong ngo / /ji srid du phyogs gzhan na in dra nI la dang mtshungs pa'i mdog go/ /ji srid du phyogs gzhan na sngon po dang /</text></item>
<item><p>77a2</p><section>mdo sde</section><text>ser po dang / dkar po'i mdog go/ / ji srid du phyogs gzhan na me dang mtshungs pa'i mdog go/ /de dag gis de'i tshe na rnam pa de lta bur nam mkha' las mngon par mthong nas mchog tu ngo mtshar ba kun tu skyes te/ kye lha dag de ltar ngo</text></item>
<item><p>77a3</p><section>mdo sde</section><text>mtshar bar gyur pa'i nam mkha' mthong ste/ kha dog sna tshogs pa'i gos rnams bkram pa'i kha dog du ma de dag rnams ni bdag cag rnams kyis sngar ma mthong na 'di dag ci yin/ de dag thams cad phan tshun du de skad smras nas ngo mtshar</text></item>
<item><p>77a4</p><section>mdo sde</section><text>bas yid ngoms pa med par gnas pa las/ ji srid du dus mi ring ba zhig na thos pa ji ltar mchog tu snyan par gyur pa'i glu'i sgra du ma rna bar snyan pa de yang des thos nas slar yang ngo mtshar bar gyur pa kun tu skyes pa'i yid kyis slar nyid</text></item>
<item><p>77a5</p><section>mdo sde</section><text>kyang thams cad na nam mkha'i dkyil bkang nas sa'i gzhi la yang dga' bar gyur pa'i rgyan dang cha byad can gyi lhan cig spyod pa dang bcas pa gnas so/ /lta bar 'dod pa de su zhig 'ong bar 'gyur/ des ring ba nas mthong ba ni</text></item>
<item><p>77a6</p><section>mdo sde</section><text>tshogs pa rgyu ba na rgyu ba/ rin po che sna tshogs pa'i rgyan dang cha byad dang / rin po che rnam pa sna tshogs pas brgyan pa'i lus can de dag gi dbus na lha shin tu 'thab bral ba rin po che bdun gyi rang bzhin gyi stan chen po la gnas</text></item>
<item><p>77a7</p><section>mdo sde</section><text>pa rin po che bdun gyi rang bzhin gyi phug gi nang du chud par gnas pa/ sngon po chen po'i rang bzhin gyis rna ba'i gdu bu cig go/ /gzhan ni pad ma rA ga'i rang bzhin gyi rin po che chen po dang yang dag par ldan no/ /rin po che'i rang</text></item>
<item><p>77a8</p><section>mdo sde</section><text>bzhin 'od mchog dang ldan pa rnam pa du ma'i ba dan nges par bcings pas nye 'khor 'od dang ldan pas dpag tshad brgya phrag bcur 'od kyis 'bar zhing 'thul bar byed pas skya bo bzhin du nam mkha' 'od kyis byed de/ sna tshogs pa'i</text></item>
<item><p>77b1</p><section>mdo sde</section><text>gos bzhin du nam mkha' la 'byung bar byed do/ /de'i 'od 'di dag mngon par mthong nas rgya chen po'i khor yug na rgyu ba'i lha de rnams mchog tu ngo mtshar nas lhag par gnas par 'gyur ro/ /de nas tshogs pa rgyu ba na rnam par</text></item>
<item><p>77b2</p><section>mdo sde</section><text>rgyu ba de dag rnams gsal bar des mthong nas lha 'di dag rnams gang na mu su lun d+ha'i rtsed mo'i nags gang yod pa der nye bar legs par 'gro ste/ ji ltar bdag cag rnams kyang nye bar legs par 'gro bar bya'o zhes bya ba'i</text></item>
<item><p>77b3</p><section>mdo sde</section><text>blo la legs par bzhag nas khyad par du 'phags pa'i lha bdag cag thams cad nyid kyang ji lta ba bzhin du 'thun pas dang / phan tshun lhan cig tu mdzes pa dang ldan pas 'gro bar bya zhes de dag gis de ltar blo byas te/ ji srid du</text></item>
<item><p>77b4</p><section>mdo sde</section><text>yang tshogs pa rgyu ba na rnam par rgyu ba'i lha de dag rnams kyis lha rnams mngon sum du mthong bar gyur nas de bzhin du de dag su yin zhes sngar ngo mtshar ba kun tu skyes pa'i yid dang ldan par gyur pa dang / de nas sems can legs par</text></item>
<item><p>77b5</p><section>mdo sde</section><text>mthong nas de dag kyang 'di ltar sems par gyur te/ rgya chen po'i khor yug tu rgyu ba'i lha 'di dag nyid ni ji lta bar gang na 'thab bral gyi mnga' bdag gi pho brang du nye bar legs par 'gro bar 'gyur gyi gang chung ngu na bdag cag kyang de</text></item>
<item><p>77b6</p><section>mdo sde</section><text>dag dang lhan cig tu gang na rtsed mo'i gnas der nye bar 'gro bar bya'o/ /thams cad kyang phan tshun lhan cig tu dang phan tshun du gnod pa med pas gtod pa'i yid kyis/ de nas shin tu 'thab bral gyis mgo byas pa'i tshogs pa rgyu ba na rgyu ba</text></item>
<item><p>77b7</p><section>mdo sde</section><text>de thams cad dang / yangs pa zlum pa na spyod pa'i rgya chen po'i khor yug na rgyu ba ma lus pa de dag rnams kyis de khyab par byas nas kyang gnas so/ /ba dan dang / rgyal mtshan dang / shing rta dang / bya'i tshogs kyi rgyab du legs par zhon</text></item>
<item><p>77b8</p><section>mdo sde</section><text>nas rnga skad yan lag lnga dang ldan pas 'dod pa'i yon tan lnga phun sum tshogs pa gang gis bskyed mos tshal gyi ltad mo'i dbang du byas pa de rtsed mo'i nags chen po'i 'dod pa du ma phun sum tshogs pa dpe med pa der nye bar 'gro'o/ /</text></item>
<item><p>78a1</p><section>mdo sde</section><text>mchog tu ngo mtshar bas gdungs pa tshim pa med pa'i 'dod pa'i yon tan lngas mi ngoms pa ngo mtshar bas tshim pa/ yon tan dang nye bar spyod pa thams cad kyis ngoms pa med pa/ phan tshun du 'gro bas ngoms pa med pa tshe</text></item>
<item><p>78a2</p><section>mdo sde</section><text>rnams dang de dag gis de ltar 'dod pa thams cad kyis ngoms pa med pa'i yid de dge slong gis legs par mthong nas las kyi 'bras bu'i de kho na du ma ston pa'i de ltar tshigs su bcad pa brjod pa ji ltar/ ji ltar char ni 'bab pa'i chu/ /</text></item>
<item><p>78a3</p><section>mdo sde</section><text>mtsho ni 'phel ba de bzhin du/ /de bzhin shin tu 'dod pa'i char/ /lha rnams kyi ni me 'phel lo/ /nya 'byung ba yi chus kyang ni/ /sred pa rtag du mtshungs pa med/ /de bzhin bde ba 'phel bas kyang / /lha rnams ngoms par 'gyur ma</text></item>
<item><p>78a4</p><section>mdo sde</section><text>yin/ /ji ltar nam mkha'i mtha' mi dmigs/ /grangs kyang ma yin pa de ltar/ /'dod ldan rnams kyi 'dod mtha' med/ /grangs kyang yod pa ma yin no/ /rgya mtsho rlabs kyi phreng ba can/ /chu yis ngoms par 'gyur ma yin/ /sred ldan</text></item>
<item><p>78a5</p><section>mdo sde</section><text>'dod pa rnams kyis kyang / /tshim pa nam yang yod ma yin/ /yul ma thob pas lha rnams ni/ /byis rnams sred dang bral mi 'gyur/ /thob pas kyang ni ngoms pa med/ /bde la sred pa ched cher byed/ /'chi 'pho'i sdug bsngal</text></item>
<item><p>78a6</p><section>mdo sde</section><text>mi bzad par/ /gyur pa du ma des thob nas/ /yul gzhan gyis ni gdung byed gang / /de phyir 'dod pa zhi ba min/ /skyes bu rnam par 'jig phyir te/ /'dod pa blo gtad 'joms byed yin/ /sdug bsngal byung nas spongs bas</text></item>
<item><p>78a7</p><section>mdo sde</section><text>kyang / /lha de rgud par 'gyur ba yin/ /ngoms pa med la bde ba med/ /yul rnams kyis kyang rnam mi ngoms/ /gang yang ngoms med byed mthong nas/ /blo ldan gyis ni de yongs spongs/ /gang tshe zhi ba'i gzhi las bde/ /yul ni</text></item>
<item><p>78a8</p><section>mdo sde</section><text>bde ba min par 'dod/ /de phyir zhi ba rtag tu stan/ /yul rnams la ni chags pa spongs/ /rtag tu nyon mongs spang bar gyis/ /bla med shes pa rtag tu sten/ /mya ngan 'da' byed ye shes yin/ /nyon mongs 'ching bar 'dir brjod</text></item>
<item><p>78b1</p><section>mdo sde</section><text>do gsod dang 'chi dang nad la sogs/ /yul rnams las ni 'jigs pa che/ /'khor ba na yang kun nas 'khor/ /yul nyid las ni skye ba yin/ /'du dang 'bral ba brgya phrag dang / /las de stong phrag du ma ni/ /skye zhing skye</text></item>
<item><p>78b2</p><section>mdo sde</section><text>ba legs mthong ba/ /bde 'gro de kho na mthong bas/ /bde ba du ma legs thob pa/ /'jigs pa gang 'byung 'jigs pa ni/ /de kun yul nyid kho nas skyed/ /skye ba skye bar rab tu skyed/ /sdug bsngal gang nyid yul yin pa/ /</text></item>
<item><p>78b3</p><section>mdo sde</section><text>rmongs pa'i sems kyis bzod par byed/ /rmongs pa de nyid slar sten pa/ /long ba'i blo yis byas pa yin/ /dgra yi tshig gis dogs pa las/ /mi yis rtag tu yongs spong ngo / /dgrar gyur pa yi yul rnams kyang / /mi spong ba ni</text></item>
<item><p>78b4</p><section>mdo sde</section><text>su zhig yod/ /byis pa rnams ni rtag par yang / /yul gyis nges par sreg pa yin/ /kun nas rmongs pas mi spong la/ /rang gi las kyis rmongs pa yin/ /ji ltar kha cig mes 'jigs pa/ /me nyid la ni nye bar sten/ /de</text></item>
<item><p>78b5</p><section>mdo sde</section><text>bzhin yul gyis rmongs pa yang / /yul nyid la ni sten par byed/ /yul dug longs spyod gang tshe mi/ /bdag nyid bde bar byed ma yin/ /sred pa sten pa de bzhin byis/ /thams cad du ni yongs su rtog /sred pas nyen pa tshwa yis</text></item>
<item><p>78b6</p><section>mdo sde</section><text>chu/ /ji bzhin ldag byed ngoms pa med/ /yul gyis ldongs pa'i de bzhin mi/ /sred pa nyid kyis tshim pa med/ /ngoms med yul la lha rnams ni/ /'dod chags kyis gdungs bag med pa/ /las kyi rlung gis bskyod nas ni/ /thams</text></item>
<item><p>78b7</p><section>mdo sde</section><text>cad 'chi bar 'gro ba yin/ /de ltar dge slong skye ba du mar skye ba'i las kyi skye ba gcig nas gcig du brgyud pa'i de kho na shes pas lha de rnams la rjes su brtse'o/ /gzhan yang lta bar byed pa dang / lha de dag phan tshun kun tu</text></item>
<item><p>78b8</p><section>mdo sde</section><text>'dre bar gyur nas 'gro bar byed de/ rab tu dga' ba'i yid kyis gang na rtsed mo'i nags mu su lun d+ha'i pho brang der ro/ /de nas de dag shugs kyis 'gro ba na rgyan dang / cha byad du ma dang / bde bas rgyu ba du ma dang / las kyis sprul pa'i</text></item>
<item><p>79a1</p><section>mdo sde</section><text>bde ba la gnas pa du ma dang / skyed mos tshal dang / nags dang / rdzing bu du ma legs par rab tu bsten pa bud med stong phrag brgyas yongs su bskor bar 'gro'o/ /ji srid du lha gzhan rnams kyang khang bu brgya stong du mngon par</text></item>
<item><p>79a2</p><section>mdo sde</section><text>zhugs nas 'gro ste/ thams cad nam mkha'i khams la 'od kyis rna~M par snang bar gyur pas glu dang gar gyis rgyu ba rnga skad yan lag lnga pa kun tu sgrogs pa la rjes su chags pa'i yid phreng ba dang / phyi ma dang / byug pa rnams 'phyang ba chun</text></item>
<item><p>79a3</p><section>mdo sde</section><text>po'i phreng ba dang cod pan dag rnam par 'phyang ba me tog gi phreng ba gzhan rnams 'phyang ba/ phyogs gcig na ba dan rlung gis rnam par bskyod pa/ rna gdub kyis mkhur tshos la nges par 'drud pa/ rang gi 'od kyis rnam par snang bar byed</text></item>
<item><p>79a4</p><section>mdo sde</section><text>pa'i 'od dang ldan pa/ snal ma'i chun po gzhan rnam par 'phyang ba rab tu dga' ba'i pu Din bcings pa'i phreng ba dang / rlung gi shugs kyis thad kar gyur pa la bris pa'i gzhon nu ma lang tsho la bab pa rnams kyis lag pa dang rkang pa la gtad</text></item>
<item><p>79a5</p><section>mdo sde</section><text>pa'i yid can rnams so/ /lha gzhan ni pi bang gi sgras bskyed pa'i kun tu chags pa de la song ba'i yid kyis gang na rtsed mo'i nags yod pa der dga' bas gnas par bya ba'i phyir nye bar legs par 'gro ba'o/ /de ltar na 'thab bral gyi lha'i</text></item>
<item><p>79a6</p><section>mdo sde</section><text>'jig rten pa'i sa na gnas pa de'i lha'i 'jig rten pa de dag rnams gang na 'thab bral gyi bdag po mu su lun d+ha'i pho brang yod pa der nye bar legs par 'gro'o/ /mdor bsdu na las ji lta ba dang 'dra ba'i 'gying bag gis rgyu ba dang / rgyan ni</text></item>
<item><p>79a7</p><section>mdo sde</section><text>phyogs bcu thams cad khyab par sgrogs pa bzhin du glu snyan pa'i sgra can gyi bud med kyi tshogs kyis yongs su bskor bas phyogs bcur khyab par gyur nas thag nye bar bsnyen te/ lha de dang bdag nye ba yin no snyam nas gnas so/ /</text></item>
<item><p>79a8</p><section>mdo sde</section><text>de nas lha de dag rnams thams cad kyis kyang 'thab bral gyi mnga' bdag gi gnas ma lus pa lhag par bkang bar 'gyur te/ mu su lun d+ha ni ji ltar las rnams kyis bla lhag pa yin la de bzhin du 'bras bus kyang ste/ rgyu dang</text></item>
<item><p>79b1</p><section>mdo sde</section><text>'bras bu dag gi ci 'dra bar 'gyur ba ni sa bon dang myu gu dag gi dpe 'dis rjes su rtogs pa yin no/ /gnas der song ba de dag ma lus pa rnams zil gyis non par 'gyur te/ 'dod pa thams cad lhag pa yin pa'i phyir ro/ /de la</text></item>
<item><p>79b2</p><section>mdo sde</section><text>dpe med pa'i dga' ba rnams yod pa yin la phyogs tsam zhig brjod par bya ste/ ji ltar nye 'khor de srid kyi nam mkha' las nags de yongs su bskor nas phyi rol gyi phreng ba sa'i yongs su 'khor ba ni rin po che bdun gyi rang bzhin gyi</text></item>
<item><p>79b3</p><section>mdo sde</section><text>rin po che brgyus pa'i phreng ba bzung bas mchu la 'phyang ba'o/ /de'i yul phyogs gzhan na dril bu g.yer ka'i sgra de ni rnam pa 'di lta bu'i sgra yin te/ sgra snyan pa gang gis bos pas lha 'ong bar 'gyur la/ de myur ba nyid du kun tu rtog</text></item>
<item><p>79b4</p><section>mdo sde</section><text>pas rnam par spyod pa dang skor bar byed pa yang bya'i khar bcug nas so/ /bya rnams kyang rin po che bdun gyi rang bzhin gyis rnam par bkra ba'i sgro can nags de'i nye 'khor na de dag rnams rnam pa du mar g.yas skor byed de/ de</text></item>
<item><p>79b5</p><section>mdo sde</section><text>ltar nags chen po'i de'i phyi rol gyi phreng ba la yongs su 'khor ro/ /de dag na rma bya rnams kyang kha dog du ma rin po che bdun gyi phreng ba mchun 'phyang ba rnams so/ /gzhan yang ngo mtshar bar gyur pa ni thams cad kyi phyi rol gyi rgyab</text></item>
<item><p>79b6</p><section>mdo sde</section><text>na pad ma'i rdzing bu yod de/ bya rnam pa sna tshogs pa sgra sgrogs pa bung ba brgya stong brjod pa dga' bar gyur pa'i sgra rab tu dang ba zhes bya ba'i chu la bai dUr+ya'i 'dab ma dang / gzhan mtsho skyes rnams ni rin po che bdun gyi rang</text></item>
<item><p>79b7</p><section>mdo sde</section><text>bzhin gyi 'dab ma'o/ /de bzhin du mtsho skyes gzhan yang mchog du dri zhim pa dang ldan pa gang dag gi dri ni dpag tshad lngar 'gro'o/ /de ltar de dag gi phyi rol gyi rgyab rnams na ni shin tu bar yang rnam par mdzes shing gsal lo/ /</text></item>
<item><p>79b8</p><section>mdo sde</section><text>gzhan yang ngo mtshar bar gyur pa chen po gzhan na de dag rnams nyid kyi gtsug la yod de/ ze ba la legs par gnas nas pad ma dang / pad ma la lha rnams rtse bar byed do/ /lha mo brgyas yongs su bskor nas mchog tu snyan pa len</text></item>
<item><p>80a1</p><section>mdo sde</section><text>par gyur pas lha mo dang lhan cig tu 'dod pas byas pa'i rnam 'gyur gcam gsag dang yang dag par ldan pas gling bu dang / rdza rnga dang / 'khar rnga dang / dung dang / glu kun nas len pas lhan cig tu rtse ba dang / rang</text></item>
<item><p>80a2</p><section>mdo sde</section><text>las 'od 'byung ba rgyan dang ldan pa rnams yongs su spyod par yang byed do/ /gzhan yang gtsug de dag nyid kyi phreng ba rnams la ngo mtshar ba chen por gyur pa rang gi las kyis byas pas sprul par gyur pa rnams la 'di lta ste re re'i phyi</text></item>
<item><p>80a3</p><section>mdo sde</section><text>rol gyi mgo bo la dpag bsam gyi shing legs par skyes par gyur pa/ me tog du mas kun tu gang ba/ mchog tu rnam par bkra ba rin po che bdun gyis rnam par bkra bar byas pa'i sgo dang yang dag par ldan pa'o/ /ljon shing de la yang</text></item>
<item><p>80a4</p><section>mdo sde</section><text>lha legs par gnas nas bdud rtsi dag 'thung zhing glu yang len la/ gzhan yang lha rdzas kyi bde ba rnams nyams su myong ngo / /gzhan yang de'i mdongs kyi phreng ba nyid la ngo mtshar ba 'di lta ste/ re re'i phyi rol na dpag bsam gyi shing</text></item>
<item><p>80a5</p><section>mdo sde</section><text>rnam par bkra ba dga' bar gyur pa'i bde bar nye bar gnas nas lha dga' bar byed pa rnams dang yang dag par ldan no/ /phan tshun gnon pas ngal ba med par glu len pa dang lim log byed do/ /lha rdzas kyi bde ba la yang nye bar longs</text></item>
<item><p>80a6</p><section>mdo sde</section><text>spyod par byed de/ dang po ngo mtshar ba chen po de dag mthong nas rgyan dang cha byad mchog dang ldan pa'i lha de rnams dga' bar 'gyur bas kyang gzhan ngo mtshar che ba rnams su nye bar 'gro'o/ /de nas phreng ba de dag rnams la lha rnams ngo mtshar ba</text></item>
<item><p>80a7</p><section>mdo sde</section><text>rnam pa du ma'i blo skye bar 'gyur ro/ /gzhan yang ngo mtshar ba gnyis pa mthong ba ni 'di lta ste/ pad ma'i rdzing bu'i phreng ba zhes bya ba pad ma'i rdzing bu stong phrag nyi shu ste/ 'dam med pa rnams gser dang / dngul gyi bye ma rnams kyis 'dam du</text></item>
<item><p>80a8</p><section>mdo sde</section><text>byas pa dang / yan lag brgyad dang ldan pa'i chus legs par gang ba dang / ngang pa dang / kA raN Da ba dang / ngang ngur rnams kyis yongs su bskor ba/ rgyags pa'i ngang pa dge ba'i las kyis yongs su bskul nas tshigs su bcad pa brjod pa ji ltar/</text></item>
<item><p>80b1</p><section>mdo sde</section><text>shin tu yun ring kun dga' yang / /lus can rnams la rtag pa med/ /mi rtag pa yi bde de yang / /lha rnams kyis kyang rtogs pa min/ /bde ba yi ni lam 'di yang / /rnam par 'jig par 'gyur ba yin/ /'dod pa yis ni sems bslus</text></item>
<item><p>80b2</p><section>mdo sde</section><text>pas/ /rnam par 'jig pa rtogs ma yin/ /sdug bsngal gyis 'dres bde rig pa/ /rab tu g.yogs pas mthong ba min/ /pad ma'i phreng bas yongs bkab pa'i/ /dug gis gang bzhin 'dod chags yin/ /'bras can dug gis legs</text></item>
<item><p>80b3</p><section>mdo sde</section><text>bsres pa/ /ji bzhin du ni 'chi ba'i mtha'/ /de bzhin bde ba 'di dag kun/ /mthar ni dmyal bar 'gyur ba yin/ /rgyus pa yis ni kun sbrel phyugs/ /blta bar dga' ba ji lta bar/ /de bzhin dga' ba'i lus 'di yang / /phyugs</text></item>
<item><p>80b4</p><section>mdo sde</section><text>yin mchog tu mi bzad pa/ /ji ltar kim pa ka yi brong / /dngar ba'i tshogs chen byung ba ni/ /phyi nas 'jig par 'gyur ba yin/ /de bzhin mi rnams kyi yang bde/ /mar me'i rtse mo ji lta bar/ /phyi leb rmongs pas brgyal bar 'gyur/ /</text></item>
<item><p>80b5</p><section>mdo sde</section><text>'tshed pa dang ni seg par byed/ /de bzhin bde ba 'di brjod do/ /byis rnams mi shes pas ji ltar/ /dga' ba dogs med bde 'dod pa/ /shi nas 'bar rnams de bzhin du/ /bde ba de rnams 'byung bar 'gyur/ /ri dgas srid la ji</text></item>
<item><p>80b6</p><section>mdo sde</section><text>ltar ni/ /sred gdungs ri dgas nyer rgyug pa/ /sred pa rnam par choms min te/ /de bzhin 'di yis bde 'di brjod/ /sred pas kyang ni ngoms pa min/ /ngoms pa 'byung bar 'gyur ba 'ang med/ /yul gyi lha rnams thams cad kyang / /de'i</text></item>
<item><p>80b7</p><section>mdo sde</section><text>phyir 'dod pa zhi nyid min/ /bde ba yi yang rtsa ba'i mchog /zhi ba gcig pur rab tu grags/ /gang gi snying la de med pa/ /de ni sdug bsngal can rab bsgrags/ /gcig tu bde ba tshangs pa'i mchog /gcig tu bzod pa zhi ba'i</text></item>
<item><p>80b8</p><section>mdo sde</section><text>mchog /rig pa gcig ni pha rol 'gro/ /byams pa gcig pu las bde 'bab/ /'tshe ba med pa rtag tu bzang / /lta ba dam pa mchog tu dge/ /sems drang ba ni rgyun tu mdzes/ /sdig rnams rtag tu spong ba yang / /rgan po sten dang</text></item>
<item><p>81a1</p><section>mdo sde</section><text>mang blo mthun/ /rtag tu chos la gus pa dang / /slob dpon gus nyan bde rnams dang / /las la 'ang dad par ldan pa'o/ /rtag tu dkon mchog gsum mchod dang / /gang phyir dge ba'i blo dri med/ /ma dang pha dag mchod pa</text></item>
<item><p>81a2</p><section>mdo sde</section><text>yang / /myang 'das grong khyer 'gro ba'o/ /chos rnams thams cad ma lus pa/ /rab tu 'byung ba yin par brjod/ /bde ba kun gyi mchog byed pa'i/ /tshangs par spyod pa spyod pa'i mchog /sbyin pa rnams kyi sbyin pa'i mchog /chos kyi</text></item>
<item><p>81a3</p><section>mdo sde</section><text>sbyin pa rab tu brjod/ /brtson rnams las kyang bsam gtan rgyun/ /gang gis mya ngan 'das 'gro ba'i/ /sbyin dang tshul khrims dka' thub shes/ /shes rab nyid ni mchog tu brjod/ /thar pa yang ni ye shes las/ /shes dang tshul</text></item>
<item><p>81a4</p><section>mdo sde</section><text>khrims las bde 'byung / /mig rnams kyis yang yongs mthong ba/ /shin tu dri med ye shes mig /lam rnams las kyang yan brgyad lam/ /shis par de bzhin gshegs pas gsungs/ /bzhi po yang ni bden rnams kyi/ /</text></item>
<item><p>81a5</p><section>mdo sde</section><text>mchog tu legs par gsungs pa yin/ /stobs rnams kyi yang legs mthong ba/ /shes rab stobs ni mchog yin no/ /steng 'og bar gyi 'jig rten 'dir/ /du ma yi ni las rnams kyi/ /chos rnams de nyid gzigs pa po/ /mchog</text></item>
<item><p>81a6</p><section>mdo sde</section><text>gyur de bzhin gshegs pa brjod/ /tshogs rnams las kyang 'phags pa yi/ /dge 'dun mchog dang zhi bar brjod/ /zhing rnams kyi yang rnam gsum skyon/ /yon tan sdug bsngal 'jigs pa de/ /pha ma legs par</text></item>
<item><p>81a7</p><section>mdo sde</section><text>mchod pa dang / /mkhan po yang ni rtag par te/ /de ni mig btsums gyur pa na/ /chos kyi spyod yul de dbang gis/ /thub pa de nyid gzigs rnams kyis/ /mchog tu de dag rtag tu gzigs/ /bde ba'i yul ni de dag rnams/ /</text></item>
<item><p>81a8</p><section>mdo sde</section><text>yul ni bde ba min par dran/ /gang zhig de rnams byed pa ni/ /dri med chos kyi lam mthong yin/ /de spong bde ba rtag tu mthong / /sa rnams kun ni bde ba min/ /de ltar de dge ba'i las kyi chos don du gnyer bar dge bas nye bar 'tsho</text></item>
<item><p>81b1</p><section>mdo sde</section><text>ba der skyes pa na sngon gyi dge ba'i las kyi skye ba gzhan rjes su dran par gyur pas tshigs su bcad pa brjod do/ /de lta bas na rab tu dang bas dam pa'i chos ma yengs par bklag par bya'o/ /gang gis rgyus dud 'gro'i skye gnas</text></item>
<item><p>81b2</p><section>mdo sde</section><text>su skyes pa rnams kyang dam pa'i chos bklags pa'i 'bras bu med par mi 'gyur ba'i phyir ro/ /slar yang lha thams cad nyid gang na 'thab bral gyi pad ma'i rdzing bu der 'gro'o/ /pad ma'i rdzing bu brgya stong phrag nyi shu pa dga' ba'i sgo nas de</text></item>
<item><p>81b3</p><section>mdo sde</section><text>brtson pa dang ldan par gyur nas rgyu ba rgyan dang cha byad can thams cad so sor gzugs dang cha byad 'dzin pa'i lha'i bu mos yongs su bskor ba mthong ste/ lha'i tshogs pad ma'i rdzing bu'i dbus su song nas rgyan dang cha byad mchog dang ldan pa</text></item>
<item><p>81b4</p><section>mdo sde</section><text>khri phrag brgya dang / bye brag du ma nyid dang yang dga' bar byed do/ /yongs su rgyu bar yang byed de/ rnga skad yan lag lnga dang ldan pas yul lnga la lha'i bu mo'i tshogs dang lhan cig tu kha cig ni pad ma'i gseb tu 'gro'o/ /kha cig ni dril bu g.yer</text></item>
<item><p>81b5</p><section>mdo sde</section><text>ka dkrol ba la zad do/ /kha cig ni 'dab ma la zhon no/ /kha cig ni snying po la rnam par gnas nas ji ltar 'dod pas shin tu phra ba dang / rgya che ba'i lus kyis mig btsums nas phye ba'i bar la 'gro ba mgyogs pas dpag tshad stong phrag</text></item>
<item><p>81b6</p><section>mdo sde</section><text>brgyar phyin nas slar yang phyir 'ong ngo / /mthong ba 'jug pa bzhin du de dag kun nas gnod pa med par 'gyur te/ ji ltar sor mo gcig gi rtse mo la mig brgya'i blta ba 'jug pa na yang mthong ba rnams dog pa yang ma yin pa de bzhin du lha</text></item>
<item><p>81b7</p><section>mdo sde</section><text>rnams brgya stong yang pad ma'i snying po gcig la so sor nges par gnas so/ /'on kyang dog pa yang ma yin no/ /lha de dag rnams kyi legs par byas pa'i las kyis shin tu phra ba'i dngos po dang du ma'i dngos po'i dngos po mang po'i las</text></item>
<item><p>81b8</p><section>mdo sde</section><text>byas pa dang yang bar 'gyur ba dang / phra bar gyur pa ste gnod pa yang ma yin no/ /de bzhin du lha rnams kyang gnod pa ma yin pa ni legs par byas pa'i las kyi ste/ lha de dag rnams rang nyid kyi las kyis de lta bu'i gzi brjid dang ldan</text></item>
<item><p>82a1</p><section>mdo sde</section><text>pa'i pad ma'i rdzing bu der rtsed mo la ched cher byed cing lha rnams ji ltar 'dod pa bzhin du dga' bar 'gyur ba ro mchog dang ldan pa'i rtsi rnams kyang 'thung bar byed cing 'gying bar yang shin tu mang ba'i tshogs kyis dang stong phrag rnams kyis</text></item>
<item><p>82a2</p><section>mdo sde</section><text>kyang byed do/ /de nas de'i tshe lha sa gzhan dag na gnas pa'i lha de dag rnams rtse ba la ched cher mi byed par sa gzhan na gnas pa'i lha de dag rnams kyang phan tshun lhan cig grogs su gyur pas dang / gang kha na ma tho ba med pa'i gzugs rang nyid kyi 'od nyi</text></item>
<item><p>82a3</p><section>mdo sde</section><text>ma brgya stong gis 'od bas ches lhag pa'i lus 'dod pas rgyags pa'i rang bzhin gyi yul gyi bde bas snying dga' bar byed pa dang / rtsi yang 'thung bar byed la dus shin tu ring bas de la gnas nas slar yang mu su lun d+ha blta 'dod pas 'jug par</text></item>
<item><p>82a4</p><section>mdo sde</section><text>byed do/ /nags de na gzugs du ma dga' bar gyur pa ji ltar 'dod pas sprul pa dang / ji ltar rang nyid 'dod par gyur pa 'thab bral gyi mnga' bdag mu su lun d+ha'i nags de ltar mthong ste/ gzugs du ma phan tshun du dga' ba rnams ni 'thab bral gyi</text></item>
<item><p>82a5</p><section>mdo sde</section><text>bdag po de'i mdzes pa snga na med pa yin no/ /de nas lha de snga na med pa'i gzugs mthong ba bzhin du nags de lta zhing 'jug par yang byed de/ lha de dag dga' bar 'gyur ba'i rgyan dang cha byad dga' bar gyur pa/ steng du skyes pa'i lha rdzas</text></item>
<item><p>82a6</p><section>mdo sde</section><text>kyi tsan dan gyis nye bar byugs pa'i lus can rnams de bzhin du gos mchog bgos pa mtho ris dang rjes su 'thun pa'i rgyan dang cha byad can gyis rnam par bkra ba'i nags de yang des yang dag par mngon par mthong nas de ngo mtshar ba</text></item>
<item><p>82a7</p><section>mdo sde</section><text>kun tu skye'o/ /las rnam pa sna tshogs pa yang rjes su mthong bar 'gyur la rnam pa sna tshogs pa mthong nas kyang snga na med par dga' ba'i yang nags rnams dal bus nye 'khor bltas nas phyi nas dga' bar byed pa dang / rnam par lta bar byed</text></item>
<item><p>82a8</p><section>mdo sde</section><text>pa dang / phan tshun du brgyan par gyur pa dang / phan tshun du pad ma'i rdzing bu der 'jug par yang byed de/ shin tu 'das par zhugs nas mang du lta'o/ /ne tso yang tshang gi sgo nas mnyam par rnam pa sna tshogs pa'i rin po che'i phreng ba la sogs</text></item>
<item><p>82b1</p><section>mdo sde</section><text>pa 'dzin par gyur pas nye 'khor na phan tshun du shin tu chags par gyur pas mchu la mu tig gi phreng ba rnams rgyags pas g.yas phyogs nas skor bar byed do/ /nags de dag na tshigs su bcad pa yang brjod pa ji ltar/ rang gi las</text></item>
<item><p>82b2</p><section>mdo sde</section><text>kyis bskul ba yis/ /'khor lo 'di dag thams cad 'khor/ /'di ni rga shi 'phyang mo yang / /skyo bar 'gyur ba ma yin no/ /'gro ba dang ni 'gro gzhan 'gro/ /lha dang lha min de bzhin mi/ /rang sems yongs su zlog pa yi/ /de nyid</text></item>
<item><p>82b3</p><section>mdo sde</section><text>mkhyen pa ltos pa med/ /de bzhin 'khor lo 'khor ba min/ /gang 'di kun tu 'khor byed ni/ /las kyi lag pas yongs bskul ba/ /sems can 'khor lo myur ba'ang yin/ /'byung gnas bcu gnyis yan lag ldan/ /rmongs pa dang</text></item>
<item><p>82b4</p><section>mdo sde</section><text>yang kun nas ldan/ /rten 'brel 'khor lo 'khor ba yang / /'jig rten gyis ni rtogs pa min/ /de ltar ne tso'i kha nas nges par 'byung ba'i tshigs su bcad pa rjod pa lha de dag rnams kyis thos nas shin tu mnyam par bzhag pas rang gi</text></item>
<item><p>82b5</p><section>mdo sde</section><text>las bdag gir bya ba la rab tu rtog par byed pa dang gus pa mang bar yang 'gyur ro/ /ji ltar ne tso'i mchog de ni las bdag gir bya ba gang yin pa la dpyod par byed pa la/ e ma bdag cag rnams sred pa dang lhan cig tu dga' bar</text></item>
<item><p>82b6</p><section>mdo sde</section><text>byed pa bdag bde ba dang ldan par yang gyur nas yongs su spyod par yang bdag cag rnams byed pa/ slar yang mu su lun d+ha blta bar 'dod pas gang na de'i 'gying ba'i nags yod pa der nye bar legs par 'gro'o/ /de dag rnams nags</text></item>
<item><p>82b7</p><section>mdo sde</section><text>de'i nang du legs par song nas mthong ba ni mAn da ra ba'i nags stong phrag brgya kha dog dang me tog gis rgyas par gyur pa rnam pa sna tshogs pa'i bya'i tshogs kyis legs par gang ba nyi ma stong dang 'dra bar lham me bar 'od 'bar bas</text></item>
<item><p>82b8</p><section>mdo sde</section><text>sreg pa'i skyon dang rnam par bral ba/ snang ba 'ba' zhig byed pa/ shing de mthong nas rab tu dga' ba yang skye bar byed do/ /rtag tu rnam par dben pa'i sgra snyan pa rnams kyis rna bar rab tu dga' ba skyed par byed do/ /sna yang rab tu</text></item>
<item><p>83a1</p><section>mdo sde</section><text>dga' ba rnams skyed par byed do/ /dbang po lnga ka yang me tog shin tu dri zhim pos te/ lce rab tu dga' ba yang skyed par byed pa ni lha rdzas kyi 'bras bu'i ro rab tu dga' ba rnams kyis so/ /lus kyang rab tu dga' ba</text></item>
<item><p>83a2</p><section>mdo sde</section><text>skyed par byed de/ ma btags pa'i gos mchog 'byung ba rnams kyis so/ /yid kyang rab kyi mchog tu dga' ba skyed par byed do/ /dbang po lnga mchog tu tshim par gyur pa'i phyir ro/ /de dang rab tu 'brel pas kyang yid chos</text></item>
<item><p>83a3</p><section>mdo sde</section><text>rnams rab tu dpyod par byed do/ /des rnam par shes pa nyams su myong ba'i don du byas pas de dag rnams kyis mAn da ra ba de dag kyang mthong ngo / /mAn da ra zhes bya ba'i ljon shing yod pa la shin tu rab tu dga' bar gyur pa'i lha</text></item>
<item><p>83a4</p><section>mdo sde</section><text>dang lha mo'i tshogs kyis kun nas gang ba/ snga na med pa'i rgyan dang cha byad can du gyur pas gzhal du med pa'i 'gying bag rnams dang nye bar spyod pa dang ldan pa dang / de ltar sa de na spyod pa'i lha thams cad mthong bar 'gyur ro/ /de nas</text></item>
<item><p>83a5</p><section>mdo sde</section><text>dpe med pa brgya stong phrag bye ba du ma'i yon tan gyis yongs su gang ba nags de'i nye 'khor rnams bai dUr+yas khyab pa na lha gang dag gis 'thab bral gyi mnga' bdag mu su lun d+ha'i rjes su mi 'brang ba'i lha de'i ni yod pa ma yin te/</text></item>
<item><p>83a6</p><section>mdo sde</section><text>rang gi ngos chags pa dang / rjes su yang chags shing mchog tu chos byed du yang rig pa'i phyir ro/ /de nas lha de dag rtag tu yang ji ltar bshad pa'i bzhon pa rnams kyis dang / de'i tshig bla dgas kyi 'bab chu chu klung dang / rdzing bu</text></item>
<item><p>83a7</p><section>mdo sde</section><text>dang / pad ma'i nags dang / shing phun sum tshogs pas sa'i cha nye bar mdzes pa mnan na nem la bteg na 'phar ba gser gyi gos dang 'dra ba'i sa gzhi rnam par bkra ba mthong bar gyur pa na rnam pa sna tshogs pa'i 'dod pa'i longs</text></item>
<item><p>83a8</p><section>mdo sde</section><text>spyod rnams kyis so/ /gzhan yang rtse gcig tu lta ba la ched cher byed par gyur pa'i yid can rnams thams cad kyang rjes su spyod pa rnams dang bcas nas gang na 'thab bral gyi mnga' bdag yod pa der nye bar 'gro'o/ /phyin nas</text></item>
<item><p>83b1</p><section>mdo sde</section><text>yang sa de dag las shin tu 'das nas 'jug par byed de/ lha de dag rnams ji skad du bshad pa bzhon pa de dag rnams kyis sngar bzhin nyid du lha de dag rnams 'jug go/ /sa gzhan snga ma bas ches lhag par dga' bar gyur pa'i sa</text></item>
<item><p>83b2</p><section>mdo sde</section><text>de dag rnams kyang lnga brgya yod de/ rtsed mo'i ri'i bai dUr+ya'i rang bzhin can rnams la pad ma rA ga'i rang bzhin gyi ljon shing la gser btso ma'i rang bzhin 'dab ma rnams dang / dngul gyi rang bzhin rnams kyis kyang brgyan pa'o/ /gzhan</text></item>
<item><p>83b3</p><section>mdo sde</section><text>dag rnams kyang gser btso ma'i ljon shing ngo / /gzhan dag rnams kyang byi ru'i yin te bya rnams kyis yongs su bskor ba'o/ /yang mdzes pa gzhan rnams la rin po che'i khams du ma rnam par 'dres pas brgyan du byas pa la rnam pa</text></item>
<item><p>83b4</p><section>mdo sde</section><text>sna tshogs pa'i ri dgas dang bya rnams kyis nye bar mdzes par gyur pa rnams rnam pa sna tshogs pa'i 'bab chu dang / rdzing bu dang / chu klung dang / tshang tshing gis nye bar mdzes pa rnams 'khri shing gi rtse mo yang 'khri shing rnam par 'phyang ba nye</text></item>
<item><p>83b5</p><section>mdo sde</section><text>bar mdzes pa'i 'khri shing gi khang pa rnams dang / gser gyi mdog can gyi 'bras bu rnams dang / gser gyi 'khri shing rnam par 'phyang ba rnams dang / gzhan yang bai dUr+ya'i dang 'dra ba'i kha dog gi 'bras bu rnams dang / gser gyi 'dab</text></item>
<item><p>83b6</p><section>mdo sde</section><text>mas nye bar mdzes pa'i 'bras bu rnams la bung ba brgya stong sgra 'don pa rnams kyis rna ba la gtod pa rnam pa sna tshogs pa'i ro dang / dri dang / reg byas kun tu gang ba dang / bza' ba dang / btung ba'i chu klung rab tu phal rnams dang / rin</text></item>
<item><p>83b7</p><section>mdo sde</section><text>po che bdun gyi rang bzhin gyi bya'i tshogs kyis nye bar mdzes pa rnams dang / mchog tu reg na bde ba'i sa'i cha rnams so/ /gzhan yang lha rnams kyis rtsed mo'i ri de nyid kyis mdzes pa rnams mthong ba ni ri ngos dang / tshang tshing</text></item>
<item><p>83b8</p><section>mdo sde</section><text>dang / rtse mo rnams dang / phug gi sgo dang / 'khri shing gi khang pa dang / pad ma'i rdzing bu dang / thams cad la yang rab tu dga' ba'i lha dang / lha mo'i tshogs kyis legs par gang ba/ lha de dag rnams las kha cig ni lhan cig spyod pas</text></item>
<item><p>84a1</p><section>mdo sde</section><text>yongs su bskor nas gar byed cing rol cha dang bcas pas glu len par 'gyur ro/ /kha cig ni pad ma'i nags su zhugs nas chu'i rtsed mo lhan cig spyod pa dang lhan cig tu rtse'o/ /kha cig ni rang gi yid mchog tu dga'</text></item>
<item><p>84a2</p><section>mdo sde</section><text>bas btung ba rnams 'thung ngo / /kha cig ni ri ngos gzhan la me tog rnams spung bar byed do/ /kha cig ni pad ma'i phreng ba mchog gis de la ched du byed pas 'phyang ba ni cod pan gyi phreng ba rnams 'phyang bar byed de/ lhan cig spyod</text></item>
<item><p>84a3</p><section>mdo sde</section><text>pas yongs su bskor nas mchog gi rgyan dang cha byad can rnams rang nyid kyi 'od kyis rjes su byugs pa'i lus can no/ /kha cig ni nam mkha' la lhan cig spyod pas yongs su bskor nas so/ /lha gzhan dag rnams ni gling</text></item>
<item><p>84a4</p><section>mdo sde</section><text>bu dang / 'khar rnga dang / rnam pa sna tshogs pa'i rol cha lag na thogs pas glu len par byed pas kyang ri ngos dang tshang tshing du gnas so/ /brgya phrag du ma dang yang ni stong phrag du mar yang lha de dag rnams de ltar 'od sna tshogs kyis</text></item>
<item><p>84a5</p><section>mdo sde</section><text>lus brgyan cing sngon po dang / ser po dang / dmar po dang / 'dren pa'i 'od lus las 'byung ba rnams yin te/ de ltar cung zad tsam cig dper byas par zad kyi chung ba rnams ni dper na nyi ma las 'od kha dog du ma 'byung ba'o/ /de nas lha</text></item>
<item><p>84a6</p><section>mdo sde</section><text>de dag rnams kyis rtsed mo'i ri de rnams mngon par mthong ste/ brgya stong phrag du mas mdzes par gyur pas ches lhag par nye bar mdzes pa rnam par bkra ba'i legs par byas pa'i las kyis sprul pa rnam pa du ma mthong nas</text></item>
<item><p>84a7</p><section>mdo sde</section><text>mchog tu dga' ba skyes so/ /de dag rnams kyis phyir zhing rtsed mo'i ri rnams kyi sa mngon par mthong nas lha rnams kyi mnga' bdag blta bar 'dod pas slar yang nang gzhan du song zhing zhugs nas/ de dag rnams kyis nye 'khor na</text></item>
<item><p>84a8</p><section>mdo sde</section><text>khang bzangs kyi phreng ba zhes bya ba'i sa gzhan na 'thab bral gyi bdag po de mthong nas lha de dag rnams 'jug par byed de/ rgyan dang cha byad mchog dang ldan pas shin tu 'thab bral gyis mgo byas pa tshogs pa rgyu ba na gnas pa rnams</text></item>
<item><p>84b1</p><section>mdo sde</section><text>dang / rgya chen po'i khor yug na rgyu ba rnams dang / gang yang sa de na gnas pa rnams kyis kyang khang bzangs kyi khor yug rnams kun nas legs par gang ba cha shas rnam par bkra bar gyur pa ni mu su lun d+ha'i legs par byas pa'i las rnam</text></item>
<item><p>84b2</p><section>mdo sde</section><text>pa du mar byas shing bsags la so sor myong bar 'gyur ba'i rnam pa du ma rnams yin la/ khang bzangs de dag rnams kyang stong phrag bcur rnam pa du mar kha dog du ma sna tshogs par bkra ba/ gser 'bar ba rnams kyis de dag rnam pa sna tshogs</text></item>
<item><p>84b3</p><section>mdo sde</section><text>par legs par brgyan par gyur pa de rnams kyi dga' bar gyur pa 'di dag rnams kyang 'di lta ste/ brtsig pa gang yin pa rnams ni gser gyi rang bzhin no/ /de dag gi stegs bu rnams ni bai dUr+ya'i rang bzhin no/ /glo skar rnams ni in dra nI</text></item>
<item><p>84b4</p><section>mdo sde</section><text>la'i rang bzhin no/ /ka ba rnams ni cha shas rnam par bkra ba rnams so/ /gzhan yang khang bzangs gzhan rnams kyi ni bai dUr+ya'i rang bzhin no/ /sgo rnams ni gser 'bar ba'i rang bzhin no/ /bai dUr+ya'i rang bzhin dang / gser btso ma'i rang</text></item>
<item><p>84b5</p><section>mdo sde</section><text>bzhin gyi sgo glegs kun nas 'dud pas mchog tu cha shas rnam par bkra ba'o/ /gzhan yang ches mchog tu gyur pa'i gnas dga' ba de dag rnams la 'di lta ste/ brtsig pa rnams ni pad ma rA ga'i rang bzhin no/ /dngul gyi rang bzhin</text></item>
<item><p>84b6</p><section>mdo sde</section><text>gyi ka ba rnams so/ /sgo rnams ni gser gyi'o/ /glo skar rnams ni byi ru'i rang bzhin las so/ /sa rnams kyang rnam par bkra bas rnam par bkra bar gyur pa'i las kyis dga' bar gyur pa'o/ /gzhan yang rnam par bkra bar</text></item>
<item><p>84b7</p><section>mdo sde</section><text>byas pa'i yul phyogs bla na med pa yod de/ 'di lta ste/ in dra nI la'i rang bzhin gyi brtsig pa rnams so/ /sgo rnams ni gser btso ma'i rang bzhin rnams so/ /dngul gyi rang bzhin du gyur pa'i ka ba dang ri rnams kyang 'od 'bar ba'i phreng</text></item>
<item><p>84b8</p><section>mdo sde</section><text>bas dkrigs pa'o/ /gzhan yang mdzes pa mchog tu gyur pa yod de/ mu su lun d+ha'i phro brang 'di'i rnam pa sna tshogs pa'i las kyis sprul pa rnams la ji ltar rdo rje pha lam gyi phye mas brtan par gyur pa/ dngul gyi rang bzhin</text></item>
<item><p>85a1</p><section>mdo sde</section><text>mchog tu dri ma med pa rnams dang / gser 'bar ba rnams kyi sgo dang / ka ba dang / glo skar rnams ni pad ma rA ga rnams las so/ /gzhan yang gzhan rnams yod pa ni rin po che sna bdun gyi rang bzhin phan tshun du</text></item>
<item><p>85a2</p><section>mdo sde</section><text>gsal bar byed pa 'od mchog dang ldan pa'i khang bzangs rnams kyi tshogs rnam pa de lta bu rnam par bkra bar gyur pas 'khril pa'i khang bzangs de dag rnams kyis mdzes pa mthong ngo / /lha de dag rnams phreng ba'i gos rnams</text></item>
<item><p>85a3</p><section>mdo sde</section><text>'chang bar gyur pas thams cad du yang mig gi rgyu ba gtod par byed de/ mu su lun d+ha lta ba la ched cher byed do/ /shin tu 'thab bral gyi sa rnam pa du ma sna tshogs pa'i rgyan dang cha byad can phan tshun du sems bstun pa'i</text></item>
<item><p>85a4</p><section>mdo sde</section><text>bsam pa can de dag rnams de ltar legs par mthong bar gyur nas phyir zhing yang 'jug par byed de/ mu su lun d+ha'i pho brang rnams su lha de dag ji lta ji ltar rab tu 'jug pa de lta de ltar ches dga' bar 'gyur ba rnams mthong</text></item>
<item><p>85a5</p><section>mdo sde</section><text>ngo / /rnam par bkra ba shin tu lhag pa rnams kyang mthong ngo / /mchog tu ngo mtshar shin tu rmad du gyur pa yon tan du mas rnam par bkra bar byas pa'i khang bzangs de dag gi nye 'khor rnams de dag rnams kyis kun tu bltas nas</text></item>
<item><p>85a6</p><section>mdo sde</section><text>slar yang 'thab bral gyi bdag po la blta bar 'dod pas gus pa dang bcas pas lha rnams 'jug pa na de dag gis gzhan yang gang la rgyal po de rnam par spyod par byed pa'i lha'i bu mo gzhan rnams mthong ba la lha de ni lus la</text></item>
<item><p>85a7</p><section>mdo sde</section><text>dkrigs ma stong phrag bdun gyis yongs su bskor ba'i lha mo rnams ni rgyan dang cha byad mchog gis rab tu snang bar byas pa'i lus rnams 'od kyi phung po gos kyi phreng ba 'phyang ba dang cod pan 'phyang ba/ dpung rgyan dang gdub kor</text></item>
<item><p>85a8</p><section>mdo sde</section><text>legs par bcug pa me tog gi phreng ba rnams lus la btags pa'i lha'i lus kyis rnam par rgyu ba de dag rnams kyis kun nas khyab par 'thab bral ba'i mnga' bdag de yongs su bskor nas legs par gnas pa ni ri</text></item>
<item><p>85b1</p><section>mdo sde</section><text>rnams kyis ri'i rgyal po ri rab lhun po bzhin du dang / mtsho rnams kyis rgya mtsho bzhin du dang / gza' dang / skar ma dang / rgyu skar rnams kyis zla ba bzhin du gyur pas de ltar lha de rnams kyis 'thab bral gyi mnga' bdag yongs su</text></item>
<item><p>85b2</p><section>mdo sde</section><text>bskor nas shin tu gnas so/ /mdzes par gyur pa de dag rnams thams cad kyi 'od de dag kyang zla ba bzhin du de yang legs par gnas so/ /'od kyi phung po in dra nI la'i rang bzhin gyi mchog tu gyur pa'i stan chen po la gnas</text></item>
<item><p>85b3</p><section>mdo sde</section><text>so/ /stong phrag brgya'i ka ba rab tu gsal ba'i rin po che bdun gyi rang bzhin ka ba rnam par bkra ba rin po che 'bar ba 'dra bas mdzes pa'i khang bzangs la gnas par byed pa na khang bzangs de'i gzi brjid ni ji lta ji ltar lha gnas pa</text></item>
<item><p>85b4</p><section>mdo sde</section><text>de lta de ltar yangs par 'gyur te/ khang bzangs 'di rin po che sna tshogs kyis rnam par brgyan pa'i khang bzangs de dag gi yang nang na shing gang dag gi yang nang na shing gang dag yod pa de dag rnams kyi yal ga de dag rnams la rtag tu me</text></item>
<item><p>85b5</p><section>mdo sde</section><text>tog rab tu rgyas pas dus drug tu ches mchog tu 'dzin pa dang shin tu legs par 'brel pas 'bras bu rnams rtag par rgyun tu 'dzin pa'i mthong na mdzes pa'i brtsig logs rnams ni rin po che bdun gyi tshon gyis rnam par bkra</text></item>
<item><p>85b6</p><section>mdo sde</section><text>bar byas so/ /de nas lha shin tu 'thab bral la sogs pa lha de dag rnams gang na mu su lun d+ha yod pa de dang nye bar 'gro ste/ gar dang / glu dang / rol mo'i sgra rnams kyang rjes su sgrogs pas dga' ba'i yid brtson pas</text></item>
<item><p>85b7</p><section>mdo sde</section><text>gcig tu rgya che ba'i las kyi 'bras bu la shin tu longs spyod pa/ 'od du ma'i phung po 'thab bral gyi mnga' bdag mu su lun d+ha de dag rnams thams cad kyis mngon par mchod nas gnas ji lta ba'i stan la gnas par gyur cing kun</text></item>
<item><p>85b8</p><section>mdo sde</section><text>nas 'dun pa de dag rnams la kun dga' ba dang / legs par dga' ba skyed pa'i gtam yang byas nas lha'i tshogs 'ongs pa thams cad la 'di skad du smras te/ bde ba'i phyir na bag med par 'gyur ba gson pa rnams kyang</text></item>
<item><p>86a1</p><section>mdo sde</section><text>legs par bsrung bar gyis dang / chos kyang legs par bsrungs dang / lha rnams rab tu lhung bar gyur ta re/ de ltar na yang bde ba mchog gi mthar thug pa'i bde ba rnams 'byung bar 'gyur ba yin no/ /bde bas</text></item>
<item><p>86a2</p><section>mdo sde</section><text>rnam par gnas nas kyang mya ngan las 'das pa'i mthar yang thug pa yin no/ /kye lus zhig nas kyang nam yang sdug bsngal 'byung bar mi 'gyur ro/ /lha rnams bde bar gnas par yang 'gyur ro/ /de nas lha de dag rnams thams</text></item>
<item><p>86a3</p><section>mdo sde</section><text>cad lhag ma ma lus pa dang yang dag par ldan pa rnams la mnga' bdag gis tshigs su bcad pa brjod pa ji ltar/ sna tshogs khams kyi 'jig rten 'di/ /sna tshogs las kyi dbang rjes 'gro/ /sna tshogs 'gro las 'pho ba'i lha/</text></item>
<item><p>86a4</p><section>mdo sde</section><text>gnas 'dir kun nas 'ongs pa yin/ /ji ltar 'ongs pa de ltar slar/ /srid pa gzhan du 'gro bar 'gyur/ /ji srid skye ba 'di kun yod/ /ji srid slo ni ma nyams pa/ /de srid bde legs rab brtson pas/ /bya ba rab tu</text></item>
<item><p>86a5</p><section>mdo sde</section><text>brtson pa yis/ /ring du longs spyod bde ba'i mchog /nges pa kho nar lhung ba'i 'jigs/ /ltung ba las kyang rtag par ni/ /sdug bsngal 'byung bar the tsom med/ /de bzhin bdag gis khyed rnams la/ /'dir ni chos ldan bshad pa</text></item>
<item><p>86a6</p><section>mdo sde</section><text>rnams/ /de dag thams cad 'dir nyon la/ /ji skad de bzhin gshegs gsungs kyis/ /de ltar 'thab bral gyi bdag pos lha de dag rnams yo la phan par 'dod pa'i phyir 'di dag brjod do/ /ji ltar bde ba rnams kyi rjes su 'gro ba dang /</text></item>
<item><p>86a7</p><section>mdo sde</section><text>yul gyis kun nas rmongs pa'i yang phyir lha rnams rnam par ngoms pa med pas ji lta bar yongs su nyams nas lha rnams 'jug par mi 'gyur ro/ /gal te yul 'di dag bde ba rnams yin na ni 'di dag rnams mi rtag pa dang / mi brtan pa dang</text></item>
<item><p>86a8</p><section>mdo sde</section><text>shis pa ma yin par yang mi 'gyur ba zhig na/ ji lta ba bzhin du rjes su nyon dang / gang dag yin pa 'di dag rnams mthong bar gyur pa rnams la yang dag par rdzogs pa'i sangs rgyas drug po rnams kyi mchod rten drug rin po che rnam pa</text></item>
<item><p>86b1</p><section>mdo sde</section><text>sna tshogs pas nye bar mdzes pa las byas pa rnams so/ /de dag rnams ni de bzhin gshegs pa drug gir byas pa yin la byas pa de dag rnams kyang 'di lta ste/ yang dag par rdzogs pa'i sangs rgyas gtsug tor can dang /</text></item>
<item><p>86b2</p><section>mdo sde</section><text>yang dag par rdzogs pa'i sangs rgyas rnam par gzigs dang / gser thub dang / yang dag par rdzogs pa'i sangs rgyas thams cad skyob dang / yang dag par rdzogs pa'i sangs rgyas 'khor ba 'jig dang / yang dag par</text></item>
<item><p>86b3</p><section>mdo sde</section><text>rdzogs pa'i sangs rgyas 'od srungs te sku gdung de dag rnams sngon gyi lha rnams kyis byas par gzhan la bdag cag gis rna bas thos nas kyang mchod par byed de/ bdag cag rnams tshe shin tu thung ba'i rgyu gang gis de</text></item>
<item><p>86b4</p><section>mdo sde</section><text>bzhin gshegs pa rnams de dag thams cad kyis ma mthong ngo / /'on kyang bcom ldan 'das de rnams 'jig rten la phan pa mdzad pas brtson par gyur pa dang / don bzhed pas lha de rnams la phan pa'i don du lha'i 'jig</text></item>
<item><p>86b5</p><section>mdo sde</section><text>rten 'dir bzhugs par gyur to/ /de ltar thos pa brgyud pas yin gyi chos 'di rjes su rtogs pa ni ma yin no/ /de la bcom ldan 'das 'khor ba 'jig gcig pus kyang 'thab bral ba la shin du bar yang phan pa mdzad pa 'di</text></item>
<item><p>86b6</p><section>mdo sde</section><text>lta ste/ sku gdung gcig las kyang rgyu mtshan shin du ngo mtshar che bar gyur pa'i blo'i yul la nges par gnas pa rnams ji ltar gang gi tshe dge sbyong rnams la ma yin zhing bram ze dang skye dgu rnams la yang 'byung bar mi 'gyur ba ste de'i tshe</text></item>
<item><p>86b7</p><section>mdo sde</section><text>lha'i phyogs rnams yongs su nyams te/ yongs su nyams nas yang sku gdung 'dir sprul pa rnams mngon sum du mthong ba ni lha 'chi 'pho bar 'gyur ba dang / yongs su nyams par gyur nas de rnams kyis bdag rang nyid gcig</text></item>
<item><p>86b8</p><section>mdo sde</section><text>pur mthong ste/ ji ltar 'joms pa yang bag med pas bag med par rnam par gnas pa rnams la 'gyur la/ 'gyur ba yang yul rnam par chags pa'i phyir mthong ba ma yin la/ de dag bdag nyid la glu'i sgra kun nas bsgrags pas</text></item>
<item><p>87a1</p><section>mdo sde</section><text>phan pa ma yin pa rnams phan par 'dod pa'i phyir na/ ji ltar bag med pa khyed rnams bag med pas rgyu bas kyang dus byed par gyur ta re/ legs par byas pa 'di zad par 'gyur bas de don med par gyur ta re/ ji ltar de'i rgyu</text></item>
<item><p>87a2</p><section>mdo sde</section><text>mtshan du rtsom pa 'di dag byed pa'i de bzhin gshegs pa drug gi mdo gang dag yin pa lus can rnams la phan pa'i don du gsungs pa de dag rnams thams cad kyang sku gdung de dag rnams nyid la de bzhin gshegs pa rnams kyis rjes su bris pa</text></item>
<item><p>87a3</p><section>mdo sde</section><text>de las blo dang ldan pa rnams kyis mnyan par gyis dang / lha rnams phyis 'chi ba'i dus na 'gyod par gyur ta re de nas lha de dag rnams kyi gtso bo rnams yid tshim pa med pa dang ldan pa'i gus pas thams cad nyid kyang nges par gnas par gyur</text></item>
<item><p>87a4</p><section>mdo sde</section><text>la/ gang gi phyir gus pa ni lha'i bdag po la gus pa dang chos 'dul ba la yang gus pas bden pa mthong ba bzhin du de dag rnams gnas te mi g.yo ba'i yid kyis so/ /des de ltar gdul bya rnams legs par mngon par mthong nas thams cad</text></item>
<item><p>87a5</p><section>mdo sde</section><text>la 'di skad ces smras so/ /khyed rnams ji lta ba bzhin du rab tu zhugs pa rnams kun gyi dang po nyid du de bzhin gshegs pa dang po'i mchod rten gtsug tor can des brtsig ngos la mngon par bris pa ni ji ltar dge slong dag chos brgyad po 'di</text></item>
<item><p>87a6</p><section>mdo sde</section><text>dag rnams dge ba'o zhes bya ba'i mdos lha rnams la phan pa'i don dang / bde ba dang / don bzhed pa dang / phan par gnang ba'o/ /de nas dang po kho nar lha gang nye bar 'gro ba de gtso bor gyur pa'i mu su lun d+ha de dang lhan cig tu legs</text></item>
<item><p>87a7</p><section>mdo sde</section><text>par zhugs nas des mthong ba/ bcom ldan 'das gtsug tor can gyi sku gzugs bai dUr+ya'i rang bzhin dang in dra nI la'i yang rang bzhin gyi gdan chen po la nye bar zhugs pa dkyil mo dkrung legs par bcas pa de'i brtsig</text></item>
<item><p>87a8</p><section>mdo sde</section><text>ngos la yang mdo mngon par bris pa ji ltar brgyad po 'di ni dge slong dag lha dang mi rnams kyi yang dge ba'i chos rnams kyi bar du gcod pa yin te/ de la brgyad po gang zhe na 'di lta ste dge slong dag dang po nyid du bag med pa bag</text></item>
<item><p>87b1</p><section>mdo sde</section><text>med pas nye bar bcom pa'i lha 'am/ mi rnams kyang rung ste gang dge ba rjes su sgrub pa na 'jig rten gyi yang ma yin la 'jig rten las 'das pa'i yang ma yin te/ 'jig rten pa'i ni le los bag med pa bag med par gnas pas</text></item>
<item><p>87b2</p><section>mdo sde</section><text>las kyi mtha' rnams 'grib par 'gyur te/ gang mdza' bo yin pa de dag rnams la ma bltas pas de dag ni bar mar gnas par 'gyur ro/ /gang yang dgra bo yin pa de dag rnams ni ches mi bzad par gyur nas go skabs dag tshol zhing</text></item>
<item><p>87b3</p><section>mdo sde</section><text>glags rnams gcod par 'gyur bas bag med pa dang bag med par rgyu ba de dag rnams kyi yang 'jig rten pa'i chos kyi las kyi mtha' rnams de bzhin du 'gyur ro/ /de las kyi mtha' nyams pa dang / dgra bo rnams phal che ba dang / gnyen</text></item>
<item><p>87b4</p><section>mdo sde</section><text>shes pa rnams yongs su nyams pa dang / dbul po dang gzhan kha drag par yang 'gyur ro/ /kha nyen pa rnams mthar thug pa ni 'di yin te/ 'di ltar dbul po zhes bya ba'o/ /dbul bas dngangs pa'i skyes bu ni grogs bshes dang</text></item>
<item><p>87b5</p><section>mdo sde</section><text>gnyen bshes dang rtsa lag rnams dbang che bar 'gyur ro/ /brnab sems dang / gnod sems dang / log par lta ba rnams rab tu phal che bar 'gyur ro/ /de mi dge ba spyod pa po zhes zer nas blo gros ngan pa de la lha rnams sdang</text></item>
<item><p>87b6</p><section>mdo sde</section><text>bar 'gyur te/ lha rnams thams cad kyis mi dge ba spyod pa de yongs su spong bar 'gyur la sems can 'tshe ba po rnams kyis de gtses pas dus byed par 'gyur ro/ /tshong pa yin par gyur na yang bag med pas bag med pa'i spyod</text></item>
<item><p>87b7</p><section>mdo sde</section><text>pas bar skabs su nor nyams par 'gyur ro/ /'di na bag med pas dge slong ngam gzhan yang rung ste/ dge bsnyen rnams kyang bsam gtan byed pa na brtson pa dang ldan par mi 'gyur ro/ /lung du bstan pa'i bsam gtan</text></item>
<item><p>87b8</p><section>mdo sde</section><text>gyis zag pa rnams zad par byed pa ni ma yin gyi zas kyi ro rnams 'ba' zhig la chags pas zas kyi dus la shin tu yang lta'o/ /yid dben par 'gyur ba ma yin gyi/ bag med pa bag med par rgyu ba de dag rnams brgya zhig la</text></item>
<item><p>88a1</p><section>mdo sde</section><text>yang sems rab tu dang ba yod pa ma yin no/ /ro la shin tu brkam pa dang ldan pa khwa ta dang sems mtshungs pa dang ngang tshul mtshungs par gyur pa gang gi tshe de dag bag med pa rnams sems pa la rab tu brtson pa dang ldan par</text></item>
<item><p>88a2</p><section>mdo sde</section><text>'gyur ro/ /de 'khor rnams 'dus pa'i nang du song ngam mang du thos pa rnams kyi nang du song na shes rab chung bas kha nyan par 'gyur ro/ /sbyin pa po dang sbyin bdag rnams la gzi brjid chung bar yang 'gyur ro/ /mi 'jigs pa</text></item>
<item><p>88a3</p><section>mdo sde</section><text>rnams kyi mchog ni 'di ltar chos rnams rnam par 'byed pa'o/ /dbang chung ba rnams kyi tha ma ni 'di lta ste/ thos pa nyung ba'o/ /kha nyen pa de bdag nyid kyi nyes pa rnams kyang nges par mi shes so/ /gzhan la yang brnab</text></item>
<item><p>88a4</p><section>mdo sde</section><text>sems dang gnod sems mang bar 'gyur te/ de yang mang du thos pa rnams la 'am/ bla ma rnams la 'am/ de yang na sbyin pa po dang sbyin bdag sems rab tu dang dbang po rab tu rgyas pa rnams la ste/ blo dman pa de bag</text></item>
<item><p>88a5</p><section>mdo sde</section><text>med pa'i las mang po rnams byas pas lus zhig pa na thabs ma yin par rnam par lhung nas dmyal ba rnams su skye'o/ /bag med pa bag med pas gnas pa rnams de ltar mi rnams bag med pas 'jig rten dang 'jig</text></item>
<item><p>88a6</p><section>mdo sde</section><text>rten las 'das pa'i don rnams kyi bar chad byed par 'gyur ro/ /yang dge slong dag ji ltar na lha rnams kyi bag med pas bar chad byed par 'gyur na/ 'di'i rang bzhin nyid kyis lha 'di dag rnams bag med pas bag med</text></item>
<item><p>88a7</p><section>mdo sde</section><text>par rgyu ba'i lha sgra dang / reg bya dang / ro dang / gzugs dang / dri 'dod pa/ sdug pa yid du 'ong ba de dag gis bag med pas bag med par 'gyur ba rgas pa 'ong bar 'gyur ba mi mthong ngo / /rgud pa yang mi mthong ngo / /</text></item>
<item><p>88a8</p><section>mdo sde</section><text>legs par byas pa'i las rnams zad pa rnam par mi dran no/ /chos la goms par mi byed do/ /sangs rgyas dang / chos dang / dge 'dun rnams la gus pa dang bcas pa ma yin no/ /de dang bral ba'i yid kyis bag</text></item>
<item><p>88b1</p><section>mdo sde</section><text>med pa bag med par rgyu ba sangs rgyas 'byung ba dang bral bar gyur pa mthong ba bag med pa goms par gyur pa srid pa'i gdung ba'i sdug bsngal chen po nye bar gnas pa rnams la 'chi ba'i ltas byung ba'i 'bral bar 'gyur ba'i</text></item>
<item><p>88b2</p><section>mdo sde</section><text>sdug bsngal rab tu 'byung bas bud med rnams kyi tshogs kyis yongs su spangs par gyur pa'i 'jigs pa chen po nye bar gnas pa/ 'obs bzhin du rab tu lhung bar gyur pa na gang dag bshad pa'i yul la nye bar spyod pa de</text></item>
<item><p>88b3</p><section>mdo sde</section><text>dag gi tshogs pa de rnams kyang lan brgyar yang mi mthong bar de 'jig rten gzhan du 'gro bar 'gyur la de dag rnams rjes su 'gro ba ma yin pa dang 'chi ba'i dus na bde ba rnams shes pa yang ma yin no/ /dbugs 'byin par yang mi</text></item>
<item><p>88b4</p><section>mdo sde</section><text>'gyur ro/ /yul de dag rnams ni nyams pa yin zhing yul rnams ni skyugs pa dang rnag du gyur pa'o/ /yang srid par kun tu skyed pa dang / de las 'byung bar 'gyur ba gang yin pa de ni bag med pas bag med par gnas pas byas</text></item>
<item><p>88b5</p><section>mdo sde</section><text>pa'i las des kun nas gnas pas srid pa gzhan du 'gro zhing rjes su 'gro ste/ de yul gyi sred pa'i zug zer gyis bag med pas dus byed par 'gyur ro/ /yongs su btang zhing lha thams cad kyas yangs su btang ba dang / kun</text></item>
<item><p>88b6</p><section>mdo sde</section><text>nas skrag pa dang / yul gyis kun nas rmongs pas kyang dus byed de/ de dus kyi chos dang ldan pas dmyal ba dang yi dgas dang / dud 'gro rnams su skye'o/ /de lta bas na mi'am lha yang rung ste/ bag med pa mi bya'o/</text></item>
<item><p>88b7</p><section>mdo sde</section><text>de nas de'i tshe bcom ldan 'das gtsug tor can des tshigs su bcad pa brjod pa ji ltar/ lha rnams yul gang bde ba yis/ /rtag pa nyid du 'ang sten byed pa/ /de ni nyams dang de nas kyang / /las rnams 'gro zhing rjes su 'gro/ /</text></item>
<item><p>88b8</p><section>mdo sde</section><text>bde ba rnams la bsags pa med/ /las rnams la ni bsags pa yod/ /bde ba yis ni rmongs pa'i lha/ /las rnams kyi ni dbang gis 'gro/ /da ltar ba yi yul gyi bde/ /de ni dge ba byed min pas/ /yul rnams</text></item>
<item><p>89a1</p><section>mdo sde</section><text>kyis ni legs skom lha/ /de bzhin rnam par g.yeng yid can/ /'khor ba'i nad kyi sman gyur pa/ /bde ba'i las ni rtogs ma yin/ /gling nyid dang ni skyob bzhin dang / /de bzhin du ni skyabs nyid bzhin/ /legs</text></item>
<item><p>89a2</p><section>mdo sde</section><text>par byas pa skye gzhan du/ /lus can rnams kyi rgyab na gnas/ /de phyir rtag par rab 'bad pas/ /lha rnams kyis ni rtag bsten bya/ /yul rnams spong bar byed pa dang / /bsod nams bsten pa bzang po yin/ /gang</text></item>
<item><p>89a3</p><section>mdo sde</section><text>yang ma 'ongs pa yi srid/ /blo yis mig gis mthong ba ni/ /de ni mkhas yin rtag tu mdzes/ /lhung ba 'jigs pa'i rtsa ba po/ /rnam par 'phrul skyes 'jigs rtag 'di/ /legs par blo ldan gyis ni mthong / /des ni bral</text></item>
<item><p>89a4</p><section>mdo sde</section><text>ba'i dman thob nas/ /mi bzad pas ni 'ching ba yin/ /'on kyang rtag tu bla rmongs pas/ /yul nyid kho na sten par byed/ /yul rnams kyis ni rnam rmongs pa/ /phyi nas gdung bas sreg par byed/ /ji srid skye ba 'di kun</text></item>
<item><p>89a5</p><section>mdo sde</section><text>dang / /ji srid shes pa ma nyams pa/ /de srid du ni bsod nams kyis/ /bsod nams ma byas sdug bsngal yin/ /de ltar mu su lun d+ha de lha de rnams la bcom ldan 'das gtsug tor can gyis gsungs pa'i brtsig logs la</text></item>
<item><p>89a6</p><section>mdo sde</section><text>bris pa'i tshigs su bcad pa bshad do/ /gzhan yang rab tu ston par byed do/ /gang brtsig logs la chos brgyad po 'di rnams te/ de dag gis bag med pa rab tu brjod nas chos bdun bdag gis bshad par bya ste/ bdun</text></item>
<item><p>89a7</p><section>mdo sde</section><text>po rnams gang zhe na/ bag med par gyur pa de ni rgyun mi 'chad par rgyags par 'gyur ro/ /bag med pa la spyod pa'i skyes bu rnams ni smyon par 'gyur te/ bag med pa'i lha dang mi rnams ni rtag tu yang 'jig rten pa</text></item>
<item><p>89a8</p><section>mdo sde</section><text>dang 'jig rten las 'das pa thams cad kyi bar chad byed par 'gyur ro/ /de la ji ltar na 'jig rten pa'i don rnams kyi bar chad byed par 'gyur ba dang / 'jig rten las 'das pa rnams la yang ste/ 'di ni bag</text></item>
<item><p>89b1</p><section>mdo sde</section><text>med pa'i skyes bu rnams ni rnam par g.yeng ba'i blo can du 'gyur ro/ /blo sngon du btang bas kyang don thams cad la legs par 'jug pa yin no/ /de ltar rgyags pa'i skyon rnams kyis rnam pa thams cad du rab tu mdzes</text></item>
<item><p>89b2</p><section>mdo sde</section><text>pa ma yin no/ /ches mang bar phan pa ma yin pa rnams dang / bde ba ma yin pa rnams dang / don 'ga' zhig dang yang ldan par 'gyur ba ma yin no/ /ji ltar 'jig rten las 'das pa'i chos 'dul ba la rgyags pa nyes</text></item>
<item><p>89b3</p><section>mdo sde</section><text>dmigs chen po dang ldan par 'gyur ba yin zhing ji ltar gzhan yang rgyags pas 'di na mi rnams kyi bar chad byed par 'gyur na/ de la mi rnams dang rab tu byung ba rnams la yang shin tu bar yang bag med pa rnam pa thams cad du</text></item>
<item><p>89b4</p><section>mdo sde</section><text>yang rnam par smad par bya bar 'gyur ba yin pa ni 'di lta ste/ 'dir chos 'dul ba 'di la rgyags pa dang bral ba rnam pa thams cad du rnam par mdzes la bag med pa dang kun nas ldan pa ni ma yin no/ /rgyags pa'i skyon</text></item>
<item><p>89b5</p><section>mdo sde</section><text>dang kun tu ldan pa de bsam gtan mi byed do/ /bya bzhag gi bya bar gyur pa 'gro ba dang 'ong ba'i gnas la legs par spyod pa ma yin no/ /spyod yul la mi brten sbyin bdag dang sbyin pa po rnams rjes su sgrub pa la brtson pa</text></item>
<item><p>89b6</p><section>mdo sde</section><text>ma yin gyi stan dang mal stan rnams 'ba' zhig la gnas pa'i rang bzhin can du 'gyur ro/ /de tshul bzhin ma yin pa yid la byed pa 'ba' zhig gis khyer bar byed do/ /de lus zhig pa na shi ba'i 'og tu dmyal ba rnams su skye'o/</text></item>
<item><p>89b7</p><section>mdo sde</section><text>de ltar mi rnams kyi 'jig rten pa'i lam 'am/ 'jig rten las 'das pa'i lam la yang rab tu mdzes pa ma yin pa'i rgyags pa bdun po 'di dag rnams yin pa la 'di lta ste/ gzugs kyis rgyags pa dang / nor gyis</text></item>
<item><p>89b8</p><section>mdo sde</section><text>rgyags pa dang / rigs kyis rgyags pa dang / rgyan dang cha byad kyis rgyags pa dang rgyal pos mchod pas rgyags pa dang / bud med dang 'khyud 'phyang gis rgyags pa dang / gzhan gyi bu mo'i dbang du byas nas sems rnam</text></item>
<item><p>90a1</p><section>mdo sde</section><text>par g.yeng bas rgyags pa rnams so/ /rgyags pa de dag ni rgyags pa rnams mdor bsdus pa yin no/ /rgyags pa rnams ni dgra yin no/ /rgyags pa ni lhag ma yin no/ /rgyags pa ni chos rnams thams cad kyi yang</text></item>
<item><p>90a2</p><section>mdo sde</section><text>bar du gcod par 'gyur ba yin no/ /'di na mi rnams rgyags pa ni tshad dang ldan pa'i longs spyod dang gson pa rnams nyung zad kyi rang bzhin la rnam par spyod kyang rgyags pa yin no/ /yang lha rnams kyi rgyags pa 'di dag ci 'dra bar</text></item>
<item><p>90a3</p><section>mdo sde</section><text>'gyur/ de rnams 'dod pa'i sgra dang reg bya dang / ro dang / gzugs dang / dri la spyod pa nyin mtshan du rab tu 'phel ba ni rgyags pa bag med pa'i rang bzhin can de dag rnams tshe'i 'du byed rnams yongs su nyams par 'gyur</text></item>
<item><p>90a4</p><section>mdo sde</section><text>ba'i blo ni med kyi rgyags pa 'ba' zhig dang / rgyags pa'i lhag ma can dang / rgyags pas chos rnams thams cad kyi bar du gcod par 'gyur ro/ /lus 'jig pa la shes pa rab tu mi 'jug pa dang / tshe'i 'du byed rnams zad pa</text></item>
<item><p>90a5</p><section>mdo sde</section><text>la yang ste/ de dag dge ba dang mi dge ba'i las rnams kyis dus de srid du rgyags par 'gyur ro/ /sgrub par byed pa yang ma yin no/ /de de dag rnams zad par 'gyur bar phyis nges par ltung bar 'gyur ba na nges par rtogs par 'gyur</text></item>
<item><p>90a6</p><section>mdo sde</section><text>te/ kye ma yul rnams kyis bdag bslus so/ /kun nas nyon mongs pa rnams kyis rtag tu bslus pa rnams ni lus zhig nas thabs ma yin pas log par ltung ba dmyal ba 'am/ yi dgas kyi lus dang / dud 'gro'i</text></item>
<item><p>90a7</p><section>mdo sde</section><text>skye gnas rnams su skye bar 'gyur te/ de ltar 'jig rten pa'i las la bag med pa rnams dmad par bya bar 'gyur ro/ /ji ltar yang lha dag 'jig rten las 'das pa'i lam la rgyags pa rnam par smad pa yin zhe na/</text></item>
<item><p>90a8</p><section>mdo sde</section><text>lha gang dag yin pa'i lha rnams thams cad kyang 'dod pa dang / sdug pa dang / yid du 'ong bas legs par byas pa'i las kyi rgyu rnams kyis 'thab bral gyi lha 'di rnams kyi nang du skyes la dam pa'i chos 'dul ba la de</text></item>
<item><p>90b1</p><section>mdo sde</section><text>bag med par gyur nas des rang gis byas pa'i las rnams mi rtogs so/ /gang dag ches lhag par rgyags pas gnas par ma gyur pa rnams de yang mi brten pa dang / gang dag rnam pa thams cad du bag med pas rnam par</text></item>
<item><p>90b2</p><section>mdo sde</section><text>rgyu ba ma yin pa de dag rnams la yang brten par mi byed la sangs rgyas dang / chos dang / dge 'dun rnams la yang lta bar byed pa'i rang bzhin can du mi 'gyur zhing dam pa'i chos 'dul ba rnams la sgrub par mi byed pa dang /</text></item>
<item><p>90b3</p><section>mdo sde</section><text>ji lta ba bzhin du 'jug par yang mi byed do/ /de ltar de lam rnams la slob pa'i rang bzhin can du mi 'gyur ro/ /rten cing 'brel par 'byung ba rnams la rnam par lta ba la gtso bor byed par mi 'gyur ro/ /bla ma la nye</text></item>
<item><p>90b4</p><section>mdo sde</section><text>bar brten par mi byed do/ /lha ye shes la goms par byed pa'i rang bzhin can dang nye bar brten par yang ma yin no/ /de ni 'dod pa rnams kyis bslus nas yul gyis rnam par nyams par bya ste/ bdag cag gi lha'i ris nas</text></item>
<item><p>90b5</p><section>mdo sde</section><text>'chi 'pho bar 'gyur la 'chi 'pho ba'i dus na yang shin tu rab tu 'gyod par 'gyur ro/ /de'i phyir na me bzhin dang sbrul bzhin du lha dang mi rnams kyi rgyags pa rnams yongs su spang bar bya'o/ /de nas de'i tshe bcom ldan 'das</text></item>
<item><p>90b6</p><section>mdo sde</section><text>gtsug tor can des tshigs su bcad pa gsungs pa ji ltar/ dang po bag med pas nyer bcom/ /rgyags pa yis kyang rnam par rmongs/ /lha rnams sam ni skyes bu yang / /de ni zhi ba'i thabs ma yin/ /gang zhig</text></item>
<item><p>90b7</p><section>mdo sde</section><text>rgyags pa mi sgrub pa/ /skyes bu 'chi ba med pa yin/ /rgyags pa'i skyon gyis nges zin pa'i/ /mi rnams thams cad dmyal bar ltung / /dam pa min pa'i lam spyod skyon/ /rgyags pa zhes byar 'dir brjod do/ /rgyags pa</text></item>
<item><p>90b8</p><section>mdo sde</section><text>yis ni rmongs pa'i blo/ /lha ni dmyal bar 'gro ba yin/ /yang dag min la dga' bar byed/ /yang dag 'gyur ba nam yang min/ /rgyags pa'i mun pas bskor ba yin/ /lha rnams 'dod pas rmongs pa yin/ /'dod pa yis ni lha</text></item>
<item><p>91a1</p><section>mdo sde</section><text>rnams rmongs/ /rgyags pa yis kyang de bzhin te/ /dmus long bzhin du dam pa'i las/ /de nyid rjes su mthong ba min/ /de ltar bcom ldan 'das gtsug tor can gyis bag med pa dang rgyags pa yang 'jig</text></item>
<item><p>91a2</p><section>mdo sde</section><text>rten pa dang 'jig rten las 'das pa'i tshig rnams kyis bstan nas gzhan 'di'i gsum pa sdom pa ma yin pa'i skyon yang dag par ston pa sku gdung la gnas pa rnams la/ de nas 'thab bral gyi bdag po mu su lun d+has lha de rnams</text></item>
<item><p>91a3</p><section>mdo sde</section><text>la gang dag lus kyis byas pa mchod rten las ston no/ /'di lta ste sdom pa ma yin pa rnams so/ /sdom pa ma yin pa yang skyon chen po gsum gyis lha rnams dang mi rnams la yang phan par 'gyur ba ma yin no/ /'jig rten pa'i las</text></item>
<item><p>91a4</p><section>mdo sde</section><text>'das pa'i las la yang rnam pa thams cad du ma yin no/ /de la sdom pa ma yin pas mi rnams kyi bar du gcod par 'gyur ba gang yin na 'dir 'jig rten pa'i sdom pa rnams blangs nas rang bzhin gyis mchog tu rmongs pas don dang don ma</text></item>
<item><p>91a5</p><section>mdo sde</section><text>yin pa mi shes la/ gnas dang gnas ma yin pa rnams kyang mi shes so/ /legs par gnas par byas nas kyang rang gi skye bo dang / gnyen 'dun dang lhan cig tu dga' bar byed do/ /rtsi bgrang med par rang gi skye bo dang / gnyen 'bre</text></item>
<item><p>91a6</p><section>mdo sde</section><text>rnams dang lhan cig du brtan par gnas par byed do/ /byas nas kyang sdom pa yongs su 'dzin par mi 'gyur ro/ /de legs par gnas pa las nyams pas kha nyen par 'gyur ro/ /rang gi skye bo dang gnyen 'brel thams cad kyis skyug</text></item>
<item><p>91a7</p><section>mdo sde</section><text>bro bar lta bar byed do/ /gang gi ming gis legs par gnas pa sdom pa brtan po rnams ji lta ba bzhin du yod de zhes brjod par yang byed do/ /sngags kyi sdom pa rnams sam/ legs par gnas par bya ba rnams la yang rung ste/ de</text></item>
<item><p>91a8</p><section>mdo sde</section><text>nyid kyi blos rang gi skye ba rnams mi 'jug go/ /rang gi pha dang rang gi khyim du bya ba dag gis legs par 'dres par byas pa gang yin pas ngal sos par gyur pa zhes gnas so/ /sems stobs yang ba de rgyu de dang / gzhi de las dang /</text></item>
<item><p>91b1</p><section>mdo sde</section><text>de yongs su 'dzin pas gang yang 'di'i grogs por gyur pa de dag rnams thams cad kyang kha phyir phyogs par 'gyur ro/ /gzhan pa rnams las gang dag grogs po ma yin pa de dag rnams ni bzang por gyur pa rjes su rtogs so/ /gang dag</text></item>
<item><p>91b2</p><section>mdo sde</section><text>bar ma'i tshogs su gnas par gyur pa'i skyes bu de dag rnams ni rtag tu yang phyogs ma yin par 'gyur ro/ /rlung gis nye bar bcom pa'i ljon pa rtsa gtan nas bcad pa bzhin du ltung la/ de ltung bas kyang rdzas rnams dang / phun sum</text></item>
<item><p>91b3</p><section>mdo sde</section><text>tshogs pa dang / rang gi skye bo rnams dang / gnyen 'brel rnams gtong ngo / /rang bzhin gyis kyang 'gyur ldog can/ tsab hral la gnas pa'i sems mi bsgrungs par 'gyur ro/ /de skye bo thams cad la brnab sems dang gnod</text></item>
<item><p>91b4</p><section>mdo sde</section><text>sems mang bar 'gyur ro/ /phyin ci log tu dogs pa 'chal ba dang / yongs su rtog pa dang / blo gdug rtsub can du 'gyur ro/ /de sems can thams cad la zhe 'gras pa dang / gnod sems dang / nga rgyal dang / bzhin rnam</text></item>
<item><p>91b5</p><section>mdo sde</section><text>par 'gyur zhing gdug pa dang / rang gi yid rnam par g.yeng ba dang / dbul bar 'gyur ro/ /de sdom pa ma yin pa'i rgyus de dag rnams kyis lus zhig nas shi ba'i 'og tu thabs ma yin par lhung nas dmyal bar skye bar 'gyur ro/ /de'i</text></item>
<item><p>91b6</p><section>mdo sde</section><text>phyir na rtag tu phan par 'dod pa'i skyes bus sdom pa 'jig rten pa rnams kyang bsrung bar bya'o/ /sdom pa la gnas pa'i rgyu des yid shin tu brtan par 'gyur ro/ /sems kyi rgyud shin tu bzang bar shes nas kyang grogs po rnams kyis</text></item>
<item><p>91b7</p><section>mdo sde</section><text>kyang yid ches par 'gyur ro/ /mchog tu gsang bar gyur pa'i rgyal po'i don mchog tu rgya che ba'i rin po che rnams sam/ gser dang rdzas kyi rigs gzhan rnams la yang rung ste/ sdom pa'i sems dang ldan pa la kun gtod</text></item>
<item><p>91b8</p><section>mdo sde</section><text>par byed do/ /byas nas kyang zhe sdang ba rnams kyis de dag ji lta ba bzhin du sdom par byed pa rnams la gnod pa bya bar yang mi nus so/ /gros blo rnams kyis kyang sdom pa 'jigs par mi byed la/ rang gi skye bo dang / grogs po</text></item>
<item><p>92a1</p><section>mdo sde</section><text>dang / yid mthun pa rnams kyis kyang 'jigs par mi byed kyi legs par gnas pa dang ldan pa de la gnyen bshes kyi skye bo rnams kyis mchod par byed do/ /yid ches pa'i gnas su 'gyur ro/ / slob dpon bzhin du</text></item>
<item><p>92a2</p><section>mdo sde</section><text>yang slob dpon rnams kyis kyang legs par sgrub par byed do/ /sdom pa bdun 'dzin pa rnams ni rgyal pos kyang mchod par byed do/ /grogs po dang / skye bo dang / gnyen bshes rnams kyis kyang de bzhin te/ de la skye bo thams</text></item>
<item><p>92a3</p><section>mdo sde</section><text>cad kyis phun sum tshogs par rdzas sgrub par byed do/ /'di la yang don ma yin pa cung zad tsam yang bya bar mi nus so/ /de mchog tu nor dang ldan par 'gyur ro/ /de rdzas rnams phun sum tshogs pas sbyin pa ni gtong bar byed</text></item>
<item><p>92a4</p><section>mdo sde</section><text>do/ /bsod nams dag ni byed do/ /gcig tu legs par gnas pa'i blo nyams pa med pa'i rgyu de dag dang gleng gzhi de las lus zhig nas shi ba'i 'og tu mtho ris bde 'gro'i 'jig rten lha rnams su skye'o/ /de de ltar rang</text></item>
<item><p>92a5</p><section>mdo sde</section><text>bzhin gyis kyang ma bsdams par gyur cing gzhan rnams kyis kyang rnam par smad pa rnams ni phal che bar yang 'jig rten las 'das pa'i las blo g.yo ba dang bcas pa'i blo gar yang gnas pa med pa las dang 'bras bu'i rnam</text></item>
<item><p>92a6</p><section>mdo sde</section><text>par smin pa rnams la ldongs pa rnams ni sdom pa med pa'i khyim rnams su skye bar 'gyur ba 'am de yang na rkyen des sdom pa cig kyang med par gyur la/ ji ltar dge slong gi cha byad 'ba' zhig tsam 'dzin pa dung gi sgra dang mtshungs</text></item>
<item><p>92a7</p><section>mdo sde</section><text>par kun na spyad pa/ sdom pa la bsnyad nas sbyin pa po dang sbyin bdag rnams slu bar byed do/ /sangs rgyas bcom ldan 'das kyi sdom pa ji lta bar bdag 'dzin pa yin zer la/ de sdom pa 'dzin pa yang ma yin no/ /</text></item>
<item><p>92a8</p><section>mdo sde</section><text>de'i lus tshul khrims dang yang dag par ldan pa yang ma yin no/ /de ni slu ba po dang / rkun ma lha dang bcas pa'i 'jig rten dang / bdud dang bcas pa'i 'jig rten dang / dge sbyong dang bram zer bcas pa'i</text></item>
<item><p>92b1</p><section>mdo sde</section><text>rigs kyi skye dgu dang / lha dang mi dang / lha ma yin dang bcas pa'i 'jig rten pa rnams slu bar byed pa po yin te gzhan rnams slu ba po ji ltar shes par gyur pa de ltar sgrub par mi byed pa de ni de ltar stong pa/ nang na ci yang med pa/</text></item>
<item><p>92b2</p><section>mdo sde</section><text>snying po med pa dbu ba'i phung po dang 'dra bar ji skad du smra ba de ltar mi byed pa'i skye bo thams cad slu ba po/ g.yo che ba'i mchog tu gyur pa/ tshul 'chos 'ba' zhig pa de rab tu phal che ba'i gnas mal dang nad kyi rkyen sman rnams</text></item>
<item><p>92b3</p><section>mdo sde</section><text>gyis byin pas 'khor bar rtag tu bying zhing nub par 'gyur ro/ /dmyal ba rnams nas dmyal ba rnams su yang sdig pas bgrod pa yin no/ /tshul khrims 'chal pa sdig pa can mi shis pa'i skal ba can de la 'os ma yin par</text></item>
<item><p>92b4</p><section>mdo sde</section><text>gyur pas gang dag dge 'dun dbang bar gyur pa'i sa gzhi rnams kyis kyang bar chad 'gyur ba ni tshul khrims dang ldan pa'i dge slong rnams kyir sa de dag sbyin pa po sbyin bdag rnams kyis nye bar spel ba'i rgyu gang dag gi phyir te/ sdom</text></item>
<item><p>92b5</p><section>mdo sde</section><text>pa dang mi ldan pa rnams kyis kyang ma yin na tshul khrims 'chal pa'i sdig pa can de dag rnams kyis ni gom pa 'bor ba dang kun 'dra bar byed pa tsam gyis kyang brgya phrag tu yang bar chad du 'gyur zhing yang lus kyis gnas mal</text></item>
<item><p>92b6</p><section>mdo sde</section><text>dang / nad kyi rkyen sman dang / longs spyod gzhan rnams lta smos kyang ci dgos/ de nas de'i dus na bcom ldan 'das kyis tshigs su bcad pa gsungs pa ji ltar/ gang 'di dge slong ma bsdams pa/ /rkun ma rnams las</text></item>
<item><p>92b7</p><section>mdo sde</section><text>'di rkun mchog /nang nas rnag gi khu ba 'bab/ /chos gos kyis ni phyi rol bsdams/ /snying po thams cad dang bral ba/ /dbu ba'i phung po'i rang bzhin ltar/ /de bzhin 'khor ba chang stong 'di/ /de bzhin log</text></item>
<item><p>92b8</p><section>mdo sde</section><text>par dge slong smra/ /dge 'dun dkon mchog phyir byas nas/ /tshul 'chal de ni dmyal ba ste/ /lus zhig nas ni dmyal rnams su/ /'khrid pa sems kyis bslus pa yin/ /chos 'dul ba ni bslu byas nas/ /</text></item>
<item><p>93a1</p><section>mdo sde</section><text>ltung bar rang gi las kyis yin/ /dri ma'i mun pa rnam dkrigs nas/ /sdug bsngal skal ba can du 'gyur/ /dge ba'i las kyis gos med pa'i/ /gcer bu la ni bzang skyug bro/ /ji ltar chos ni phyir byas</text></item>
<item><p>93a2</p><section>mdo sde</section><text>nas/ /dmyal ba 'jigs par 'khrid par byed/ /mdzes pa min pa'i dmyal rnams kyis/ /sdug bsngal sgo ni ma bsdams pa/ /'khor ba'i 'ching ba mi bzad pa/ /tshul 'chal zhes bya 'di la rjod/ /gang gis ma</text></item>
<item><p>93a3</p><section>mdo sde</section><text>bsdams pa bsregs na/ /de ni me yis shin tu bsregs/ /spyod pa nyams pa de yi ni/ /log par ltung ba rtag par gnas/ /yid rnams bsdam pa med gnas pas/ /de srid du ni spyod sdom pa/ /de ni rmongs pa spyod</text></item>
<item><p>93a4</p><section>mdo sde</section><text>tshul 'chos/ /dmyal ba rnams su nye bar 'ongs/ /de ni nyin mtshan thams cad du/ /mi dge ba rnams 'phel bar byed/ /gang yang tshul khrims rin chen 'di/ /tshul khrims 'chal pas nges par lhung / /stong pa'i chos la</text></item>
<item><p>93a5</p><section>mdo sde</section><text>chags pa dang / /mun pas kyang ni kun sgribs pa/ /sna tshogs bsam pas nang rtog pa'i/ /de la skabs ni dmigs ma yin/ /bsdams min rang bzhin zhags pa yis/ /dri ma mkhas pas nam spangs pa/ /tshul khrims</text></item>
<item><p>93a6</p><section>mdo sde</section><text>'chal pa sdig pa can/ /tshul khrims spangs pas 'dren par byed/ /bsdam pa med par tshul 'chal ba/ /sdig pa dang ni lhan cig 'grogs/ /'dod pa rnams ni bsten pa yang / /'di dag dmyal ba'i pho nya yin/ /ma bsdams</text></item>
<item><p>93a7</p><section>mdo sde</section><text>pa dang rmongs pa dang / /tsab hral gyi ni khyad par gyis/ /sdig pa'i las dang mngon ldan pa/ /dmyal ba shin tu ring ba min/ /las rnams ci 'dra'i 'bras yin na/ /ci yi phyir na der mi 'gro/ /bdag nyid 'joms byed kun</text></item>
<item><p>93a8</p><section>mdo sde</section><text>rmongs pa/ /gang la dga' bas rnam par rmongs/ /sdig pa'i chu bo bzod dka' ba/ /nyin dang mtshan du 'phel ba yin/ /sdug bsngal rlabs phreng rba rlabs can/ /des kyang rang gi skye bo 'phrog /gang dag gis ni chos</text></item>
<item><p>93b1</p><section>mdo sde</section><text>bslus pa'i/ /de rnams yid ni bde ma yin/ /sdam pa med gnas skyes bu ni/ /dge ba'i chos rnams rnam par spangs/ /dge ba'i lam 'di bde legs yin/ /chos gang go 'phang bdag nyid can/ /go 'phang de thob rjes skyes</text></item>
<item><p>93b2</p><section>mdo sde</section><text>pa/ /'gyur med go 'phang rab tu 'gro/ /rang 'byung bsnyen gnas bsam gtan dang / /gang zhig dam pa'i spyod mngon dga'/ /sdom pa la gnas rtag tu dul/ /de rnams la ni sdug bsngal med/ /sdom min dri ma 'di dag</text></item>
<item><p>93b3</p><section>mdo sde</section><text>gis/ /dri ma byed pa'i mi gang ni/ /bslab pa'i gzhi las yongs nyams pa/ /de ni dmyal ba'i skal ldan yin/ /de ltar rtogs nas mi rnams kyis/ /sdom pa thams cad rab tu bsgrubs/ /srid pa'i rgya mtsho thams cad</text></item>
<item><p>93b4</p><section>mdo sde</section><text>du/ /gang phyir sdom de nyams myong 'gyur/ /de ltar mi rnams thams cad la ma bsdams pas 'jig rten las 'das pa'i lam la bar chad byed par 'gyur ro/ /ji ltar sdom pa ma yin pas lha rnams kyi bar chad byed par 'gyur</text></item>
<item><p>93b5</p><section>mdo sde</section><text>na 'di na las dang 'bras bu'i sa pa'i 'jig rten 'dir tshul khrims rnam pa bdun po rnams kyis nye bar bskyed pa'i bde ba gang yin pa de mtho ris 'dir bag med par gnas pas zad par byed do/ /de dag rnams kyi de zad pa dang slar yang</text></item>
<item><p>93b6</p><section>mdo sde</section><text>mi 'byung ste/ ji ltar mar me'i snum dang sdong bu zad pas 'od zer zad par 'gyur ro/ /de bzhin du ji ltar sdom pa med pa 'jig rten las 'das pa'i lam gyi bar chad byed par 'gyur na 'di lta ste/ tshul khrims la spyad pa'i</text></item>
<item><p>93b7</p><section>mdo sde</section><text>skyes bu rnams ni mtho ris su skye bar 'gyur ro/ /der skyes pa na 'di ltar sems par byed de/ ji ltar bdag mi rnams su sdom pa rnam pa bdun gyis 'dir skyes pa lha rnams dang mnyam pa'i nang du skyes par gyur to/ /</text></item>
<item><p>93b8</p><section>mdo sde</section><text>de la lha de ni sdom pa gang la rtse gcig tu spyod par byed de/ las dang 'bras bu rnams mthong ba dang ston par yang byed do/ /ji ltar 'dir skyes pa thams cad ni sdom pa las rab tu byung ngo zhes bya ba ste/</text></item>
<item><p>94a1</p><section>mdo sde</section><text>de tsab hral can du gyur pa'i yid dang yul rnams dga' bar gyur pas kyang phrogs pa'i blos thos par mi 'gyur ro/ /rab tu sgrub par mi byed do/ /sdom pa la dad pa skye ba ma yin/ las dang 'bras bu'i rnam par</text></item>
<item><p>94a2</p><section>mdo sde</section><text>smin pa rnams la 'di ste/ yul rnams la rgod pa dang ldan pa'i blor gyur pas des sdom pa de dag rnams nye bar 'joms pa dang / chos rnams la yang spyod par mi 'gyur ro/ /de dge ba las nyams pas nges par ltung ste/ rnam</text></item>
<item><p>94a3</p><section>mdo sde</section><text>pa de lta bu'i ngang tshul gyis mtho ris su skye bar mi 'gyur ro/ /'jig rten pa dang 'jig rten las 'das pa yang ma yin no/ /de ltar chos gsum pa sdom pa med pa zhes bya ba bar chad byed par 'gyur ba yin no/ /de la lha</text></item>
<item><p>94a4</p><section>mdo sde</section><text>rnams kyi chos bzhi pa gang dag gis lha dang mi rnams kyi bar chad byed par 'gyur na 'di lta ste/ le lo'o/ /le lo la mngon par dga' ba rnams kyang de kho na bzhin du mi rnams la thams cad dang / rnam pa thams cad 'jig</text></item>
<item><p>94a5</p><section>mdo sde</section><text>rten pa'i chos thams cad mi 'byung ngo / /le lo la dga' ba de chos bdun dang yongs su 'bral te/ bdun gang zhe na/ ji ltar kun nas nga rgyal bas le los brtson 'grus mi rtsom mo/ /gang dbang byed pa dang mi ldan pas</text></item>
<item><p>94a6</p><section>mdo sde</section><text>yongs su nyams so/ /kun nas nga rgyal ba las kyang yongs su nyams par 'gyur ro/ /longs spyod rnams las yongs su nyams par 'gyur ro/ /yul shes pa las yongs su nyams par 'gyur ro/ /'jig rten</text></item>
<item><p>94a7</p><section>mdo sde</section><text>pa'i thams cad las de nyams par 'gyur ro/ /skyes bu dam pa la brten pa dang 'jig rten pa'i gtam dang 'brel ba las kyang yongs su nyams so/ /de 'jig rten pa'i don thams cad las yongs su nyams pas</text></item>
<item><p>94a8</p><section>mdo sde</section><text>kun tu rmongs par 'gyur ro/ /don lhag ma du ma chud zos par 'gyur ro/ /de ltar mi rnams kyi 'jig rten pa'i don thams cad kyi bar du gcod par 'gyur ro/ /le lo ji ltar mi rnams kyi 'jig rten las 'das pa'i chos</text></item>
<item><p>94b1</p><section>mdo sde</section><text>rnams kyi bar chad byed par 'gyur na/ 'di na le los le lor gyur pa'i skyes bu rnams ni sha shis khyim gyi las kyis 'jigs pas rab tu 'byung ste/ ji ltar bdag rab tu byung la rab tu mang ba'i gnas mal dang /</text></item>
<item><p>94b2</p><section>mdo sde</section><text>nad kyi rkyen kyi yo byad rnams la longs spyod par bya'o/ /bdag nub mo yang las bya mi dgos la nyin mo yang ma yin te/ sgyu snyom des rab tu 'byung ngo / /rab tu byung ba de dam par byas te gsol ba 'debs par mi byed/</text></item>
<item><p>94b3</p><section>mdo sde</section><text>don dang bya ba mi byed/ bsam gtan la mngon par brtson pa'i rang bzhin can ma yin no/ /mthar thug pa nyid ni ma yin gyi le lo'i skyon gyis nyams smad pa yin no/ /gang gi tshe brgya la rab tu mang ba'i rnyed pa dang bkur</text></item>
<item><p>94b4</p><section>mdo sde</section><text>sti la nye bar longs spyod do/ /tshul khrims dang shes rab la mngon par dga' bar mi 'gyur ro/ /blo dman pa de skyon des lus zhig pa na thabs ma yin pa log par ltung ba dmyal bar skye'o/ /de nas de'i tshe bcom ldan</text></item>
<item><p>94b5</p><section>mdo sde</section><text>'das gtsug tor can des tshigs su bcad pa gsungs pa ji ltar/ le lo las ni skal ba chung / /gti mug gis ni bcom pa'i sems/ /skye bo snyom las can thams cad/ /shis pa'i skye ba yod ma yin/ /sgyu snyom</text></item>
<item><p>94b6</p><section>mdo sde</section><text>sdig pa can gyi chos/ /rmugs dang gnyid kyang de bzhin te/ /thar pa'i sgo ni rnam 'joms par/ /'gyur ba 'di ni 'bras bu che/ /khrel med ngo tsha med pa dang / /sdig pa'i grogs dang rgod pa ni/ /sdug bsngal gyi ni rgyu de</text></item>
<item><p>94b7</p><section>mdo sde</section><text>dag /da la chags med mkhas pa yin/ /log pa'i nga rgyal mngon nga rgyal/ /nga snyam nga rgyal nga thams cad/ /sdug bsngal gyi ni ljon shing rgyu/ /de dag rtag tu yongs su spongs/ /le lo yi ni dbang gyur nas/ /lha yi</text></item>
<item><p>94b8</p><section>mdo sde</section><text>'gro gang dmyal bar brtsom/ /dbugs rgyu yang ni shi ba yin/ /de dag gson don yang 'bras med/ /le los nye bar bcom pa'i mi/ /gson pa na yang gson pa min/ /ro las kyang ni lhag de dag /'di ni sgyu snyom</text></item>
<item><p>95a1</p><section>mdo sde</section><text>yin par shes/ /le lo'i 'dam du bying ba gang / /de ni sdug bsngal rgya mtshor bying / /gang la brtson 'grus brtsams yod pa/ /srid pa'i rgya mtsho las de rgal/ /le lo brtson 'grus dman pa gang / /zas</text></item>
<item><p>95a2</p><section>mdo sde</section><text>la rtag tu dga' ba phyugs/ /de ni gson yang shi ba yin/ /shi nas kyang ni dmyal bar 'gro/ /mi gang sdug bsngal skal ldan pa'i/ /mi de phyugs dang mtshungs pa yin/ /gzhan gyi gong bu za ba'i lha/ /de yi rgyu ni le lo yin/ /</text></item>
<item><p>95a3</p><section>mdo sde</section><text>phal cher le lo can rnams ni/ /gzhan gyi bu mos nye bar 'tsho/ /ro la lhag par chags pa dang / /'khrig pa la yang rtag tu dga'/ /de ni de nyid dpyod bral nas/ /zas 'ba' zhig la ched du byed/ /'chi ba'i dus ni</text></item>
<item><p>95a4</p><section>mdo sde</section><text>byung ba na/ /rang gi sems ni sreg par byed/ /ji srid tsha grang lhan cig dang / /de bzhin bkres skom lhan cig du/ /de srid lus kyis bya ba gyis/ /gang phyir rtag tu mtshungs gyur pa/ /le lo'i blo ni bya min te/ /le</text></item>
<item><p>95a5</p><section>mdo sde</section><text>lo snyom pa'i bdag nyid can/ /rtag tu 'khor bar de las gnas/ /sdug bsngal las kyang legs grol min/ /brgya yi nang na kha nyen zhing / /le lo can de 'jig rten 'bring / /tha mar yang ni co 'brur 'gyur/ /</text></item>
<item><p>95a6</p><section>mdo sde</section><text>legs pa'i blo yang yod ma yin/ /skyon ni de dag rnams dang yang / /gzhan rnams dang yang yang dag ldan/ /'jig rten 'das pa'i lam las ni/ /phyi rol nyid dang bral ba yin/ /le lo can gyi skyes bu ni/ /'jig</text></item>
<item><p>95a7</p><section>mdo sde</section><text>rten 'das las yongs nyams 'gyur/ /lha rnams ji ltar na 'jig rten pa dang 'jig rten las 'das pa'i chos 'dul ba las nyams par 'gyur zhing / ji ltar lha rnams kyi bar chad du 'gyur na 'di na le lo can 'jig rten</text></item>
<item><p>95a8</p><section>mdo sde</section><text>pa'i lam gyis gal te na lan grangs gzhan la myong bar 'gyur ba'i las kyis sam/ gal te legs par byas pa rnams la dmigs par gyur pas sam/ gal te de ltar skyes par gyur la de le lo de nyid kyis nye</text></item>
<item><p>95b1</p><section>mdo sde</section><text>bar bcom pas thams cad du 'dod pa'i sgra dang / ro dang / reg bya dang / gzugs dang dri rnams la yang kun dga' bar mi 'gyur ro/ /bskyed mos tshal dga' bar gyur pa rnams dang / rgyug pa dang snyong ba'i rang bzhin</text></item>
<item><p>95b2</p><section>mdo sde</section><text>can du mi 'gyur ro/ /glu'i sgra'i rang bzhin la mi dga'o/ /glu len par mi byed do/ /nam mkha'i dkyil du 'phags par mi byed do/ /ri'i rtse mo nas ri'i rtse mor mi 'gro'o/ /rlabs kyi phreng ba nas rlabs kyi phreng ba rnams</text></item>
<item><p>95b3</p><section>mdo sde</section><text>la bya'i rgyab du zhon nas rtse bar mi byed do/ /bde ba de nyid kyis nye bar bcom pa de'i drung du yang 'thab bral gyi bdag po 'gro bar 'gyur la/ des yul thams cad las kyang legs par sbyor bar mi byed do/ /de la yul de</text></item>
<item><p>95b4</p><section>mdo sde</section><text>dag thams cad dgra'i tshogs su gyur pa'i le lo 'jig rten pa rnams yin no/ /ji ltar 'jig rten las 'das pa'i lam gyi bar chad yin na/ le lo can rnams 'di na lha gzhan gang dag dam pa'i chos nyan pa'i rang</text></item>
<item><p>95b5</p><section>mdo sde</section><text>bzhin can du gyur pa rnams dang / de dam pa'i chos la dga' bar gyur pa rnams la yang de dag legs par sten par mi byed do/ /de dam pa'i chos la kha phyir phyogs par 'gyur ro/ /des ma thos pa'i chos rnams mi nyan no/ /</text></item>
<item><p>95b6</p><section>mdo sde</section><text>thos pa rnams kyang 'dzin par mi byed do/ /goms par yang mi byed do/ /bla ma la nye bar brten par mi byed do/ /shes pa dang rnam par shes pa dang ldan pa'i rang bzhin can ma yin no/ /de dam pa'i chos las phyi rol du gyur pa</text></item>
<item><p>95b7</p><section>mdo sde</section><text>dge ba thams cad dang rnam par bral ba/ 'khor ba na rtag tu yang 'khor bar gyur pa ste/ rtag tu yang sdug bsngal gyi skal ba can du 'gyur ro/ /de ci'i phyir zhe na/ yang dag pa'i lam dang bral ba'i phyir na mi rtogs shing yongs</text></item>
<item><p>95b8</p><section>mdo sde</section><text>su mi 'grol lo/ /de le los nye bar nyams pas dmyal ba dang / yi dgas dang / dud 'gro dang mi rnams su skye bar 'gyur ro/ /de rga ba dang 'chi ba'i khog tses bcings pas shin tu sdug bsngal bas yongs su</text></item>
<item><p>96a1</p><section>mdo sde</section><text>'khyam mo/ /de la le lo gcig po de nyid kyis don ma yin par byed pa ngan 'gro thams cad kyi rtsa ba 'khor ba thams cad kyi sa bon du gyur pa rab tu 'byung ba yin no/ /de'i phyir na gang dag 'khor ba las ldog par</text></item>
<item><p>96a2</p><section>mdo sde</section><text>'dod pa des rab tu brtson pas le lo yongs su spang bar gyis dang / de'i rtsa ba las gyur pa ma yin pa'i ri rgal bar mi nus so/ /skyon cig gis gos pas sdug bsngal gyi rgya mtsho las rgal bar yang mi nus so/ /gzhan</text></item>
<item><p>96a3</p><section>mdo sde</section><text>yang skyon bzhi pa las shin tu 'das nas gzhan chos lnga pa lha dang mi rnams kyi bar du gcod par 'gyur ba rnams gang zhe na/ 'jig rten pa dang 'jig rten las 'das pa'i lam gyi 'di lta ste/ mi bzad pa'i 'dod pa ni lha dang mi</text></item>
<item><p>96a4</p><section>mdo sde</section><text>rnams kyi 'jig rten pa dang 'jig rten las 'das pa thams cad kyi bar du gcod par 'gyur ro/ /ji ltar lha dang mi rnams kyi 'jig rten pa'i lam la rnam par dmad par bya ba mi bzad pa'i 'dod pa yin na 'di lta ste/ khyim la</text></item>
<item><p>96a5</p><section>mdo sde</section><text>gnas nas skyes bu 'dod pas zil gyis gnon par 'gyur te/ de ni chos la nges par mi dga' ba/ rtag tu yang nor la ched cher byed pa yin te/ gzhi des nyin mtshan med par yang nor rnams kyi sred pa snying la 'jug par byed do/</text></item>
<item><p>96a6</p><section>mdo sde</section><text>de ji lta ji ltar rdzas rnams 'byung ba de lta de ltar phyir zhing yul gzhan rnams 'dod pa snying la 'jug go/ /de ni 'di ltar 'gyur te/ bdag gis sgyus nye bar 'tsho ba'i rnam grangs gang gis gzhan bslu bar bya zhes te/</text></item>
<item><p>96a7</p><section>mdo sde</section><text>rtag tu yang gya gyu'i dpyad ra bar 'gyur ro/ /des gzhan rnams la yang de bzhin du yul de dag la 'dod pa skyed par byed do/ /g.yo sgyu rnams nye bar bsten no/ /chos ma yin pa phal po ches gnas par 'gyur ba'i</text></item>
<item><p>96a8</p><section>mdo sde</section><text>las kyi bya ba rnams la 'jug par byed do/ /de dag de bzhin du brnab sems mang bar 'gyur ro/ /ji ltar gang dag gzhan gyi rdzas yin pa de rnams nga'i yin par gyur na zhes des de ltar yid kyis bsams nas kyang</text></item>
<item><p>96b1</p><section>mdo sde</section><text>gzhan rnams la yang de bzhin du dga' bar byas nas des gzhan rnams dang yang lhan cig tu g.yo sgyu byas pas gzhan rnams slu bar byed do/ /bslus nas kyang rab tu dga' bar 'gyur ro/ /ji lta bu'i legs pa cig</text></item>
<item><p>96b2</p><section>mdo sde</section><text>bdag gis bya ste/ yul de'i nyo tshong gis g.yo zol dang ldan pas gzhan rnams kyang bslus nas nor phrogs pas bdag la 'di snyed cig 'phel ba zhes de ltar de ro myang bar byed do/ /sgom par byed do/ /lan mang du byed do/</text></item>
<item><p>96b3</p><section>mdo sde</section><text>gzhan rnams kyang des sdug bsngal bar byed par 'gyur ro/ /'dod pa mi bzad pas zil gyis mnan nas de yul ljangs rnams 'joms par byed par 'gyur ro/ /grong khyer rnams dang yul ljongs rnams phung bar</text></item>
<item><p>96b4</p><section>mdo sde</section><text>byed pa por 'gyur ro/ /skye bo thams cad kyis yongs su spangs pa por 'gyur ro/ /de bzang po rnams thams cad kyis rnam par gshes pa dang yongs su spangs par yang 'gyur te/ yul gyi tsher ma/ grong gi tsher</text></item>
<item><p>96b5</p><section>mdo sde</section><text>ma/ grong khyer gyi tsher ma/ yul 'joms pa po dang / greng 'joms pa po dang / khyim 'joms pa po dang / rigs 'joms pa po dang yang rtag tu yang dag par ldan pa gzhan rnams la gnod par byed pa po lus</text></item>
<item><p>96b6</p><section>mdo sde</section><text>zhig pa dang / ngan song log par ltung ba dmyal ba rnams su skye bar 'gyur ro/ /de ltar 'jig rten pa'i yul rnams la 'dod pa dang ldan pas ni mi rnams kyi bar du gcod par gyur to/ /'dod pa mi bzad pa goms par</text></item>
<item><p>96b7</p><section>mdo sde</section><text>byas pa ni slar yang rab tu 'phel bar 'gyur te/ ji ltar me rnams la shing bsnan pa de lta de ltar rnam par 'phel lo/ /de kho na bzhin mi bzad pa'i 'dod pa ji lta ji ltar rdzas rnams rnyed pa de lta de ltar phyir zhing rab</text></item>
<item><p>96b8</p><section>mdo sde</section><text>tu 'phel te/ brnab sems par gyur pa dang lhan cig du spyod pa'i phyir ro/ /de'i phyir na skyes bu chos byed pa rnams kyis rab tu brtson pas kyang 'dod pa mi bzad pa rnams rab tu gzhom par bya'o/ /rgyu gang</text></item>
<item><p>97a1</p><section>mdo sde</section><text>gis 'dod pa 'di dri ma rnams kyi mchog yin pa ni 'di lta ste/ nor skyed pa'i dri ma rnams so/ /dri ma de dag gis nye bar bcom pa'i skyes bu rnams kyang dmyal bar nye bar rgyug pa yin no/ /de nas de'i tshe bcom</text></item>
<item><p>97a2</p><section>mdo sde</section><text>ldan 'das gtsug tor can des tshigs su bcad pa gsungs pa ji ltar/ g.yo skyed pa'i nyo tshong gis/ /gang zhig gzhan gyi nor 'phrog pa/ /de ni brnab sems mang 'gyur nas/ /rtag tu gnod pa bya bar sems/ /</text></item>
<item><p>97a3</p><section>mdo sde</section><text>nyin mtshan med par de dag gis/ /snying ni bde bar gnas ma yin/ /yid ni 'dod pa'i dbang gyur nas/ /gzhan gyi nor la 'dod byed pa/ /mi bzad rnams kyi rang bzhin ni/ /de dag me dang 'grogs par rung / /mi rnams</text></item>
<item><p>97a4</p><section>mdo sde</section><text>thams cad rnam 'jigs pa/ /mi bzad dug can sbrul bzhin no/ /'dod gang mi bzad pa 'di yis/ /dbang du bsdus pa'i mi rnams ni/ /de shi nas ni dmyal bar 'gro/ /yi dgas skye gnas de bzhin te/ /de las kyang</text></item>
<item><p>97a5</p><section>mdo sde</section><text>ni rnam grol nas/ /dmyal ba'i mes ni kun gang bar/ /skye ba lnga brgya rnams su ni/ /gzhan gyi 'dod pa der 'gro'o/ /nyi ma rgya che'i bzhin rnams ni/ /rtag tu sdug bsngal skal ldan yin/ /sems ni 'dod pas nyer</text></item>
<item><p>97a6</p><section>mdo sde</section><text>bcom par/ /mi rnams thams cad gyur pa yin/ /rgyud gang 'dod pa rab spangs pa/ /rtag tu ye shes la dga' ba/ /rdzu 'phrul dang ldan rtag tu zhi/ /de ni 'gro ba'i mchog tu 'gro/ /mi bzad sbrul gyi bzhin 'dra ba/ /</text></item>
<item><p>97a7</p><section>mdo sde</section><text>nges par snying la 'dod pas gang / /'dod pa mthong ba dug can sbrul/ /log par ltung la rtag tu gnas/ /'dod pa rtag tu byas gyur na/ /de dag yang dang yang du 'phel/ /shing skam dang ni legs phrad nas/ /me ni</text></item>
<item><p>97a8</p><section>mdo sde</section><text>rab tu 'phel ba ltar/ /skyes bu nor gyis sred gdungs pa/ /nor skyed pa la ched cher byed/ /nges par 'chi ba'i dus byung na/ /dbang byar med par nor rnams gtong / /gang phyir de 'byung gzhom pa ni/ /'phel bar 'gyur bas</text></item>
<item><p>97b1</p><section>mdo sde</section><text>rnam par 'jig /gang phyir 'dod des bdag bcings pas/ /mi ni dmyal bar khrid ma yin/ /nor de gzhan gyi za ba yin/ /de ni sdig gis gos pa yin/ /don min don gyi gzugs kyi dang / /bde ba'i gzugs kyis bde min</text></item>
<item><p>97b2</p><section>mdo sde</section><text>yang / /dgra bo grogs po'i gzugs kyis kyang / /'dod pa snying la 'jug pa yin/ /'dod goms ma byed shes rab can/ /'dod pa'i me yis rtag tu sreg /de yis skyes bu rab bsregs pas/ /phyi nas dmyal bar</text></item>
<item><p>97b3</p><section>mdo sde</section><text>'gro ba yin/ /'dod pa mtshungs pa gang phyir 'di/ /mi rtag ri yi 'jig pa yin/ /blo gros ngan pas sdig byas pa/ /de dag don ni ga la yod/ /de ltar 'dod pa mi bzad pa rnam pa thams cad du don ma yin zhing dgos</text></item>
<item><p>97b4</p><section>mdo sde</section><text>pa rnams mi bsgrub pa'o/ /de ltar 'jig rten pa'i mi zad pa'i 'dod pa rnams kyis mi rnams la bar du gcod par 'gyur te/ mi bzad pa'i 'dod pa goms par byas pa'i phyir ro/ /gzhan yang rab tu 'phel ba nyid de/</text></item>
<item><p>97b5</p><section>mdo sde</section><text>ji ltar me shing dang phrad pa de lta de ltar rnam par 'phel ba yin la de kho na bzhin du 'dod pa mi bzad pa ji lta ji ltar nor rnams rnyed pa de lta de ltar phyir zhing rab tu 'phel te/ brnab sems dang yang lhan cig du spyod par 'gyur</text></item>
<item><p>97b6</p><section>mdo sde</section><text>bas na de'i phyir na skyes bu chos byed pa rnams kyi rab tu brtson pa du mas kyang mi bzad pa'i 'dod pa rnams rab tu gzhom par bya'o/ /lha dag 'di na skyes bu gang zhig sbyin pa la mngon par dga' bas tshong par gyur te/ de</text></item>
<item><p>97b7</p><section>mdo sde</section><text>dag dge sbyong dang bram ze rnams la rin chung dun gyis zas dang skom dag blangs nas/ sbyin pa'i snyad kyi tshong gis yid rab tu drang bas tshong byed do/ /yon tan gyi khyad par gyi gong gis rin thang med pa 'tshong ngo / /de yang bzhi</text></item>
<item><p>97b8</p><section>mdo sde</section><text>log gam brgyad log tu byed do/ /sngar las lhag par bcu log tu yang byed de/ 'di ni 'dod pa mi bzad pa smad par bya ba rnams las gcig yin no/ /gzhan yang mi bzad pa'i 'dod pa ni 'di lta ste/ chos smra ba po</text></item>
<item><p>98a1</p><section>mdo sde</section><text>rnams kyis chos bstan nas rdzas len no/ /nor de yang dkon mchog gsum la bsngo bar mi byed do/ /gzhan yang rnam par smad par bya ba'i 'dod pa ni gang dag ye shes la goms pa bskyed par gyur nas kyang rig</text></item>
<item><p>98a2</p><section>mdo sde</section><text>pa lhag pa gsum po rnams 'dzin par byed pa ste/ rab tu byung bar gyur cing re ba med pa dang / kun nas dga' ba med par gyur pa de dag rnams nyid kyi 'dod pa 'di ni rnam par smad par bya ba yin no/ /yang rnam par smad par bya</text></item>
<item><p>98a3</p><section>mdo sde</section><text>ba'i 'dod pa gzhan ni 'di lta ste/ gang zhig rab tu byung bar gyur nas kyang / sa las byas pa 'am/ ba so las byas pa 'am/ shing las byas pa 'am/ dngul las byas pa'i bcom ldan 'das kyi sku gzugs 'tshong bar</text></item>
<item><p>98a4</p><section>mdo sde</section><text>byed pa'o/ /de dag rnams kyi 'dod pa 'di ni rnam par smad par bya ba'o/ /nor de yang chos la sngo bar mi byed do/ /de ltar mi rnams kyi yang 'jig rten las 'das pa'i chos rnams thob pa la 'dod pa mi bzad pa rnam par smad par</text></item>
<item><p>98a5</p><section>mdo sde</section><text>bya ba skyug bro bar gyur pa rtag par rgyun tu mdzes par gyur pa ma yin no/ /ji ltar lha rnams kyi 'dod pa yin na de dag gi rnam pa sna tshogs pa'i bde ba rnams kyis rnam par rgyu ba rnams yin te/ de yang de ltar khyed rnams</text></item>
<item><p>98a6</p><section>mdo sde</section><text>'dod pa mi bzad pa mngon sum nyid du gyur pa ni ji ltar gser dang / dngul dang / bai dUr+ya dang / in dra nI la dang / ma hA nI la dang / shel gyi rang bzhin rnams kyi ri gang dag yin pa de dag la rtsed mo nyams su myong bar byed do/ /de</text></item>
<item><p>98a7</p><section>mdo sde</section><text>la ri gcig las ri gzhan rnams la rtsed mo la 'gro ba rnams phos mos kyi tshogs kyis yongs su bskor ba de dag thams cad ni 'dod pas byas kyi gzhan gyis ni ma byas la/ lha khyed rnams yul gyi sred pa dang lhan cig tu 'dod pa</text></item>
<item><p>98a8</p><section>mdo sde</section><text>gang yin pa de dag gis bcings nas rnam par lhung ba yang rtogs par mi byed cing ngan 'gro'i 'jigs pa rnams ma yin la/ mi 'dod pa yid du mi 'ong ba yul ljongs dang bral ba'i 'jigs pa yang med pa dang / nad kyis</text></item>
<item><p>98b1</p><section>mdo sde</section><text>byas pa'i 'chi ba'i dus kyi sdug bsngal gyi 'jigs pa rnams kyang rtogs par gyur ta re/ lha khyed rnams kyang 'dod pas zil gyis mnan pa'i yid de dang / spyod pa de dag nyid kyis rab tu bzod dka' ba'i ris rnam</text></item>
<item><p>98b2</p><section>mdo sde</section><text>par 'joms par 'gyur ro/ /de ltar lha de dag rnams rnam par 'bral ba dang / nad kyi 'jigs pa yang med par 'chi 'pho bar gyur pa na yang 'dod pa rnams kyis yid mi tshim mo/ /de ltar lha rnams kyis 'jig rten pa'i</text></item>
<item><p>98b3</p><section>mdo sde</section><text>lam la yang mi bzod pa'i 'dod pa rnams kyis bar du gcod par byed par 'gyur ro/ /ji ltar 'jig rten las 'das pa'i lam gyis lha'i 'jig rten pa rnams kyi bar chad byed par 'gyur na/ 'di na 'dod pa'i sgra dang / reg bya</text></item>
<item><p>98b4</p><section>mdo sde</section><text>dang / ro dang / gzugs dang / dri la rab tu 'jug par byed pa spyod pa dam pa ma yin pa la mngon par dga' bar 'gyur ro/ /'dod pa can gyi lha rnams ni lha gzhan 'dod pa chung bar gyur pa chos 'dul ba la phying ba par rjes</text></item>
<item><p>98b5</p><section>mdo sde</section><text>su slob pa rnams la thos pas dga' bar byas pa'i yid can ma yin no/ /rtsa ba la chu ldugs pa bzhin du dge ba'i chos rnams thams cad la yang 'di lta ste/ chos kyi rtogs pa'o/ /chos kyi rtogs pa de yang thos</text></item>
<item><p>98b6</p><section>mdo sde</section><text>pa med par mi 'gyur ro/ /de kho na nyid thos pa yang ji ltar rtogs par mi 'gyur ba dang / bag med pas bag med pa de yang ci'i rtsa ba las yin/ gang gi phyir 'dod pa'i rtsa ba las yin/ gang gi phyir 'dod pa'i</text></item>
<item><p>98b7</p><section>mdo sde</section><text>rtsa ba'o/ /de'i phyir na 'dod pa spong ba po gang yin pa de thams cad mya ngan las 'das pa'i grong khyer du 'jug pa yin no/ /gang yang 'dod pas btsir ba'i yid can de dag rnams thams cad 'khor ba'i lam la rgyu</text></item>
<item><p>98b8</p><section>mdo sde</section><text>ba yin no/ /de ltar na lha rnams 'jig rten las 'das pa'i lam la yang lha dang mi rnams kyis bar chad byed par 'gyur ro/ /de'i phyir blo dang ldan par gyur pas rab tu brtson pas 'dod pa mi bzad pa rnams spang</text></item>
<item><p>99a1</p><section>mdo sde</section><text>bar bya'o/ /'di nas thams cad zang zing gi sbyin pa la rab tu brtson pa de'i rgyu 'thun pa'i 'bras bu'o/ /sbyin pa'i lam de dag rnams nyid ni lha rnams kyis bya bar mi nus par 'dod de/ mi gzi brjid</text></item>
<item><p>99a2</p><section>mdo sde</section><text>che ba rnams kyis byas kyi lhas ni ma yin no/ /lha de mir gyur pa na rab tu rnyed dka' ba'i sbyin pa gang yin pa la mngon par dga' ba de gzhan gyis bslus par gyur pa ste/ rin po che'i gling las nyams pa'i tshong pa ngan</text></item>
<item><p>99a3</p><section>mdo sde</section><text>pa bzhin te/ 'di ltar yang zang zing gi sbyin pa rnam pa du ma yod do/ /de la mi 'jigs pa'i sbyin pa gang zhe na/ mi 'jigs pa'i sbyin pa rnam pa gsum yin te/ srog yongs su skyob pa dang / nor 'phrog pa</text></item>
<item><p>99a4</p><section>mdo sde</section><text>rnams yongs su skyob pa dang / de bzhin du gzhan gyi bu dang bu mo 'phrog pa yongs su skyob par byed pa'o/ /de la srog byin pas ni lha dang mi rnams su tshe ring bar 'gyur ro/ /nor 'phrog pa rnams yongs su</text></item>
<item><p>99a5</p><section>mdo sde</section><text>bskyabs pa las rkun ma las legs par bsrungs par 'gyur ro/ /nor rnams dang yang ldan par yang 'gyur ro/ /rgyal po dang / rkun ma dang / chu la sogs pas 'di'i nam yang rdzas rnams 'phrog par mi</text></item>
<item><p>99a6</p><section>mdo sde</section><text>'gyur ro/ /rgyal por 'gyur ba dang / rgyal po'i blon po rnams su 'gyur ba dang / las de'i 'bras bus rdzu 'phrul che bar 'gyur ba dang / dbang che ba dang / skye ba gzhan thams cad du yang nor dang ldan par 'gyur</text></item>
<item><p>99a7</p><section>mdo sde</section><text>ro/ /bu dang bu mo rnams kyi mi 'jigs pa byin pas ni bu dang bu mo rnams legs par bzung bar 'gyur ro/ /lha dang mi rnams su 'chi 'phro ba'i dus kyi tshe na yang de ltar rnam par mi spong ngo / /lha dag de la chos</text></item>
<item><p>99a8</p><section>mdo sde</section><text>kyi sbyin pa gang zhe na/ de la rnam pa gnyis te/ 'jig rten pa dang / 'jig rten las 'das pa'o/ /de la 'jig rten pa ni bsam gtan bzhir nye bar 'gro ba'i 'jig rten pa'i shes pa dang yang dag par ldan</text></item>
<item><p>99b1</p><section>mdo sde</section><text>pa byin pas lha dang mi rnams su bde bar 'gyur te/ lha dang mi rnams kyi nang du ste/ gal te log par lta bar ma gyur na'o/ /'jig rten las 'das pa'i chos kyi sbyin pa rnams btang bas rnam par byang ba'i lhar 'dod</text></item>
<item><p>99b2</p><section>mdo sde</section><text>pa na spyod pa rnams sam/ gzugs na spyod pa rnams su'o/ /de gal te 'dod pa na spyod par skyes na de dgu bcu rtsa brgyad kyi sa la spyod pa'i 'dod pa na spyod pa'i lha'i ris drug ji lta ba'i gtso bo rnams su skye'o/ /</text></item>
<item><p>99b3</p><section>mdo sde</section><text>gzugs na spyod pa rnams su yang skye ste/ mya ngan las 'das pa rtogs par yang 'gyur ro/ /'bras bu'i khyad par che ba rnams ni blo'i khyad par rnams kyis mya ngan las 'das pa lhag par rtogs par 'gyur ro/ /</text></item>
<item><p>99b4</p><section>mdo sde</section><text>gnas gtsang ma'i rnams su yang skye'o/ /yongs su bsngo ba'i khyad par gyis rgyal por yang 'gyur te/ 'khor los gling bzhi la sgyur ba gser gyi 'khor lo can rin po che dang nye ba bcu bzhi dang yang yang dag par ldan</text></item>
<item><p>99b5</p><section>mdo sde</section><text>pa'o/ /yongs su bsngo ba'i khyad par gyis kha dog dang ldan par 'gyur ro/ /yongs su bsngo ba'i khyad par gyis zag pa rnams zad pa dang / rang sangs rgyas dang / brtson 'grus dang ldan par yang</text></item>
<item><p>99b6</p><section>mdo sde</section><text>sems kyi bsngo ba'i khyad par gyis 'gyur ro/ /sangs rgyas bcom ldan 'das dgra bcom pa/ rig pa dang zhabs su ldan pa/ bde bar gshegs pa/ 'jig rten mkhyen pa/ bla na med pa/ skyes</text></item>
<item><p>99b7</p><section>mdo sde</section><text>bu 'dul ba kha lo sgyur ba/ lha dang mi rnams kyi ston pa sangs rgyas bcom ldan 'das su yang chos kyi sbyin pa de'i khyad par gyis 'gyur ro/ /de la lha de rnams ni sbyin pa rnam pa gsum po 'di dag rnams dang bral</text></item>
<item><p>99b8</p><section>mdo sde</section><text>ba yin no/ /de ltar byas pas lha rnams kyi drung na mi rnams lhag pa yin no/ /lha rnams ni rnam par smin pa'i sa pa yin no/ /las kyi sa pa ni mi rnams yin te/ las rgya che ba las 'bras bu rgya che ba</text></item>
<item><p>100a1</p><section>mdo sde</section><text>yin pa'i phyir na lha dang mi de rnams yin no/ /las dang 'bras bu'i khyad par 'dis mi rnams kyi drung na lha rnams chung bar gyur pa yin no/ /gzhan yang las kyi rnam par dbye bas skye bar gyur pa rnams ni</text></item>
<item><p>100a2</p><section>mdo sde</section><text>gang dag sbyin pa dang bral ba 'ba' zhig la sgrub par byed pa de dag ni yon tan gcig pu zhig dang ldan pas ni 'dod pa'i yon tan lnga shin tu chung bar 'gyur ro/ /de la las kyi rkyen bstan pa 'dis ni mi mchog rnams</text></item>
<item><p>100a3</p><section>mdo sde</section><text>su 'gyur gyi lha rnams su ni ma yin no/ /de nas de'i tshe na bcom ldan 'das rnam par gzigs des tshigs su bcad pa gsungs pa ji ltar/ mi yi sa la skyes byin 'dis/ /dge ba'i 'gro bas 'gro ba yin/ /</text></item>
<item><p>100a4</p><section>mdo sde</section><text>lha rnams dga' ba min par 'dod/ /gang phyir 'bras bu'i sa 'dir 'dod/ /las kyi sar ni mi rnams yin/ /'bras bu'i sa ni lha yi gnas/ /'bras kun las kyi lam las yin/ /'bras bu zad pas</text></item>
<item><p>100a5</p><section>mdo sde</section><text>rgyu med yin/ /skad cig dbang gis myur bar yang / /srog ni bzlog par nus ma yin/ /las rnams kyang ni zad par gyur/ /de phyir yid ni legs par gyis/ /sems kyi shugs ni mtshungs par kun/ /gson</text></item>
<item><p>100a6</p><section>mdo sde</section><text>pa rnams ni 'god pa yin/ /de phyir gson pa'i don du ni/ /mkhas pas sdig pa ma byed cig /ma 'ongs pa yi sdug bsngal ni/ /skye bo'i tshogs kyis mi rtogs so/ /'di na 'jig rten 'tshed pa rnams/ /</text></item>
<item><p>100a7</p><section>mdo sde</section><text>gti mug phyugs kyi tshogs rnams yin/ /sbyin dang tshul khrims dka' thub ni/ /rin chen gang dag snying la sten/ /lha 'am yang na mi yang rung / /de ni 'gro ba'i mchog tu 'gro/ /skye dang gnas dang 'jig pa ni/ /</text></item>
<item><p>100a8</p><section>mdo sde</section><text>'dus byas thams cad yin par brjod/ /'dus byas thams cad bde ba min/ /de dag 'jig pa kho na yin/ /'jig par 'gyur dang rnam nyams dang / /'bral dang skad cig de lta bu/ /gson pa kun gyi</text></item>
<item><p>100b1</p><section>mdo sde</section><text>bde ba yin/ /de phyir de ni spang bar gyis/ /de ltar 'dus byas de dag thams cad mi rtag pa/ sdug bsngal ba/ stong pa/ bdag med pa ste/ skye bo dag sdug bsngal rnam pa du ma'i khur gyis non pa/ 'ching ba lngas</text></item>
<item><p>100b2</p><section>mdo sde</section><text>bcings kyang skyo bar mi 'gyur bar lha dang mi rnams gti mug gis zum pa'i mig dang / 'dod chags snying la sems pa'i yang dag pa ma yin pa'i 'ching bas bcings pa/ gcig tu na don du kun nas mngon par zhen pa'i</text></item>
<item><p>100b3</p><section>mdo sde</section><text>yid can ni byis pa so so'i skye bo thams cad yin te/ phan tshun du sred pa brgyud pas bcings pa'i bya bzhin du 'khor bar 'khor ba de rnams la lha 'am mi rnams kyis kyang bde ba rtag pa'i blo ni mi bya'i 'jig rten 'di</text></item>
<item><p>100b4</p><section>mdo sde</section><text>thams cad ni rnam pa mang po dang / rnam par rtog pa du mas mi rtag par thams cad du 'gyur ro/ /gang yang sbyin pa yon tan bcu gnyis dang ldan pa'i sbyin pa gang yin pa ni lha rnams la mi dmigs te/ 'bras bu</text></item>
<item><p>100b5</p><section>mdo sde</section><text>'ba' zhig gis 'tsho ba rnams gang gi tshe 'bras bu zad par 'gyur ba dang / rul par 'gyur ba dang / rnags par gyur pa de'i tshe lha'i ris de rnams las ltung bar 'gyur te/ de dag gang gi tshe bsod nams zad par</text></item>
<item><p>100b6</p><section>mdo sde</section><text>gyur pa na nges par ltung bar yang 'gyur ro/ /de la yon tan bcu gnyis dang ldan pa'i sbyin pa rnams gang zhe na/ 'di lta ste/ yul phun sum tshogs pa dang / dus phun sum tshogs pa dang / yon tan phun sum</text></item>
<item><p>100b7</p><section>mdo sde</section><text>tshogs pa dang / dga' ba phun sum tshogs pa gang la dga' bar 'gyur bar de rab tu ster ba dang / zhing phun sum tshogs par gyur pa dang / bkres pa dang / skom pas 'ongs pa rnams la gang dag ster</text></item>
<item><p>100b8</p><section>mdo sde</section><text>ba dang / dad pa dang gus pas rab tu ster ba dang / nyon mongs pa med pa yon tan phun sum tshogs pa la rab tu ster ba dang / rgya chen pos rab tu bsgrugs pas ster ba dang / gus pas dang gang zag ma yin</text></item>
<item><p>101a1</p><section>mdo sde</section><text>pa'i tshogs la rab tu ster ba dang / phrag dog dang bral bas rab tu ster ba dang / nyams pa med par gus pa'i bkur stis ster ba ste/ de la yon tan bcu gnyis po de dag dang ldan pa'i sbyin pa byin la tshul</text></item>
<item><p>101a2</p><section>mdo sde</section><text>khrims phun sum tshogs na lha rnams su skye'o/ /lha ni de dag zad nas nges par ltung bar 'gyur ro/ /de'i phyir na lha dag gis bag med par gnas par mi bya'o/ /phyi ma yang dri ma bcu gnyis dang rnam par bral bar byas</text></item>
<item><p>101a3</p><section>mdo sde</section><text>nas sbyin pa byin par gyur na ni chen po la 'os par 'gyur te/ 'khor los sgyur ba'i rgyal po 'am/ lha rnams sam/ lha gzhan rnams las lhag par yang 'gyur ro/ /dri ma bcu gnyis po rnams ni 'di lta ste/</text></item>
<item><p>101a4</p><section>mdo sde</section><text>gcig gi nang du gtogs pa rnams dge 'dun gyi gtogs pa rnams dang / bslab pa mtshungs pa rnams dang / shes rab dang / yon tan phun sum tshogs pa rnams la mnyam por sbyin pa byin pa ni dri ma mi bzad</text></item>
<item><p>101a5</p><section>mdo sde</section><text>pa'i sbyin pa de dag rnams kyi 'bras bu ni chung bar 'gyur ro/ /'dod chags kyis star bar gyur pa gang la 'dod chags par gyur pa bud med dam skyes par gyur pa la yang rung ste de la ster ba'o/ /de la de dag ni dri ma</text></item>
<item><p>101a6</p><section>mdo sde</section><text>yin no/ /dge sbyong ngam bram ze gang dag rgyal pos mchod par byed pa de la dang sbyin pa po rab tu mang po can rnams la sbyin pa dang / ji ltar sdug bsngal 'di dag las 'dis yongs su skyong snyam pa dang / sems kyis</text></item>
<item><p>101a7</p><section>mdo sde</section><text>bsgoms pa yang ma yin pa dang / de la dgos pa de dag rnams kyi rgyu mtshan gyis sbyin pa dri ma can du 'gyur ro/ /gang dag gis de las bzlog par sbyin par bya'o/ /gzhan yang sbyin pa dri ma can rnams yod do/ /de dag gang</text></item>
<item><p>101a8</p><section>mdo sde</section><text>zhe na/ 'di lta ste/ gti mug gis sbyin pa dang / gya gyu la sogs pas so/ /gzhan yang sbyin pa dri ma can rnams yod do/ /mchod pas kyang mchod pa po zhes bya ba gang gis tshul khrims dang shes rab dang rab tu zhi ba'i</text></item>
<item><p>101b1</p><section>mdo sde</section><text>bsam gtan rnams ni mi sgom gyi gzhan mchod pa 'ba' zhig byed de/ de ni gzhan gyi rkyen gyis 'dir kun mchod par byed de/ de sems pa dang yang bral ba yin no/ /de'i tshe 'di dag yang dri ma can yin no/ /gzhan yang</text></item>
<item><p>101b2</p><section>mdo sde</section><text>sbyin pa dri ma can rnams yod de/ 'di ltar ngor byas nas ster bar bye ba'o/ /de la 'di dag kyang dri ma can yin no/ /gzhan yang sbyin pa dri ma can rnams yod de/ nor gyi thabs kyi dbang du byas nas ster ba'o/ /ji ltar sbyin pa</text></item>
<item><p>101b3</p><section>mdo sde</section><text>des bdag gi nor gyi thabs kyis nor nye bar 'dzin te/ 'di yid ches pa bskyed la bdag gis gzhom par bya'o/ /de la 'di yang sbyin pa'i dri ma yin no/ /gzhan yang sbyin pa dri ma can yod de/ 'di lta ste/ byed pa</text></item>
<item><p>101b4</p><section>mdo sde</section><text>'i don du ster ba'o/ /ji ltar 'di na bdag gi bud med du byas pas de dang de'i rtsa lag tu sngon gyur pa zhes byas la de gzhom par bya'o snyam pa'o/ /de la 'byed par byed pa de dag rnams ni dri ma'i dbang du gyur par mthong ba yin no/</text></item>
<item><p>101b5</p><section>mdo sde</section><text>gzhan yang dri mas nye bar bcom par gyur pa'i sbyin pa yod de/ 'di lta ste/ 'bril pa'i don gyi sbyin pa bud med gang dag skyes pa'i don du 'brel bar byed pas skyes pas skyes pa rnams la sbyin par byed do/ /de la de dag ni dri</text></item>
<item><p>101b6</p><section>mdo sde</section><text>mas nye bar bcom pa'i sbyin pa yin no/ /gzhan yang dri mas nye bar bcom par gyur pa'i sbyin pa rnams ni dper na gang dag tshong gi rgyu mtshan gyis gzhan du yang zas 'dzin nam/ rgyu mtshan gzhan du yang zas 'dzin nam/</text></item>
<item><p>101b7</p><section>mdo sde</section><text>rgyu mtshan gzhan lo lnga par yang rung ste/ zas de dag rnams nyid kyang gong chen pos ster bar byed de/ bsdu ba'i don du'o/ /de dag rnams la nye bar byin nas kyang rdzas kyis khyim byed do/ /de las de dag rnams</text></item>
<item><p>101b8</p><section>mdo sde</section><text>sog pa'i tshong gi sbyin pa dri mas nye bar bslad pa yin no/ /gzhan yang dri mas nye bar bslad pa'i sbyin pa yod de/ dper na grags pa'i sbyin pa rnams so/ /bu dang / rang gi skye bo dang / gnyen 'brel</text></item>
<item><p>102a1</p><section>mdo sde</section><text>rnams sdug phongs su gyur pa rnams la ste/ de yang 'di dag rnams la sems pa dang bral ba/ dregs pa kho nas sbyin pa gtong bas na grags pa'i sbyin pa de ni dri mas nye bar bcom pa yin no/ /de dag</text></item>
<item><p>102a2</p><section>mdo sde</section><text>rnams thams cad kyang gal te sems dang bral bar gyur na de dang 'dra bar 'gyur ro/ /gal te sems khyad du 'phags pa las kyang dri ma dang bral bar 'gyur ro/ /dper na gos dri ma can rnams thal bas dri ma</text></item>
<item><p>102a3</p><section>mdo sde</section><text>med par byed pa de bzhin du sems kyis bsgoms par 'gyur bas so/ /yang de'i tshe bcom ldan 'das rnam par gzigs kyis tshigs su bcad pa gsungs pa ji ltar/ yon tan bcu gnyis yang dag ldan/ /dri ma bcu</text></item>
<item><p>102a4</p><section>mdo sde</section><text>gnyis dang bral ba/ /sbyin pa yongs su dag par 'gyur/ /de las bzlog pa'i kun rtog pa/ /lha rnams gang dag skyes bu yin/ /sbyin pa'i 'bras bu bla med min/ /sbyin pa dang ni bral sdig gis/ /skyes bu tha</text></item>
<item><p>102a5</p><section>mdo sde</section><text>chad ltung ba yin/ /'dod pa ser sna'i dri ma dang / /bu dang bu mo'i dbang gis 'gro/ /zas 'ba' zhig la 'dod pa yi/ /mi ni 'chi bar 'gro ba yin/ /'dod pa'i mdud pas grol min dang / /yid kyi ljon shing zad</text></item>
<item><p>102a6</p><section>mdo sde</section><text>pa yin/ /mun pa'i tshogs ni 'joms byed pa/ /rab sbyin 'dir ni sbyin byed pa/ /mchog la spyod pa sbyin pa dang / /sbyin pa po yang de rjes la/ /sbyin pa legs pa'i lam ston po/ /'jig rten pha rol du</text></item>
<item><p>102a7</p><section>mdo sde</section><text>'gro'o/ /sbyin pa'i chu yis bkrus pa'i mi/ /tshul khrims rlabs kyis yongs bsgos pa/ /shes rab rgya chen dri med pa/ /sbyin pas sdug bsngal zad par byed/ /skyes bu phan par 'dod pa yis/ /mar me</text></item>
<item><p>102a8</p><section>mdo sde</section><text>gsum ni spang bar bya/ /sbyin dang tshul khrims de bzhin shes/ /de dag skyon rnams 'joms byed yin/ /sred pa rgya che'i ngan song ni/ /rnam rtog rlabs kyis kun du gang / /sdug bsngal rgya mtsho'i gzhir</text></item>
<item><p>102b1</p><section>mdo sde</section><text>gyur te/ /shes dang tshul khrims kyis bsrungs yin/ /smyo ba dang ni myur ba yang / /gang dang de la nges par ltung / /sems kyi 'ching ba de dag rnams/ /sbyin tshul gnyis kyis legs par bsrungs/ /nyon mongs nad ni</text></item>
<item><p>102b2</p><section>mdo sde</section><text>nges 'joms po/ /gsum po 'di ni smad du gnas/ /sbyin dang tshul khrims de bzhin shes/ /de dag rtag tu bde bar 'gro/ /bag med mi bzad pa yi sems/ /kun rtog gya gyu myur 'jug pa/ /shes rab la sogs</text></item>
<item><p>102b3</p><section>mdo sde</section><text>gsum po 'dis/ /mi yi 'ching ba 'jigs par byed/ /skyon gang mer yang ma mthong bas/ /gang gis 'jig rten 'di bsreg go/ /me de ye shes chu yis ni/ /bcom nas mya ngan 'das par 'gro/ /de ltar bcom</text></item>
<item><p>102b4</p><section>mdo sde</section><text>ldan 'das rnam par gzigs des mchod rten de la tshigs su bcad pa'i mdo mngon par bris so/ /de la sbyin pa de dag ni lha rnams kyi ma yin gyi mi rnams kyi'o/ /rgyu mtshan 'dis ni ches mchog tu gyur pa ni mi'i yin gyi lha</text></item>
<item><p>102b5</p><section>mdo sde</section><text>rnams kyis ni ma yin no/ /de la sbyin pa de dag nye bar 'gro bar gyis la thams cad kyis yul thams cad bkyigs te rtag tu thabs med pa'i sems legs par bzung bar bya'o/ /gang gi phyir de bzung bas kyang shing chen</text></item>
<item><p>102b6</p><section>mdo sde</section><text>po 'di 'gag par 'gyur ro/ /ye shes kyi me rnams kyis sreg par byed do/ /de bsregs pas mchog tu dga' ba'i bag med pa'i 'ching ba med pa mdzad pa med pa'i go 'phang thob par 'gyur gyis/ de'i phyir na bag</text></item>
<item><p>102b7</p><section>mdo sde</section><text>med pa rab tu brtson pas kyang dgra bo bzhin du rab tu spang bar gyis shig /gzhan yang chos brgyad po lha rnams la spang bar bya ba mchog tu ngo tsha bar byed pa'o/ /'di yang gang zhe na/ 'di lta ste/ las rnams rab tu</text></item>
<item><p>102b8</p><section>mdo sde</section><text>bstan pas rab tu ston na yang zas kyi dus na yang ngo tsha bar 'gyur ba ste/ las rnams rnam pa gsum po chung ngu dang bar ma dang chen po rnams kyi chung ngu dang bar ma dang chen por 'gyur ro/ /de la gzhan yang chung zad</text></item>
<item><p>103a1</p><section>mdo sde</section><text>kyang sbyin par lha rnams kyis mi nus so/ /las rnams la 'pho ba yang yod pa ma yin no/ /de la gang gi tshe lha rnams zas kyi bya ba'i las byed pa de'i tshe gang gis rnam pa ji lta bu'i sbyin pa dag byin par gyur pa</text></item>
<item><p>103a2</p><section>mdo sde</section><text>dang / tshul khrims bsrungs par gyur pa de'i rnam pa de lta bu nyid kho na'i zas rab tu 'byung ngo / /des gzhan gyi zas ches lhag pa dri dang / ro dang / reg bya phun sum tshogs pa de mthong nas mchog tu ngo tsha ba snying la 'ong</text></item>
<item><p>103a3</p><section>mdo sde</section><text>ngo / /gang gi tshe nags dang / nye ba'i nags dang / rdzing bu dang / pad ma'i tshang tshing du rtse bar byed pa de'i tshe bde ba de dag thams cad las ci 'dra bar so sor nye bar gnas so/ /de la lha gzhan rnams lha gzhan rnams kyi</text></item>
<item><p>103a4</p><section>mdo sde</section><text>ches lhag pa'i bde ba mngon par mthong nas mchog tu ngo tsha ba dang ldan par gyur te/ rang gi lus la zhum par 'gyur ro/ /lha rnams kyi lnga po 'di rnams ni ngo tsha ba'i rgyu yin te/ lnga gang dag ce na/ 'di ni zas kyi dus</text></item>
<item><p>103a5</p><section>mdo sde</section><text>na lha gzhan dag gi bdud rtsi dri ma med pa rnams mngon par mthong la rang gi yang dri ma can dang dman par yang gyur pa kun nas nye ba na gnas nas za bar byed pa na mchog tu ngo tsha ba lta bu skye'o/ /'di ni lha rnams kyi ngo tsha ba'i rgyu dang po</text></item>
<item><p>103a6</p><section>mdo sde</section><text>yin no/ /gzugs shin tu bzang ba rgyan dang cha byad mchog tu bzang ba mang ba lha gzugs bzang ba'i lha gzhan nye bar gnas pa de dag mngon par mthong nas/ lha gzhan rnams ngo tsha bar 'gyur ro/ /'di ni ngo tsha ba'i rgyu</text></item>
<item><p>103a7</p><section>mdo sde</section><text>gnyis pa'o/ /gzhan yang ngo tsha ba'i rgyu gsum pa ni gang gi tshe/ nam mkha' la pad ma'i nags dang / nye ba'i nags dang / ri'i rtse mo gser dang / bai dUr+ya'i rang bzhin rnams la rtsed mo rtse ba'i don du lha rnams gang</text></item>
<item><p>103a8</p><section>mdo sde</section><text>dag 'gro bar byed pa de'i tsha las kyi khyad par gyis shin tu myur bar 'gro bar 'gyur ro/ /lha gang dag las shin tu chung ba de 'gro ba bul bar 'gyur ro/ /de shugs dang ldan par 'gros kyis rjes su 'gro ba yang ma yin no/ /</text></item>
<item><p>103b1</p><section>mdo sde</section><text>de rang gi gnas kyi lha mo'i tshogs de rnams kyi mdun du ngo tsha bar 'gyur ro/ /gzhan yang ngo tsha ba'i rgyu bzhi pa dper na gang gi tshe lha pad ma'i rdzing bu la sten pa de'i tshe lha gang gis rnam pa ji srid kyi las byas par gyur pa de'i rnam pa de</text></item>
<item><p>103b2</p><section>mdo sde</section><text>srid kyi pad ma 'byung bar 'gyur ro/ /kha dog dang / dri dang / reg bya shin tu che ba de dag rnams mngon du legs par mthong nas kyang ji ltar 'khor gyi nang du 'jug pa na gtso bor gyur pa'i lha rnams shin tu ngo tsha bar 'gyur ro/ /</text></item>
<item><p>103b3</p><section>mdo sde</section><text>gzhan yang ngo tsha ba'i rgyu lnga pa ni lha rnams so so la ngo tsha bar 'gyur ba'o/ /gang dag zhe na/ 'di lta ste/ stan rnams ni gang dag gis rnam pa ji lta bu dag gi las byas par gyur pa'i lha de dang de dag gi rnam pa de lta bu rnams su</text></item>
<item><p>103b4</p><section>mdo sde</section><text>ste/ rnam pa de lta bu kho na'i stan rnams 'byung bar 'gyur ro/ /de la gang gis shin tu legs par byas pa'i las byas par gyur pa de dag rnams la ni bai dUr+ya'i rang bzhin dang / in dra nI la'i rang bzhin nam/ pad ma rA</text></item>
<item><p>103b5</p><section>mdo sde</section><text>ga'i rang bzhin gyi stan rnams rab tu 'byung bar 'gyur ro/ /stan de dag la lha gzhan gang dag 'dug par byed pa na las rnams nyung ba'i phyir na de'i tshe na stan de yang gser du 'gyur ba 'am/ de yang na dngul gyi rang bzhin du</text></item>
<item><p>103b6</p><section>mdo sde</section><text>'gyur ba 'am/ de yang na shel gyi rang bzhin du 'gyur ro/ /de'i tshe stan rnam par gyur pa de mngon par mthong nas las lci mo dang yang mo rnam pa sna tshogs pa yin pa kho nas lha de dag kun nas shin tu ngo tsha bar 'gyur ro/ /de</text></item>
<item><p>103b7</p><section>mdo sde</section><text>rnams ngo tsha bas shin tu gzi brjid rnams su nyams par 'gyur ro/ /de dag de ltar kun nas nyams pas bzhin gyi mdangs yongs su nyams par 'gyur ba dang / gzhan yang shin tu rab kyi stobs dang ldan pa dang /</text></item>
<item><p>103b8</p><section>mdo sde</section><text>chos lhag pa'i lha rnams mngon par mthong nas lha las rnams shin tu dman pa'i lha rnams kyi lha de dag lha rnams kyi lha de dag lha mo rnams kyis yongs su spong ngo / /lha mo des lha de dag yongs su spangs nas lha gzhan rnams</text></item>
<item><p>104a1</p><section>mdo sde</section><text>la rten no/ /lugs gcig pu nges pa'i lha mo de dag rnams thams cad kyang lha gzhan dag rnams la kun nas 'phos nas khyad par du 'phags pa'i lha dag dga' bar byed do/ /las dman pa'i lha de rnams mchog tu ngo</text></item>
<item><p>104a2</p><section>mdo sde</section><text>tsha ba thob par 'gyur ro/ /'di ni lha rnams kyi rgyu lnga pa yin no/ /'khor gyi nang du 'gro ba na ngo tsha bar byed pa yin pa de'i phyir na rnam par 'jig par 'gyur ba'i chos can gyi 'dus byas kyi chos rnams thams cad la shin du myur</text></item>
<item><p>104a3</p><section>mdo sde</section><text>ba myur bar te/ gang la rnam pa de lta bu kho na'i mngar ba dang 'dres shing bcas pa'i lo ma med pa'i ros kyang sdug bsngal skyed de/ bde bar mngon par nga rgyal ba sdug bsngal dang 'dres pa yin na/ skye ba gzhan rnams su de</text></item>
<item><p>104a4</p><section>mdo sde</section><text>skyes pa'i sems can dmyal ba dang / yi dgas dang / dud 'gro'i skye ba rnams su so sor nges par sdug bsngal chen po rnam pa du ma rab tu phal che ba skye ba rnams la smos kyang ci dgos/ dper na rgya mtshor rnam pa sna</text></item>
<item><p>104a5</p><section>mdo sde</section><text>tshogs pa rnam pa du ma'i chu klung rnams 'bab pa'o/ /de bzhin du sems can rnams kyi sems kyi rgyud kyi 'jug ngogs rnams la yang rnam pa sna tshogs pa'i rgyud rnams kyis nye bar bzhag pa'i sdug bsngal du ma rab tu drag</text></item>
<item><p>104a6</p><section>mdo sde</section><text>pa rnams skye ba'o/ /lha rnams de dag la rjes su dpags pa 'dis ni sdug bsngal gzhan rnams kyang bstan no/ /'di dag thams cad nyid dang thams cad du rnam pa thams cad kyis kyang dus gsum dang ldan par sdug</text></item>
<item><p>104a7</p><section>mdo sde</section><text>bsngal rnam pa gsum gyis gang bar gyur pa yin no/ /sdug bsngal rnams 'joms par byed pa rnam par 'jig par byed pa po rnams ni shes rab dang / tshul khrims dang / sbyin pa dang gsum yin no/ /de nas</text></item>
<item><p>104a8</p><section>mdo sde</section><text>de'i dus na bcom ldan 'das des tshigs su bcad pa gsungs pa ji ltar/ sbyin dang shes rab tshul khrims la/ /gang dag blo ni legs mi rten/ /sems can de ni rtag sdug bsngal/ /bde ba de dag rnams la med/</text></item>
<item><p>104b1</p><section>mdo sde</section><text>rnam pa sna tshogs rgyu rnams kyis/ /gang tshe 'ang gang gang ji ji ltar/ /las rnams byed pa'i skye de dag /'bras bu 'am rnam pa de 'dra yin/ /'di dag thams cad rgyu ldan yin/ /'di la rgyu ni yod min pa'i/ /</text></item>
<item><p>104b2</p><section>mdo sde</section><text>gang phyir 'dus byas mi 'jig pa'i/ /rgyu ni mthong ba ma yin no/ /thog med dus nas ngo tsha'i bzhin/ /sems kyi skyon gyis bslus pa yin/ /mtho ris blo gros dman gyur pas/ /de phyir sbyin pa mdzes pa yin/ /</text></item>
<item><p>104b3</p><section>mdo sde</section><text>sbyin pa khyad par 'gro rim ldan/ /ser sna'i dri ma spangs pa rnams/ /rtsed mo'i ched du byed pa'i lha/ /chud zos yid kyis zad byas nas/ /mi gang bgres skom rang bzhin gyi/ /yi dgas rnams su rgyug pa</text></item>
<item><p>104b4</p><section>mdo sde</section><text>yin/ /ser sna'i 'bras bu de dag kun/ /de nyid gzigs pas gsungs pa yin/ /gang dag bde ba'i don du ste/ /des ni nges par bde bar 'gro/ /gcig tu sbyin pas bde bar 'gyur/ /de phyir sbyin pa</text></item>
<item><p>104b5</p><section>mdo sde</section><text>bsngags pa yin/ /sbyin pa 'jig rten 'jig rten gzhan/ /'gro zhing rjes su 'gro ba yin/ /de la sbyin pas song nas kyang / /rgyas byed bzhin du lha mchod do/ /slu ba med pa'i gnas de dag /de bzhin</text></item>
<item><p>104b6</p><section>mdo sde</section><text>gshegs pas gsungs pa yin/ /slu ba med pa yin phyir yang / /rten du sbyin pa ched cher gyis/ /ser sna'i dgra las rnam rgyal dang / /sems kyang legs par sgom par gyis/ /gang zhig rtag tu sbyin</text></item>
<item><p>104b7</p><section>mdo sde</section><text>pa gtong / /de ni srid pa'i mtsho las rgal/ /yul las kyang ni sbyin rnam gsum/ /rnam gsum blo gsum las skyes dang / /dus dang nam zla nges pa de'i/ /'bras bu gzigs pa spyan gsum pa/ /sbyin 'di</text></item>
<item><p>104b8</p><section>mdo sde</section><text>dang po rtag tu btang / /tshul khrims rab tu brtson pas bsrungs/ /sred pa ye shes kyis gzhom bya/ /lam 'di rnams las bde ba 'byung / /mi rtag sbyin byed sred pa ni/ /'jig rten phan mi byed pa yin/ /</text></item>
<item><p>105a1</p><section>mdo sde</section><text>mthar thug bla na med pa yi/ /go 'phang mchog kyang 'thob nus min/ /'di yi yid kyi lus kyi ni/ /rtag tu sbyin la dga' bar bya/ /sbyin pa med na bkres skom gyis/ /yi dgas sa la sreg par</text></item>
<item><p>105a2</p><section>mdo sde</section><text>byed/ /lha dang dri za'i sa rnams la/ /sbyin pas longs spyod ldan par 'gyur/ /sbyin pa yis ni rgyal por 'gyur/ /legs par chos byed 'khor los sgyur/ /sbyin pa'i sa la legs brten nas/ /mkhas</text></item>
<item><p>105a3</p><section>mdo sde</section><text>pa yis ni tshul khrims srungs/ /tshul khrims ldan pas dus shes shing / /shes rab kyis ni yongs su grol/ /sdug bsngal las ni nges 'byung lam/ /thub pa skyes mchog gis 'di bsngags/ /de ni brtan</text></item>
<item><p>105a4</p><section>mdo sde</section><text>pas rtag brtson par/ /rgyun du sbyin la dga' bar gyis/ /sbyin pa med par lhar yang ni/ /lha rnams bde ba dman par 'dod/ /mi gang bdag nyid sbyin pa ni/ /bde ba'i skal ldan 'gyur ba yin/ /gang phyir</text></item>
<item><p>105a5</p><section>mdo sde</section><text>sbyin pa'i 'bras bu de/ /thams cad sems kyis zin pa'i phyir/ /dud 'gro rnams su skyes na yang / /bde ba'i skal ldan 'gyur ba yin/ /sbyin pa las skyes bde de kun/ /mkhas pa yis ni gsungs</text></item>
<item><p>105a6</p><section>mdo sde</section><text>pa yin/ /yi dgas srid na yi dgas gang / /zas rnams za bar 'gyur ba yin/ /tsher ma med pa'i shing rnams kyi/ /'bras bu de dang 'dra bar 'gyur/ /dmyal bar bkres dang skom rab kyis/ /</text></item>
<item><p>105a7</p><section>mdo sde</section><text>lus can gang zhig mi sreg pa/ /de dag thams cad sbyin dka' thub/ /'bras bcas gyur pa de 'dra yin/ /sems can rang gi las rnams kyis/ /'gro ba'i 'dam du bying rnams la/ /sbyin</text></item>
<item><p>105a8</p><section>mdo sde</section><text>pas rtag tu bde 'bab pa/ /pha bzhin dang ni ma bzhin mthong / /sa de rnams kyi gnas skabs su/ /rtag tu sbyin la dga' bar gyis/ /sbyin dang tshul khrims la dga' ba/ /ngam grog kun</text></item>
<item><p>105b1</p><section>mdo sde</section><text>las rtag tu grol/ /de ltar mu su lun d+has bag med pa spyod pa'i lha de dag rnams legs par bstan no/ /de rig nas kyang lha de dag rnams dad pas mngon sum du dmigs nas sbyin pa dang tshul khrims kyi 'bras bu nges</text></item>
<item><p>105b2</p><section>mdo sde</section><text>par rtogs so/ /gzhan yang lha rnams kyi dbang chung ba'i gnas yod do/ /'di lta ste/ las rnams kyi so sor bstan pa'i ngo tsha bar 'gyur ba'i zas rnams so/ /gang gi nags dang / bskyed mos tshal dang /</text></item>
<item><p>105b3</p><section>mdo sde</section><text>rdzing bu dang / chu mig dang / pad ma'i nags kyi gseb tu rgyu ba na rab tu mang ba'i bud med kyi tshogs kyis yongs su bskor ba rnams rnga dang rol mo sna tshogs rnams kun tu sgrogs pa'i nags kyi sa rnams la rnam par</text></item>
<item><p>105b4</p><section>mdo sde</section><text>rgyu ste/ yul rnam pa sna tshogs pa la rnam par chags pa'i yid can rnams mchog tu rgya che ba'i bde ba dpe med pa dag dang yang dag par ldan pas rgyu bar gyur pa las de'i tshe na zas dang skom gyi sa phyogs su nye bar legs</text></item>
<item><p>105b5</p><section>mdo sde</section><text>par 'gro'o/ /de dag rnams nye bar legs par song ba na yang rgyan dang cha byad mchog dang ldan par gyur pa'i lha mo rnams rjes su song ste/ sna tshogs pa'i gzugs rgyan dang cha byad can de rnams kyis lha dga'</text></item>
<item><p>105b6</p><section>mdo sde</section><text>bar byas nas bsnyen nas legs par gnas zhing yang gar byed/ rgod par byed/ 'gying bar byed/ glu len par byed de/ rnga skad yan lag lnga dang ldan pa'i chags pas dang / mtshungs pas dang / snyan pa</text></item>
<item><p>105b7</p><section>mdo sde</section><text>dang bcas pa de ltar na yang lha rnams kyi rna ba'i rnam par shes pa ngoms pa med pa'o/ /sred pa'i yul gyis rnam par rgyu bas mnar ba rnams ngoms par ma gyur pas gzhan yang lha rnams rnam pa sna tshogs</text></item>
<item><p>105b8</p><section>mdo sde</section><text>pa'i gzugs rnams la lta bar byed par gyur pa rnams la dga' bar gyur pa dang / mthong na sdug pa dang / ji ltar 'dod pas 'gro ba rnams rtag tu yid 'joms par byed pa rnam pa sna tshogs pa dang /</text></item>
<item><p>106a1</p><section>mdo sde</section><text>rgya che ba'i 'od 'bar ba rnams kha dog dang dbyibs du ma can dang / rgyang ring ba dang / thag nye ba na gnas pa rnams te/ de la gal te lha rnams 'di snyam du sems par gyur te/ ji ltar gzugs</text></item>
<item><p>106a2</p><section>mdo sde</section><text>gang dag yin pa de dag ring ba na gnas pa de dag rnams thag nye bar 'gro bar bya na de'i sems bskyed pa tsam nyid na gzugs mchog tu dga' bar gyur pa de rnams thag nye bar gnas par 'gyur ro/ /bdud rtsir</text></item>
<item><p>106a3</p><section>mdo sde</section><text>gyur pa la yang ji ltar 'dod pa de ltar 'gyur ro/ /gal te yang nye bar gyur par 'dod na de dag rnams nye bar ro/ /gal te yang ring bar 'dod na yang de yang ring bar 'gyur ro/ /las kyi 'bras bu'i khyad par</text></item>
<item><p>106a4</p><section>mdo sde</section><text>rnams kyis 'gyur te/ dman pa dang / bar ma dang mchog rnams rgyu dang bcas pa yin no/ /de bzhin du yang sred pa'i sbrul mthong ba dug can gyis bltas pa'i lha rnams la ngoms pa skye ba ma yin no/ /bud</text></item>
<item><p>106a5</p><section>mdo sde</section><text>shing rnams bcug par gyur pa'i me bzhin du sred pa dang bcas pa rnams dga' bar gyur pa'i yul rnams kyis mthar thug pa skye ba med do/ /de bzhin du lha rnams ni tshul du mar yang ngoms pa med do/ /gzhan yang</text></item>
<item><p>106a6</p><section>mdo sde</section><text>lha de dag rnams nyid dri la dri'i rnam par shes pa gtod par byed do/ /de dag rnams kyis rnam pa mang por bsgo bar byed pa'i dri rnams la 'di lta ste/ nags dang nags su gyur pa'i me tog rnams so/ /me tog de dag</text></item>
<item><p>106a7</p><section>mdo sde</section><text>rnams kyang 'khri shing dang tshang tshing las skyes pa dang / shing las skyes pa dang / sa phyogs kyi cha kun las skyes pa'i mdog dang / dbyibs rnam pa du ma rnams dang / rnam pa sna tshogs pa'i cha shas rnam par</text></item>
<item><p>106a8</p><section>mdo sde</section><text>bkra ba rnams te thams cad kyang dus dus su kha bye ba rnams la lha'i bu mo rnams 'ongs nas sten pa'i don du 'ga' zhig la snom par byed do/ /me tog rnams 'ga' zhig la ni rlung dang nye ba la brten nas dri</text></item>
<item><p>106b1</p><section>mdo sde</section><text>rnams snom par byed do/ /mtshungs par 'dod pa'i yon tan phun sum tshogs pa'i dri ma rnams la yang lha rnams snom par byed do/ /ro dag bsnams nas gzhan yang gang gi tshe lhag mar gyur pa rnams la lus la</text></item>
<item><p>106b2</p><section>mdo sde</section><text>rnam pa ji srid kyi rgyan du gyur pa las mtho ris dang rjes su 'thun pa'i rna gdub dang dpung rgyan la sogs pa rnams lha 'dod pa de rnams kyi sems bskyed pa tsam nyid na rang 'byung ngo / /lus la gos bgos pa</text></item>
<item><p>106b3</p><section>mdo sde</section><text>rnams ni kha dog rnam pa sna tshogs par btsos pa rnam pa sna tshogs par dri dang ldan pa'i ma btags pa'i tshad mchog dang ldan pa de dag rnams kyis lha sred pa dang bcas pa rnams ngoms par mi 'gyur ro/ /gzhan</text></item>
<item><p>106b4</p><section>mdo sde</section><text>yang lha rnams yid kyis don 'di dag dpyod par byed pa na de dang de rang gi las dang 'dra bar phun sum tshogs par 'gyur te/ mchog tu dga' bas ji ltar zas dang btung ba'i sa rnams la song nas lha bdud rtsi za bar</text></item>
<item><p>106b5</p><section>mdo sde</section><text>byed do/ /de dag gis zos pa de dag rnams ni sbyin pa rnams dang 'dra bar dman pa dang / bar ma dang / mchog tu gyur pa'i zas rnams 'byung ngo / /lha rnams kyang rnam pa sna tshogs pa'i btung ba dag 'thung bar byed</text></item>
<item><p>106b6</p><section>mdo sde</section><text>pa de dag rnams kyang dman pa dang / bar ma'i btung ba dang / bza' ba rnams kyang 'byung ste/ rang gi las kyi rgya'i rjes dang 'dra ba'i phyir ro/ /ji ltar gang dag gis lus kyi tshad kyi rnam pa ji srid du 'gyur ba'i rnam pa</text></item>
<item><p>106b7</p><section>mdo sde</section><text>de srid kho nar skyes bu de'i grib ma nyi ma rang bzhin du gnas pa na 'byung bar 'gyur ro/ /de kho na bzhin du lha rnams kyi yang gang gis ji srid kyi rnam pa'i las rnams byas par 'gyur ba de dag gi rnam pa de srid kho na'i</text></item>
<item><p>106b8</p><section>mdo sde</section><text>zas kyi rigs rnams skye'o/ /de za bar byed pa na yang lha de dag rnams tshogs pa na za bar byed pas de dag mchog tu ngo tsha ba skye'o/ /de la lha rnams rgyu ba'i dus su nye bar gnas pa rnams shin tu rgya che ba'i sdug</text></item>
<item><p>107a1</p><section>mdo sde</section><text>bsngal chen po dang ldan par 'gyur ro/ /khyad par du yang lha mo'i tshogs kyi mdun du ngo tsha bar gyur pa'i sdug bsngal gyi mchog de 'dra ba ni srid pa gzhan na chung zad kyang med do/ /slu ba med pa po'i bde bar</text></item>
<item><p>107a2</p><section>mdo sde</section><text>gyur pa'i de ltar so sor bstan pa de dag rnams kyis kyang ji ltar gzhan du yang 'khor ba thams cad du des 'gro bar bya dgos so/ /gzhan yang lha rnams kyi tha ma'i dus legs par byas pa zad nas 'chi 'pho ba'i dus</text></item>
<item><p>107a3</p><section>mdo sde</section><text>na sdug bsngal rnams skye bar 'gyur te/ gang gi tshe bag med par spyod pa'i lha rnams rtag tu 'dod pa la rnam par chags pa las gang gi tshe 'chi 'pho bar 'gyur la/ 'chi 'pho ba de'i tshe yang 'dod pa sdug pa yid du</text></item>
<item><p>107a4</p><section>mdo sde</section><text>'ong bar gyur pa gang dag rnams dang bral bar 'gyur ba ni snum zad pa'i dbang gis mar me bzhin du 'gag par gyur pa na 'gro ba gzhan gang yin pa dang 'dra ba'i rtags rnams sngon byung bar gyur pa dang / 'chi 'pho ba'i dus</text></item>
<item><p>107a5</p><section>mdo sde</section><text>kyi sdug bsngal de dag rnams kyis lus dang yid mngon par bcom par gyur pa'i rnams la sdug bsngal gang dag skye bar gyur pa de ni dper brjod par sla ba yang ma yin no/ /de nas de'i tshe bcom ldan 'das kyis</text></item>
<item><p>107a6</p><section>mdo sde</section><text>tshigs su bcad pa gsungs pa ji ltar/ sna tshogs bde dang bag med dang / /yul rnams kyis kyang bslus pas kyang / /tshe zad 'chi ba'i dus su ni/ /lhan cig gnas pa yod ma yin/ /sngon chad bag med spyad pa</text></item>
<item><p>107a7</p><section>mdo sde</section><text>yi/ /sbyin la sogs la mi 'jug go/ /phyi nas 'chi ba'i dus na de/ /rang gi sems ni sreg pa yin/ /dang po bar dang de bzhin mthar/ /legs pa'i yid ni bya ba yin/ /legs par spyod dang rtag tu dul/ /'chi ba'i</text></item>
<item><p>107a8</p><section>mdo sde</section><text>dus na zhum pa med/ /nges par 'gyur ba 'chi ba ste/ /sdug pa dang yang bral ba yin/ /yul rnams kyis ni rab bcom pas/ /byis pa rnams ni spyod pa 'ang med/ /de ni rim gyis rtogs 'gyur gyi/ /'di ni khong du chud pa</text></item>
<item><p>107b1</p><section>mdo sde</section><text>min/ /yul gyis rnam par nyams pa'i lha/ /'dod pa la ni rnam zhen blo/ /'dus bral sdug bsngal gang skyes pa'i/ /lha gang gang du skye ba yin/ /yud tsam cig kyang de dag la/ /blo ni gnas par mi bya'o/ /mi rtag pa dang</text></item>
<item><p>107b2</p><section>mdo sde</section><text>'jigs dang bcas/ /'dod pas rtag tu 'khol byed po/ /de lta na yang rmongs pas byis/ /phyir zhing de nyid sten par byed/ /'dod chags me yis rtag tu sreg /lha ni rnam par rmongs pa yin/ /bsregs par gyur nas</text></item>
<item><p>107b3</p><section>mdo sde</section><text>phyis kyang de/ /yang dang yang du bsngags par byed/ /yul rnams la ni chags med par/ /rgyu gang de nyid la gzhol ba/ /gang yang de ni rab bsngags pa/ /de dag sdug bsngal rtag par gnas/ /khams gsum</text></item>
<item><p>107b4</p><section>mdo sde</section><text>'di dag thams cad ni/ /zo chun khor mo bzhin du 'khor/ /las kyi zhags pas kun bzung yang / /de nyid mthong ba yang ma yin/ /skye ba dang ni 'chi ba rnams/ /skye dang skye bar yang yang ngo / /sems can rnam</text></item>
<item><p>107b5</p><section>mdo sde</section><text>par rmongs dga' ba/ /rtag tu sdug bsngal skal ldan yin/ /glog dang zo chun 'khor lo dang / /mtshungs par 'dod pa rab tu bsgrags/ /rmi lam dri za'i grong khyer ltar/ /rab tu rnam par 'jig pa yin/ /</text></item>
<item><p>107b6</p><section>mdo sde</section><text>rnam pa de lta'i 'dod pa rnams/ /khyad par 'jigs dang bcas pa yin/ /mi rtag sdug bsngal stong pa'i phyir/ /bdag gi blo ni mi bya'o/ /rga dang 'chi ba'i 'khor lo 'di/ /rab tu mi bzad bzod mi nus/ /</text></item>
<item><p>107b7</p><section>mdo sde</section><text>nges par thams cad ltung ba yang / /mig med pas na mthong ba 'ang med/ /'dod pa lnga ni thub mchog gis/ /stong pa'i ngo bor rab tu gsungs/ /'dod chags khyim gyi rang bzhin ni/ /mi rtag pa dang sdug</text></item>
<item><p>107b8</p><section>mdo sde</section><text>bsngal mang / /gzhan du min par rtogs ldan pas/ /gang gang 'dod pa la mi chags/ /de ni pha rol 'gro rtog zhi/ /mya ngan 'das pa'i mtha' la gnas/ /'chi 'pho 'byung ba'i lha yi ni/ /dbang po brlabs par</text></item>
<item><p>108a1</p><section>mdo sde</section><text>gyur pa'i sems/ /sdug bsngal brjod par sla min gang / /de la 'di na dpe yod min/ /ji lta ji ltar bde chen po/ /sems ni sred pas nyer bcom pa/ /de lta de ltar 'chi 'pho ba'i/ /sdug</text></item>
<item><p>108a2</p><section>mdo sde</section><text>bsngal chen po bzod par dka'/ /legs byas las ni ma byas dang / /las kyi gnas lugs mi shes pa/ /sdug bsngal chen po kun 'byung bas/ /phyis ni gdung bas sreg par byed/ /ji srid 'chi ba ma</text></item>
<item><p>108a3</p><section>mdo sde</section><text>'ongs dang / /ji srid dal 'byor phun sum tshogs/ /de srid rang la phan par mnos/ /lam 'di rnams ni bde ba 'byung / /lha 'i 'jig rten rnams 'chi 'pho/ /'chi ba mi yi sa rnams la/ /rig nas nye bar</text></item>
<item><p>108a4</p><section>mdo sde</section><text>'tshe bcas pa'i/ /srid na skyes bu su gnas byed/ /de ltar yang 'chi 'pho bar gyur pa'i lha rnams las kyi thag pas drangs par gyur pa so sor nye bar bstan pas 'jigs pa chen po dang bcas pa rab tu skye'o/ /de'i</text></item>
<item><p>108a5</p><section>mdo sde</section><text>phyir na lha de dag dud 'gro dang 'dra bar gyur pa yin te/ gang dag yul rnam par 'chums pa'i yid kyis rang nyid la legs par mi byed do/ /de lta bas na bag med par yang ma byed phyi nas 'gyod par 'gyur bar ma byed cig /de ltar lha</text></item>
<item><p>108a6</p><section>mdo sde</section><text>mu su lun d+has tshogs pa rgyu ba na rnam par rgyu ba'i lha rnams la rnam par gzigs kyis mdzad pa'i mchod rten mthong bar byas nas de la rjes su bsngags par byed do/ /nges par legs pa la sbyor bar byed do/ /'dod pa rnams kyi</text></item>
<item><p>108a7</p><section>mdo sde</section><text>nyes dmigs rnams kyang rab tu ston par byed do/ /rnam par smad par bya ba'i phyin ci log bzhi yang dag par ston par byed do/ /'chi ba'i dus ma 'ongs pa yang legs par ston par byed do/ /kun tu skrag par byed do/ /de'i</text></item>
<item><p>108a8</p><section>mdo sde</section><text>phyir 'jigs su rung ba'i 'chi ba las sdug bsngal du mas tshang tshing du gyur pa'i lam lha de dag rnams la bstan par gyur pa na/ des rab tu dang bas yid 'phrog par byed pa'i bde ba skyed par byed pa'i phyir na lha rnams la rjes</text></item>
<item><p>108b1</p><section>mdo sde</section><text>su ston no/ /mdo drug pa las rnam par gzigs kyis mdzad pa'i mdo sde gnyis pa rdzogs so// //'phags pa dam pa'i chos dran pa nye bar gzhag pa/ bam po bzhi bcu rtsa dgu pa/ gzhan yang mu su lun d+ha de nyid kyis lha</text></item>
<item><p>108b2</p><section>mdo sde</section><text>de dag rnams nyid khrid de tshogs pa rgyu ba'i sa gnas pa'i gang dag sems bsgoms par gyur pa dang / gang yang yid bsgoms par gyur pa dang / rgyud bsgoms par gyur pa de dag rnams khrid nas gzhan la phan par byed pa dang /</text></item>
<item><p>108b3</p><section>mdo sde</section><text>gzhan la phan pa sbyor ba la brtson pas lha de dag rnams kyi gzhan yang bag med pa de dag gzhom par 'dod pas kyang las dang 'bras bu'i de kho na nyid mthong ba dang dran par yang byas la/ sems kyi rgyud dang bar yang byas shing</text></item>
<item><p>108b4</p><section>mdo sde</section><text>gzhan yang de dag rnams kyi rgyud shin tu rab kyi mchog la sbyor bas 'dod pa rnams kyi nyes dmigs rnams kyang legs par bstan cing gson pa rnams kyang mi rtag pa nyid kyi rtogs pa 'phangs shing 'khor ba'i rgud pa rnams kyang</text></item>
<item><p>108b5</p><section>mdo sde</section><text>brjod nas lha de dag rnams la 'di skad ces brjod do/ /lha khyed rnams ltos dang mchod rten gsum pa gang de kho na mthong ba de ni thub pa chen po gzhan 'khor ba 'jig dgra bcom pa yang dag par rdzogs pa'i sangs rgyas/ rig pa dang</text></item>
<item><p>108b6</p><section>mdo sde</section><text>zhabs su ldan pa/ bla na med pa skyes bu 'dul ba'i kha lo sgyur ba ston pa'i yin te/ rin po che rnams kyis legs par gang ba 'od zer gyi phreng ba gser dang nor bu'i stegs su nam mkha' 'bugs pa bzhin du shin tu mtho bar</text></item>
<item><p>108b7</p><section>mdo sde</section><text>gnas pa skye bo thams cad rab tu dga' ba 'thab bral kyi 'jig rten 'di dag thams cad zil gyis mnan nas nges par gnas pa mchog tu zhi bar gyur pa dang / mchog tu dga' bar gyur pa sems kyi rgyud rlan pa bzhin du lha rnams</text></item>
<item><p>108b8</p><section>mdo sde</section><text>thams cad kyi lha'i 'jig rten 'di'i rgyal mtshan du gyur pa/ snying por gyur pa/ bsam gtan dang ldan pa bzhin du rnam par gnas so/ /rnam par bkra ba dge ba rin po che shin tu 'bar ba rin po che'i 'od lham me bar gyur pa dam pa'i</text></item>
<item><p>109a1</p><section>mdo sde</section><text>chos ston par mdzad pa bzhin du mchog tu rgya che ba dga' bar gyur par mthong ba 'di la bdag cag gis khrus gsol bar bya'o/ /bdag cag gis mchod par bya'o/ /tsan dan yang bdag gis dbul bar bya'o/ /me tog dang spos</text></item>
<item><p>109a2</p><section>mdo sde</section><text>la sogs pa rnams kyis mchod nas rim gyis bdag gis blta bar bya'o/ /ci 'dir drang srong chen por gyur pa de shin tu ngo mtshar bar gyur pa 'dis ci zhig nye bar mtshon pa mdzad na gang gis bdag cag rnams nges par legs pa dang /</text></item>
<item><p>109a3</p><section>mdo sde</section><text>mthar phyin pa dang / phan pa dang bde bar yang 'gyur ba ste/ rgyu gang gi phyir sems can rnams thams cad la phan par mi 'gyur ba dang bde bar mi 'gyur ba'i bcom ldan 'das kyi mdzad pa ni gang cung zad kyang mi mnga' ba'i phyir te/ bdag</text></item>
<item><p>109a4</p><section>mdo sde</section><text>nyid la phan pa'i don nyid kyis ni 'di dag tu byon pa yang ma yin no/ /de nas lha de dag rnams kyis lha'i bdag po de'i tshig nye bar bzung nas dge bar byas pa'i yid kyis 'di skad ces smras so/ /mchod pa'i don du bdag cag rnams</text></item>
<item><p>109a5</p><section>mdo sde</section><text>mchod pa'i don du dang / mchi bar bgyi zhing bdag nyid rjes su gzung ba'i don du dang / bdag nyid la phan pa'i don du bdag rnams 'gro bar bya'o/ /de nas tshogs pa rgyu ba'i sa na gnas pa'i lha de dag rnams kyis</text></item>
<item><p>109a6</p><section>mdo sde</section><text>lha'i bdag po mu su lun d+ha sngon du byas nas gang na bcom ldan 'das drang srong gi mchog de'i mchod rten yod pa der nye bar legs par 'gro'o/ /song nas kyang bcom ldan 'das 'khor ba 'jig gi mchod rten la gus</text></item>
<item><p>109a7</p><section>mdo sde</section><text>pa dang bcas pa'i yid kyis phyag 'tshal bar byed de/ g.yas phyogs nas skor bar yang byed do/ /de nas de'i tshe mchod rten gyi nang na rin po che'i 'od shin tu 'bar ba rin po che de dag rnams gang gi khyad par gyis ni nyi ma'i</text></item>
<item><p>109a8</p><section>mdo sde</section><text>'od zer yang / srin bu me khyer gyi 'od dang 'dra bar 'gyur ro/ /mchod rten de'i nang na yang gser gyi rang bzhin gyi byang bu la bris nas nam mkha' la 'phyang ba yin te/ rab tu 'bar ba'i yi ger mngon par bris pa'i mdo yin</text></item>
<item><p>109b1</p><section>mdo sde</section><text>no/ /de yang rdzu 'phrul mdzad pa'i cho 'phrul gyis rlag par mi 'gyur zhing nye bar rlag par mi 'gyur te/ de rgyu gang gis lha dang mi rnams la phan pa'i don du mdo sde bstan pa'i phyir ro/ /thub pa bcom ldan 'das 'khor ba</text></item>
<item><p>109b2</p><section>mdo sde</section><text>'jig des lha dang mi rnams la chos ston par mdzad pa ni 'di lta ste/ rgyu gang gis lha rnams 'gro ba drug nas dang / mi rnams mi rnams nas 'chi 'pho ba dang / lha rnams lha yul du ste/ de ltar phan tshun du 'gro ba drug po</text></item>
<item><p>109b3</p><section>mdo sde</section><text>rnams phan tshun du dpung gnyen du gyur pa yin la/ de lta lha dang mi rnams kyang tshul khrims kyis mtho ris su skye ba ni slu ba med pa'i gnas yin no/ /de la tshul khrims de ni rnam pa gnyis yin te/ sdom pa sngar byas pa dang thar</text></item>
<item><p>109b4</p><section>mdo sde</section><text>bar byas pa'o/ /de la don yod pa zhes bya ba'i tshul khrims gang zhig don yod pa 'ba' zhig kho nas 'jug pa'i rab tu dang bas sems rab tu dang ba'i dbang gis sangs rgyas la sogs pa rnams la rab tu dang bar 'gyur ro/ /lus kyi</text></item>
<item><p>109b5</p><section>mdo sde</section><text>legs par spyod pa dang / ngag gi legs par spyod pa dang / yid kyi legs par spyod pa rnams byed par 'gyur ro/ /log par lta ba can du yang mi 'gyur ro/ /ji srid 'tsho'i bar du yang las dang 'bras bu rnams la rgyud dad pa dang</text></item>
<item><p>109b6</p><section>mdo sde</section><text>ldan par 'gyur ro/ /chos dang ldan pa'i longs spyod rnams kyang chos kyis longs spyod par byed kyi/ gzhan rnams gdung bar byed pa ni ma yin no/ /ma dang pha la gus par 'gyur ro/ /dge sbyong dang bram ze rnams nye bar 'ong ba'i</text></item>
<item><p>109b7</p><section>mdo sde</section><text>rang bzhin can du 'gyur ro/ /dam pa'i chos nyan pa'i rang bzhin du 'gyur ro/ /'thun pas 'gro ba'i rang bzhin can du 'gyur ro/ /yongs su 'dri ba'i rang bzhin can du 'gyur te/ de ltar don dang ldan pa 'ba' zhig pa kho nas</text></item>
<item><p>109b8</p><section>mdo sde</section><text>rab tu dang ba dang yang dag par ldan par 'gyur ro/ /don dang ldan pa thams cad legs par gang bar spyod pa yin te/ lus kyi legs par spyad pa rnams spyod par byed/ yid kyis legs par spyad pa rnams spyod par byed kyi sdom pa</text></item>
<item><p>110a1</p><section>mdo sde</section><text>'dzin pa ni ma yin yang de lus zhig nas bde 'gro mtho ris kyi 'jig rten du ste/ sems kyi spyod pa nyams su myong ba'i dbang gis dge bas gal te 'thab bral gyi lha rnams su skye'o/ /de lha gzhan rnams kyi khyad par gyis</text></item>
<item><p>110a2</p><section>mdo sde</section><text>gzugs dang / cha byad dang / rgyan dang / bud med dang / yul ljongs dang / zas dman pa rnams la spyod par 'gyur ro/ /de zas la longs spyod pa'i dus na ngo tsha bar 'gyur ro/ /'di'i 'od rnams shin tu dman par yang 'gyur 'dod pa'i</text></item>
<item><p>110a3</p><section>mdo sde</section><text>longs spyod phun sum tshogs pa rnams thams cad kyang shin tu dman par 'gyur ro/ /don yod pa de legs par yongs su rdzogs pa'i tshul khrims kyi 'bras bu dang / gzhan sdom pa la gnas pa'i tshul khrims 'dzin pa'i lha</text></item>
<item><p>110a4</p><section>mdo sde</section><text>rnams kyi khyad par ro/ /gzhan yang don yod par gyur pa'i tshul khrims su gyur pa ni sangs rgyas la sogs pa la rab tu dang ba dang ldan la sdom pa ni nyi ma gcig kyang nges par 'dzin par mi byed de/ lus kyi legs par spyod pa dang yang dag</text></item>
<item><p>110a5</p><section>mdo sde</section><text>par ldan par 'gyur la/ ngag gi legs par spyod pa dang yang yang dag par ldan par 'gyur ro/ /ma lus pa ma yin par ro/ /gang zhe na/ ma lus pa ma yin pas lus kyi legs par spyod pas srog gcod pa dang / 'dod pa la log</text></item>
<item><p>110a6</p><section>mdo sde</section><text>par spyod pa gnyis rab tu spong bar byed la/ yang ma byin par len pa rnams ni ma yin no/ /de dag ni ma lus par legs par spyod par byed pas spyod pa ni ma yin no/ /ngag gi legs par spyod pa rnams kyang thams cad du legs</text></item>
<item><p>110a7</p><section>mdo sde</section><text>par spyad pa spyod pa ma yin te/ brdzun 'ba' zhig tsam smra bar mi byed la ngag gi dri ma rnams ni mi spong ngo / /de yang don yod pa gcig legs par spyad pa spyod do/ /gal te de srid pa tha ma'i sems rab tu dang ba'i dbang gis lan</text></item>
<item><p>110a8</p><section>mdo sde</section><text>grangs gzhan la myong bar 'gyur ba'i legs par byas pa'i las rnams kyi rkyen gyis 'thab bral ba rnams su skye la shin tu dman par yang mi 'gyur te/ sngar gyi don yod par legs par spyad pa spyod pa de'i drung na tshad dang mdog dang /</text></item>
<item><p>110b1</p><section>mdo sde</section><text>gzugs dang / cha byad rgyan dang / zas dang / spyod pas gnas pa rnams dang / 'dod pa'i bud med dang / yul ljongs rnams la rim gyis sgra reg ro gzugs dri rnams la yang ste/ sdom pa dge ba spyad pa'i khyad par can gyi lha gzhan</text></item>
<item><p>110b2</p><section>mdo sde</section><text>rnams kyi khyad par gyis ni des rang nyid dman par mngon par mthong nas ngo tsha bar 'gyur ro/ /gzhan yang don yod par gyur pa'i tshul khrims dang yang dag par ldan pa yod de/ yang dag pa'i lta ba can du gyur pa dang / thos pa'i</text></item>
<item><p>110b3</p><section>mdo sde</section><text>rigs dang ldan pa dang / sangs rgyas la sogs pa la gus pa'i rigs can du 'gyur ba'o/ /sdom pa ni gcig kyang 'dzin pa yang ma yin no/ /'on kyang tshul khrims 'chal pa'i tha snyad kyis 'jigs nas ma byin par len</text></item>
<item><p>110b4</p><section>mdo sde</section><text>par mi byed do/ /sangs rgyas nyid kyis gsungs pa'i rgyu 'thun pa'i 'bras bus dbul po sgrub par byed pa dang / ma byin par len pas dmyal ba rnams su yang skye bar 'gyur ba thos pas kyang ste/ 'dod pa can yin yang 'jigs</text></item>
<item><p>110b5</p><section>mdo sde</section><text>pa la sogs pas lus kyis rtag tu ma byin par len pa mi len to/ /ngag gi las kyang phra ma byed pa'i rang bzhin can ma yin no/ /phan tshun du 'byed par mi byed pa dang / bye ba'i sems can rnams kyang 'byed par mi byed do/ /</text></item>
<item><p>110b6</p><section>mdo sde</section><text>legs par 'dzin par yang byed de/ ngang tshul ngan pa'i 'jigs pa dang / sangs rgyas dang sangs rgyas ma yin pa'i gsung yang nyan par byed do/ /ji ltar phra ma'i rgyu 'thun pa'i 'bras bu ni grogs po dang bran pho dang bran mo dang</text></item>
<item><p>110b7</p><section>mdo sde</section><text>chung ma rnams dang 'bye bar 'gyur ro/ /lus zhig nas kyang ngan song log par ltung bar dmyal bar skye bar 'gyur zhes sangs rgyas dang sangs rgyas ma yin pa rnams kyi tshig thos pa dang / rgyu gnyis po 'di dag gis de phra ma</text></item>
<item><p>110b8</p><section>mdo sde</section><text>byed pa'i ngang tshul can ma yin no/ /de lus zhig nas sems tha ma'i dbang gis dang / las lan grangs gzhan la legs par byas pa'i dbang gis kyang rung gal te brgya lan zhing la rab tu dang ba med par yang brgya lan</text></item>
<item><p>111a1</p><section>mdo sde</section><text>'thab bral gyi lha rnams kyi nang du skyes na de ches dman pa'i tshad dang / kha dog dang / dbyibs su 'gyur ro/ /bud med dang / yul ljongs dang / zas dman pa rnams la spyod par 'gyur ro/ /sgra dang / reg bya dang /</text></item>
<item><p>111a2</p><section>mdo sde</section><text>gzugs dang / ro dang / dri rnams dman par 'gyur ro/ /tshe shin du dman par 'gyur ro/ /'od dman par 'gyur ro/ /lha gzhan rnams kyi drung du shin tu yang ngo tsha ba 'byung bar 'gyur ro/ /don yod pa de dag gi rab tu dang ba'i</text></item>
<item><p>111a3</p><section>mdo sde</section><text>dbang gis lha'i skye ba gsum du 'gyur te/ sangs rgyas la sogs pa la rab tu dang ba 'ba' zhig gis dang / de ltar sems kyi yon tan gyi khyad par rnams kyis sam/ sems 'jam por gyur pa'i khyad par gyis sam/ yang</text></item>
<item><p>111a4</p><section>mdo sde</section><text>dag pa'i lta ba la rab tu dang ba'i khyad par gyis sam/ bsam pa nye bar skyes pa'i sems kyi khyad par rnams kyang 'di lta ste/ ma dang pha la shin tu gus pa dang / legs par nyan pa 'am/ yon tan gyi khyad par dag gis sam/ smon</text></item>
<item><p>111a5</p><section>mdo sde</section><text>lam gyi khyad par dag gis kyang ste/ ji ltar de'i sems kyi rgyud dang / zhing la rab tu dang ba'i dbang gi sems kyi yon tan dman pa dang / bar ma dang / khyad par 'phags pa'i las kyi khyad par gyis rnam pa de lta bu nyid du skye bar</text></item>
<item><p>111a6</p><section>mdo sde</section><text>'gyur ro/ /gang gi phyir don dang ldan pa'i tshul khrims slu ba med pa'i 'bras bu yang las rnams dang 'dra ba yin na sdom pa 'dzin pa bzung bas mya ngan las 'das pa'i mthar thug par 'gyur ba de'i de ltar 'dir skye bar 'gyur ba la lta smos</text></item>
<item><p>111a7</p><section>mdo sde</section><text>kyang ci dgos/ sdom pa'i tshul khrims de dag kyang rnam pa du zhig yod pa yin zhe na/ de la mdor bsdu na 'khor bzhi'i sdom pa'o/ /de der gtogs pa'i bzhi ni dge sbyong dang / dge sbyong ma dang / dge bsnyen dang / dge bsnyen ma'i ste/ de</text></item>
<item><p>111a8</p><section>mdo sde</section><text>dag ni 'khor rnam pa bzhi yin no/ /de la yang de dag gi sdom pa ni gang yin/ rnam pa ni du zhig yod/ de dag gi sdom pa rnams tha dad par ni ji ltar 'gyur ba yin na/ de la dge bsnyen mdor bsdu na rnam pa bzhi'o/ /bzhi po rnams gang zhe na/</text></item>
<item><p>111b1</p><section>mdo sde</section><text>phyogs gcig la spyod par gyur pa dang / mthar thug par spyod pa dang / thams cad la spyod pa dang / bslab pa'i gzhi rnams las sdom pa gcig blangs pa'o/ /mthar thug par spyod pa ni bslab pa'i gzhi sdom pa blangs pa la spyod</text></item>
<item><p>111b2</p><section>mdo sde</section><text>pa 'am phal cher la gnas nas spyod pa ste/ sdom pa'i gzhi de yang yang dag par 'dzin to/ /thams cad la spyod pa ni bslab pa'i gzhi lnga yang dag par 'dzin pa'o/ /gzhan yang rnam pa bzhi ste/ snga phyir bslab pa'i gzhi la spyod pa dang /</text></item>
<item><p>111b3</p><section>mdo sde</section><text>kun tu nyams pa med par spyod pa dang / 'gyod nas spyod pa dang / thams cad kun tu nyams par spyod pa'o/ /de la dge bsnyen bslab pa'i gzhi la snga phyir spyod pa ni gang bslab pa'i gzhi rgya mtsho la snga phyir bgrod par byed pas snga phyir</text></item>
<item><p>111b4</p><section>mdo sde</section><text>bgrod par byed do/ /de dang po kho nar gsum la skyabs su 'gro ba'i dge bsnyen du 'gyur ro/ /phyi nas dus snga phyir sems kyis bsgoms nas yon tan legs pa dang ldan par byas te/ bslab pa'i gzhi gcig legs par 'dzin no/ /de</text></item>
<item><p>111b5</p><section>mdo sde</section><text>yang ma nyams pa/ ma chad pa/ ma zags par 'dzin par byed do/ /de la ma nyams pa'i rnam pa 'di lta bu gang yin/ ma chad pa'i rnam pa 'di lta bu gang yin/ ma zags pa'i rnam pa de lta bu gang yin na/ ma nyams pa zhes bya ba ji</text></item>
<item><p>111b6</p><section>mdo sde</section><text>srid 'tsho'i bar du bdag nyid kyis 'dzin pa ste/ sems kyis kyang sdom pa las 'da' bar 'gyur ba sems par mi byed do/ /gzhan byed pa na yang rjes su yi rang bar mi byed do/ /byed pa yang 'gog par byed do/ /de dag rnams chos la yang</text></item>
<item><p>111b7</p><section>mdo sde</section><text>'god par byed do/ /'di ni ma nyams pa zhes brjod do/ /de la ma chad pa gang zhe na/ de nyid kyis 'dir brgya la na bslab pa'i gzhi rnams gtong bar byed do/ /gal te na 'dzin par byed do/ /yang dang yang du btang nas slar yang len par</text></item>
<item><p>111b8</p><section>mdo sde</section><text>byed do/ /rnam pa 'di lta bu ni chad pa yin no/ /de la 'dis ni chad pa dang bral bar byas shing 'dzin par byed do/ /ji ltar na ma zags pa 'dzin pa yin zhing zags pa yang ji ltar yin na/ 'di ni bslab pa'i gzhi la dang po nyid du rab tu dang ba'i</text></item>
<item><p>112a1</p><section>mdo sde</section><text>sems kyis dge ba'i bshes gnyen gyi drung nas bzung ba las de phyi nas 'gyod pa dang bcas par gyur nas mi 'dzin no/ /rnam par rtog pa'i chu bos khyer ro/ /de sems rnyog pa dang bcas pas spyod par byed do/ /sems la</text></item>
<item><p>112a2</p><section>mdo sde</section><text>stobs med par 'gyur ro/ /de phyi nas 'gyod pa'i mes sreg par byed la/ bsregs par gyur nas kyang yongs su gtong ngo / /yongs su btang nas kyang phyir mi 'dzin to/ /'di ni zags pa zhes brjod do/ /des 'di ni de bzhin du mi 'dzin to/ /</text></item>
<item><p>112a3</p><section>mdo sde</section><text>gzhan yang snga phyi bar spyod pa'i dge bsnyen de nyid ma nyams pa dang / ma chad pa dang / ma zags par bslab pa'i gzhi rnams 'dzin par byed pa la/ ji ltar ma nyams pa yin na/ 'dir sems la dri ma med pa rko trog ma yin pa'i dge bar gyur</text></item>
<item><p>112a4</p><section>mdo sde</section><text>nas kyang mi dge bar 'gyur ro/ /chu shing gi lo ma dang glog dang 'dra bar de rab tu rngam par gyur pa'i sems kyis dge ba'i sems su gyur nas sdom pa 'di 'dzin par byed la/ de rab tu dang ba dang / gus pa dang bcas par yang gyur</text></item>
<item><p>112a5</p><section>mdo sde</section><text>nas/ de phyis gal te shed na mu stegs pa'i gnas nas thos na 'gyod par gyur te rnyog pa'i bdag nyid du gyur nas gtong ngo / /phyis yang dam pa'i chos thos nas 'dzin par byed do/ /'di ni nyams pa yin no/ /gzhan yang chad</text></item>
<item><p>112a6</p><section>mdo sde</section><text>pa ji ltar chad par 'gyur ba yin/ 'di ni dge bsnyen dag gya gyus bslab pa'i gzhi 'dzin pas gal te na lha rnams mchod par byed pa na gal te ji ltar sangs rgyas kyis gsungs pa'i chos des dga' bar 'gyur ba 'am/ yang</text></item>
<item><p>112a7</p><section>mdo sde</section><text>na lha de'i tshig gis bdag la bde 'gror 'byung bar 'gyur ro/ /de lta bu des dogs par byas nas chos spyod par byed de 'di ni chad pa zhes brjod do/ /gzhan yang zags pa gang zhe na/ 'di na nang stong par gyur pa rnams phyi rol</text></item>
<item><p>112a8</p><section>mdo sde</section><text>na sems dge ba bzhin du gzhan rnams la mtshon par byed do/ /de yang na rul bar gyur kyang yid ches pa bskyed pa'i don du bslab pa'i gzhi rnams 'dzin par byed do/ /'di ni nang stong pa yin no/ /snga phyir bslab pa'i gzhi</text></item>
<item><p>112b1</p><section>mdo sde</section><text>la spyod pa'i dge bsnyen des 'di spong bar byed pa yin no/ /de la ji ltar na thun tshags su spyod pa'i dge bsnyen yin na 'di la bslab pa'i gzhi gcig blangs nas dus bar chod par gyur pa na de rnam par dpyod pa por gyur nas bslab</text></item>
<item><p>112b2</p><section>mdo sde</section><text>pa'i gzhi gzhan 'dzin par byed do/ /de ltar snga phyi rim pas de'i dus kyi sems bskyed pa gcig gis bla ma gcig ma yin pa'i drung nas de ltar thun tshags su gyur pa'i bslab pa'i gzhi rnams snga phyi'i dus su 'dzin no/ /'di ni</text></item>
<item><p>112b3</p><section>mdo sde</section><text>snga phyir bslab pa spyod pa'i dge bsnyen zhes bya'o/ /gzhan yang dge bsnyen gnyis pa yod de/ phyed nyams par spyod pa zhes bya'o/ /phyed nyams par spyod pa gang zhe na/ 'di na bslab pa'i gzhi rnams dus gcig tu ni mi</text></item>
<item><p>112b4</p><section>mdo sde</section><text>'dzin la ci ste na gnyis ni sngar ro/ /dus bar du chod par gyur pas gsum ni phyi nas so/ /ji ste na gsum ni sngar ro/ /phyi nas gnyis 'dzin no/ /len par yang byed do/ /'di la ni phyed nyams pa spyod pa zhes bya ste/</text></item>
<item><p>112b5</p><section>mdo sde</section><text>bslab pa'i gzhi phyed nyams par gyur pa'i rgyu gang yin pas so/ /phyed nyams pa rnam par yang 'dzin to/ /'di la ni phyed nyams par spyod pa'i dge bsnyen zhes brjod de gnyis pa'o/ /'gyod pa dang bcas nas 'dzin par</text></item>
<item><p>112b6</p><section>mdo sde</section><text>'gyur ba'i dge bsnyen gsum pa gang zhe na/ sngar bslab pa'i gzhi 'dzin par mi byed la don yod pa'i rab tu dang ba 'ba' zhig gis sangs rgyas la sogs pa la rab tu dang bar 'gyur ro/ /de gal te shed na dge slong rnams kyi</text></item>
<item><p>112b7</p><section>mdo sde</section><text>drung nas sdom pa'i 'bras bu mya ngan las 'das pa'i mthar thug par 'gyur ba thos par 'gyur la 'bras bu de thos nas kyang 'gyod pa'i mes sreg par gyur pas gus pa dang bcas par gyur nas ji srid 'tsho'i bar du bslab</text></item>
<item><p>112b8</p><section>mdo sde</section><text>pa'i gzhi rnams 'dzin par byed do/ /'gyod pa dang bcas pa'i dge bsnyen zhes bya ba ni 'di la brjod pa yin no/ /gzhan yang dge bsnyen bzhi pa yod de/ thams cad kun nas tshogs par spyod pa'o/ /thams cad kun nas</text></item>
<item><p>113a1</p><section>mdo sde</section><text>tshogs par spyod par gyur pa'i dge bsnyen gang zhe na/ 'di ni dam pa'i chos rnams la thos pa dang ldan par gyur nas tshig du gyur pa rnams dang / gnas rnams dang / mdo dang mdo rnams las rten cing 'brel bar 'byung</text></item>
<item><p>113a2</p><section>mdo sde</section><text>ba'i chos rnams kyang rtogs nas sems 'jog par byed cing dad pa dang ldan par gyur pa dang / dbang po dul bas sdom pa thams cad 'dzin par byed de/ dus 'dir bslab pa'i gzhi lnga ka yongs su rdzogs par 'dzin par byed do/ /</text></item>
<item><p>113a3</p><section>mdo sde</section><text>legs par 'dzin par byed do/ /ma nyams pa dang / ma chad pa dang / ma zags par ji srid 'tsho'i bar du 'dzin par byed do/ /de la sngar bshad pa'i dge bsnyen bzhi po de dag rnams dang phyis kyi bzhi po rnams te/ de las de</text></item>
<item><p>113a4</p><section>mdo sde</section><text>dag rnams kyi dman pa dang / bar ma dang / khyad par du 'phags pa ni rim pa ji lta ba bzhin du sngar gyi mchog dang / 'dir ni kun nas tshogs par spyod pa yin no/ /thams cad las nyung ba ni snga phyir bslab pa'i gzhi la spyod</text></item>
<item><p>113a5</p><section>mdo sde</section><text>pa'o/ /thams cad las nyung bar gyur pa'i dge bsnyen skad cig tsam sdom pa 'dzin par byed pa de'i yang gzhal du med pa yin pas na gzhan lha rnams dang bdud la sogs pa dang / dbang po rnams kyis kyang mtshungs par 'gyur ba</text></item>
<item><p>113a6</p><section>mdo sde</section><text>ni ma yin no/ /de ci'i phyir zhe na/ mya ngan las 'das pas yongs su bsdus pa'i ngo bo yin pa'i phyir ro/ /lha de dag rnams thams cad kyang mya ngan las 'das pa'i grong khyer du 'gro ba ma yin pa'i phyir ro/ /sdom pa sngon du</text></item>
<item><p>113a7</p><section>mdo sde</section><text>'dzin pa ni sa'i gnod sbyin gyis sngon la legs par mngon par mthong nas mchod par byed do/ /phyag 'tshal bar byed do/ /bar snang la rgyu ba'i gnod sbyin gyis mngon par mthong nas mchod par byed do/ /phyag 'tshal</text></item>
<item><p>113a8</p><section>mdo sde</section><text>bar byed do/ /chos dang ldan pa'i bsam pas kyang 'di la lhan cig zhabs 'bring byed cing 'gro'o/ /lha rnams la yang go bar byed do/ /mthong ba'i chos kyi 'bras bu yang rgyal po dang rgyal po'i blon po rnams yul gyi bdag po</text></item>
<item><p>113b1</p><section>mdo sde</section><text>dag gis kyang mchod par byed do/ /de dag rnams kyis yang legs par sbyor bar byed do/ /gang yang 'di phyi bzhin du lha rnams nye bar gnas par gyur pas de rdzu 'phrul che bar 'gyur ba dang / stobs che bar 'gyur ro/ /gnod sbyin</text></item>
<item><p>113b2</p><section>mdo sde</section><text>chos byed pa ma yin pa gzhan rnams kyis kyang mtho brtsam par mi nus so/ /gang gi tshe sems khral mang po sna tshogs pa yod par gyur pa de dag rnams kyang 'dis bde bar 'grub par 'gyur ro/ /'di'i las kyi mtha' rnams kyang</text></item>
<item><p>113b3</p><section>mdo sde</section><text>tshegs med par 'grub par 'gyur ro/ /nad rnams kyis kyang shin du bar nyon mongs par mi 'gyur ro/ /'di'i bzhin gyi mdangs kyang gsal bar 'gyur ro/ /bde bar gnyid log nas sad par 'gyur ro/ /bu dang / bran pho dang / bran</text></item>
<item><p>113b4</p><section>mdo sde</section><text>mo dang las byed pa rnams dang / zho shas 'tsho ba rnams kyang legs par 'dzin par 'gyur ro/ /lus zhig nas kyang mtho ris bde 'gro lha'i 'jig rten rnams su skye'o/ /lha rnams kyi nang na yang tshad dang / mdog dang / dbyibs</text></item>
<item><p>113b5</p><section>mdo sde</section><text>rnams ji ltar sdom pa bzung ba de ches gtso bor 'gyur ro/ /de ltar sdom pa bzung ba'i las kyi dbang gis 'bras bu shin du che bar gyur pa gang dag gis dge ba nye bar bskyed nas kyang bag med par gyur pas 'thab bral du zad par byed pa rnams</text></item>
<item><p>113b6</p><section>mdo sde</section><text>ni sems las kyi dra bas kun nas nye bar bcings pa'i sems can rnams las kyi dbang gis dmyal ba dang / yi dgas dang / dud 'gro rnams su skye'o/ /de'i phyir de nyid la ji srid du 'phags pa'i phyag rgyar rgyud ma chud kyi bar du</text></item>
<item><p>113b7</p><section>mdo sde</section><text>bsam par bya'o/ /gang yang sems kyi dbang gis bag med par bsten pa'i lha rnams ni 'chi 'pho'i dus na shin tu 'gyod par 'gyur ro/ /dge ba'i las rnams yongs su zad nas dmyal ba dang / yi dgas dang / dud 'gro'i</text></item>
<item><p>113b8</p><section>mdo sde</section><text>rnams su 'gro'o/ /de'i phyir ni rings pa rings par bag med pa nyid du ma byed cig /dge bsnyen rnams mthong ba'i chos la skyo ba bskyed pa'i sdug bsngal ni bzhi pa'o/ /gang yang bya ba rnams la spro bar gyur pa de ni mya ngan las</text></item>
<item><p>114a1</p><section>mdo sde</section><text>'das pa'i mthar thug par 'gyur ro/ /de ltar 'khor rnam pa gcig yin te sangs rgyas rnams kyi dge bsnyen gyi 'khor ro/ /dge bsnyen ma'i 'khor ro/ /dge bsnyen ma'i 'khor rnams ni gang yin/ dge bsnyen ma'i</text></item>
<item><p>114a2</p><section>mdo sde</section><text>'khor yang rnam pa ni du yin na/ sangs rgyas rnams kyi dge bsnyen ma ni rnam pa bzhi ste/ de ni dad pa can dang / rigs su rim gyis skyes pa dang / btul ba dang / gnas lhan cig tu byas pa dang rnams so/ /de la dad pa dang ldan</text></item>
<item><p>114a3</p><section>mdo sde</section><text>pa'i dge bsnyen ma de gang zhe na/ de skye ba gzhan du legs par bsgos pa'i rgyud dang / bsgos pa'i sems dang / 'jam por sems bsgos pa dang / legs par bsgos pa'i rgyud dang ldan pas sangs rgyas kyi gsung rab cung</text></item>
<item><p>114a4</p><section>mdo sde</section><text>zad tsam yang thos nas legs par rtogs so/ /yongs su rig par 'gyur ro/ /ro myang bar byed do/ /'jug par yang byed do/ /de'i sems chos 'dul ba de la shin du legs par gnas par byas nas sdom pa len la 'dzin par</text></item>
<item><p>114a5</p><section>mdo sde</section><text>yang byed do/ /bud med kyi sems kyis kyang mi 'phrog go/ /gzhan mu stegs can gyi tshig nye bar rnyed pas kyang sems mi 'phrogs so/ /gzhan mu stegs can rnams dang lhan cig tu gleng slangs kyang mi byed do/ /sangs rgyas la sogs</text></item>
<item><p>114a6</p><section>mdo sde</section><text>pa 'ba' zhig la sems shin du rab tu dang bar 'gyur ro/ /bslab pa'i gzhi lnga ka yang dus gcig nyid dus pus mo btsugs nas len no/ /dge bsnyen ma 'di ni dad pa can zhes bya'o/ /de la dge bsnyen ma rigs su rim gyis</text></item>
<item><p>114a7</p><section>mdo sde</section><text>skyes pa gang zhe na/ 'di na rigs su gyur pa ni bzang po chos byed/ chos skyabs gnas su byed pa/ chos skyob par byed pa/ chos dpung gnyen du byed pa/ chos kyi rigs rgyud can/ chos la snying por byed pa/ nem nur med par spyod</text></item>
<item><p>114a8</p><section>mdo sde</section><text>pa/ rgol ba gzhan rnams kyis nam yang nye bar 'joms par mi 'gyur ba/ rtag tu dge bsnyen gyi khyim du 'gyur ba dang / sangs rgyas la sogs pa rnams la yang shin du bar rab tu dang bar 'gyur ro/ /de dag gi rigs su bu mo gang skyes pa de</text></item>
<item><p>114b1</p><section>mdo sde</section><text>rigs su rim gyis skyes pa nas de sangs rgyas kyi gsung rnams nyan no/ /nyan pa las rnyed nas de'i don du gcig tu de la nyan no/ /de rtag tu lus bsgoms par gyur pa'i rgyud can rgyud yongs su bsgoms par gyur pa'i dge</text></item>
<item><p>114b2</p><section>mdo sde</section><text>bsnyen ma'o/ /de la btul ba zhes bya ba'i dge bsnyen ma gang zhe na/ gang dang po nyid nas dad pa dang ldan par gyur pa la sangs rgyas la sogs pa la ni rab tu dad par ma gyur pa'o/ /de gal te dge ba'i bshes gnyen dang bsten</text></item>
<item><p>114b3</p><section>mdo sde</section><text>pas dad pa skyed par byed la des de la bsten pas byas pa'i yon tan gyis sdom pa yang yongs su rdzogs pa 'am/ phyogs gcig pa 'am/ sna 'ga' spyod pa rnams kyang 'dzin par byed do/ /dge bsnyen ma btul ba zhes bya ba ni de</text></item>
<item><p>114b4</p><section>mdo sde</section><text>yin no/ /de la dge bsnyen ma gnas lhan cig tu byas pa zhes bya ba de gang yin na/ 'di na gang yang gzhan mu stegs can dang lhan cig tu brjod par gyur la de dag dang yang lhan cig tu gnas par byed la de dag gi spyod lam rnams</text></item>
<item><p>114b5</p><section>mdo sde</section><text>kyang nye bar 'dzin par byed do/ /nye bar bzung nas kyang gal te dge sbyong nye bar 'ongs par gyur na de de dag rnams kyi spyod lam yang nye bar 'dzin par byed do/ /de yang khyad par du gyur pa kho na'i dbyibs su gyur</text></item>
<item><p>114b6</p><section>mdo sde</section><text>pa dang / zas la spyod pa/ chos gos gyon pa dang / 'gro ba dang 'ong ba'i yon tan rnams rab tu zhi ba'i spyod lam mthong nas skyabs su 'gro ba'i rim gyis gzhan mu stegs can rnams dang / dge sbyong rnams las khyad par</text></item>
<item><p>114b7</p><section>mdo sde</section><text>du 'phags pa legs par gyur pa sangs rgyas la sogs pa la rab tu dang ba dang des gdul ba yang yin la sdom pa yang 'dzin par byed do/ /'di ni gnas lhan cig tu byas pa zhes bya ba'i dge bsnyen ma yin no/ /</text></item>
<item><p>114b8</p><section>mdo sde</section><text>de rnams kyang bzhi bzhi dge bsnyen dang / dge bsnyen ma rnams yin la dge bsnyen ma bzhi mdor bsdus nas ni rnam par gzhag pa yin la/ gal te shed na mos pa'i dbang dang mos pa'i dbang gis dang / sems kyi rgyud kyi</text></item>
<item><p>115a1</p><section>mdo sde</section><text>dbang gis dang / rkyen gyi dbang gis kyang gang kho na sngar brjod pa'i dge bsnyen gyi rnams rkyen gyis dge bsnyen ma la yang 'gyur ro/ /chos 'dul ba'i rkyen gyis dge bsnyen ma la yin pa ni sngar bshad pa'i dge bsnyen la</text></item>
<item><p>115a2</p><section>mdo sde</section><text>yang 'jug pa yin no/ /sems kyi rgyud kyi dbang gis de yang 'dren mar spyod pa zhes bya'o/ /dge bsnyen dang dge bsnyen ma de dag thams cad kyang dge ba'i skal ba can/ yang dag pa'i lta ba can/ yang dag pa'i lta ba sngon du</text></item>
<item><p>115a3</p><section>mdo sde</section><text>btang ba rnams dman pa dang / bar ma dang / khyad par du 'phags pa'i sems kyis rgyud kyis lus zhig pa na mtho ris bde 'gro lha'i ris rnams kyi 'jig rten dman pa dang / bar ma dang / khyad par du 'phags pa rnams su skye'o/ /</text></item>
<item><p>115a4</p><section>mdo sde</section><text>de la 'ga' zhig ni 'thab bral gyi lha rnams gang dag gi nang du skye ste/ de ji ltar tshul khrims kun tu spyad cing nye bar bsags par gyur pa'i rnam pa de lta bur 'gyur ro/ /de bzhin du lha rnams kyi ris gzhan du yang tshul khrims</text></item>
<item><p>115a5</p><section>mdo sde</section><text>dge bar gyur pa gang dag kho nas nye bar bskyed par gyur nas lha rnams bag med par spyod par 'gyur te/ ci srid tha mar 'phags pa'i phyag rgya thob par gyur pa de srid na phyir yang spyod pa ni ma yin no/ /de dag rnams bsod</text></item>
<item><p>115a6</p><section>mdo sde</section><text>nams zad nas phyis yang dmyal ba dang / yi dgas dang / dud 'gro rnams su skye'o/ /bsod nams zad par gyur pa yang bag med pa'i skyon gyis yin la gang yang bag med pas bag med par spyod pa ma yin pa de ni bde ba nas bde</text></item>
<item><p>115a7</p><section>mdo sde</section><text>ba'i go 'phang du 'gro ste/ de'i tshul khrims de legs par bsgoms pa dang shin tu rnam par dag par gyur pa'i gzi brjid kyis yin no/ /de'i phyir na bag med pas cung zad kyang ma gnas shig /bag med</text></item>
<item><p>115a8</p><section>mdo sde</section><text>pa rnams ni dug dang 'dra ba'o/ /byis pa'i skye bo thams cad rab tu 'joms par byed pa don thams cad rlag par byed pa 'khor ba thams cad du 'ching bar byed pa yin no/ /de lta bas na bag med pa rnams ni</text></item>
<item><p>115b1</p><section>mdo sde</section><text>lha 'am mi rnams kyis kyang mi bya'o/ /gang yang lha dang mi rnams kyang rung ste/ rnam pa de lta bu'i tshul khrims kyis mdzes par gyur nas skye bo rnams bag med pa'i skyon gyis 'da' bar byed pa de ni shin tu bslus</text></item>
<item><p>115b2</p><section>mdo sde</section><text>pa'i rnyed pa can du 'gyur nas ngan 'gror gyur pa'i 'khor bar yang dus yun ring du yang 'khor bar yongs su 'khyam par 'gyur ro/ /de ltar mu su lun d+ha 'dis lha de dag rnams la ston par byed do/ /gang sems</text></item>
<item><p>115b3</p><section>mdo sde</section><text>can rnams la thugs brtse ba po bcom ldan 'das des lha dang mi rnams la phan pa'i don du rdzu 'phrul mdzad nas sprul pa'i mchod rten ni byang bu la bris pa de thos nas kyang lha rnams shin du yid byung bar gyur pas kyang 'khor ba la</text></item>
<item><p>115b4</p><section>mdo sde</section><text>skyo ba skye'o/ /bag med pa rnams kyang dug bzhin du spong ngo / /dge bsnyen dang dge bsnyen ma'i rnam grangs rnams ni bshad nas dge sbyong gi 'khor rnams ni gang dag yin/ rnam pa ni du yod/ yon tan ni ci yin/</text></item>
<item><p>115b5</p><section>mdo sde</section><text>cis gnas pa yin/ sdom pa ji lta bu yin/ dge sbyong rnams kyi sdom pa skye ba'i rnam pa rnams ni du zhig yod ce na/ bcom ldan 'das kyi dge sbyong ma dang / dge sbyong gang dag kyang mya ngan las 'das pa'i don du</text></item>
<item><p>115b6</p><section>mdo sde</section><text>spyod par byed pa nyin dang mtshan du bsam gtan byed pa dang / brtson 'grus rtsom pas bdud kyi 'khor rnams rnam par skrag par byed par gyur pa de dag rnams la dge sbyong ma rnam pa du yod na mkhas pa gsal ba dul</text></item>
<item><p>115b7</p><section>mdo sde</section><text>ba/ 'jigs pa med pa mya ngan las 'das pa'i grong khyer du 'gro ba po de kho na nyid la rjes su dpyod par gyur pa rnams kyis kyang tshul khrims dang ldan par gyur nas rjes su dpyod par gyur na ni mya ngan las 'das pa'i grong khyer du</text></item>
<item><p>115b8</p><section>mdo sde</section><text>'jug par nus pa yang yin no/ /'di na bud med yon tan ji lta bu rnams dang ldan pa yin na sbyor ba rnams thams cad nyid la mchog tu gyur pa thams cad du mun pa rnams so/ /de bzhin du gyur pa las</text></item>
<item><p>116a1</p><section>mdo sde</section><text>dang po kho na thams cad nyid nas de kho na nyid la so sor rtog par byed de/ skyes pa dang bdag nyid kyi lus la yang ste des skyes pa na so mnyam pa rnams dang / mnyam pa bas lhag pa rnams mthong nas spun dang bu'i</text></item>
<item><p>116a2</p><section>mdo sde</section><text>'du shes kyis sgom par byed do/ /de la de dag rnams ni dge sbyong gi rtsa ba rnam pa gsum yin pa la 'di lta ste/ sbyor ba las bar du gcod par byed pa'i blo'o/ /nyin mo dang mtshan mor ram/ gnyid log pa dang sad pa rnams</text></item>
<item><p>116a3</p><section>mdo sde</section><text>sam/ don gzhan la rab tu chags pa'i byis pa rnams sam/ gzhon nu rnams sam/ rgan po rnams sam/ mnyam par gnas pa rnams sam/ mi mnyam par gnas pa rnams sam/ skyid par</text></item>
<item><p>116a4</p><section>mdo sde</section><text>gyur pa rnams snyam/ nad med pa rnams sam/ nad pa rnams sam/ 'bad pa dang bcas pa rnams sam/ brtson 'grus dman pa rnams sam/ bsrung pa rnams sam/ rigs la legs par gnas</text></item>
<item><p>116a5</p><section>mdo sde</section><text>pa rnams sam/ bsrungs pa dang rigs mnyam pa rnams dang / gzugs bzang ba rnams dang / gzugs ngan pa rnams dang / lam na gnas pa rnams dang / khyim na gnas pa rnams dang / yul ljongs</text></item>
<item><p>116a6</p><section>mdo sde</section><text>gang ba'i gseb tu song ba rnams dang / khang pa stong pa na gnas pa rnams sam/ cha byad bzang ba rnams sam/ cha byad ngan pa rnams sam/ bag yangs su gnas pa rnams sam/ btson khang na bcings pa</text></item>
<item><p>116a7</p><section>mdo sde</section><text>rnams sam/ bdag por bskyangs pa rnams sam/ byis pa nas bskyangs pa rnams sam/ bla ma dang nye ba 'am 'og ma rnams dang nye ba yang rung de bzhin du na tshod mnyam pas rjes su 'thun pa rnams dang</text></item>
<item><p>116a8</p><section>mdo sde</section><text>nye ba 'am nad kyis lhag par gzir ba rnams kyang rung ste/ de dag rnams nyid thams cad la yang bud med rnams nyid rtag tu bdag nyid thams cad kyis dang / dus thams cad dang / gnas skabs</text></item>
<item><p>116b1</p><section>mdo sde</section><text>thams cad du rtag pa kho nar 'dod chags snying la kun tu bcings pas rjes su 'jug par byed do/ /dper na nyi ma ni 'od dang ldan la mes ni sreg /sa gzhi ni sra/ rlung ni yang zhing g.yo ba nyid/ chu ni rlan zhing gsher</text></item>
<item><p>116b2</p><section>mdo sde</section><text>bar gyur pa rnams la yang ji ltar 'byung ba chen po bzhi'i rang gi mtshan nyid mthar thug pa'i blo 'byung bar 'gyur ro/ /de ltar bud med rnams thams cad du yang dus thams cad du rtag par 'dod chags rjes su 'brel</text></item>
<item><p>116b3</p><section>mdo sde</section><text>pa 'dod chags phyi bzhin rjes su 'brang ba yin no/ /de nyid las dri ma gzhan gnyis 'byung ste/ 'di ltar phrag dog dang ser sna'o/ /de dag gnyis las rjes su 'brang ba ni dri ma lhan cig skyes pa gcig yin</text></item>
<item><p>116b4</p><section>mdo sde</section><text>te/ 'di lta ste/ g.yo'o/ /de'i rjes su 'gro ba dri ma gzhan 'di lta ste/ slu bar byed pa'o/ /de'i rjes su 'brang ba'i dri ma gzhan rnams ni 'di lta ste/ srid pa las mi 'bral ba'o/ /de'i rjes su</text></item>
<item><p>116b5</p><section>mdo sde</section><text>'brang ba dri ma gzhan rnams ni dbyibs legs pa la rjes su chags par 'gyur zhing mi mnyam par gnas pa rnams spong ba'o/ /de'i rjes su 'brang ba dri ma gzhan rnams ni tsab hral can no/ /de'i rjes su 'gro ba dri ma</text></item>
<item><p>116b6</p><section>mdo sde</section><text>gzhan rnams ni rtag tu rang gi skye bo dang rtsa lag rnams dang lhan cig tu 'thab rtsod byed pa'o/ /de'i rjes su 'gro ba dri ma gzhan rnams ni rtag tu 'byed pa'i spyod pa la nges par spro ba'o/ /de'i rjes su 'brang ba dri ma</text></item>
<item><p>116b7</p><section>mdo sde</section><text>gzhan rnams ni rgyab kyi sha za bar byed pa'o/ /de'i rjes su 'grogs pa'i dri ma rnams ni bgrod par bya ba ma yin pa bgrod pa'o/ /de'i rjes su 'brang ba dri ma gzhan rnams ni yid ches pa mi skye ba'o/ /de'i</text></item>
<item><p>116b8</p><section>mdo sde</section><text>rjes su 'brang ba dri ma gzhan rnams ni bud med gzhan rnams la dbye ba'i spyod pa slob par byed pa'o/ /de'i rjes su song ba'i dri ma gzhan rnams ni gang la yang dga' ba med pa'o/ /de'i rjes su 'jug pa'i dri ma</text></item>
<item><p>117a1</p><section>mdo sde</section><text>gzhan rnams ni gsus pa skyod par byed pa'o/ /de'i rjes su 'jug pa'i dri ma gzhan rnams ni yul ljongs rnams 'jig par byed pa'o/ /de'i rjes su 'jug pa'i dri ma gzhan rnams ni mun pa nas mun pa'i khrod du</text></item>
<item><p>117a2</p><section>mdo sde</section><text>gyur pa dmyal ba rnams kho nar 'gro ba yin pa'i phyir na 'ching ba dang / dug dang / mtshon dang / g.yang sa dang / ngam grog dang / sbrul la sogs pa dang 'dra ba ni bud med rnams yin no/ /gal te shed na dkon mchog gsum mthong</text></item>
<item><p>117a3</p><section>mdo sde</section><text>ba dang / bsnyad pa dang / sangs rgyas kyi chos bsgrags pas kyang sems 'jam por byas par gyur na de'i gnyen po rnams ni 'dir shin du ngo mtshar ba yin te/ rnam pa de lta bur ma bgrungs pa'i skye bo rnams kyang gang gi phyir</text></item>
<item><p>117a4</p><section>mdo sde</section><text>thabs kyi rim pa rnams kyis rang gi rgyud sbyong bar 'gyur zhing gzhan rnams kyi rgyud kyang sbyong bar byed par 'gyur ro/ /dad pas rab tu byung bas legs par sbrel bar gyur pas dge ba bsgoms pa'i rgyud kyi ngo bor gyur pa 'am/</text></item>
<item><p>117a5</p><section>mdo sde</section><text>de yang na dge ba'i bshes gnyen rnams la bsten pas kyang rung ste/ de ji skad bshad pa'i skyon gyi mun pa'i tshogs rnams thog ma med pa'i dus nas sems kyi rjes su 'brel pa rnams rnam par 'jig par 'gyur ba ni ji</text></item>
<item><p>117a6</p><section>mdo sde</section><text>ltar nyi ma shar bar gyur pa na ri'i phug dang gseb rnams su zhugs pa'i mun pa'i tshogs gnas du ma rnams na gnas pa rnams 'joms par 'gyur ro/ /de bzhin du dam pa'i chos kyi nyi ma'i gtam rnams gleng slangs</text></item>
<item><p>117a7</p><section>mdo sde</section><text>par gyur na skyon gyi ri bor rnams nges par rnam par 'jig par 'gyur ro/ /de'i phyir na rnam pa de lta bu rnams rab tu 'byung bar 'dod pa dang / dge sbyong ma rnams kyis dang po kho nar skyes bu dam pa ma yin pa</text></item>
<item><p>117a8</p><section>mdo sde</section><text>rnams la bsten par mi bya'o/ /gang ji skad du bstan pa'i yang dag pa'i gnyen por gyur pa de dag rnams ni dge ba'i bshes gnyen des ston pa yin pa'i rgyu'i phyir ro/ /lam dam par rab tu 'jog par yang</text></item>
<item><p>117b1</p><section>mdo sde</section><text>byed do/ /sdug bsngal rnams las rnam par grol bar byas nas bde ba la 'jog par byed do/ /legs pa'i lam yang rab tu ston par byed do/ /thog ma med pa'i dus nas 'jug pa can gyi mun pa rnams kyang 'joms par</text></item>
<item><p>117b2</p><section>mdo sde</section><text>byed do/ /dge ba'i lam srang rnams kyang nye bar 'doms par byed do/ /dus ring po nas rang nyid dam par zug pa'i 'dod chags la sogs pa'i zug rngu rnams gtan nas 'don no/ /sred pa'i ngam grog tu song ba rnams</text></item>
<item><p>117b3</p><section>mdo sde</section><text>las yongs su skyob par byed do/ /rtag par rga ba med pa 'chi ba med pa'i grong khyer gyi bde ba'i go 'phang yang legs par ston no/ /de'i phyir na dri ma de dag rnams las go bzlog pa'i tshig de rnams bdag gis bstan</text></item>
<item><p>117b4</p><section>mdo sde</section><text>par bya'o/ /snga phyi'i rim pa ji lta ba bzhin du yongs su bsgrags pa rnams go rims ji lta ba bzhin du dri ma rnams de las bzlog pa rnams kyis rab tu 'joms par 'gyur ro/ /'di dag rnams thams cad ni de kho na</text></item>
<item><p>117b5</p><section>mdo sde</section><text>bzhin du bud med rnams la yin gyi skyes pa rnams la phal cher ma yin na/ bud med rnams la ni phrag dog dang ser sna dag phal che ba yin no/ /de dag rnams la ni lugs dang 'thun pa la lugs las bzlog</text></item>
<item><p>117b6</p><section>mdo sde</section><text>pas gnyen por 'gyur ba dang / 'khor ba la nges par 'byin par yang 'gyur ro/ /'dod chags lhag pa'i bud med de rnams la mi sdug pa'i gnyen pos yang dag pa ji lta ba bzhin du lus la lta ba ni nad kyi gnas</text></item>
<item><p>117b7</p><section>mdo sde</section><text>mi gtsang ba rnams kyi phung po thams cad kyang bshang ba'i gnas kyi phung por gyur pa de la lus de nyid la re shig rang gi lam gzhan gyi yang rung ste/ lus kyi rang gi mtshan nyid la rab tu dpyod par byed de/ lus 'di</text></item>
<item><p>117b8</p><section>mdo sde</section><text>lus 'di ci las byung bar 'gyur na khu chu dang khrag gnyis kyi mi gtsang ba'i phung po las bskyed cing yongs su gyur pa gnyis kyis bdag gi lus bskyed pa yin par des mthong ngo / /des kyang lus gzugs ngan pa</text></item>
<item><p>118a1</p><section>mdo sde</section><text>dang mi gtsang ba ste/ des yang lus de nyid la so sor rtog par byed do/ /gson pa'i lus 'di ni mi gtsang ba yin na gal te bdag cag gi lus de la gtsang mar gyur pa cung tsam cig yod dam bya bar ro/ /</text></item>
<item><p>118a2</p><section>mdo sde</section><text>gzhan yang des de kho na nyid tshol zhing lta bar byed pa na lus 'di ni rma dgu nas mi gtsang ba rnams yongs su 'dzag pa yin no/ /bud med rnams dang skyes pa rnams la yang dgu yin no/ /dgu po rnams kyang</text></item>
<item><p>118a3</p><section>mdo sde</section><text>gang zhe na/ nye bar 'byung ba lhag par gyur pa ni bud med rnams yin pa 'di lta ste/ nye bar gnas pa'i nu ma gnyis po las so/ /bshang ba dang gci ba dang sna'i bu ga dag las snabs yongs su 'bab bo/ /</text></item>
<item><p>118a4</p><section>mdo sde</section><text>mig gnyis las ni mchi ma'o/ /rna ba gnyis las ni dri ma'o/ /kha nas ni khrag dang rnag go/ dri ngan pa dang ldan pa rlung dang / mkhris pa dang / bad kan dang / khrag dang / bshang ba rnams dang de lta bu la sogs</text></item>
<item><p>118a5</p><section>mdo sde</section><text>pa mi gtsang ba gzhan yang brgya phrag lus las yongs su 'bab pa rnams de kho na nyid bsgoms pas yang dag pa ji lta ba bzhin du mthong ngo / /bdag cag gis lus la gtsang mar gyur pa ni cung zad dam bag tsam yang</text></item>
<item><p>118a6</p><section>mdo sde</section><text>mi 'bab na de la su zhig lus 'di legs par 'dzin par byed/ gang yang rten 'di dang phrad nas gtsang ma de dag rnams kyang lus 'di mi gtsang ba'i dbang gis gzhan nyid kho nar 'gyur bar des yang dag par so</text></item>
<item><p>118a7</p><section>mdo sde</section><text>sor rtog par byed pa na gang dag rnams kho na lus 'di dang 'brel par gyur pa gtsang ma rnams thams cad kyang de kho na bzhin du mi gtsang bar 'gyur bar mthong ngo / /dper na gal te 'dis zas dang skom bsod pa rnams thams</text></item>
<item><p>118a8</p><section>mdo sde</section><text>cad med par gyur la/ lus de dang 'grogs pas phyi sar 'byung bar 'gyur ro/ /de bzhin du zos pa rnams kyang de ltar nang du thams cad du mi gtsang bar byed pa yin no/ /phyi rol du yang lus 'di dang sprad pa las gtsang</text></item>
<item><p>118b1</p><section>mdo sde</section><text>ba de rnams 'dis mi gtsang bar byed de/ dper na dris bsgo bar byed pa'i dri rnams thams cad kyang lus dang brten pa na rngul gyi skyon gyis dri mi zhim par 'gyur ro/ /de bzhin du dri zhim po'i me tog rnams thams cad kyang lus dang</text></item>
<item><p>118b2</p><section>mdo sde</section><text>brten pas rnyings pa dang dri mi zhim par yang 'gyur ro/ /dge slong ma de de ltar gzhan yang de kho na ltar lus la so sor rtog par byed pa gang gis lus 'di nges par 'dzin pa ma'i tha snyad kyis kyang lus 'di gtsang ngam/ ci ste mi</text></item>
<item><p>118b3</p><section>mdo sde</section><text>gtsang ba zhig yin/ de nas dge slong ma so sor dpyad par gyur pa na rigs rgyud rnams kyi ma gang yin pa de yang lus spyir mi gtsang ba yin par mthong ngo / /gzhan yang dge slong ma des gang la yang lus 'di gnas pa 'am 'dug</text></item>
<item><p>118b4</p><section>mdo sde</section><text>pa'i sa phyogs rnams dang yul phyogs dag ci gtsang bar 'gyur ram/ mi gtsang ba yin zhes lus de nyid la so sor rtog par byed do/ /des yang de ltar so sor brtags par gyur pa na mchog tu gtsang ba shin tu khyad par du 'phags</text></item>
<item><p>118b5</p><section>mdo sde</section><text>pa'i yul phyogs gang dag la lus 'di shi ba 'am/ gson pa yang rung ste bzhag par gyur pa na srin bu dang / dri ma dang / skra dang / rus pa dang bcas pa yin pas yul phyogs thams cad kyang dri mi zhim par lus dang 'brel pas</text></item>
<item><p>118b6</p><section>mdo sde</section><text>'gyur bar yang dag pa ji lta ba bzhin du mthong / gzhan yang lus de nyid la dge slong ma des 'dod chags spang bar bya ba'i ched du so sor rtog par byed de/ lus 'di gang gis za bar byed de/ bya ba rnam pa de lta bu dag gis</text></item>
<item><p>118b7</p><section>mdo sde</section><text>de so sor rtog par gyur pa las srin po dang sha za la sogs pa mi gtsang bar gyur pa rnams nyid las gzhan rnams gang zhig gis 'di za bar byed/ ngang pa dang / kA raN Da ba dang / ngang ngur pad ma gtsang ma la brten pa rnams gyis ni ma yin</text></item>
<item><p>118b8</p><section>mdo sde</section><text>no zhes yang dag pa ji lta ba bzhin du mthong ngo / /de yang lus 'di nyid la yang dag pa ji lta ba bzhin du so sor brtags pa na mthong ba 'di ni yang dag pa ma yin par 'dzin pa 'ba' zhig pa phyin ci log tu gyur pa'i rtog pa tshul bzhin ma</text></item>
<item><p>119a1</p><section>mdo sde</section><text>yin pa yid la byed pas long bar 'gyur zhing skyes pa dang bud med zhes bya ba'i ming tsam 'di las kyang de bden pa yin par snying la skye bar mthong ngo / /des de ltar nges par rtogs nas tshul bzhin yid la byed pas so</text></item>
<item><p>119a2</p><section>mdo sde</section><text>sor rtog par byed do/ /de'i tshe 'di'i 'dod chags thams cad kyang spong bar 'gyur ro/ /chung bar 'gyur ro/ /rtsa ba nas rlag par 'gyur te/ gang gi phyir 'di thams cad kyi rtsa ba yang 'di lta ste/ bud med kyi 'dod</text></item>
<item><p>119a3</p><section>mdo sde</section><text>chags zhes bya ba yin la/ dri ma gzhan rnams de las 'byung ba spong ba yang de spangs pa gnyen por gyur pas spong ba yin no/ /nyi ma 'di gnas par gyur pa'i dus na mi rnams kyi 'jig rten gyi 'od rnams kyang nub par</text></item>
<item><p>119a4</p><section>mdo sde</section><text>'gyur la/ de bzhin du 'di yang shin tu lhag par gyur pa'i rtsa ba yin te/ dri ma de bcom pa las kyang dri ma gzhan rnams kyang rab tu bcom par 'gyur ro/ /de la gang yang dge slong ma 'dis lam 'di nas 'dod chags</text></item>
<item><p>119a5</p><section>mdo sde</section><text>rab tu 'joms par byed do/ /de'i tshe 'di'i de rab tu bcom pa las gzhan lhan cig skyes pa rnams rab tu bcom pa gang zhe na/ 'di lta ste/ phrag dog dang ser sna'o/ /phrag dog dang ser sna ni 'dod chags can la 'byung</text></item>
<item><p>119a6</p><section>mdo sde</section><text>ba yin no/ /skyes pa 'am bud med kyang rung ste/ 'dod chags kyi rtsa ba las chos de dag gnyis so/ /de yang 'dod chags rab tu spangs pa 'am bsrabs par byas pas kyang de dag gnyis kyang bsrabs par 'gyur ro/ /</text></item>
<item><p>119a7</p><section>mdo sde</section><text>de dag gnyis las kyang dri ma gzhan phyi bzhin kho nar rjes su 'brel pa 'di yang gang zhe na/ 'di lta ste/ g.yo'o/ /g.yo ni phrag dog dang ser sna gnyis kyi rgyu dag gis bskyed pa yin te/ de dag med par gyur na de yang</text></item>
<item><p>119a8</p><section>mdo sde</section><text>med par 'gyur ro/ /g.yo'i steng du dri ma gzhan 'di lta ste/ slu bar byed pa'o/ /phrag dog dang ser sna med par gyur na slu bar mi byed par 'gyur ro/ /slu ba'i phyi bzhin du dri ma gzhan yod pa ni 'di lta ste/</text></item>
<item><p>119b1</p><section>mdo sde</section><text>srid par gnas pa'o/ /de bcom par gyur na mi 'byung ste/ de las sred par gnas pa nyid mi 'byung ngo / /de med par gyur pas mnyam par gnas pa rnams 'dod chags par byed pa dang / mi mnyam par gnas pa</text></item>
<item><p>119b2</p><section>mdo sde</section><text>rnams spong bar byed pa mi 'byung ngo / /de med pas gang gi phyi bzhin 'brang ba'i dri ma gzhan de yang mi 'byung ngo / /'di lta ste/ tsab hral du gyur pa'o/ /tsab hral med par gyur pa ni 'di lta ste/ rtsod pa dang rnam par 'byed</text></item>
<item><p>119b3</p><section>mdo sde</section><text>pa rnams te/ bud med rnams ni phal cher yang dbyen bya ba'i bsam pa can rnams yin no/ /bud med rnams kyi de med pas dri ma gzhan phyi bzhin rjes su 'brang ba yang med par 'gyur ro/ /gang zhe na/ 'di lta ste/</text></item>
<item><p>119b4</p><section>mdo sde</section><text>rgyab kyi sha za ba'o/ /bud med rnams phyi bzhin rnam par dbye ba'i bsam pa can yin pa gang gi phyir de dag rnams thams cad kyis kyang rgyab kyi sha za bar byed do/ /gang gi tshe rnam par 'byed pa de spangs par gyur pa de'i tshe rgyab kyi</text></item>
<item><p>119b5</p><section>mdo sde</section><text>sha za ba spangs par 'gyur ro/ /de med par gyur pas gzhan phyi'i bzhin rjes su 'brel ba yang med par 'gyur ro/ /gang zhe na/ 'di lta ste/ gsus pa skyod par byed pa'o/ /bud med rnams ni gsus pa 'gengs pa</text></item>
<item><p>119b6</p><section>mdo sde</section><text>dang / gnyis sbyor ba la ched du byed par 'gyur ro/ /'di lta ste/ gsus pa 'gengs pa'i dri ma rab tu zhi bar gyur pa na de'i tshe bgrod par bya ba ma yin pa bgrod pa'i dri ma rab tu spangs par 'gyur ro/ /gang gi phyir gsus pa</text></item>
<item><p>119b7</p><section>mdo sde</section><text>'gengs pa'i skyon gyis bud med dag bgrod par bya ba ma yin pa'i skyes pa rnams la yang bgrod par byed do/ /'di lta ste/ gsus pa 'gengs pa'i 'dod chags dang rab tu bral na/ de'i tshe bgrod par bya ba ma yin pa'i dri</text></item>
<item><p>119b8</p><section>mdo sde</section><text>ma de yang rab tu zhi bar 'gyur ro/ /de med pas kyang dri ma gzhan yang med par 'gyur ba ni 'di lta ste/ yid ches pa'i gnas ma yin pa'o/ /bgrod par bya ba ma yin pa bgrod pa gang gi phyir na bud med de dag rnams la</text></item>
<item><p>120a1</p><section>mdo sde</section><text>ni skye bo thams cad dogs pa skye bar 'gyur te/ skye bo thams cad kyang dga' bar 'dzin pa dang bral bar 'gyur ro/ /bgrod par bya ba ma yin pa de'i rjes su 'brel pa'i dri ma lhan cig skyes par phyi bzhin rjes su</text></item>
<item><p>120a2</p><section>mdo sde</section><text>sbrel ba gzhan ni spyod pa 'byed pa'o/ /spyod pa 'byed pa yang gzhan med pas med par 'gyur ro/ /gang zhe na 'di lta ste/ rtsod pa la dga' bas so/ /rtsod pa la dga' ba med pas de'i rjes su 'brang ba'i dri ma gzhan rnams</text></item>
<item><p>120a3</p><section>mdo sde</section><text>kyang med par 'gyur ba ni 'di lta ste/ yul ljongs 'joms pa'o/ /rtsod pa la dga' ba dang bral bas yul ljongs 'jig pa rnams kyang de med pas med par 'gyur ro/ /gang yang phan tshun du zhe 'gras pas mtshon chas gtub</text></item>
<item><p>120a4</p><section>mdo sde</section><text>pa la dga' ba dang / skyes pa rnams phan tshun du rnam pa sna tshogs par gyur pa de dag rnams kyang gang gi phyir phal cher ni bud med kyi rgyu las yin pa'i phyir te/ rgyu gzhan rnams kyis ni ma yin no/ /de'i phyir des de ltar 'dod</text></item>
<item><p>120a5</p><section>mdo sde</section><text>chags rab tu bcom pa'i phyir gcig gi steng na gcig gnas pa'i dri ma de dag rnams thams cad kyang med par 'gyur ro/ /de dang rab tu 'brel pa dang / des gang bar gyur pa de lta bu'i rang bzhin can gyi bud med rnams kyi sems ni dge</text></item>
<item><p>120a6</p><section>mdo sde</section><text>ba'i bshes gnyen gyi kha nas thos pa'i sangs rgyas kyi bka' ma gtogs pa gzhan rnams kyis ni 'jam por bya bar nus pa yang ma yin te/ gzhan du ni bud med gang dag de bzhin du mi 'gyur ro/ /de'i tshe khyim gyi gnas</text></item>
<item><p>120a7</p><section>mdo sde</section><text>shin tu spang bar dka' ba spangs nas dad pas khyim nas khyim med par rab tu 'byung ste/ gang gi tshe zag pa rnams zad par bya mi nus pa yang de'i tshe legs par bsgom pa'i tshul las dge slong gcig pu lam du 'gro bar mi bya'o//</text></item>
<item><p>120a8</p><section>mdo sde</section><text>de ci'i phyi zhen/ dge slong gcig pu zhig ljongs rgyur 'gro ba na 'phya bar 'gyur ro/ /rang dgar yang 'gyur ro/ /rang dgar gyur pas kyang bslab pa'i gzhi rnams las 'da' bar byed do/ /grong dang / grong khyer dang /</text></item>
<item><p>120b1</p><section>mdo sde</section><text>grong rdal dang / yul ljongs su yang 'dod rgyal du sdom pa gtong bar byed pa ste/ dge slong gzhan la 'jigs pa med pa'i phyir ro/ /des yul ljongs kyi bud med dag mngon du mthong nas reg dogs kyi sems g.yo bar</text></item>
<item><p>120b2</p><section>mdo sde</section><text>gyur pa'i rang bzhin gyis mig gtod par byed do/ /de'i mig gis bltas par gyur pas mngon par mthong nas khyim pa dang yul ljongs pa rnams kyis dge slong de rmongs par byed do/ /de la smad par gyur pa na kun tu zhe sdang</text></item>
<item><p>120b3</p><section>mdo sde</section><text>bskye'o/ /de las dge slong 'di'i snying la skyon gnyis pa kun tu skye ste zhe sdang ngo / /de 'dod chags dang zhe sdang gi dbang du gyur pas gti mug gis shin tu bar rmongs par 'gyur ro/ /de ltar dge slong gcig pu zhig ljongs</text></item>
<item><p>120b4</p><section>mdo sde</section><text>rgyu bar byed pas rgyu ba na skyon gsum rab tu 'phel ba yin no/ /de'i phyir na gcig pu zhig gis ljongs rgyu bar mi bya'o/ /'di ni rnam pa gcig yin no/ /rnam pa gzhan yang dge slong rnams kyis rgal bar mi bya ba 'di</text></item>
<item><p>120b5</p><section>mdo sde</section><text>lta ste/ lus dran pa'i rnam pa'o/ /'di na dge slong lam du 'gro ba na lus su gtogs pa la 'gro ba'i dus su dran pa bskyed par bya ste/ dper na bdag gi rkang pa 'degs pa la sems dang sems las byung bas kun</text></item>
<item><p>120b6</p><section>mdo sde</section><text>du rtog cing yid la byed pas de rkang pa nas lus ma lus pa la dpyod par byed do/ /de la rkang pa g.yas pa dang g.yon pa bteg pa'i g.yas pa dang g.yon pa de dag rgyus pa'i dra bas kun nas sbrel ba/ rus pa la tshil dang</text></item>
<item><p>120b7</p><section>mdo sde</section><text>lpags pas g.yogs pa tshigs pa rgyus pa'i 'brel pas sbrel bar gyur pa las kyi rlung gis rgyu ba'i sems kyi bya ba'i rjes su 'jug pa dang / bteg cing 'dor ba na 'khum pa ltar 'gyur ba/ gzhi la bzhag</text></item>
<item><p>120b8</p><section>mdo sde</section><text>pa na rnam par dbye bar 'gyur ba/ chu rgyus kyi stobs kyis sbrel ba'i rkang pa de sor mo lnga po thams cad kun du sbrel ba/ sen mo dang nye ba'i sen mo rnams nye bar skyes pa mngon par mthong nas pus mo la so</text></item>
<item><p>121a1</p><section>mdo sde</section><text>sor rtog par byed de/ gzhong pa ring po dang 'dra bar gyur pa sha'i 'dam dang sha'i 'dam rnams kyis de kun du byugs pa/ rgyus pas kun nas sbrel ba/ rus pa'i sbubs dang bcas pa/ chu rgyus ring pas kun</text></item>
<item><p>121a2</p><section>mdo sde</section><text>nas sbrel ba/ sngon byas pa'i rgyu rkyen gyis bskyed pa/ ba spu'i khung bus yongs su khyab pa'i phyi rol na sbrang bu rnams 'bab pa/ lpags pa mthug pos g.yogs pa gang yin pa'i pus mo gcig des yang dag pa</text></item>
<item><p>121a3</p><section>mdo sde</section><text>ji lta bar so sor legs par rig par byed do/ /des lus 'di 'chag par gyur pa na rab tu g.yo bar gyur pa de dag rnams rim pa so sor rtog par byed de/ pus mo dang / brla dang / byin par gtogs pa'i chu rgyus</text></item>
<item><p>121a4</p><section>mdo sde</section><text>dang / khrag dang / sha dang / tshil dang / rus pa la yang so sor rtog par byed do/ /sems dang sems las byung ba rnams las kyi rlung gis bskyod nas 'gro bar byed pa yin no/ /gzhan yang lus de nyid kyi</text></item>
<item><p>121a5</p><section>mdo sde</section><text>'du shes can gyis ji srid du steng nas dmyal ba'i bar du so sor rtog par byed de/ sha dang chu rgyus phan tshun du sbrel bar gyur pa sha'i byug pas kun tu byugs pas ches sbom par gyur pa chu ser kun nas 'dzag pa/</text></item>
<item><p>121a6</p><section>mdo sde</section><text>khrag dang / tshil rnams kyis gang ba/ mdangs 'ba' zhig tsam gyis yid 'phrog pa rnams des rnam par dpyod par gyur pas rtsa sbubs gcig la yang dag pa ji lta bar so sor rtog par byed do/ /bteg par gyur</text></item>
<item><p>121a7</p><section>mdo sde</section><text>pa na gzhan yang de kho na ltar so sor nges te/ de ltar yang srog gcod pa dang / ma byin par len pa dang / mi tshangs par spyod pa dang / brdzun dang / tshig rtsub dang / phra ma dang / kun tu 'brel pa med pa</text></item>
<item><p>121a8</p><section>mdo sde</section><text>rnams rnam par spangs shing legs par bsgoms la yang dang yang du bstan cing bsgoms la lan mang du byas pa'i bud med rnams ni lus zhig nas mtho ris bde 'gro'i 'jig rten gyi lha rnams su skye'o/ /</text></item>
<item><p>121b1</p><section>mdo sde</section><text>gang dag 'dod pa rnams la 'dod chags dang bral ba'i lam ma thob pa rnams ni las dang sems kyi dbang gis 'dod pa na spyod pa rnams las 'thab bral ba rnams kyi nang gi tshogs pa rgyu ba na rnam par spyod pa gang</text></item>
<item><p>121b2</p><section>mdo sde</section><text>yin pa'i sar skye'o/ /gang gi tshe skyes pa nyid 'ongs par gyur na de rnam pa de lta bu mchog tu legs pa'i tshul khrims kyis ma'i tshul du rjes su gnas so/ /de rnam pa de lta bu'i skye ba thob pa'i lha gang yin pa de</text></item>
<item><p>121b3</p><section>mdo sde</section><text>yang bag med pas bag med par spyod par 'gyur ro/ /de de dag rnams zad nas slar yang dmyal ba 'am/ yi dgas sam/ dud 'gro rnams su skye'o/ /gzhan yang lha'i tshogs rnams su gong nas gong</text></item>
<item><p>121b4</p><section>mdo sde</section><text>du 'jug par byed pas bud med kyi srid pa sgrub par byed do/ /de nas de'i tshe bcom ldan 'das des tshigs su bcad pa gsungs pa ji ltar/ 'dod chags phrag dog g.yo rnams kyi/ /sa gzhi'i sems</text></item>
<item><p>121b5</p><section>mdo sde</section><text>ni zo chun glog /lcags bsregs nga rgyal skye gnas rnams/ /blo gtad nam yang yod ma yin/ /mtshon cha me dang mtshungs par rno ba rnams/ /gzugs kyi zhags pas bdag dang gzhan rnams</text></item>
<item><p>121b6</p><section>mdo sde</section><text>kyis/ /dong dang g.yang sa mi bzad pa rnams dang / /zab par mtshungs pa'i sems dang ldan pa yi/ /dang po nyid nas gzhan la dgra ni byed pa yin/ /sgyu ma mig 'phrul de la song ba'i sems/ /dus</text></item>
<item><p>121b7</p><section>mdo sde</section><text>min 'chi bdag dang ni rdo rje me/ /dus kyi ri bo dang mtshungs bdag nyid rnams/ /sems ni rnam pa du ma dag gis kyang / /skyon rnams du ma kun tu spyod byed pa/ /gal te bud med rnams ni 'ga' zhig gis/ /</text></item>
<item><p>121b8</p><section>mdo sde</section><text>tshul khrims yud tsam yid la sgom byed pa/ /de ni sangs rgyas nyi ma'i gsung rnams kyi/ /'od zer rnams kyis rnam par mdzes pa yin/ /de ltar mu su lun d+ha des lha de dag rnams la lha khyed rnams mi'i bud med du</text></item>
<item><p>122a1</p><section>mdo sde</section><text>gyur pa na spyad pas 'dis skyes pa yin no zhes de ltar skye ba gzhan du spyad pa'i tshul khrims de rab tu ston par byed do/ /de gal te bud med kyi dngos por gyur pas bskyed pa'i tshul khrims gal te mer gyur pa 'am/</text></item>
<item><p>122a2</p><section>mdo sde</section><text>lhar gyur pa na yang bag med pas zad par byed pa'i lha de rnams ni shin du bslus par gyur pa yin no/ /des na rings pa rings par bag med par ma byed ces bcom ldan 'das des lha rnams la phan par bzhed pas de ltar rjes su</text></item>
<item><p>122a3</p><section>mdo sde</section><text>gdams par 'gyur ro/ /yang dag par rdzogs pa'i sangs rgyas rnams thams cad kyi yang 'khor rnam pa bzhir 'gyur ba de nyid kyis ni sring mo'i 'khor rnams kyi gting de la dge slong gi 'khor rnams yin no/ /de la snga phyi rim</text></item>
<item><p>122a4</p><section>mdo sde</section><text>pas dge slong gi sdom pa rnams la zhugs pa mchog tu rgya che ba'i dge bas bsgos pa'i rgyud rang la yang sdug bsngal 'byung bas 'jigs par lta ba 'jig rten gzhan du 'gro bas skrag pa 'khor ba thams cad la yid 'byung</text></item>
<item><p>122a5</p><section>mdo sde</section><text>bas kha na ma tho ba phra rab tsam la yang 'jigs par lta ba gnya' shing gang tsam tu lta ba snying las chung ba mchog tu zab pa rgya che ba'i dge ba tshul khrims dang sbyin pa la rgyud goms pa/ 'phags pa'i bden pa bzhi la spyod pa la</text></item>
<item><p>122a6</p><section>mdo sde</section><text>ched cher byed pa'i dge slong de ni rnam pa du yod pa dang / rnam pa yang du yod na gang dge slong rnams kyis 'da' bar mi bya ba ni rnam pa bzhi'o/ /bzhi po gang zhe na/ de ltar gcig pu rgyu bar byed pa'i rnam pa rab tu rig</text></item>
<item><p>122a7</p><section>mdo sde</section><text>par byed do/ /bskum pa dang brkyang bar gyur pa na yang ji lta bu'i rang bzhin gyi rtsa phra bar gyur pa rnam pa du ma la kun du lta bar byed do/ /rab tu g.yo bar byed pa dang / 'gro bar gyur pa yang rnam pa du mar gyur pa'i rlung gis kun</text></item>
<item><p>122a8</p><section>mdo sde</section><text>nas g.yo ba dang de'i 'brel pa steng du gzhir gyur pa pho ba'i tha snyad du bya ba bshang ba dang gci ba'i gnas de rnam pa thams cad tu mi gtsang ba'i sngar gyi gzhi la rgyu bas rgyu ba'i cha shas rnams rab tu 'byung bar gyur pa na yang dag</text></item>
<item><p>122b1</p><section>mdo sde</section><text>pa kho nar lus kyi rjes su song ba'i dran pa dge slong gis ches steng nyid du rab tu g.yo bar gyur pa'i rang gi lus 'gro ba nye bar rtogs par byed do/ /ji ltar zhe na/ bdag lam du 'gro bar gyur pa na bdag gi rgyu ma dang gnye ma dag</text></item>
<item><p>122b2</p><section>mdo sde</section><text>rab tu g.yo bar gyur pa rnams la des lta ba ni rkang pa bteg pa na dbugs rngub pa dang lhan cig tu 'grogs pa rab tu g.yo ba'o/ /bdag gis rgyu ma rab tu g.yo ba de dag thams cad g.yon logs nas g.yas logs su</text></item>
<item><p>122b3</p><section>mdo sde</section><text>rab tu g.yo bar 'gyur la g.yas nas kyang g.yon du'o/ /rgyu ma de dag rnams rlung dang / mkhris pa dang / bad kan dang / bshang ba dang / gci ba dang srin bus rab tu gang ba rnams g.yo bar mngon par mthong nas</text></item>
<item><p>122b4</p><section>mdo sde</section><text>ji lta ba bzhin du rjes su lta bar byed do/ /lus de'i rgyu ma dang gnye ma dang bcas pa rnams dge slong gis yang dag par mngon par mthong nas gzhan yang shin tu mtho bar gyur pa'i lus dag la rnam par lta bar byed de/</text></item>
<item><p>122b5</p><section>mdo sde</section><text>long kar gyur pa la rgyus pa'i 'khrul 'khor gyis kun nas sbrel ba ji ltar mthong ba'i logs la rgyus pa'i dra bas kun nas sbrel ba nang na zas kyi ro rnams rul ba ni de ma thag tu skyug pa lta bu'i bad kan rnams dang ldan pas</text></item>
<item><p>122b6</p><section>mdo sde</section><text>nad rnams gang bar gyur pa shin du 'jigs su rung ba'i shin du dri mi zhim pa rnams kyis mgrin pa dang / mig mchu rgyus pa dang / gnad dang / rus pa kun du bkang zhing kun nas 'dzin pa ni las kyis bskyed pa'i rlung</text></item>
<item><p>122b7</p><section>mdo sde</section><text>'ba' zhig gis sems dang sems las byung ba rnams lhan cig tu 'dzin par gyur pa dang / 'gro bar gyur pa na yang lus la so sor rtog par byed do/ /gzhan yang lus de nyid rab tu g.yo bar gyur pa na yang so sor</text></item>
<item><p>122b8</p><section>mdo sde</section><text>rtog par byed do/ /dge slong des ji lta bar kha dang / 'gram rus dang / glad phor gyi tshogs 'dus pa dang / mig phor gnyis dang gcig lhag pa 'dzums pa dang / 'byed pa dang / 'bras gnyis dang /</text></item>
<item><p>123a1</p><section>mdo sde</section><text>bdag gi de dag rnams shing gi 'khrul 'khor gyi bud med bzhin du rgyus pa'i 'khrul 'khor gyis kun tu sbrel ba/ skad cig dang skad cig la skye bar 'gyur zhing 'chi bar 'gyur la 'pho bar 'gyur bas grong dang / grong</text></item>
<item><p>123a2</p><section>mdo sde</section><text>khyer dang / grong chung rnams su bdag 'gro bar byed pa/ lus kyi gong bu'i khog tse sbrul dug can gyi khog pa nyid gces par 'dzin pa yin pas rgyags pas rgyu bar ma byed/ zas kyi don du kun du 'chums par mi bya ba dang /</text></item>
<item><p>123a3</p><section>mdo sde</section><text>bdag gis rab tu bgad par yang mi bya'o/ /'gro ba'i dbang du byas nas des de ltar bgrod par byed pa'i dge slong ni rnam pa gnyis pa rgal bar mi 'gyur ro/ /grong dang / grong khyer dang / grong chung rnams su bsod</text></item>
<item><p>123a4</p><section>mdo sde</section><text>snyoms la zhugs par gyur pa la ji lta ba bzhin du bdag nyid kyi lus las so sor dpyod par byed de/ de ltar de lus legs par bsgoms pa dang / brtson 'grus brtsams par gyur pas bud med rnams nyid dang /</text></item>
<item><p>123a5</p><section>mdo sde</section><text>skyes pa rnams thams cad la yang de de ltar 'dod chags la sogs pa'i dri ma rnams snying la mi 'jug go/ /rnam pa de lta bu rnams las ni des srog gi dbang po'i phyir yang rgal bar mi bya ste/ rnam pa 'di rnams ni</text></item>
<item><p>123a6</p><section>mdo sde</section><text>dge slong nges par legs par 'dod pa rnams kyis rgal bar mi bya'o/ /gzhan yang rnam pa gsum pa dge slong gis rgal bar mi bya'o/ /'di lta ste/ dge slong rnams kyi ni rtag pa nyid du dran pa nye bar gnas</text></item>
<item><p>123a7</p><section>mdo sde</section><text>par bya'o/ /dran pa nye bar gnas pa las kyang dge slong shes bzhin dang ldan par 'gyur ro/ /dge ba'i bshes gnyen gyis dge ba'i yid can blo rnam par mi g.yeng ba de lta bur gyur pa'i dge slong de la ni rtag</text></item>
<item><p>123a8</p><section>mdo sde</section><text>par yang lha rnams phyi bzhin nye bar gnas par 'gyur ro/ /de la bdud kyi ris kyi lha dag gis kyang mtho brtsam par mi nus so/ /ji ltar na dran pa nye bar gnas pa yin zhe na/ 'dun pa sngon du 'gro bas</text></item>
<item><p>123b1</p><section>mdo sde</section><text>sems dang sems las byung ba'i chos rnams 'jug pa yin te/ skyes pa dang ma skyes par gyur pa dang / ma skyes pa rnams bag dang ldan pa'i blo shes bzhin dang ldan par gyur pas yang dmigs pa las sems</text></item>
<item><p>123b2</p><section>mdo sde</section><text>dang sems las byung ba'i chos 'di dag rnams nyid skye bar 'gyur te/ dge ba dang / mi dge ba dang / lung du ma bstan pa rnams so/ /rkyen gyi khyad par gyis bdag la dge ba'i chos phan pa dang / bde ba dang /</text></item>
<item><p>123b3</p><section>mdo sde</section><text>mya ngan las 'das pa'i mthar thug par 'gyur ba rnams skyes pa dang / de nyams pa na chos gzhan sems dang sems las byung ba'i rkyen gyi khyad par las skyes pa mi dge ba dang / mnyam par ma bzhag pa dang /</text></item>
<item><p>123b4</p><section>mdo sde</section><text>bde ba ma yin pa 'byung bar 'gyur ba rnams te/ des dge ba 'di dag rnams kyang yang dag pa ji lta ba bzhin du rab tu shes so/ /so sor legs par rig par byed do/ /sems kyis rnam par dran par byed do/ /</text></item>
<item><p>123b5</p><section>mdo sde</section><text>de bzhin du yid du mi 'ong ba'i chos rnams la cha shas so sor byed do/ /dran pa lnga'i ro rnams kyang myang bar mi byed do/ /sems kyis kun du rtog par mi byed do/ /da ltar ba rnams spong bar byed do/ /dran</text></item>
<item><p>123b6</p><section>mdo sde</section><text>pa lnga gang zhe na/ 'di lta ste/ gzugs gang yid du 'ong ba mig gi yul nyams su myong bar gyur pa la 'du shes sngon du song bas thag nye ba dang / thag ring ba dang / mdog bzang po 'am/ mdog ngan pa 'am/</text></item>
<item><p>123b7</p><section>mdo sde</section><text>rid par gnas pa 'am/ dus ches snga ma na nyams su myong ba 'am/ rang nyid la gyur pa rnams sam/ gzhan gyis nye bar longs spyod pa'i gzugs rnam pa sna tshogs pa de dag rnams la yang dge slong 'dis ro myong</text></item>
<item><p>123b8</p><section>mdo sde</section><text>bar mi byed do/ /dpyod par mi byed do/ /rkyen gyi dbang gis 'ongs pa rnams kyang yongs su spong bar byed do/ /ji ltar 'ga' zhig sreg par byed pa'i skyon gyi 'jigs pas 'jigs nas me spong bar byed pa</text></item>
<item><p>124a1</p><section>mdo sde</section><text>de bzhin du dge slong 'di yang 'dod chags gyis sreg pa'i 'jigs pas 'jigs nas 'das pa'i nyon mongs pa'i me dga' ba'i 'dod chags sdug bsngal mang po'i mthar thug pa 'byung bar 'gyur ba'i gzugs</text></item>
<item><p>124a2</p><section>mdo sde</section><text>nyams su myong ba de dag dran par mi byed do/ /sems gnas par mi byed do/ /de ltar gang dag 'das pa nyams su myong ba rang dang gzhan rnams kyis nye bar spyad par gyur pa sna tshogs pa rnams la de lta de ltar kun tu</text></item>
<item><p>124a3</p><section>mdo sde</section><text>rtog par mi byed do/ /don du gnyer bar mi byed do/ /gzhan yang lhan cig 'grogs pa rnams dang nye gnas rnams kyang myang bar byed pa na 'gog par byed do/ /rjes su yi rang bar mi byed do/ /lam la rab tu</text></item>
<item><p>124a4</p><section>mdo sde</section><text>'god par byed do/ /'gyur ba med pa'i dge slong mi brkam par 'dod pa la 'chums pa ma yin pa dran pa nye bar gnas pa kun nas nyon mongs pa'i chos rnams dang mi ldan pa legs par sdom par byed pa'i mig gi rnam par</text></item>
<item><p>124a5</p><section>mdo sde</section><text>shes pa gzugs rnams kyis khrid par mi byed do/ /gzhan yang dran pa gnyis pas legs par bzung bar gyur pa ni rna ba gang dag gis sgra rnams thos pas yid 'phrog par byed pa gang glu dang / rol mo'i sgra dang / gad</text></item>
<item><p>124a6</p><section>mdo sde</section><text>mo rnams dang / rtsed mo dang / sngon nye bar longs spyad pa de dag rnams 'dis dran par mi byed/ sems kyis sems par mi byed/ kun tu rtog par mi byed do/ /rkyen las byung ba gzhal du med pa rnams</text></item>
<item><p>124a7</p><section>mdo sde</section><text>kyang rkyen las spong bar byed do/ /ji ltar 'ga' zhig sreg pa'i rkyen gyis 'jigs pas 'jigs nas me yongs su spong bar byed pa de bzhin du dge slong 'di yang rkyen rnams kyis yongs su spong bar byed do/ /gzhan</text></item>
<item><p>124a8</p><section>mdo sde</section><text>rnams kyang rna ba'i rnam par shes pas sgra nyan par byed par gyur pas nye gnas sam/ lhan cig 'grogs pa rnams lam la rab tu 'god par byed do/ /rjes su yi rang bar mi byed do/ /mchog tu dge</text></item>
<item><p>124b1</p><section>mdo sde</section><text>ba'i las kyi mtha' la spyod pa'i dge slong de'i 'dod pa rnams la dad che ba ma yin zhing sgra la brkam pas mi 'khrid do/ /de'i dran pa ni brten par 'gyur ro/ /sgra rnams kyis 'phrogs pa ma yin no/ /dran pa</text></item>
<item><p>124b2</p><section>mdo sde</section><text>gnyis pa dang ldan pa'i dge slong rnams ni brtson 'grus yang dag par brtsams par 'gyur ro/ /shes bzhin dang ldan pa tshangs par spyod pa la goms pa'i tshul khrims la rab tu gnas pa yin no/ /gzhan yang</text></item>
<item><p>124b3</p><section>mdo sde</section><text>dge slong dran pa dang ldan pas sgom par mi byed/ ro myang bar mi byed/ sems kyis rab tu rtogs par mi byed pa rnams ni gang dag 'dis sngon bsnams par gyur pa dri rnams dri zhim pa dang / dri nga ba dang / dman pa</text></item>
<item><p>124b4</p><section>mdo sde</section><text>dang / mchog dang / yul thag nye ba na gnas pa de dag rnams kyang 'dis kun du dran par mi byed do/ /sems la rab tu 'jog par mi byed do/ /rkyen gyis nang gi bdag nyid du son pa rnams kyang yongs su</text></item>
<item><p>124b5</p><section>mdo sde</section><text>spong bar byed do/ /gzhan yang nye bar gnas sam/ lhan cig rgyu ba rnams la yang sna'i rnam par shes pa dri snom du mi 'jug sems kyis rab tu dpyod par mi byed/ gang dang po nyid nas 'dis yid rab tu</text></item>
<item><p>124b6</p><section>mdo sde</section><text>zlog par byed do/ /rjes su yi rang bar mi byed do/ /dge slong de bdag dang gzhan dge ba la spyod par byed pa/ dge ba'i chos dang ldan pa/ dran pa nye bar gnas pa/ zhen pa med par shes bzhin dang ldan pa</text></item>
<item><p>124b7</p><section>mdo sde</section><text>yin no/ /'chums par gyur pas sna 'phrogs par mi 'gyur ro/ /dge slong de ni sdig pa rnams sbyangs par gyur pa yin zhing legs pa'i tshul khrims dang ldan pa dran pa nye bar gzhag pa'o/ /gzhan</text></item>
<item><p>124b8</p><section>mdo sde</section><text>yang dran pas dran par mi byed pa ni gang 'dis sngon myangs par gyur pa de dag rnams te/ yid du 'ong ba rnams dus rab tu chod pa na myangs pa 'am/ dus nye ba na myangs par gyur pa yang rung ste/ de dag rnams 'dis</text></item>
<item><p>125a1</p><section>mdo sde</section><text>myang bar mi byed do/ /kun tu rtog par mi byed do/ /rkyen gyis 'ongs pa rnams kyang me bzhin du yongs su spong ngo / /gzhan yang ros khrid par gyur pa'i nye gnas dang lhan cig 'grogs pa rnams ro</text></item>
<item><p>125a2</p><section>mdo sde</section><text>la 'chums pas kun du drangs par gyur pa rnams kyang rab tu 'gog par byed do/ /rjes su yi rang bar mi byed do/ /'di ni dge slong zhen pa med pa/ dran pa nye bar gnas pa/ shes bzhin dang ldan pa/ sdig pa</text></item>
<item><p>125a3</p><section>mdo sde</section><text>bcom pa/ dge ba'i tshul khrims can/ bdag dang gzhan la phan pa la zhugs pa zhes brjod do/ /gzhan yang dge slong gis dran pa ngan pa rnams sgom par mi byed cing sems rab tu gnas par mi byed pa ni gang reg</text></item>
<item><p>125a4</p><section>mdo sde</section><text>par bya ba de la reg par mi byed do/ /kun nas nyon mongs pa can gyi bde ba yin pa'i phyir mthug pa dang / srab pa dang / 'jam par gyur pa'i dngos po 'di'i chos de rnams yang 'dis ro myong bar yang mi byed do/ /kun du</text></item>
<item><p>125a5</p><section>mdo sde</section><text>rtog par yang mi byed do/ /rkyen gyis byung ba rnams kyang me bzhin du spong bar byed do/ /gzhan rnams la yang de bzhin du spong du 'jug go/ /lus su gtogs pa'i reg byar gyur pa la brkam pas drang bar gyur pa</text></item>
<item><p>125a6</p><section>mdo sde</section><text>rnams la rjes su yi rang bar mi byed do/ /gang 'di la dge slong ro dang reg bya rnams spangs pa shes bzhin dang ldan pa tshul khrims dag pa dang / gtsang ma la spyod pa dge ba'i chos la legs par kun nas gnas pa mya</text></item>
<item><p>125a7</p><section>mdo sde</section><text>ngan las 'das pa'i mthar thug pa zhes brjod do/ /yang dran pa lnga po 'di dag rnams dge slong gis rtag tu bsgom par bya zhing yid la bya'o/ /lnga gang zhe na/ 'di lta ste/ dus dran pa dang / na tshod rnams dran</text></item>
<item><p>125a8</p><section>mdo sde</section><text>pa dang / mya ngan las 'das pa dang / 'gro ba dang gnas pa'o/ /de la ji ltar dge slong gis dus dran pa bsgom par bya na/ 'di na dge slong rtag pa kho nar lus dran pa nye bar gzhag pa sgom par gyur pas</text></item>
<item><p>125b1</p><section>mdo sde</section><text>mi rmongs shing yul gyis mi 'jogs so/ /rnam par nyams par mi byed de/ dge slong dag gis shes par bya ste/ 'di na nyin dang mtshan du yang de bzhin du dge ba rnams so sor rig par bya ste/ mi nyal</text></item>
<item><p>125b2</p><section>mdo sde</section><text>bar dbugs 'jug pa dang 'byung ba la mngon par brtson pa dang ldan pa zhes bya ba gang gi phyir dbugs 'byung ba dang 'jug pa skad cig pa rkyen gyis nges par myong bar 'gyur ba dma' ba dang mtho bar byed pa po 'dis de</text></item>
<item><p>125b3</p><section>mdo sde</section><text>ltar bdag gis gsus pa rgyas par byed pa khams dang / skye mched rnams 'thob pa skad cig la steng du 'gor ba med par byed par gyur ba'i 'dus byas kyi chos 'di dag rnams thams cad ni khams dang /</text></item>
<item><p>125b4</p><section>mdo sde</section><text>phung po dang / skye mched rnams kyis nges par bsdus pa mig btsums pa dang / 'byed par byed pa dang / dbugs 'byung ba zhes bya ba'i tha snyad du bya ba'i rlung rnams gang dag yin pa 'dus byas su gyur pa de dag rnams</text></item>
<item><p>125b5</p><section>mdo sde</section><text>ni 'gag pa 'jig pa rul bar gyur pa yin no/ /gzhan yang de'i rjes su thogs la rkyen gzhan las rab tu 'byung bar 'gyur la skad cig tu yang mi 'gor bar lhan cig tu dbugs rngub par byed pa'i de ltar dge slong 'di</text></item>
<item><p>125b6</p><section>mdo sde</section><text>dus kyi rjes su zhugs pa'i dran pa dang ldan pa des rab tu bsgral bar gyur pa'i yid la byed pa'i bya ba dang ldan par gyur pas bdag nyid kyis so sor rig par byed do/ /khams dang skye mched kyi tshom bur gyur pa'i</text></item>
<item><p>125b7</p><section>mdo sde</section><text>lus 'di ni skad cig gi khog tse las nye bar 'tshe ba dang bcas pa lus 'di thams cad kyis stong pa lta bur gyur pa la ni byed pa po dang / tshor ba po rnams ni yod pa ma yin gyi/ rgyu dang rkyen phan tshun gyi dbang</text></item>
<item><p>125b8</p><section>mdo sde</section><text>gis tha snyad kyi lus 'di kun nas bskyed pas rab tu 'jug par 'gyur ba yin no/ /skad cig dang skad cig la skye zhing 'chi la/ tshor ba po rnams ni yod pa ma yin / rgas par gyur zhing 'chi 'pho</text></item>
<item><p>126a1</p><section>mdo sde</section><text>dang skye ba'i phung po 'ba' zhig tu gyur pa ni 'khor ba'i phung po thams cad yin no/ /de ltar sgom pa'i dge slong dus rnams 'bras bu med pa ma yin par byed pa de ni rab tu dang ba bzhi dang legs par ldan par</text></item>
<item><p>126a2</p><section>mdo sde</section><text>sems kyis sems rab tu dang bas 'di'i bzhin gyi kha dog rab tu dang bar 'gyur ro/ /'di'i dge ba dang mi dge ba'i las rnams kyang rab tu dang bar 'gyur ro/ /'jig rten pha rol tu phan par byed pa po nyid dang /</text></item>
<item><p>126a3</p><section>mdo sde</section><text>mya ngan las 'das pa'i yang mthar thug pa'i dge slong 'di'i tshul khrims la rnam par dpyad nas sbyin pa po dang sbyin bdag gang yin pa rnams kyang mchog gi rab tu rangs pas yid rab tu dang bar 'gyur ro/ /tshul khrims</text></item>
<item><p>126a4</p><section>mdo sde</section><text>dang ldan pa mchog tu dge ba yang dag pa'i don la spyod pa po dge slong rnams ni bzhi po de dag rnams rab tu dang bar 'gyur ro/ /thams cad tu shin tu rab tu dang bas bde bar nyal lo/ /de nyal ba na chos dang ldan zhing chos</text></item>
<item><p>126a5</p><section>mdo sde</section><text>dang rab tu 'brel pa'i rmi lam bzang po mthong bar 'gyur ro/ /de bzhin du de rgyags pa ma yin pa bag dang ldan par rgyu bas chos bdun 'phel bar 'gyur te/ bdun gang zhe na/ 'di lta ste/ dge ba'i chos rnams</text></item>
<item><p>126a6</p><section>mdo sde</section><text>dpyod pa'i dbang du byas pa'i chos kyi spobs pa dang / de dge ba'i las kyi mtha' rnams la spyod pa'i dga' ba dang ldan par 'gyur ro/ /de'i dga' ba yang mngon par 'phel bar 'gyur ro/ /dga' ba rgya che bar</text></item>
<item><p>126a7</p><section>mdo sde</section><text>gyur pa gang gi phyir ming dang gzugs dag phan tshun gyi dbang gis 'phel bar 'gyur ro/ /'phel zhing rgyas pa'i rgyu 'dis lus kyi nad med pa'i lus dang sems dag kyang phan tshun gyi dbang gis bde legs su gyur</text></item>
<item><p>126a8</p><section>mdo sde</section><text>pas yid gzhungs par gyur te/ yid gzhungs pa'i ming ni sngon byas pa'i dge ba'i chos rnams rjes su dran pa yin te/ 'di'i yid gzhungs pa de yang 'phel lo/ /dge ba'i chos rnams la rtag tu</text></item>
<item><p>126b1</p><section>mdo sde</section><text>yang dran pa 'phel lo/ /dge ba'i chos rjes su dran pa rnams 'phel ba bsams nas kyang 'di'i bde ba rnams kyang 'phel lo/ /bde bar gyur pa rnams kyi yang stobs 'phel bar 'gyur ro/ /chos bdun 'phel</text></item>
<item><p>126b2</p><section>mdo sde</section><text>ba rnams ni bde bas mtshan mo 'da' bar byed la nyal ba na yang mtshan mo lus sgom pa dang / sems kyang sgom par 'gyur ro/ /de ltar dus rnams dran pa yin no/ /ji ltar na dge slong nyin mo dang mtshan mo dus dran pa</text></item>
<item><p>126b3</p><section>mdo sde</section><text>dang yang dag par ldan pa yin zhe na/ dge slong dag 'di na dge slong gis mig btsums pa dang phye ba rtogs par byed de skad cig pa'i mig btsums pa dang / lhan cig tu bdag gis dus su gyur pa gang zhig legs</text></item>
<item><p>126b4</p><section>mdo sde</section><text>par rab tu thob pa dang de dang lhan cig 'grogs pa'i sems dang sems las byung ba'i ngo bo de rnams ni dus mi ring ba na zhig cing rul bar 'gyur ba'o/ /de la dus 'di gang dag rim gyis 'gag pa dang skye ba yang yin zhe na/</text></item>
<item><p>126b5</p><section>mdo sde</section><text>rab tu skye ba rnams la yang tshe zad pa sgrub pa yin pa gang gi phyir bdag gi lang tsho rnams ni rgas pas zad par 'gyur ro/ /gang skye bo thams cad kyis kyang bzlog par bya ba'i thabs med pa'i 'chi bdag gson pa thams</text></item>
<item><p>126b6</p><section>mdo sde</section><text>cad rab tu 'joms par byed pas shin tu myur zhing mgyogs par 'bab pas srid pa gzhan du bdag 'gag par 'gyur ro/ /bdag bag chags su gyur pa thams cad kyi gson pa 'di ni shin tu myur bar 'jug pa'i</text></item>
<item><p>126b7</p><section>mdo sde</section><text>phyir na rgyu med par mchi ma 'byung ngo / /dper na mar me gnas par gyur pa'i mes snum rnams 'thung bar byed do/ /de kho na bzhin du zhen pa'i rang bzhin du gyur pa'i bdag rnams kyis kyang snum</text></item>
<item><p>126b8</p><section>mdo sde</section><text>'dra ba'i tshe 'thung bar byed pa 'di dge slong dag gis bsam par bya'o/ /nges par legs pa la rab tu brtson par bya'o/ /de ltar yang nang gi bdag nyid dngos po 'di rnams ni rab tu nyams par byed</text></item>
<item><p>127a1</p><section>mdo sde</section><text>pa'i chos bzhis zad par byed pa yin pa de bzhin du phyi rol gyi 'dus byas kyi dngos po rnams thams cad kyang bzhis 'joms par byed de/ ri dang / nags dang / chu klung dang / grong khyer dang /</text></item>
<item><p>127a2</p><section>mdo sde</section><text>grong dang / grong rdal dang / sman gyi ljongs dang / bskyed mos tshal rnams mi'i 'gro bas bsdus pa rnams dang / lha'i 'jig rten gyi yang ste/ 'jom zhing zad par 'gyur ro/ /nags dang / nye ba'i</text></item>
<item><p>127a3</p><section>mdo sde</section><text>nags dang / rdzing bu dang / ljon shing gi nags rnams kyang lha rnams thams cad bag med par spyod pas nyams shing nyams par yang 'gyur ro/ /de dag rnams thams cad med pas yang dang yang du</text></item>
<item><p>127a4</p><section>mdo sde</section><text>dmyal ba dang / yi dgas dang / dud 'gro rnams su skye'o/ /'jig rten 'di dag thams cad rang gi las la longs spyod pa rnam pa du mar kun du gnas pa med pa rnams la g.yeng ba med pa'i blos lta</text></item>
<item><p>127a5</p><section>mdo sde</section><text>bar byed do/ /gcig tu nges pa'i blos dran pa brtan pa rnam par ma g.yengs pa'i dran pa dang ldan pa cig tu de kho na nyid la blta bar gyur pas rtogs nas gzhan yang dus de nyid la so sor dran pa dang shes</text></item>
<item><p>127a6</p><section>mdo sde</section><text>bzhin dang ldan pa yin te/ dge slong de ni ci lta bu'i spyod lam gyis gnas pa'i rab tu byas pa dang / sdom pa la gnas pa'i dbang du byas pa dang / ji lta ba bzhin du dri ma las ldang ba'i dus ni 'di yin no/ /</text></item>
<item><p>127a7</p><section>mdo sde</section><text>bsam gtan gyi gnas pas nye bar 'phel bar bya ba'i dus ni 'di yin no/ /nye bar bcag pa'i dbang du byas pa'i dus ni 'di yin no/ /bla ma'i dus ni 'di yin no/ /bdag gi zas kyi dus ni 'di yin no/ /</text></item>
<item><p>127a8</p><section>mdo sde</section><text>bdag gi chos gos bsdu zhing byi dor bya ba'i dus ni 'di yin no/ /bdag sbyin pa po dang sbyin bdag rnams kyi drung du song la chos bstan pa'i dbang du bya ba'i dus ni 'di yin no/ /de las bdag phyir 'gro</text></item>
<item><p>127b1</p><section>mdo sde</section><text>bar bya ba'i dus ni 'di yin no/ /dge slong des dus thams cad nyid du dus kyi rjes su rtogs pa'i dran pa yin no/ /de ltar na dge slong dus kyi rjes su zhugs pa'i dran pa can yin no/ /gzhan yang ji ltar na tshod</text></item>
<item><p>127b2</p><section>mdo sde</section><text>dran pa yin na ni 'di na dge slong dag dge slong bdag nyid kyi ji srid mngal nas bzung nas na tshod kyi rjes su 'brel ba rnams dran par byed do/ /lus kyi na tshod rnams kyang gang gi phyir skad cig pa nyid yin te/ nur nur</text></item>
<item><p>127b3</p><section>mdo sde</section><text>po dang / ltar ltar po dang / mkhrang 'gyur dang / gor gor po dang / gong po dang / yan lag dang nying lag 'gyus pa rnams dang / byis pa dang / gzhon nu dang / bar ma dang / rgas par gyur pa la sogs pa lus</text></item>
<item><p>127b4</p><section>mdo sde</section><text>kyi na tshod snga phyi'i rim pa rnams shin tu myur zhing gar yang gnas pa med pa'i lus skad cig pa 'di la lta bar byed do/ /byis pa'i skye bo bag med pas nye bar bcom pa rnam par rtog pa'i rgyas bcus pa srid pa'i</text></item>
<item><p>127b5</p><section>mdo sde</section><text>chu bos khyer ba 'di dag rnams kyis ni so sor rig pa yang ma yin la skal ba 'thun pa'i rigs gzhan rnams nas 'chi 'phos nas las kyi lcags sgrog gis rgyud kun tu bcings shing slar yang skye ba gzhan gang</text></item>
<item><p>127b6</p><section>mdo sde</section><text>yang rung ba gcig du skye bar 'gyur ro/ /gzhan yang de rang gi las kyis nye bar 'gro bar gyur pas lus dang sems kyi rgyud kyi rjes su 'brel ba'i nur nur po dang / ltar ltar po dang / mkhrang 'gyur dang /</text></item>
<item><p>127b7</p><section>mdo sde</section><text>gor gor po dang / sha'i gong bu dang yan lag dang nying lag dang ldan par mi'i 'gro bar skye bar 'gyur bas byis pa dang / gzhon nu bdo ba dang / bar ma na gnas pa'i gnas skabs de dag nyid rim gyis 'chi</text></item>
<item><p>127b8</p><section>mdo sde</section><text>ba'i mthar thug par 'gyur ro/ /gcig ji ltar de bzhin du 'dod pa'i khams pa rnams thams cad kyang so so so sor sngon gyi las kyis kun nas sbrel bas ji ltar rjes su 'thun pa'i lus kyis bsdus</text></item>
<item><p>128a1</p><section>mdo sde</section><text>pa dang / lus dang lhan cig 'grogs pa'i las rnams kyis na tshod dang rjes su 'thun pa'i lugs rnams ni ci nas kyang sems can rnams thams cad la 'gyur ba yin no/ /de lta bu la ni na tshod</text></item>
<item><p>128a2</p><section>mdo sde</section><text>rnams dran pa'i dge slong zhes brjod do/ /gzhan yang dran pa gsum pa dge slong gis bsten par bya zhing bsgom par bya la mthar thug par yang bya'o/ /gang dag ce na/ 'di lta ste/ 'chi 'pho dang skye ba'o/ /</text></item>
<item><p>128a3</p><section>mdo sde</section><text>mtshan mo yang bsgom par bya ste/ sems can 'di dag thams cad ni mthar 'chi bar gyur pa ste/ gson pa rnams kyi mtha' ni 'chi bas mthar thug par byed do/ /khams gsum du skyes pa'i sems can</text></item>
<item><p>128a4</p><section>mdo sde</section><text>rnams thams cad kyang mi rtag pa dang / skye ba dang / 'gag pa'i chos can kun nas 'dus byas pa/ nye bar 'tshe ba dang bcas pa 'dus pa mthar 'bral bar 'gyur bas na lha rnams nas 'chi 'phos nas dmyal ba</text></item>
<item><p>128a5</p><section>mdo sde</section><text>rnams su skye bar 'gyur ro/ /dmyal ba rnams nas 'chi 'phos nas kyang dmyal ba rnams su skye bar 'gyur ba dang / dmyal ba rnams nas 'chi 'phos nas kyang lhar skye ba dang / mi rnams nas shi nas dmyal ba</text></item>
<item><p>128a6</p><section>mdo sde</section><text>dang / yi dgas dang / dud 'gro dang / lha dang / mi rnams su yang skye'o/ /yi dgas rnams nas shi nas dmyal ba dang / yi dgas dang / dud 'gro dang / lha dang / mi rnams su skye'o/ /de ltar na 'og dang / thad ka dang /</text></item>
<item><p>128a7</p><section>mdo sde</section><text>steng gi 'khor ba 'di dag rnams su las kyi rlung gis yongs su 'khor ro/ /rang gi las rnams la longs spyod pas yongs su 'khyam mo/ /'khor ba'i rgya mtsho chen po na yongs su 'khor ro/ /de bzhin du</text></item>
<item><p>128a8</p><section>mdo sde</section><text>des nam nangs pa dang / nub pa dang / nyin mo dang / mtshan mo yang gcig tu 'chi 'pho dang skye ba dran pa gang yin pa sgom par byed do/ /de'i dge slong 'di'i gang dag gson pa'i rgyags par gyur pa gcig tu</text></item>
<item><p>128b1</p><section>mdo sde</section><text>chags par byed pa'i log par yongs su zhen pas byas pa de bsnyungs par gyur pa 'am/ rnam pa thams cad du yang med par 'gyur ro/ /dran pa rnams kyi nang na mchog ni 'di yin te/ 'di ltar 'chi 'pho dang</text></item>
<item><p>128b2</p><section>mdo sde</section><text>skye ba dran pa'o/ /de'i phyir mya ngan las 'das pa'i grong khyer du 'jug par 'dod pa rnams kyis 'di bsten par bya'o/ /yid la bya'o/ /rgyu gang gis sems can 'di dag rnams drin med par 'gyur ba ni rtag pa'i go</text></item>
<item><p>128b3</p><section>mdo sde</section><text>'phang tshol bar byed pa don med do/ /gang gi phyir sred pa'i zhags pas kun du bcings nas 'khor ba na yongs su 'khyam pa rnams kyis rtag pa'i go 'phang 'thob par 'gyur ram/ de nas de'i tshe tshigs su bcad</text></item>
<item><p>128b4</p><section>mdo sde</section><text>pa gsungs pa ji ltar/ srid pa'i 'jigs las rnam grol zhing / /thams cad la yang chags med pas/ /'dod dang bral ba'i brtan pa ni/ /go 'phang mya ngan 'das la gnas/ /srid pa'i skyon du bying ba la/ /</text></item>
<item><p>128b5</p><section>mdo sde</section><text>dka' thub spyod pas dga' ba yi/ /de yi yid rnams ngal sos kyang / /zhi bar 'gyur ba yin nam ci/ /gang gi yid kyang rnam 'khrul bas/ /lus rnams la ni rab tu rgyugs/ /de ni chos kyi lam</text></item>
<item><p>128b6</p><section>mdo sde</section><text>nor bas/ /dmyal bar skye bar 'gyur ba yin/ /bag med pas ni sems dkrugs pas/ /de nyid rjes su mthong ba min/ /bag med pa yang me dang 'dra/ /de phyir 'bad pas yongs su spongs/ /</text></item>
<item><p>128b7</p><section>mdo sde</section><text>bag med pas ni rnam 'joms pa'i/ /skyes bu las kyi skye gnas skyes/ /lam yang rnam brgyad des legs pa/ /thams cad nyid du mi mthong ngo / /bag med yul ni brten pa yis/ /chos</text></item>
<item><p>128b8</p><section>mdo sde</section><text>bcu rnam par nyams pa yin/ /de ni rtag tu bag med pas/ /bsam gtan yang ni rab tu nyams/ /bag med sems can thams cad kyi/ /'ching ba rnams kyi mchog yin no/ /bde ba'i</text></item>
<item><p>129a1</p><section>mdo sde</section><text>go 'phang rtag par yang / /bag yod par ni rab rjod do/ /'khor ba'i 'jigs pa ston pa las/ /gang gi blo ni rmongs med pa/ /de ni ngan song 'jigs grol nas/ /rab zhi legs par gnas</text></item>
<item><p>129a2</p><section>mdo sde</section><text>zhes brjod/ /de ltar 'chi 'pho dang skye ba dran pa ces kyang bsgom par bya'o/ /de bsgoms pa'i phyir rtag tu dga' bar 'gyur ro/ /de 'dus byas kyi dngos po rnams thams cad la 'chi 'pho dang skye ba legs par</text></item>
<item><p>129a3</p><section>mdo sde</section><text>mngon par mthong nas 'khor ba'i sdug bsngal mang po rnams la so sor rtog par byed do/ /gang zhig 'jig rten 'dir rnam pa du mar sgrub par byed pa'i bag med pa de dag rnams kyang ji lta ba bzhin du spong bar byed pa'i</text></item>
<item><p>129a4</p><section>mdo sde</section><text>dge slong de rtag tu yang mi rtag pa la rjes su lta zhing gnas so/ /zad cing 'god pa rjes su lta ba blo dang ldan pa dran pa nye bar gzhag cing yid la byed pa dang ldan pa des ni sdug bsngal rnams mthar byed par nus so/ /</text></item>
<item><p>129a5</p><section>mdo sde</section><text>gzhan yang dge slong gis dran pa bzhi pa yid la bya ba ni 'di lta ste/ phun sum tshogs pa dang rgud pa rnams dran pa yid la byed pa'o/ /'di ltar phun sum tshogs pa dang rgud pa dran pas phun sum tshogs pa dang rgud pa</text></item>
<item><p>129a6</p><section>mdo sde</section><text>yid la byed pa'i dge slong rnams ni rnyed pa dang bkur sti la mngon par dga' bar mi 'gyur ro/ /'dod pa'i dbang du gyur pas sbyin pa po dang sbyin bdag rnams la brten par mi byed do/ /des rgyal po 'am rgyal po'i blon</text></item>
<item><p>129a7</p><section>mdo sde</section><text>po gang yin pa rnams mthong zhing de'i bde ba de dag rnams kyang yang dag par mngon par mthong bar gyur pa de'i tshe yang bde bar sems kyis kun tu 'dzin par mi byed do/ /srid pas mi 'ching ngo / /nyin mor kun tu rtog</text></item>
<item><p>129a8</p><section>mdo sde</section><text>par mi byed cing mtshan mor yang ma yin no/ /shin tu legs par brtag par bya ba'i longs spyod gzhan rnams kyang bdag gir mi byed do/ /gzhan rnams la yang 'thun pa'i sems kyis kun tu lta bar byed do/ /</text></item>
<item><p>129b1</p><section>mdo sde</section><text>'di ltar yang yid kyis sgom par byed de/ ji ltar sems can 'di dag rnams ni rgud pa mthar thug pa 'byung bar 'gyur te/ gang gi phyir phun sum tshogs pa thams cad kyang rgud pa'i mthar thug pa yin pa'i</text></item>
<item><p>129b2</p><section>mdo sde</section><text>phyir ro/ /ji lta ji ltar phun sum tshogs pa shin tu ches lhag par gyur pa de lta de ltar sred pa rnams stobs ches shin tu lhag par 'gyur ba yin no/ /de rnams rab tu nyams par gyur pa las kyang de la mngon par</text></item>
<item><p>129b3</p><section>mdo sde</section><text>zhen pas phyis yang rnam par bral bar byas pa'i rnam pa du ma dang rnam par rtog pa du ma ji snyed kyi yid kyi sdug bsngal rnams skye bar 'gyur te/ de'i dpe rnams kyang bya bar sla ba ma yin no/ /de de ltar gang</text></item>
<item><p>129b4</p><section>mdo sde</section><text>gi tshe phun sum tshogs pa dang rgud pa rnams la legs par mngon par lta bar byed pa de'i tshe lha'i rgyal po rnams kyang 'dod par mi byed na ci yang mi'i rgyal po rnams sam/ 'khor los sgyur ba'i rgyal po rnams 'dod</text></item>
<item><p>129b5</p><section>mdo sde</section><text>par 'gyur ram/ de ci'i phyir zhe na/ de dag rnams la rgud pa'i sdug bsngal rnam pa du ma kun nas mngon par mthong ba'i phyir te/ gzhan yang rgyal po 'am/ rgyal po'i blon po rnams sam/ khyim bdag rnams</text></item>
<item><p>129b6</p><section>mdo sde</section><text>sam/ rgyal rigs rnams dang shin tu stobs dang ldan pa gzhan kyi mchog tu phun sum tshogs pa rnams kyang rung ste/ skyes nas lan cig dang lan cig ma yin par rgud par byed par 'gyur ba yin no/ /</text></item>
<item><p>129b7</p><section>mdo sde</section><text>bu dang / bran po dang / bran mo rnams dang / las byed pa rnams dang / zho shas 'tsho ba rnams dang bral bar 'gyur ro/ /rgud pa'i brel dog tu ltung ba rnams la ni gzhan rnams sngang bar 'gyur ro/ /gzhan rnams</text></item>
<item><p>129b8</p><section>mdo sde</section><text>kyis bsngangs par gyur pa ni lam srang rnams dang bzhi mdo rnams kyi sgo rnams na lag pa dang rkang pa zad nas khrag 'thig par gyur pa gos ral bar gyur pa bkres pa dang / sgom pas gdungs pas skams pa</text></item>
<item><p>130a1</p><section>mdo sde</section><text>skad chad par gyur pas grong khyer nas grong khyer dang / grong nas grong dang / ri nas ri/ yul chung nas yul chung rnams gang dag yin par rnam pa du mar mchog du mi bzad pa'i sdug bsngal gang yin</text></item>
<item><p>130a2</p><section>mdo sde</section><text>pa rnams la nye bar longs spyod par byed do/ /de'i tshe dge slong 'dis legs par mngon par mthong nas yid la byed par gyur pa na shin tu yang yul gyi ngam grog rnam pa du mar lhung ba'i 'khor ba la skyo ba skye'o/ /gzhan</text></item>
<item><p>130a3</p><section>mdo sde</section><text>yang dge slong 'dis mi rnams kyi phun sum tshogs pa rnams rgud pa la lta bar byed pa de'i tshe lha rnams la yang rjes su dpag pa de nyid kyis rjes su dpog par byed do/ /de la re shig mi rnams gang yin pa rnams</text></item>
<item><p>130a4</p><section>mdo sde</section><text>gzhan gyi dbang du gyur pa dang / me dang chu dang / chom rkun dang / rgyal po'i sgo dag nas kyang nye bar 'tshe bar byed pas rgud pa'i gnas skabs rnams na sdug bsngal ba'i 'jigs pa du mar 'gyur ba rnams la lta brjod</text></item>
<item><p>130a5</p><section>mdo sde</section><text>du yang ci yod nas lha rnams sha dang / rus pa dang / chu ser dang bral ba lha'i bde ba phun sum tshogs pa lha rdzas kyi pad ma'i phreng bas kun tu dkris pa lha brgya stong du mas yongs su bskor ba dpe med pa'i yon tan</text></item>
<item><p>130a6</p><section>mdo sde</section><text>rnams phun sum tshogs pa'i bud med kyi 'gro ba rnams kyis yongs su bskor nas rgod pa dang / 'gying ba rtse ba'i bde ba rnams dang ldan pa rnams la lha rdzas kyi bskyed mos tshal dang / rdzing bu dang / ri'i rtse mo rin</text></item>
<item><p>130a7</p><section>mdo sde</section><text>po che sna bdun gyis shin tu 'bar bas nye bar gsal ba rnams la rnga skad yan lag lnga dang ldan pa rtag tu nye bar bsgrags pa dang ldan pas bde bar rgyu ba rnams rin po che bdun dang / ldan pa'i khang bu na 'od kyis gsal</text></item>
<item><p>130a8</p><section>mdo sde</section><text>ba'i lus can rnams shin tu rnam pa du mar dpe med pa'i yul gyi bde ba rnams la rtag par brten par gyur pa rnams phan tshun du gnod pa med cing 'thab pa dang rtsod pa rnam par spangs pa rnams la ni gang dag</text></item>
<item><p>130b1</p><section>mdo sde</section><text>kho na yid kyis bsams pa de dag kho na 'thob par 'gyur ba rnams rnga skad yan lag lnga pas rtag tu bsgrags par gyur pa'i yid bde ba'i lha rnams la yang gang gi tshe rgud pas byas pa'i rgud pa'i sdug bsngal</text></item>
<item><p>130b2</p><section>mdo sde</section><text>rnams 'byung bar 'gyur te/ las zad pa na slar yang dmyal ba dang / yid dgas dang / dud 'gro'i skye ba rnams su skye bar 'gyur ba la mngon du phyogs pa rnams kyis phyir nyid skye ba gzhan du skye bar 'gyur bas byas</text></item>
<item><p>130b3</p><section>mdo sde</section><text>pa'i rnam pa du ma skye ba gzhan so so tha dad pa rnam pa sna tshogs par 'pho bar 'gyur ba rnams gang gi tshe 'chi 'pho ba na mthong ngo / /de la gang gi phyir dmyal ba rnams su skye bar 'gyur na ni de'i tshe dmyal ba rnams na rab kyi</text></item>
<item><p>130b4</p><section>mdo sde</section><text>shugs kyis 'bar bas 'khrigs pa dang / bkres pa dang skom pas byas pa'i sdug bsngal rnams la dpe med pa'i zer zug dang ldan pa'i dmyal ba yang sos dang / thig nag dang / bsdus 'joms dang ngu 'bod dang /</text></item>
<item><p>130b5</p><section>mdo sde</section><text>ngu 'bod chen po dang / tsha ba dang / rab tu tsha ba dang ste/ mnar med pa spangs pa'i dmyal ba chen po bdun po rnams su ji ltar las byas pa bzhin bdag nyid rab tu ltung bar 'gyur ba mthong ngo / /de'i tshe rnam par</text></item>
<item><p>130b6</p><section>mdo sde</section><text>'bral bas byas pa gang yin pa'i sdug bsngal chen po de dag rnams mngon par mthong nas/ lus dang yid gang yin pa'i sdug bsngal skye bar 'gyur ro/ /'di bshad par sla ba yang ma yin no/ /dran pa 'di</text></item>
<item><p>130b7</p><section>mdo sde</section><text>dag rnams ni 'dir dge slong gis lan cig ma yin zhing lan cig ma yin par dang nyin dang mtshan du yang bsgom par bya'o/ /gzhan yang dge slong de lha dang mi rnams kyi phun sum tshogs pa de nyid kyis byas pa'i dran</text></item>
<item><p>130b8</p><section>mdo sde</section><text>pa rjes su sgom par byed de/ 'gro ba gsum po rnams la ni rgud pa kho na yin gyi/ dmyal ba rnams dang / yi dgas rnams dang / dud 'gro'i 'gro ba rnams la gang la phun sum chags pa 'byung bar 'gyur/ lha dang mi</text></item>
<item><p>131a1</p><section>mdo sde</section><text>rnams la ni bde ba'i rjes su 'thun pa'i tha snyad du bya ba cung zad tsam yod kyang 'thag pa'i snal ma 'chugs dang 'dra bar rang dbang med pa phun sum tshogs pa rgud par byed pa yin no/ /mi rnams kyi lnga gang zhe</text></item>
<item><p>131a2</p><section>mdo sde</section><text>na/ 'di lta ste/ gang gi tshe mig gis gzugs yid du 'ong ba 'thun pa sdug pa mngon par mthong nas zhen par lta'o/ /de'i tshe ro myang bar byed do/ /'dod par byed do/ /bde ba'i skal ba can du 'gyur ro/ /yang gang</text></item>
<item><p>131a3</p><section>mdo sde</section><text>gi tshe de las bzlog pa gzhan mi phan pa mi mthun pa yid du mi 'ong ba rnams mthong na de'i tshe de nyid la 'dod chags dang bral lo/ /sdug bsngal bar 'gyur te/ de dag rnams dbang po gcig gi dbang du byas pa'i phun sum</text></item>
<item><p>131a4</p><section>mdo sde</section><text>tshogs pa dang rgud pa yin no/ /gzhan yang dge slong de nyid rgud pa dang phun sum tshogs pa gzhan dran pa la rjes su 'brel bar byed de/ gang zhe na/ 'di lta ste/ rna bas dga' ba 'thun pa yid du 'ong ba rjes su 'thun</text></item>
<item><p>131a5</p><section>mdo sde</section><text>pa rab tu dga' bar byed pa'i sgra rnams rna bas thos na yid rab tu rangs pa skyed par byed pa de ni 'di'i phun sum tshogs pa yin no/ /yang gang gi tshe tha dad par gyur pa'i rkyen gzhan gyis sgra de nyid nyan par byed pa na mi 'dod pa</text></item>
<item><p>131a6</p><section>mdo sde</section><text>mi sdug pa yid du mi 'ong bar gyur pa de'i tshe 'di'i yid mi bde ba skyed par 'gyur te/ rjes su mi mthun pa sems la mi phan pa de ni 'di'i rgud pa yin no/ /gzhan yang dge slong de gang gi tshe me tog gi tshogs rnams</text></item>
<item><p>131a7</p><section>mdo sde</section><text>dang phye ma'i sbyor bar byas pa'i dri rnams dang gzhan yang rnam pa sna tshogs pa'i dri yid kyi rjes su 'thun pa'i dri rnams snoM par byed do/ /de'i tshe rgyu de dag rnams kyis 'di la dga' ba dang lhan cig 'grogs pa'i yid</text></item>
<item><p>131a8</p><section>mdo sde</section><text>bde ba skye bar 'gyur ro/ /gzhan yang gang gi tshe dge slong de nyid gang shin tu bstan pa'i dran pa de dag kho nas rjes su 'brel par byed de/ gzhan yang ji ltar gang gi tshe mi de dag rnams nyid sna de nyid kyis dri rnam pa du</text></item>
<item><p>131b1</p><section>mdo sde</section><text>ma snom par byed de/ brnags pa rnams dang / yid kyi rjes su mi mthun pa mi gtsang ba'i rigs mang por gyur pa'i dri mi zhim pa rnams snom par byed pa na/ de'i tshe 'di yid mi bde ba skye bar 'gyur ro/ /de ni 'di'i</text></item>
<item><p>131b2</p><section>mdo sde</section><text>rgud pa yin no/ /gzhan yang dge slong de nyid rnam pa gzhan gyis kyang mi'i 'jig rten de nyid kyi phun sum tshogs pa dang rgud pa la dran pa rjes su 'brel par byed de/ gang gi tshe mi'i 'jig rten pa rnams lces ro</text></item>
<item><p>131b3</p><section>mdo sde</section><text>rnams ji ltar myang bar byed pa yin na/ /'thun pa'i yid du 'ong ba bsams pa'i rjes su 'thun pa'i tshim par byas pas yongs su smin pa na bde bar byed pa tshe dang / stobs dang / mdog dang / bde ba rnams sna tshogs</text></item>
<item><p>131b4</p><section>mdo sde</section><text>par rab tu rgyas pas byed pa de'i tshe yid bde ba 'byung bar 'gyur ro/ /de ni 'di'i phun sum tshogs pa yin no/ /de bzhin du gang gi tshe lus kyis kyang reg bya rnams la reg par byed pa ni 'thun pa yid du 'ong ba grang ba'i</text></item>
<item><p>131b5</p><section>mdo sde</section><text>dus su dro ba rnams la yang rgud pa dran pa rjes su 'brel bar byed la dro ba'i dus rnams su ni bsil ba ste/ ji ltar yid kyi rjes su 'thun par byed pa de ni mi rnams su gyur pa'i mi'i 'jig rten pa rnams kyi phun sum tshogs</text></item>
<item><p>131b6</p><section>mdo sde</section><text>pa yin no/ /yang gzhan gang dag gi tshe na rgyu gzhan dag dang rkyen gzhan rnams kyis lus de nyid la yang re bya de nyid kyang mi 'dod par 'gyur te/ yul gzhan rnams kyi dbang gis kyang mi 'dod par 'gyur ro/ /gzhan yang</text></item>
<item><p>131b7</p><section>mdo sde</section><text>yul rnams dang dbang po dang phrad pa las skyes pa de'i rnam par rtog pa brtan pos byas pa lan cig ma yin zhing phogs cig ma yin par rab tu 'phel bar gyur pas sred pa'i mes bsregs par gyur pa rnams gang yin</text></item>
<item><p>131b8</p><section>mdo sde</section><text>pa ni rang bzhin gyis 'jig rten pa rnams thams cad chags pa yin no/ /ji lta bu'i bde ba rnams dang ldan pa'i 'jig rten pa yul rnams la sred pas chags pa'i blo can de dag rnams kyi rgud pa dang rjes su 'brel</text></item>
<item><p>132a1</p><section>mdo sde</section><text>pa'i dran pas rnam par dpyod pa byed do/ /mchog tu dge bar gyur pa'i dge slong des 'dod pa na spyod pa'i lha drug po rnams kyi rgud pa rnams mthong ste/ de la rgyal chen bzhi'i rigs kyi lha rnams la ni rgud pa rnam pa</text></item>
<item><p>132a2</p><section>mdo sde</section><text>bcu gnyis yin no/ /'di lta ste/ lha dang lha ma yin rnams kyis 'tha' mo'i dus na bang nyams pa dang lha ma yin gyis brgyab pas lhan cig kho nar 'gyel ba dang / rgya mtshor lhung ba dang / go cha rnams lhung ba dang / chags pa</text></item>
<item><p>132a3</p><section>mdo sde</section><text>rnams dang lhan cig kho nar 'byed pa dang chags shing tsha ba rnams dang lhan cig du mgo rgyan lhung ba dang / sgra gcan mthong bas brgyal ba dang 'chi 'pho ba'i dus na tshad dang dbyibs dang rgyan rnams dang ldan pa'i lha'i bu mo de dag rnams</text></item>
<item><p>132a4</p><section>mdo sde</section><text>phyir gsar du skyes pa'i drung du song nas rtsod mo chen po rtsed mo tshad med pa byed par gyur nas yongs su spangs pa dang / rtsed mo'i dus na de rang gi las dang 'thun pa'i dman par 'gyur ba dang / rtsed mo'i dus na dud 'gror skyes</text></item>
<item><p>132a5</p><section>mdo sde</section><text>pa'i las byas kyang smod par byed pa dang / pad ma rnams la bsdad pa dang reg pa kho nas nyams te rang gi las dang 'thun par 'gyur ba dang / rgyan rnams dang gzhan ches gtso bor gyur pa dag gi rgyan rnams mngon par</text></item>
<item><p>132a6</p><section>mdo sde</section><text>mthong nas ngo tsha ba dang ste/ rgud pa rnam pa bcu gnyis po de dag ni rgyal chen bzhi'i ris kyi lha rnams kyi yin no/ /dge legs su rjes su spyod pa'i dge slong 'dis mtho ris kyi bde ba la ma 'chums pa dri ma med pa'i blos</text></item>
<item><p>132a7</p><section>mdo sde</section><text>de dag rnams la kun nas lta bar byed do/ /des mthong nas kyang gshe zhing mtho ris kyi bde ba rnams la smod par yang byed de/ gang dag mtho ris 'dod pas tshangs par spyod pa de dag rnams kyi tshangs par spyod pa ni mi</text></item>
<item><p>132a8</p><section>mdo sde</section><text>tshangs par spyod pa'i don du spyod pa yin no/ /de rnams la yang 'phya bar byed cing skyug bro bar lta'o/ /de ci'i phyir zhe na/ rang dbang med pa yin pa'i phyir ro/ /gzhan yang dge slong de nyid sum bcu rtsa gsum</text></item>
<item><p>132b1</p><section>mdo sde</section><text>pa'i lha rnams kyi rgud pa la kun tu lta bar byed do/ /des sum bcu rtsa gsum pa'i lha rnams kyi rgud pa brgyad po mthong ba la 'di lta ste/ lha dang lha ma yin rnams kyi rtsod pas go cha rnams med par 'gyur</text></item>
<item><p>132b2</p><section>mdo sde</section><text>ba dang / gang gi tshe rabs brtan gyi gshul nas ltung ba dang / mi gtsang bas rjes su 'brel ba'i dus su 'jug ngos rnams mi mthong ba dang / mthong bas sems stobs 'chor ba dang / zas dang rtsed mo dag la</text></item>
<item><p>132b3</p><section>mdo sde</section><text>'jug pa'i dus su kha dog dang gzugs dang stobs kyi ngo bo rnams zhan pa dang / sgra dang reg bya dang ro dang gzugs dang dri rnams la yang mi mnyam par brgya byin yongs su shes pa dang / 'chi 'pho ba'i dus na bud</text></item>
<item><p>132b4</p><section>mdo sde</section><text>med rnams 'phos par 'gyur ba dang / rtsed mo'i ltad mo khang bu rnams kyi bang bul bar gyur pa rnams so/ /rgud pa brgyad po 'di dag rnams ni sum cu rtsa gsum pa rnams kyi yin no/ /'thab bral ba rnams</text></item>
<item><p>132b5</p><section>mdo sde</section><text>kyi rgud pa rnams ni 'di lta ste/ bud med rnams kyis shes par 'gyur bas zas kyi dus na ngo tsha bar 'gyur ro/ /de'i las rnams nyung ba yin pa'i phyir na lha 'di la lha gzhan rnams kyis g.yog gi bya ba mi byed de/</text></item>
<item><p>132b6</p><section>mdo sde</section><text>dper na lha gzhan la lha gzhan dag rnams kyis spyod par byed cing rgyal por yang byed par 'gyur ro/ /mu su lun d+ha'i chos ston pa'i dus na shin tu 'jigs par 'gyur ba ni mthar thug pa'i rgud pa yin no/ /las</text></item>
<item><p>132b7</p><section>mdo sde</section><text>rnams dman pa yin pa'i phyir na 'od rnams 'joms par 'gyur te/ lha gzhan dge ba'i las kyi mtha' la spyod pa rnams kyi 'od kyis 'di zil kyis gnon par 'gyur te/ de 'joms pa yang mi'i 'jig rten na nyi</text></item>
<item><p>132b8</p><section>mdo sde</section><text>mas gza' dang skar ma dang rgyu skar rnams bzhin no/ /las dman pa yin pa'i phyir na stan la nye bar 'dug pa'i rin po che rnams gzhan nyid du nye bar 'gyur te/ gang gi tshe dge ba'i las kyi mtha' la spyad pa'i</text></item>
<item><p>133a1</p><section>mdo sde</section><text>lha rnams 'dug par 'gyur ba na/ de'i tshe lha de'i stan rnams dngul gyi rang bzhin du gyur pa ni las rnams sna tshogs pa'i phyir ro/ /de dag rnams ni 'di'i rgud pa yin te 'di'i tshad kyang chung bar 'gyur ro/ /</text></item>
<item><p>133a2</p><section>mdo sde</section><text>rgud pa drug po de dag rnams ni 'thab bral ba'i yin no/ /dga' ldan pa rnams la ni rgud pa bzhi yod de/ 'di ltar ngang pa'i sgra kun nas sgrogs pa mnyan par 'os pa'i dam pa'i chos sgrogs pa nyan par byed pa'i rgyus</text></item>
<item><p>133a3</p><section>mdo sde</section><text>dga' ldan pa rnams kyis thos na mi dga' ba med pa nam mkha' la 'gro ba'i rgyal po ngang pas rang gi gzugs 'dod pa bzhin du bsgyur bas rin po che bdun gyis shin du 'bar ba'i cha byad kyis gzugs dpe med pa 'dzin</text></item>
<item><p>133a4</p><section>mdo sde</section><text>pa'i gzugs kyis dpag tshad lnga stong du rang gi lus rnam par bsrings pa'i 'od kha dog sna tshogs pa rnams kyis dga' ldan kun tu snang bar byas par gyur zhing mchog du ngo mtshar bar gyur pa'i skad kyis lha de dag</text></item>
<item><p>133a5</p><section>mdo sde</section><text>rnams la nyi ma re re bzhin du 'gro bar byed pas nam mkha' la bgrod pa'i rgyal po ngang pa byang chub sems dpa' des tshigs su bcad pa brjod pa ji ltar/ gang phyir bsod nams rnams ni zad/ /tshe yang myur</text></item>
<item><p>133a6</p><section>mdo sde</section><text>bar 'gro ba yin/ /dga' ldan gyi ni dbang phyug gis/ /chos legs bsdu la 'bad par gyis/ /gang yang chos ni yongs btang nas/ /rgyags pas mchog tu nyer bcom pa/ /bsod nams sogs pa ma yin te/</text></item>
<item><p>133a7</p><section>mdo sde</section><text>de ni phyi nas gdung bar 'gyur/ /ji srid du ni rgas dang nad/ /'chi bdag bcas te ma 'ongs pa/ /de srid du ni bsod nams kyis/ /phyi nas 'gyod par gyur ta re/ /bsod nams kun nas ma bsdus dang / /bag med</text></item>
<item><p>133a8</p><section>mdo sde</section><text>pas kyang nyer bcom pa/ /dmyal ba'i rgyu yi sdug bsngal la/ /bag med pa ni bzhad gad byed/ /gson pa'i don des ci zhig bya/ /longs spyod kyis ci gnyen gyis ci/ /dbang po tshang ba de rnyed nas/ /gang zhig</text></item>
<item><p>133b1</p><section>mdo sde</section><text>chos la rtag mi dga'/ /chos ni legs par bsdu ba'i yid/ /nyi ma re re bzhin du bya/ /sdig pa rnams ni rnam spangs dang / /bzang po rnams dang phrad par bya/ /ye shes mtshon cha rnon po yis/ /rgyan rgyun gdul dka'</text></item>
<item><p>133b2</p><section>mdo sde</section><text>bcad par gyis/ /skyon gyi phung po gzhom bya zhing / /skyon gyi lam ni bcad par gyis/ /shes dang tshul khrims dka' thub spel/ /'dod pa dang bral spro ba spangs/ /de nyid lam ni rnam ston po/ /zhi ba rtag tu bsten par</text></item>
<item><p>133b3</p><section>mdo sde</section><text>bya/ /tshul khrims gang gis lha skye ba/ /'thob pa'i 'bras la rmongs pa yis/ /bsod nams sog par mi byed cing / /srid pa'i mtha' ni zlog mi byed/ /ye shes rtsol la mngon dga' gang / /tshul khrims rin</text></item>
<item><p>133b4</p><section>mdo sde</section><text>po che yis brgyan/ /'dod chags kyis ni gang 'jigs pa/ /lha rnams lhar ni 'dod pa yin/ /gang zhig rtag tu chos la dga'/ /lha rnams rtag tu de phyag 'tshal/ /gang yang de las phyin ci log /de dag thams</text></item>
<item><p>133b5</p><section>mdo sde</section><text>cad nyams par 'gyur/ /chos kyi zab pa 'di rnyed nas/ /pha rol mchog tu sgrol ba che/ /gang zhig legs par zam mi rgal/ /de ni srid pa las mi grol/ /nyon mongs shing ni ma lus pa/ /ye shes me yis</text></item>
<item><p>133b6</p><section>mdo sde</section><text>mi sreg pa/ /ci'i don nyon mongs yul gyi ni/ /dra bas mi rnams bsdams phyir ro/ /mthug po'i rang bzhin mig sprin tshogs/ /rab tu ye shes mig sbyong zhing / /de las sgrol ba rdzogs sangs rgyas/ /</text></item>
<item><p>133b7</p><section>mdo sde</section><text>gsung gi rang bzhin sman gyi zas/ /dam chos dmag gi dpon gyis ni/ /'dod chags dmag ni nges par 'joms/ /dge mnga' shin tu bsgrags pas te/ /de ni rab tu 'bad pas mnyan/ /phyin ci log ni rnam</text></item>
<item><p>133b8</p><section>mdo sde</section><text>pa bzhi/ /des kyang de srid nyi du glu/ /de bzhin 'jig rten chos brgyad kyang / /skye dgu ma lus 'joms par byed/ /srid dra mi bzad chu bo ni/ /rnam rtog brgya phrag rgal bar dka'/ /shes pa'i zam pa</text></item>
<item><p>134a1</p><section>mdo sde</section><text>legs zhon nas/ /thub rnams zhi bar rgal ba yin/ /'dod pas kun tu rmongs pa'i yid/ /lha gang 'dod pa sten pa rnams/ /rtag par yang ni gnas lnga ru/ /de dag rnams la grol ba med/ /lan cig min</text></item>
<item><p>134a2</p><section>mdo sde</section><text>par thob nyams pa'i/ /kim pa ka dang dug dang mtshon/ /me dang mtshungs pa'i sdug bsngal rgyu/ /'dod pa glog 'dra ci zhig bya/ /ji lta ji ltar bsten byas pa/ /de lta de ltar rab tu 'phel/ /ngoms med byed phyir de dag</text></item>
<item><p>134a3</p><section>mdo sde</section><text>ni/ /sreg pa'i rgyu yi me bzhin no/ /sreg skyon 'jigs pas nges brgyal ba'i/ /lha gang bde ba 'dod pa rnams/ /'di las bde ba kun 'byung gis/ /'dod pa mi dge rnam spang gyis/ /skye bo rmongs pa chags gyur</text></item>
<item><p>134a4</p><section>mdo sde</section><text>zhing / /'ching ba 'ang dam por bsdams nas ni/ /tsab hral can ni gzhan du 'gro/ /'dod pa glog gi yon tan bzhin/ /gang zhig 'dod chags sred pa yis/ /gong nas gong du 'dod pa sten/ /de ni 'dod chags</text></item>
<item><p>134a5</p><section>mdo sde</section><text>mes bsregs nas/ /bsregs bzhin bsregs pa 'thob par 'gyur/ /lha gang 'dod pa sten byed rnams/ /de dag gang phyir shin du rmongs/ /med par bya phyir 'jug byed pa/ /gang de bde nas bde ba yin/ /myang</text></item>
<item><p>134a6</p><section>mdo sde</section><text>'das 'dod ldan rnams la med/ /grol med bde ba ci la yod/ /de phyir 'dod pa bsten mi bya/ /'dod dang sdug bsngal mnyam du byung / /yul gyi chags pa sten pa rnams/ /dbang po rnams kyang ngoms pa med/ /</text></item>
<item><p>134a7</p><section>mdo sde</section><text>thams cad du ni legs 'phel ba'i/ /ngoms med bde ba 'ang ga la yod/ /de phyir yid byung 'jigs bcas pa'i/ /'khor ba'i sdug bsngal rgya mtsho las/ /'dod pa'i sred pa mi bzad pa/ /yongs su spongs</text></item>
<item><p>134a8</p><section>mdo sde</section><text>shig sdig can de/ /ri yi tshogs ni de dag gi/ /dga' ba'i ljon shing rnam sna tshogs/ /de dag la yang yongs brten nas/ /'dod rnams skye 'jig sgom par byed/ /shes pa'i bden pa bzhi po ni/ /</text></item>
<item><p>134b1</p><section>mdo sde</section><text>de dag mkhas pas rab legs mthong / /bsam pa med ldan skye dang rga ba'i 'jigs pa las/ /rab tu grol ba mchog tu zhi ba dang ldan pa/ /bsam pa med ldan gang yang rnam par rmongs pa'i blo/ /'dod pa la</text></item>
<item><p>134b2</p><section>mdo sde</section><text>chags srid pa'i longs spyod dag gis bcings/ /de ni 'dod pa'i rang bzhin 'ching rnams las ma grol/ /skye dang rga ba'i 'jigs pa rnams las 'grol ba min/ /gang gi sdug bsngal rgya che 'di ni rnam bsams</text></item>
<item><p>134b3</p><section>mdo sde</section><text>nas/ /srid pa'i rgya mtsho las ni skyo bar mi 'gyur ba/ /de ni 'dod pa'i dug gi mda' yi shugs kyis rmongs/ /sdug bsngal gyi ni gnas skabs dmyal ba 'thob par 'gyur/ /thog ma tha ma'i 'dod pa'i bde</text></item>
<item><p>134b4</p><section>mdo sde</section><text>ba rnams kyang spongs/ /byis rnams ci phyir 'dod pa'i longs spyod rnams la dga'/ /shin tu mi bzad 'jigs pa de dag rnams kyang ni/ /'chi bdag 'bar bas gsal bar ma 'ongs mi shes pa/ /gson</text></item>
<item><p>134b5</p><section>mdo sde</section><text>pa 'di dag 'dis ni 'joms par byed pa yi/ /ji srid 'chi bdag 'jig rten thams cad mi 'joms pa/ /de srid du ni phan dang skyid dang bde ba dang / /mya ngan med kyis de dag skyes bu rnams kyis byos/ /chud</text></item>
<item><p>134b6</p><section>mdo sde</section><text>gzon kun gdung byed pa po/ /'dod pa'i skye gnas kun thob pa/ /rnam dur rmongs pas de lta na 'ang / /'dod pa'i spyod pa tshim par byed/ /de ltar nam mkha' lding gi rgyal po ngang pas 'gro bar yang byed pa dang /</text></item>
<item><p>134b7</p><section>mdo sde</section><text>rjes su ston par yang byed do/ /lha gang dag bag med par gyur pas chos sgrogs pa rnams la ched char byas nas nyan par mi byed pa dang / gang yang dam pa'i chos nyan pa las ched cher byed pa de dag rnams</text></item>
<item><p>134b8</p><section>mdo sde</section><text>nyid la lhan cig tu ngang pa des rjes su bstan pa'i tshigs su bcad pa de dag rnams sgrogs pa yin te/ de rnams dam pa'i chos nyan pa la gus pa legs par skyes nas rangs par gyur pas gang na thos na mi</text></item>
<item><p>135a1</p><section>mdo sde</section><text>dga' ba med pa zhes bya ba'i sa yod pa der nye bar legs par 'gro bar byed la/ dam pa'i chos nyan pa la gus pa skyed pa'i yid can gyi lha de dag rnams rgyug par byed pa na/ khang bu'i</text></item>
<item><p>135a2</p><section>mdo sde</section><text>phyi bzhin gyis lam rnams su yon tan stong phrag brgyas yang de dag rnams kyi 'od zer rnams rab tu dang bar 'gyur ro/ /rgyug pa de dag rnams las gzhan pa'i lha bag med pas rnam par rgyu ba de dag rnams kyi</text></item>
<item><p>135a3</p><section>mdo sde</section><text>gzi brjid rnams ni dman par 'gyur ro/ /'di rnams ni nye bar bcom par 'gyur ro/ /de'i mthu stobs rnams kyang nye bar bcom par 'gyur ro/ /de la 'di dag rnams ni lha gang dag gi mthong ba'i chos kyi 'bras</text></item>
<item><p>135a4</p><section>mdo sde</section><text>bu yin no/ /'dod pa la mngon par dga' ba'i lha gang dag yin pa de dag rnams yang mdog dang / gzugs dang / cha byad dang / rgyan dman par 'gyur ro/ /de dag ni dga' ldan pa 'di rnams kyi rgud pa dang po</text></item>
<item><p>135a5</p><section>mdo sde</section><text>yin no/ /gzhan yang dga' ldan gyi lha rnams kyi rgud pa gnyis pa yod de nye bar longs spyod pas bsdus pa dang / dam pa'i chos nyan pa'i dbang du byas nas brgya stong bye ba phrag du ma'i 'khor rnams byang chub</text></item>
<item><p>135a6</p><section>mdo sde</section><text>sems dpa' lnga brgyas rnam par brgyan pa la gang yang dga' ldan gyi mnga' bdag nye bar zhi bas dam pa'i chos ston par byed do/ /'di lta ste/ ma rig pa'i rkyen gyis 'du byed rnams zhes bya ba rgyas par ro/ /</text></item>
<item><p>135a7</p><section>mdo sde</section><text>dam pa'i chos de dag thos nas kyang lha gang dag yid legs par gtod pa dang rab tu dang ba'i yid kyis nyan par byed pa de dag rnams kyi gzi brjid dang / cha byad dang / rgyan dang / gzugs de dag rnams brgya stong 'gyur du</text></item>
<item><p>135a8</p><section>mdo sde</section><text>shin du lhag par 'phel bar 'gyur ro/ /gang yang sems kyis rko trog tu gyur pa glog dang zo chun ltar kun du 'khor ba de dag rnams ni sred pa'i yul gyi dbang gis kun du khrid par gyur pa de dag rnams kyi gzi brjid de</text></item>
<item><p>135b1</p><section>mdo sde</section><text>dag dang / cha byad dang / rgyan dang / gzugs kyang zil gyis gnon par 'gyur te/ 'di ni rgud pa gnyis pa yin no/ /rtsed mo byed pa'i lha rnams kyi gzhan yang ltung ba gsum pa yod de/ lha de dag rnams nyid las</text></item>
<item><p>135b2</p><section>mdo sde</section><text>lha gang dag nyan pa la gus pa'i yid can rnams kyis chos kyi mtshan nyid rnams ji lta ba bzhin du rtogs par 'gyur ba de'i dus na yid de la song bar gyur pa de dag rnams kyi 'od kun tu gang ba dang phyir zhing ches lhag par gyur pas</text></item>
<item><p>135b3</p><section>mdo sde</section><text>mngon par zil gyis gnon par byed do/ /lhag ma rnams kyis ni de bzhin du mngon par rgyas par mi 'gyur ro/ /ci ltar lha de dag rnams chos kyi mtshan nyid rtogs par byed pa'i dus de dag du cha byad dang / rgyan rnams</text></item>
<item><p>135b4</p><section>mdo sde</section><text>dang / gzugs kyang mngon par rgyas par mi 'gyur ro/ /'di ni lha de dag rnams kyi rgud pa gsum pa'o/ /gzhan yang lha rnams kyi rgud pa bzhi pa ni de'i tshe nyid la lha gang dag dam pa'i chos nyan pa la gus pa</text></item>
<item><p>135b5</p><section>mdo sde</section><text>legs par skyes par gyur cing rna ba'i khung bu shin tu phyogs pa yid rtse gcig tu gyur pas chos kyi mtshan nyid kun shes par byed pa la ched cher byed pa chos de dag rnams 'dzin par byed do/ /yid la</text></item>
<item><p>135b6</p><section>mdo sde</section><text>rab tu 'jog par byed do/ /de kho na bzhin du rjes su 'jog go/ /dus yun ring du yid la kun tu bzung nas rab tu sgrub par byed do/ /chos la ji lta ba bzhin du gus pa skyes pa de dag rnams chos nyan pa'i mthu</text></item>
<item><p>135b7</p><section>mdo sde</section><text>stobs kyis phyir zhing shin tu lhag pa nyid du gzi brjid dang / cha byad dang / rgyan 'gyur te/ thams cad kyang brgya log tu 'gyur ro/ /de dag rnams kyi gzi brjid de dag mngon par 'phel bar gyur pa rnams yang</text></item>
<item><p>135b8</p><section>mdo sde</section><text>dag par mngon par mthong nas lha gang dag shin tu yang lhag par mos pa dman pa'i yid can de dag rnams ngo tsha bar 'gyur ro/ /de ni dga' ldan gyi lha de dag rnams kyi rgud pa bzhi yin no/ /de ltar dge slong des</text></item>
<item><p>136a1</p><section>mdo sde</section><text>dga' ldan pa'i lha rnams kyi rgud pa rnam pa bzhi so sor rab tu rig par byas nas 'phrul dga'i lha rnams kyang so sor rab tu rig par byed do/ /de srid du bde bar gyur pa 'di dag 'phrul dga'i lha</text></item>
<item><p>136a2</p><section>mdo sde</section><text>rnams la yang rgud pa rnam pa bzhi yod pa rnams des mthong ba ni ji ltar legs par byas pa'i las rnams zad pa na nges par rkang pa dag la grib ma 'bab pa'o/ /lus thams cad las ni 'od nges par 'byung bar</text></item>
<item><p>136a3</p><section>mdo sde</section><text>'gyur la rkang pa dag gi ni yongs su nyams par 'gyur ba'i rgyu 'dis na rkang pa la grib ma 'ong ngo / /thams cad nas 'od kyi phreng ba dang ldan pa'i lha gzhan gang dag gis grib ma de dag rnams mthong bar 'gyur ro/ /</text></item>
<item><p>136a4</p><section>mdo sde</section><text>de dag gis grib mas mngon par nyams pa'i lha dman pa de dag mngon par mthong nas kyang yongs su spong bar byed cing bzhad gad du yang byed de/ lha 'di dag la yongs su co dris par gyur to/ /legs par byas pa'i</text></item>
<item><p>136a5</p><section>mdo sde</section><text>lam rnams yongs su zad pa nges pa 'byung ngo / /ji ltar legs par byas pa'i las yongs su zad pa kun nas 'byung ba'i dbang du 'di gyur pa rkang pa la tsha yas mnar ba'i lha de dag rnams kyis de ltar de skad thos nas</text></item>
<item><p>136a6</p><section>mdo sde</section><text>shin du ngo tsha ba'i rnyed pa dang ldan par 'gyur ro/ /legs par byas pa'i las rnams yongs su zad par bdag la ji lta ba bzhin du skyes par gyur to/ /phun sum tshogs pa thams cad kyi mtha' ni mthar rgud par</text></item>
<item><p>136a7</p><section>mdo sde</section><text>'gyur ro/ /dper na gang gi phyir mi rnams kyi mi'i 'jig rten na gang la nyin mo yod pa de la cis kyang mtshan mo nges pa kho nar 'byung ngo / /de bzhin du phun sum tshogs pa thams cad kyi mtha' la ni rgud pa yin</text></item>
<item><p>136a8</p><section>mdo sde</section><text>te/ yang ji ltar gang 'ga' zhig gson pa yin pa de dag rnams la nges pa kho nar 'chi bar 'gyur ro/ /de bzhin du phun sum tshogs pa thams cad kyang rgud pa'i mthar thug par 'gyur ba yin te/</text></item>
<item><p>136b1</p><section>mdo sde</section><text>phun sum tshogs pa rnams ni 'ga' zhig kyang rgud par mi 'gyur ba gang yin pa ni yod pa ma yin no/ /de lta bu rnams ni rgud par gyur pa dang po yin no/ /'phrul dga' ba'i lha de dag rnams kyi gzhan yang rgud</text></item>
<item><p>136b2</p><section>mdo sde</section><text>pa gnyis pa yod de/ ji lta ji ltar lha de dag rnams nyid kyi mi'i 'jig rten na ras bal gyi dang glong stan nang tshangs can gang rnams mnan na nem la bteg na 'phar bar yin pa de bzhin du lha'i 'jig rten pa 'phrul</text></item>
<item><p>136b3</p><section>mdo sde</section><text>dga' ba rnams kyi mnan na nem la/ bteg na 'phar bar 'gyur ro/ /de la lha gang dag legs par byas pa'i las rnams shin tu zad par gyur pa de'i sa gzhi 'di dag gi rnams mnan na nem la bteg na 'phar</text></item>
<item><p>136b4</p><section>mdo sde</section><text>ba zad par 'gyur ro/ /de rkang pa bzhag pa na dma' bar 'gyur la 'phar bar ni mi 'gyur ro/ /de bzhin du bteg pa na ste de dag de ltar mngon par mthong nas lha gzhan rnams kyis rnam par shes pa yin te/</text></item>
<item><p>136b5</p><section>mdo sde</section><text>ji ltar lha de dag gi legs par byas pa'i las kyi mtha' la spyad pa rnams ni gdon mi za ba kho nar zad par byung ngo zhes kyang kha cig zer ro/ /'di'i legs par byas pa'i las rnams ni yongs su zad par gyur</text></item>
<item><p>136b6</p><section>mdo sde</section><text>la yongs su ltung bar 'gyur bar 'gyur ba ni 'ongs pa yin no zhes ni gzhan dag rnams rjod par byed do/ /de la de dag rnams ni 'phrul dga'i lha rnams kyi rgud pa'i gnas su gyur pa gzhan gnyis pa yin no/ /</text></item>
<item><p>136b7</p><section>mdo sde</section><text>gzhan yang lha de dag gi rgud pa'i gnas 'di lta bu dag yin te lha de dag yang shing gang dag nyid kho na'i drung du nye bar 'gro bar byed pa na dang / lha de dag rnams yongs su rtse bar gyur pa na dang / nags dang nye ba'i nag</text></item>
<item><p>136b8</p><section>mdo sde</section><text>rnams su rtse bar gyur pa'i lha de dag rnams nyid la shing de dag rnams nyid kyis me tog gi char mngon par 'bebs par 'gyur ro/ /lha gang dag legs par byas pa'i las kyi mtha' la spyad pa zad par gyur pa de</text></item>
<item><p>137a1</p><section>mdo sde</section><text>dag rnams la de bzhin du shing rnams kyis me tog gi char gyis mngon par 'gengs par mi byed do/ /nyid rtse bar gyur pa na/ lha gang legs par byas pa'i las kyi mtha' la spyad pa zad par gyur</text></item>
<item><p>137a2</p><section>mdo sde</section><text>pa'i lha de la shing me tog gis mngon par gang bar mi byed do/ /lha de dag rnams la lha gzhan dag rnams kyis de ltar me tog gis char gyis stong par mngon par mthong bar gyur nas/ kye ma lha 'di dag rnams ni</text></item>
<item><p>137a3</p><section>mdo sde</section><text>legs par byas pa'i las kyi mtha' la spyad pa rnams ni ci lta ba bzhin du zad la ltung bar 'gyur ba ni 'ongs so/ /de'i de dag rnams thos par gyur pa dang lha de shin tu ngo tsha ba dang ldan par 'gyur ro/ /mthong bas</text></item>
<item><p>137a4</p><section>mdo sde</section><text>byas pa 'di dag rnams ni 'phrul dga' ba rnams kyi rgud pa gsum pa yin no/ /gnas de dag rnams ni slu ba med pa yin te/ phun sum tshogs pa'i mtha' thams cad ni rgud par 'gyur ba yin no/ /gzhan</text></item>
<item><p>137a5</p><section>mdo sde</section><text>yang 'phrul dga'i lha de dag rnams nyid kyi rgud par 'gyur ba rnams gang zhe na/ 'di lta ste/ re re zhing rin po che'i sa gzhi la nye bar 'gro bar byed pa ni rin po che'i rang bzhin de dag rnams kyi sa gzhi dri ma med pa rnams</text></item>
<item><p>137a6</p><section>mdo sde</section><text>dang / brtsig pa la me long bzhin du gzugs kyi gzugs brnyan rnam pa sna tshogs pa'i grib ma rnams kyi gzugs dang / cha byad dang / rgyan sna tshogs pa rnams mthong bar 'gyur te/ ji ltar mi rnams</text></item>
<item><p>137a7</p><section>mdo sde</section><text>kyi mi'i 'jig rten na nyi ma'i dkyil 'khor gcig nyid mtsho dang / rdzing bu dang / pad ma'i rdzing bu du mar yang brgya stong du mar mthong ngo / /de bzhin du lha rnams las gcig gi gzugs brnyan yang brgya stong du ma</text></item>
<item><p>137a8</p><section>mdo sde</section><text>rnams su rin po che'i rang bzhin gyi sa gzhi de dag rnams la shin du yongs su gsal bar mthong ngo / /de la lha gang dag legs par byas pa'i las rnams zad par gyur pa rnams kyi ni de'i gzugs brnyan</text></item>
<item><p>137b1</p><section>mdo sde</section><text>gcig kho na rin po che'i sa gzhi gcig kho na la mthong gi gzhan du ni ma yin no/ /lha gang dag yid ches rab tu gsal bar gyur pa rnams kyis rnam pa de lta bu'i rgud pa rnams ji lta ba bzhin du mngon par mthong nas legs par byas</text></item>
<item><p>137b2</p><section>mdo sde</section><text>pa'i las rnams yongs su zad pa ni lha 'di dag la nges par 'byung ngo / /'di dag gi rgud pa rnams ni 'ongs par gyur to zhes rjod par byed do/ /de la 'di dag ni 'phrul dga' ba'i lha rnams kyi rgud pa bzhi pa yin no/ /</text></item>
<item><p>137b3</p><section>mdo sde</section><text>de nas de'i tshe bcom ldan 'das des tshigs su bcad pa gsungs pa ji ltar/ 'jig rten phun sum tshogs rgyu ba/ /rgud pa rtogs pa ma yin no/ /ji ltar nyin mo mthar ni mdzad/ /phun tshogs mtha' ni rgud</text></item>
<item><p>137b4</p><section>mdo sde</section><text>pa yin/ /ji lta ji ltar phun tshogs pa/ /de ltar rgud pa 'ang sdig pa can/ /'dod pa'i las ni ngoms pa med/ /ngoms pa med pas yongs su sreg /gang zhig rtag tu phun tshogs 'dod/ /bde ba rtag</text></item>
<item><p>137b5</p><section>mdo sde</section><text>par 'dod byed pa/ /de ni sred pas bcom nas kyang / /gang phyir de la bde blag 'bab/ /'dod pa spyad pas tshim med pa'i/ /lha gang dmyal bar ltung ba ni/ /thams cad me yis bskor yin par/ /</text></item>
<item><p>137b6</p><section>mdo sde</section><text>de ni de bzhin gshegs pas gsungs/ /mi gang dmyal bar rab tu 'gro/ /de bzhin brgya phrag du yang ste/ /de ni rnam yangs sdig can gyi/ /bya bar mkhas pas shes par gyis/ /de ltar 'phrul</text></item>
<item><p>137b7</p><section>mdo sde</section><text>dga' ba'i lha rnams kyi rgud pa bzhi pa yin no/ /gzhan yang gzhan 'phrul dbang byed kyi lha rnams kyi rgud pa yang bzhi kho na yod de/ ji ltar gang gi tshe lha rnams kyi legs par byas pa zad par gyur pa na de</text></item>
<item><p>137b8</p><section>mdo sde</section><text>de la goms par gyur pas 'chi 'pho ba'i dus de'i tshe na yang de rnams la phreng ba rnams kyis khyab pa rab tu 'byung bar 'gyur ro/ /'di lta ste/ rnam pa sna tshogs pa'i me tog gi phreng ba dang ldan par 'gyur</text></item>
<item><p>138a1</p><section>mdo sde</section><text>te/ lha rnams lha rdzas kyi ma rnyings pa'i me tog rnams kyis nye bar brgyan par gyur to/ /mchog tu dri zhim pa rnams gang dag gi dper bya bar sla ba yang ma yin pa'i me tog gi phreng bas kha dog sna</text></item>
<item><p>138a2</p><section>mdo sde</section><text>tshogs pa'i 'od kyis shin tu gsal bar byas par gyur pa rnams gang gi khyad par gyis nyi ma'i dkyil 'khor gyis kyang bcu drug char yang mi phod do/ /phreng ba de dag rnams la yang rin po che bdun gyis spras</text></item>
<item><p>138a3</p><section>mdo sde</section><text>par gyur pa'i bya rnams dang bung bas rtag tu sgra 'byin pa rnams kyis khyab par gyur pa'o/ /de la gang gi tshe gzhan 'phrul dbang byed kyi lha rnams la rgud pa 'byung ba'i dus su gyur pa na de'i tshe rnam pa sna tshogs</text></item>
<item><p>138a4</p><section>mdo sde</section><text>pa'i me tog gi phreng ba mchog tu dri zhim po de dag rnams bung ba de dag gis yongs su btang nas gzhan dag du 'gro bar byed do/ /yid 'byung ba'i sgra rnams kyang 'don to/ /de'i rgud pa de dag rnams yid rab tu</text></item>
<item><p>138a5</p><section>mdo sde</section><text>gsal bar gyur pa'i lha gzhan dag rnams kyis legs par mngon par mthong nas de dag la bgro bar byed de bsod nams zad par gyur pa'i lha'i bar du gcod par byed pa rnams ci lta ba bzhin du 'dir 'ongs so/</text></item>
<item><p>138a6</p><section>mdo sde</section><text>de ni bag med pa rnams bag med par spyod pa'i rgud pa dang po ste/ de bung ba rnams kyis yongs su spangs nas gzhan du song bar gyur pa de yang thos nas bsod nams zad par gyur pa'i lha de dag rang nyid so sor</text></item>
<item><p>138a7</p><section>mdo sde</section><text>rab tu rig par byed do/ /dpe med pa'i yul gyi bde ba rnams mthong nas bdag nyid la yongs su gdung ba chen po dang ldan par 'gyur te/ yid gdung bar byed pa gang dag gi khyad par rnams kyis dmyal ba</text></item>
<item><p>138a8</p><section>mdo sde</section><text>rnams kyi me dang yang 'dra bar 'gyur ro/ /'di ni gzhan 'phrul dbang byed kyi lha rnams kyi rgud pa'i gnas dang po'o/ /gzhan yang thag nye bar gyur pa gzhan gnyis pa 'byung bar 'gyur ba</text></item>
<item><p>138b1</p><section>mdo sde</section><text>de dag ni lha rnams 'chi 'pho bar 'gyur ba'i dus na 'di lta ste/ mchog tu 'jam zhing dkar por gyur pa'i 'od kyi phreng bar gyur pa'i lha gang dag gi khyad par gyis nyi ma ni srin bu me khyer tsam du snang bar gyur la/ lha de dag</text></item>
<item><p>138b2</p><section>mdo sde</section><text>rnams kyi lus la ni chen por gyur pa nyid kyi blo 'byung ba yin te/ rab tu gsal ba'i ri'i rtse mo rnams dang brtsig pa'i logs rnams la de dag me long bzhin du mthong bar 'gyur ro/ /'di lta ste/ 'chi 'pho ba'i</text></item>
<item><p>138b3</p><section>mdo sde</section><text>dus su rgud pa rnams dang thag nye bar gyur pa de'i tshe lha rnams kyi lus de dang de dag rnams dang gzugs brnyan yang mthong bar mi 'gyur ro/ /lha gzhan gang dag chos shin tu shes rab rno bar gyur pa rnams kyis de dag</text></item>
<item><p>138b4</p><section>mdo sde</section><text>rnams mngon par mthong nas des lha de dag la sbron par byed de/ bag med pas bag med par spyod pa rnams la kye ma bar chad 'di dag rnams ji lta ba bzhin du 'ong bar 'gyur te/ do shal rnams dang gzugs de</text></item>
<item><p>138b5</p><section>mdo sde</section><text>srid pa rnams lus la mthong ste/ ji ltar sngon gyi lha gzhan rnams 'chi 'pho ba'i rgud pa'i rgyu rnams sngar mthong ba de dag rnams kho na bzhin no/ /'di dag rnams ni gzhan 'phrul dbang byed kyi lha rnams</text></item>
<item><p>138b6</p><section>mdo sde</section><text>kyi rgud pa'i rgyu gnyis pa yin no/ /gzhan yang gzhan 'phrul dbang byed pa'i lha rnams la rgyu gsum pa rnams 'chi 'pho ba dang nye ba na 'byung bar 'gyur ba la 'di lta ste/ lha skal ba yongs su ma zad pa rnams</text></item>
<item><p>138b7</p><section>mdo sde</section><text>ni rnam pa sna tshogs pa'i rin po che kun tu 'bar ba'i khang bu rnams kyis gnas gsum du mtshungs par 'gro bar byed pa la 'di lta ste/ nam mkha' la 'gro bar byed pa na thang la ji lta bar ro/ /de bzhin du lha'i</text></item>
<item><p>138b8</p><section>mdo sde</section><text>bu mo rnams kyang nyams pa med pa'i shugs kyis 'gro/ 'on kyang nyams par 'gyur ba yang ma yin te/ 'di ltar lha gzhan dag bsod nams zad pa rnams yin par gyur na de'i tshe de dag rnams shing</text></item>
<item><p>139a1</p><section>mdo sde</section><text>rta las nyams par 'gyur ba dang chur yang 'bying ngo / /rnam pa thams cad du 'gro bar 'gyur ba yang ma yin no/ /de nas lha de dag gi khang bu nub pa de dag rnams mngon par mthong ba dang / ji lta bu'i</text></item>
<item><p>139a2</p><section>mdo sde</section><text>bar chad bdag cag la nye bar 'ongs par gyur te/ 'chi ba'i dus su gyur pa las gzhan rnams kyang rgud pa'i rgyu 'di nyid kyis 'chi 'phos so zhes rjod par byed pa de yang thos nas bsod nams zad pa'i lha</text></item>
<item><p>139a3</p><section>mdo sde</section><text>de lha rdzas kyi yul gzhan dag rnams btang bas byas pa'i sems kyi gdung bas kun nas sreg par gyur pa na ji ltar dmyal ba rnams kyi me yin pa de bzhin du lus sreg par byed de/ gzhan 'phrul dbang byed kyi</text></item>
<item><p>139a4</p><section>mdo sde</section><text>lha rnams kyi rgud pa'i rgyu yin no/ /gzhan yang lha de dag rnams kyi rgud pa'i rgyu yod do/ /'di lta ste/ lha gang legs par byas pa'i las kyi mtha' la spyad pa rnams zad par gyur pa de dag rnams kyi rgyan</text></item>
<item><p>139a5</p><section>mdo sde</section><text>rnams gang dag yin pa de dag rnams ni yan lag lnga po rnams dang mtshungs par 'gyur zhing 'ong ste/ snyan pa'i rang bzhin dang dga' bar 'gyur ba'i sgra dang yid rab tu rangs par byed pa de dag rnams gzhi dang</text></item>
<item><p>139a6</p><section>mdo sde</section><text>bcas pa sgrub par byed do/ /sgra 'ga' zhig ni rnam par gyur pa dang ldan pa yin no/ /sgra rnams ni las kyis byas pa yin no/ /sgra rnams kyang de'i legs par byas pa'i las rnams ji ltar bzhin du zad</text></item>
<item><p>139a7</p><section>mdo sde</section><text>pas rab tu 'jug pa rnams kyis tshim pa med par gang gi phyir las rnams kyis bcings pa'i lus can rnams 'jig rten phyi mar 'gro bar bya dgos so/ /de ltar las kyis byas pa'i rgyan rnams kyi</text></item>
<item><p>139a8</p><section>mdo sde</section><text>sgra de dag thos nas shin tu yid mi bde bar 'gyur ro/ /yul rnams kyis nye bar bcom pa dang / bdag gi bsod nams rnams kyang zad pas 'di'i rin po che rnam pa sna tshogs pas brgyan pa'i cod pan</text></item>
<item><p>139b1</p><section>mdo sde</section><text>ltung bar 'gyur ro/ /de mngon par mthong nas kyang lha de dag gi yid shin tu skyo ba dang ldan par 'gyur ro/ /de lta bu rnams nyid ni gzhan 'phrul dbang byed kyi lha rnams kyi rgud pa'i gnas bzhi pa yin no/ /</text></item>
<item><p>139b2</p><section>mdo sde</section><text>gang dag 'dus byas su gyur pa rnams gang zhig 'jig par mi 'gyur ba dang / gang zhig zad par mi 'gyur ba'i gnas de ni khams gsum na yod pa ma yin no/ /de ltar lha drug po rnams kyi rgud pa'i gnas</text></item>
<item><p>139b3</p><section>mdo sde</section><text>rnams legs par byas pa'i las zad pa na yang nges par ltung bar 'gyur ba yin no/ /rgud par gyur pa'i lha rnams lha'i 'jig rten gyis gdungs nas tshul khrims la spyod pa'i lha de rnams nges pa kho nar</text></item>
<item><p>139b4</p><section>mdo sde</section><text>de dag rnams zad pa na ltung bar 'gyur bas co dris par mthong ngo / /de ltar tshogs pa rgyu ba na spyod pa'i lha rnams 'thab bral gyi sar skyes pa rnams la 'thab bral ba'i bdag po mu su lun d+ha des bcom ldan</text></item>
<item><p>139b5</p><section>mdo sde</section><text>'das 'khor ba 'jig de'i gdung rten la brgyan pa'i byang bu rnam par bkra ba'i tshig de dag gis 'dod pa rnams thams cad ni dmyal ba'i me rnam par smin pa myang bar rtsub pa yin gyis shin tu rings pa rings par</text></item>
<item><p>139b6</p><section>mdo sde</section><text>bag med pa rnams yongs su spong bar gyis zhes lha de dag rnams la legs par ston par byed do/ /de la de bzhin gshegs pa'i mdo gsum pa de dag rnams thos par gyur pa dang / lha gang dag bag med</text></item>
<item><p>139b7</p><section>mdo sde</section><text>pas gdungs pa de dag rnams kyi bag med pa rnams 'dir mchog tu zhi bar 'gyur ro/ /stong phrag sum bcu rtsa drug pa'i mdo las 'khor ba 'jig gi mdo sde gsum pa rdzogs s+ho// //</text></item>
<item><p>139b8</p><section>mdo sde</section><text>de nas 'thab bral gyi bdag po des lha de dag rnams skyo ba dang bcas pa'i yid mngon par mthong bar gyur nas 'thab bral ba rnams kyi bdag po mu su lun d+ha des 'di skad ces brjod de/ ji ltar thos pa'i chos</text></item>
<item><p>140a1</p><section>mdo sde</section><text>'di dag rnams ni drang srong chen po mchog gis bstan pa yin te/ sdug bsngal thams cad zad par byed pa/ bag med pa rnams 'joms par byed pa po/ lha dang mi rnams la phan par mdzad pa/ bkra</text></item>
<item><p>140a2</p><section>mdo sde</section><text>shis pa mthar thug par gyur pa rnams ni bstan pa yin no/ /de la khyed kyis de dag rnams ni thos par gyur na de la de bzhin gshegs pa gsum pa'i dam pa'i chos 'dul ba de dag nyid nyan par 'dod pa rnams gang yin</text></item>
<item><p>140a3</p><section>mdo sde</section><text>pa de dag rnams la mtha' yas par shes par 'gyur ba de dag rnams ni khyed kyis mnyan na/ gzhan yang de bzhin gshegs pa gzhan gyi chos nyon dang des phyir zhing kho na chos rnams 'phel ba dang bde legs su</text></item>
<item><p>140a4</p><section>mdo sde</section><text>byed par yang 'gyur ro/ /de bzhin du dmyal ba dang / yi dgas dang / dud 'gro'i skye gnas rnams su bdag cag gi lha ris nas shi 'phos nas 'gro bar 'gyur ba na yang ste/ de ltar de skad du brjod pa dang /</text></item>
<item><p>140a5</p><section>mdo sde</section><text>lha de dag rnams thams cad kyis mu su lun d+ha la 'di skad ces brjod pa/ ji ltar bdag cag rnams la phan par 'gyur ba dang / bde bar 'gyur ba de ltar mdzod cig /de nas lha'i bdag pos lha de dag rnams la</text></item>
<item><p>140a6</p><section>mdo sde</section><text>'di skad ces brjod do/ /khyed rnams thams cad nyid kyis kyang mchod rten bzhi pa 'di la lta bar gyis dang / rin po che sna tshogs kun du 'bar ba 'od zer brgya stong phrag du mas rnam par snang bar byas pa</text></item>
<item><p>140a7</p><section>mdo sde</section><text>rin po che 'bar ba rnam pa sna tshogs pa rnams kyis spras pas shin du bar yang mdzes par gyur pa'i yon tan rnams kyis brgyan pa lha'i 'jig rten 'di dag thams cad 'od kyis khyab par byas nas gnas pa yin</text></item>
<item><p>140a8</p><section>mdo sde</section><text>no/ /de nas lha'i bdag po des yang 'di skad ces smras te/ ji lta ba bzhin du ngas ni mthong ngo / /de nas lha de dag rnams kyis 'di skad ces brjod de/ bdag cag rnams thams cad nyid mchi bar bgyi'o/ /</text></item>
<item><p>140b1</p><section>mdo sde</section><text>mu su lun d+ha thog mar gyur pa'i lha de dag rnams thams cad kyang gang na de bzhin gshegs pa'i mchod rten bzhugs par sngar bzhin du der nye bar song ngo / /nye bar song nas kyang dad pas mgo kun nas btud</text></item>
<item><p>140b2</p><section>mdo sde</section><text>pas phyag 'tshal bar byed pa yang gcig tu dad pas khyab pa'i yid kyis de la rab tu phyag 'tshal nas langs te/ khyed rnams kyis thams cad skyob pa'i mchod rten sna tshogs pa'i rin po che rnams shin tu 'bar</text></item>
<item><p>140b3</p><section>mdo sde</section><text>ba la ltos zhes bya ba rnams ni snga ma bzhin no/ /de nas mchod rten de'i brtsig pa'i logs la rin po che 'bar ba mchog gi yi ge rnam pa sna tshogs pa rnams kyi mdo mngon par bris pa yod pa la de dag thams cad</text></item>
<item><p>140b4</p><section>mdo sde</section><text>kyang mchog tu dge legs su gyur pa/ lha dang mi rnams la phan par gyur pa ni 'di lta ste/ chos bdun dang yang dag par ldan pa'i skyes bu rnams ni lhar skye bar 'gyur ro/ /bdun po rnams gang zhe na/ 'di na</text></item>
<item><p>140b5</p><section>mdo sde</section><text>rigs kyi bu dag thos pa dang ldan par gyur pa dang / thos pa'i don dang ldan pa dang / thos pa'i chos rnams la spyod par byed pa dang / blo thos pas legs par sbyangs pa dang / thos pa la skyabs su byed pa dang /</text></item>
<item><p>140b6</p><section>mdo sde</section><text>thos pa la snying por byed pa'i blos gcig tu snying por gyur pa'i thos pa rnams ched du 'dzin pa dang / de dag gis dge ba'i bshes gnyen la dga' ba'i skyes bu rnams ni yon tan bdun dang ldan par 'gyur ro/ /'di lta ste/</text></item>
<item><p>140b7</p><section>mdo sde</section><text>ji skad smras pa de ltar byed pa dang / ji skad smras pa brtan por 'dzin pa dang / de brtan por 'dzin pa de snying por byed pa dang / so sor rnam par dpyod pa'i blo gros dang / de kho na nyid la mngon par 'jug pa dang /</text></item>
<item><p>140b8</p><section>mdo sde</section><text>blo gros brtan pas mang po rnams chud 'dza' bar mi 'gyur ba dang / gzhan rnams kyang de dang ngang tshal mtshungs na rjes su sten par byed pa yin te/ gzhan gyi chos kyis mi 'phrogs shing de bzhin du yon tan</text></item>
<item><p>141a1</p><section>mdo sde</section><text>bdun dang ldan pa'i grogs po rnams la sten par byed pa'o/ /ji ltar na ji skad smras pa de bzhin byed pa yin zhe na 'di na de bzhin du dge ba'i bshes gnyen dge ba'i rang bzhin can de dag gis gang dang</text></item>
<item><p>141a2</p><section>mdo sde</section><text>gang dag kho na rig par gyur pa rnams 'dir rjod par byed pa dang / phan pa dang / dus dang ldan par gyur pa dang / yul dang rigs pa rnams brjod pa dang / shin tu myur ba dang bul ba ma yin pa dang / don mang po rnams</text></item>
<item><p>141a3</p><section>mdo sde</section><text>yi ge nyung ngu na gyis dang / snyan pa dang 'go ba dang / chos kyi sbyin pa dang ldan pa dang / rang dang gzhan rnams la phan pa'i don du nye bar gnas pa rnams dge legs su rjod par byed pa rnams kyis gar gnas pa la</text></item>
<item><p>141a4</p><section>mdo sde</section><text>phan par smra bar byed do/ /'di lta ste/ ji ltar brjod pa de kho na bzhin du sgrub par byed pa'o/ /gzhan dag de dang lhan cig tu spyod pa rnams la yang de dag rnams sdom du 'jug go/ /rtag par rgyun tu yang</text></item>
<item><p>141a5</p><section>mdo sde</section><text>lus dang ngag dang / yid rnams legs par spyod par byed do/ /phyi rol dang nang kun nas yongs su dag pa'i gser dang mtshungs par gyur pa ste/ de ltar na ji skad smras pa de bzhin byed pa yin no/ /ji ltar</text></item>
<item><p>141a6</p><section>mdo sde</section><text>ni ji skad smras pa de brtan por 'dzin pa yin zhe na/ 'di gang dag byed pa de kun nas mchog tu rnam par dag par byed do/ /chos rnam pa gsum po de dag rnams mchog tu rnam par dag par mngon par mthong zhing</text></item>
<item><p>141a7</p><section>mdo sde</section><text>lha dang mi rnams kyi skye ba skyed pa po tha mar mya ngan las 'das pa'i mthar thug pa yin pa bdag nyid rang gis kyang rtogs pa dang / gzhan rnams las kyang thos nas rnam par smin pa bde ba la brtan pas mngon</text></item>
<item><p>141a8</p><section>mdo sde</section><text>par 'jug go/ /de brtan por 'dzin par byad de/ de ltar brtan por 'dzin par byed pa yin la/ de ni dge ba'i bshes gnyen la nye bar sten par yang byed do/ /ji ltar gang dag brtan per bzung ba de dag snying por mngon par</text></item>
<item><p>141b1</p><section>mdo sde</section><text>'jug pa yin na/ 'jug pa yang dge ba'i 'bras bu rnams gang gi phyir gtsang ma brtan por 'dzin pa yin no/ /'jig rten gnyis la phan par 'gyur ba'i don du yang mngon par mthong nas rtog mi bzhin du blos rnam par</text></item>
<item><p>141b2</p><section>mdo sde</section><text>dpyod par byed do/ /de ltar de ni snying po rab tu rnam par dpyod pa'i blo yin no/ /dge ba'i las kyi 'bras bu'i snying po de dag gzhan las thos pa 'am/ de gal te shes na rang nyid kyis kyang rab tu rnam par dpyad nas de</text></item>
<item><p>141b3</p><section>mdo sde</section><text>kho na nyid la mngon par 'jug go/ /de lta bu ni de kho na nyid la mngon par 'jug pa la spyod pa yin no/ /blo gros brtan pa rnams ni 'dir mang du thos par gyur nas snying po med pas mi khrid do/ /de ltar na blo gros brtan</text></item>
<item><p>141b4</p><section>mdo sde</section><text>pa yin no/ /'di na yon tan de dag dang mtshungs pa'i bdag nyid can gzhan rnams la yang sten par byed la/ gzhan dag rnams kyi chos su gyur pa chos ltar 'chis pas khrid par mi byed do/ /de ltar yon tan bdun</text></item>
<item><p>141b5</p><section>mdo sde</section><text>dang ldan pa'i grogs po sten pa'i skyes bu rnams ni bdag cag gi 'jig rten las shi 'phos nas lha'i 'jig rten dag tu skye bar 'gyur ro/ /chos 'di dag ni dang por bsten pa yin no/ /yang lha dag chos gzhan</text></item>
<item><p>141b6</p><section>mdo sde</section><text>bdun po gang dag gis lha'i 'jig rten rnams 'phel bar byed pa yin zhe na/ 'di lta ste/ dge bshes gnyen sten pa dang / thos pa dang ldan par gyur pa dang / sgrub pa dang ldan par gyur pa dang / le lo med par</text></item>
<item><p>141b7</p><section>mdo sde</section><text>gyur pa dang / dran pa dang ldan pa dang / gzhan la gdung bar mi byed pa dang / tshul 'chos pa med pa dang ste/ ji ltar bstan pa'i chos bdun po de dag rnams kyis skyes bu lus zhig pa na bde 'gro mtho ris kyi</text></item>
<item><p>141b8</p><section>mdo sde</section><text>'jig rten las lha rnams kyi nang du skye'o/ /'di lta ste/ shing rta chen po bdun dang ldan pas ni rgyal po 'am/ rgyal po'i blon po yang rung ste bde bas skyed mos tshal gyi ltad mo la glu dang / rnga sgra dang / phreng ba</text></item>
<item><p>142a1</p><section>mdo sde</section><text>dang bcas pas ji lta ba bzhin 'gro bar byed do/ /de bzhin du chos bdun po de dag dang yang dag par ldan pa'i skyes bu rnams ni lha'i 'jig rten du 'gro bar 'gyur ro/ /rnam pa de lta bur gyur pa'i</text></item>
<item><p>142a2</p><section>mdo sde</section><text>thos pa de yang gang yin zhe na/ 'di na thos pa dang ldan par gyur pa'i mi ni gang snying por gyur pa nyan pa'o/ /de dag thos nas rgod bag dang ldan par mi 'gyur ro/ /ji lta ji ltar thos pa de lta de ltar ches rab tu</text></item>
<item><p>142a3</p><section>mdo sde</section><text>chos la rton pas bag dang ldan par 'gyur ro/ /shes pa rnams kyis chog shes par mi byed par 'gyur ro/ /gzhan dag rnams la yang lan cig ma yin zhing lan cig ma yin par 'dri'o/ /rang nyid kyis</text></item>
<item><p>142a4</p><section>mdo sde</section><text>kyang gzhan rnams la mnyan pa'i don du rab tu brjod do/ /de lta bu'i thos pa dang ldan pa'i skyes bu rnams ni lus zhig nas mtho ris bde 'gro lha'i 'jig rten du skye'o/ /gnyis pa ni chos la bsgrub pa dang</text></item>
<item><p>142a5</p><section>mdo sde</section><text>ldan pa yin zhe na/ 'dir chos rnams thos nas chos 'dul ba la de kho na bzhin du sgrub par byed do/ /thos pa dang ldan par gyur nas kyang chos 'dul ba la sgrub par mi byed pa de ni thos pa rnams khur 'ba' zhig yin pa</text></item>
<item><p>142a6</p><section>mdo sde</section><text>kho nar zad do/ /'bras bu la rten par byed pa ma yin/ shes rab dang / dge ba la sbyor ba dang / tshul khrims dang / shes rab rnams yid la 'bab pa yang ma yin no/ /de'i tshe ni 'od dang rnam par bral</text></item>
<item><p>142a7</p><section>mdo sde</section><text>ba'i ri mo'i mar me'i bzhin du snying po med pa yin no/ /gang yang shes rab dang / tshul khrims la sbyor bar byed pa de ni me'i mar me rnams 'od byed pa bzhin no/ /thos pa de dag rnams ni don yod pa yin no</text></item>
<item><p>142a8</p><section>mdo sde</section><text>sgrub pa'i chos rnams kyi snying po yin gyi ngag ni snying po ma yin no/ /lus dang ngag gi las kyi mtha' rnams zhi ba de dag ni lus zhig nas mtho ris bde 'gro lha'i 'jig rten du skye'o/ /chos gsum par gyur</text></item>
<item><p>142b1</p><section>mdo sde</section><text>pa le lo ji lta bu yin zhe na/ 'di na snyom las su gyur pas sgrub pa ma yin no/ /sgrub pa zhes bya ba ni ji skad bshad pa'i don rnams byed pa 'am/ gtan la 'bebs pa'o/ /de yang nye bar rtsom pa dang spro bas mi byed de</text></item>
<item><p>142b2</p><section>mdo sde</section><text>sgyu snyom dang / brtson 'grus dman pa dang / rtsom pa zhan par gyur pa'i skyes bu rnams kyis ni 'jig rten pa'i don thams cad la yang nus pa med par 'gyur ro/ /'jig rten las 'das pa la yang brtson 'grus</text></item>
<item><p>142b3</p><section>mdo sde</section><text>dman pa rnams dang spro ba med pa rnams kyis ni dgos pa thams cad las yongs su nyams par 'gyur ro/ /'jig rten pa rnams kyis kyang mtho brtsam pa'i gnas su 'gyur ro/ /bdag nyid rang yang skyid</text></item>
<item><p>142b4</p><section>mdo sde</section><text>par 'gyur ba yang ma yin no/ /le los nye bar bcom pa'i mi rnams ni lus zhig nas kyang ngan song log par ltung ba dmyal bar skye bar 'gyur ro/ /de'i phyir na le lo rnams thams cad nas gnas skabs</text></item>
<item><p>142b5</p><section>mdo sde</section><text>thams cad du dug dang / me dang / mtshon cha dang / g.yang sa dang 'dra bar yang yongs su spang bar gyis shig /bdag nyid thams cad kyis gnas skabs thams cad du snyom las kyis nye bar bcom pa'i skyes bu</text></item>
<item><p>142b6</p><section>mdo sde</section><text>brtson 'grus dman pa rnams ni gzi brjid kyang phyugs rnams dang mtshungs par 'gyur ro/ /shes pa dang rnam par shes pa dang / chos dang / chos ma yin pa dang / bgrod par bya ba dang / bgrod par mi bya ba rnams kyang rnam par mi shes</text></item>
<item><p>142b7</p><section>mdo sde</section><text>so/ /de ci'i phyir zhe na/ dpyad par bya ba le lo'i skyon gyis bstan bcos la blo zum par gyur pa'i skyes bu ni chos thams cad rnam par mi shes so/ /don dang don ma yin pa rnams la yang de kho na bzhin te/</text></item>
<item><p>142b8</p><section>mdo sde</section><text>de ltar yang mar me lta bu'i shes rab kyis thams cad rtogs par 'gyur ba yin no/ /shes pa de yang brtson 'grus dman pa rnams dang le lo can rnams la med pa yin no/ /dmus long dang mtshungs par</text></item>
<item><p>143a1</p><section>mdo sde</section><text>gyur pa de lus zhig pa na ngan song log par ltung ba sems can dmyal ba rnams su skye ba'o/ /de bzhin du 'jig rten pa'i don rnams thams cad la yang ste/ don thams cad nyams par byed par</text></item>
<item><p>143a2</p><section>mdo sde</section><text>'gyur ro/ /de don rnams thams cad nyams pas mchog tu sdug bsngal bar 'gyur ro/ /gzhan gyi khyim la nye bar sten par byed pa/ gzhan gyi lus nye bar 'dod pa/ gzhan gyi bde ba rnams nye bar rtogs</text></item>
<item><p>143a3</p><section>mdo sde</section><text>pa la ched cher byed pa/ mchog tu gos hrul ba/ skra rnams kyis mig g.yogs pa/ kha dang mig dang skams par gyur pas bzhi mdo nas bzhi mdo rnams su dang / sum mdo nas sum mdor dang / khyim nas</text></item>
<item><p>143a4</p><section>mdo sde</section><text>khyim du slongs mos 'tsho bar gyur pa/ shin tu rid pa/ gson pa la yang skye bo rnams thams cad skyug bro bar gyur pa'o/ /rgyu 'di dag gis na skyes bu rnams thams cad kyis kyang gnas skabs thams cad du yang</text></item>
<item><p>143a5</p><section>mdo sde</section><text>le lo yongs su spang bar bya'o/ /gzhan du ni brtson 'grus brtsams pa'i brtson 'grus dang ldan pa spang ba dang ldan pa rnams ni don thams cad phun sum tshogs par 'gyur ro/ /mya ngan las 'das pa'i</text></item>
<item><p>143a6</p><section>mdo sde</section><text>mthar thug par yang 'gyur na gzhan 'jig rten pa'i rnams dang / lus zhig nas kyang mtho ris kyi 'jig rten bde 'gro lhar skye bar 'gyur ba la lta smos kyang ci dgos/ de'i phyir lha 'am mi rnams kyis kyang</text></item>
<item><p>143a7</p><section>mdo sde</section><text>rung ste/ gnas skabs thams cad du le lo yongs su spang bar bya'o/ /de nas de'i tshe bcom ldan 'das thams cad skyob des tshigs su bcad pa gsungs pa ji ltar/ blo ni le lo'i rang bzhin dang / /</text></item>
<item><p>143a8</p><section>mdo sde</section><text>dregs pa dang ni rtsab pa dang / /shes rab yongs su spangs phyir yang / /log par ltung ba'i sa mi mthong / /dam pa rnams dang 'dir 'grogs shing / /dam pa min pa spang bar bya/ /chud gson rgyur ni rab</text></item>
<item><p>143b1</p><section>mdo sde</section><text>tu bshad/ /log par lta ba nyid kyang ste/ /yul dus legs par rtsom min zhing / /brjod dang ma brjod rnam mi shes/ /phyir zhing don med 'gyur de dag /ngal so ba yang bud med rnams/ /gang dang de yis</text></item>
<item><p>143b2</p><section>mdo sde</section><text>'thun 'dzin pa'i/ /zas rnams de dang de la'o/ /de dag yang mor byed pa dang / /bdag nyid zhor 'phyang dang de bzhin/ /brtan pa 'jig dang dran pa nyams/ /sa bdag dang yang 'gal bar byed/ /de dag dus min 'chi ba</text></item>
<item><p>143b3</p><section>mdo sde</section><text>dang / /de bzhin du ni khro ba'i yid/ /las 'bras de kho na mi shes/ /chos dang chos min phyi rol byas/ /legs pa'i skyes bu rnams kyis spangs/ /kun tu 'gro bas 'gros kyis ngal/ /le lo'i blo ni gnyid dang yang / /</text></item>
<item><p>143b4</p><section>mdo sde</section><text>de bzhin ro rnams la yang brkam/ /rnam par spangs pas gang la yang / /skye gnas la ni rab sdang brjod/ /'dod chen dang ni mngon nga rgyal/ /ko trog can dang chos spangs po/ /'dod pa la ni legs sten nyid/</text></item>
<item><p>143b5</p><section>mdo sde</section><text>lus la yongs su gdung byed yin/ /skyon ni gsum po 'di rnams kyi/ /rtsa ba le lo yin par brjod/ /mi rnams skyon ni rjes 'brel bcas/ /brtson 'grus brtsams pas 'joms pa yin/ /brtson 'grus</text></item>
<item><p>143b6</p><section>mdo sde</section><text>brtsams pa ci nas kyang / /'bras bu thams cad nyer longs spyod/ /rigs pa de nyid brtsams pa ni/ /chos bzhin du na 'bras bu mthong / /las rnams gsum po 'di la ni/ /'bras bu rnam pa gsum du 'dod/ /</text></item>
<item><p>143b7</p><section>mdo sde</section><text>phung po gsum dang nges de yang / /gsum rtsas srid gsum rjes su 'gro/ /de ltar bcom ldan 'das thams cad skyob de'i mchod rten de la le lo la rnam par smod pa'i tshigs su bcad pa rnams mngon par bris pa'i</text></item>
<item><p>143b8</p><section>mdo sde</section><text>rnam pa de srid pa nyid legs par mngon par mthong bas nges par gcig tu le lo spang bar bya'o/ /gang gi phyir ji skad du bshad pa'i le lo gcig pu zhig las kyang yan lag de rnams tsam zhig yin no/ /le lo med</text></item>
<item><p>144a1</p><section>mdo sde</section><text>pa brtson 'grus brtsams par gyur pa'i lha 'am mi rnams yang rung ste/ don rnams thams cad med par mi 'gyur ro/ /thams cad dus thams cad kyi tshe thams cad du yongs su nyams par mi 'gyur ro/ /le lo med par gyur pa'i sems</text></item>
<item><p>144a2</p><section>mdo sde</section><text>can rnams ni mya ngan las 'das pa'i mthar 'gro ba de kho na'o/ /de la gces par gyur pa'i chos bzhi ni bstan no/ /chos gzhan gang dag mi rnams la gces par gyur pa yin zhe na/ 'di lta ste dran pa'o/ /de ltar yang chos thams cad kyi bar chad</text></item>
<item><p>144a3</p><section>mdo sde</section><text>byed pa le lo yin pa de bzhin du chos thams cad kyang ste/ mya ngan las 'das pa'i rnam par smin pa can yang dran pa gcig tu bsgoms shing legs par sgoms pa'i rtsa ba las bsgom par bya ba'i don 'thob par 'gyur ro/ /khyim pa 'am rab tu</text></item>
<item><p>144a4</p><section>mdo sde</section><text>byung ba yang rung ste/ dran pa dang ldan pa rnams ni bag med par mi 'gyur ro/ /bag dang ldan pa yang don brtsams pa rnams chud mi za'o/ /de yang nas yang du yang don gzhan rnams rtsom par byed do/ /rigs pa dang rab tu brtson pa dang mngon par 'dod pas kyang</text></item>
<item><p>144a5</p><section>mdo sde</section><text>de rtag tu dran pa dang shes bzhin dang ldan pas shes bzhin gyis gnas par 'gyur ro/ /dbang po lnga po rnams yang spyod yul lnga las srung la 'pho ba dang gtong ba yang ma yin te/ rtag tu yang rkyen rnams las mig gis gzugs mthong ba na de'i</text></item>
<item><p>144a6</p><section>mdo sde</section><text>tshe 'dun pa'i 'dod chags kyis dga' bar mi byed do/ /rang bzhin rnams mthong bar 'gyur ro/ /rkyen gyi rtsa ba can du mthong bar 'gyur ro/ /rgyu las kun 'byung ba'i gzugs rnams mthong ba na rnyog pa can du mi byed do/ /de las skyes pa'i yid</text></item>
<item><p>144a7</p><section>mdo sde</section><text>la byed pas khrid par mi 'gyur ro/ /dga' ba'i 'dod chags dran pa nyams pas kun nas bcings nas skyes bu 'am/ rab tu byung ba rnams sam/ lha 'am/ lha gzhan dag gang yang rung ba rnams kyang rung ste/ nyon mongs pa bdud kyi spyod</text></item>
<item><p>144a8</p><section>mdo sde</section><text>yul rnams la dga' bar mi 'gyur ro/ /des skyes pa'i 'jigs pa rnams kyang kun nas shes so/ /skyon las skye bar 'gyur bar gyur pa rnams kyang shes so/ /'gags pa rnams kyang dran pas yongs su shes te/ legs par dran nas ji ltar che ge mo</text></item>
<item><p>144b1</p><section>mdo sde</section><text>zhig gi yul na dmigs pa 'di dag gis dang / rgyu 'dis dang / rkyen 'dis dang / rnam pa de 'dra ba'i yul las kun tu byung ba'i mig gi rnam par shes pa dang lhan cig tu 'grogs pa'i yul gyi rlan gyis kun du bskyed</text></item>
<item><p>144b2</p><section>mdo sde</section><text>par gyur pa'i dus de'i yid la byed pa'i nyon mongs pa nges par 'joms pa po rang gi ngang gis nus pa dang ldan pas nyon mongs pa nges par 'joms rab tu 'joms par gyur pa/ rgyu dang rkyen rnams las kun du 'byung ba</text></item>
<item><p>144b3</p><section>mdo sde</section><text>yul des shin du yang chags pa bskyed par byed pas des zhen pa dran par gyur na dran pa nye bar gnas pa'i phyir na slar yang rab tu 'joms par byed do/ /de gzugs dmigs pas zil gyis mnan na dran pas 'jigs</text></item>
<item><p>144b4</p><section>mdo sde</section><text>pa dang bcas pas rnam pa du mar rab tu spong bar byed do/ /dal bus dal bus las byed pa spyang por gyur pa'i lcags mgar mer bcug nas dros par gyur pa'i lcags kyi snod rdung ba de bzhin du lus dben pa la spro ba</text></item>
<item><p>144b5</p><section>mdo sde</section><text>rnams yang dal bus dal bus dri ma rnams sbyong bar byed do/ /zhib mor byed cing dri ma med par byed do/ /de bzhin du 'di na mdzes par gyur pa rnams kyis dran pas sems kyi rgyud dal bus dal bus dri ma rnams</text></item>
<item><p>144b6</p><section>mdo sde</section><text>med do/ /ji ltar mdzes pa'i rdza mkhan brtson 'grus brtsams par gyur pa rgyu rkyen dang goms pa rnams kyis 'jim pa'i gong bu bum par sgyur bar byed de/ gzugs bzang po rtsom pa'i dran pas brtsams</text></item>
<item><p>144b7</p><section>mdo sde</section><text>pa'i phyir ro/ /de bzhin du dran pa dang ldan pa'i skyes bus 'dir yang 'jim pa'i gong bu lta bur gyur pa'i dmigs pa dang / rgyu rkyen gnyis dang yid kyi dran pa mdzes pa bsten pa nges par rdzogs pa las gang</text></item>
<item><p>144b8</p><section>mdo sde</section><text>yongs su rdzogs na dran pa brtsams pas tshul bzhin yid la byed pa bum pa bzhin du skyed do/ /lha dag ji ltar bdag cag rnams kyi gos rnams gsar pa gyon par gyur pa'i dus de nyid nas bzung nas de dag</text></item>
<item><p>145a1</p><section>mdo sde</section><text>rnams rim gyis zad par 'gyur ro/ /yang gang gi tshe shes par gyur pa de'i tshe nas skad cig pa rnams shes par 'gyur ro/ /de kho na bzhin du gang kho na'i tshe nas mdzes pa'i dran pa nye bar 'jog par</text></item>
<item><p>145a2</p><section>mdo sde</section><text>gyur pa de'i dus de nas skyon thams cad zad par 'gyur ro/ /de nyid mngon par rtogs par 'gyur ba yang gang gi tshe 'phags pa'i rgyas btab par gyur pa'i sems kyi rgyud la skyon rnams zad pa mtshon par 'gyur zhing</text></item>
<item><p>145a3</p><section>mdo sde</section><text>de'i tshe na yongs su shes so/ /de'i phyir na skyes bu dam pa rnams dge ba 'dod pas rtag pa nyid du mig dang phrad pa'i gzugs dmigs par gyur pa na yang ji lta ba'i dran pa'i thag pas yongs su bcings na sems</text></item>
<item><p>145a4</p><section>mdo sde</section><text>yongs su 'khyam par mi 'gyur ro/ /rta rgod bzhin du bsrings nas 'dzin par byed de 'das pa dran pa dang ldan pa'i skyes bu rnams ni dga' ba'i 'dod chags mi bzad pa rnams dmigs pa spangs nas gnas so/ /</text></item>
<item><p>145a5</p><section>mdo sde</section><text>dran pas de bzhin du da ltar gyi yul rnams la mig rgyu bar byed pa na sgrub pas zlog par byed do/ /dran pa dang dran pa ma yin pa dag la rjes su sgrub pas ji ltar legs par rtogs par bya zhe na/ 'di lta ste/ skyes</text></item>
<item><p>145a6</p><section>mdo sde</section><text>par gyur pa'i dga' ba'i 'dod chags la tshul bzhin ma yin pa'i rlung gis kun nas khyer ba na dran pas kun tu 'dzin par byed do/ /'dir gang gi tshe sdug bsngal dang / kun 'byung ba dang / 'gog pa dang / lam gang</text></item>
<item><p>145a7</p><section>mdo sde</section><text>yin pa'i 'phags pa'i bden pa bzhi po rnams kyis gzugs de nyid la yang dag pa ji lta ba bzhin du rnam pa du ma dang dbyibs du mar rnam par dpyod par byed pa de'i tshe 'dun pa'i 'dod chags 'di thams cad du 'am/</text></item>
<item><p>145a8</p><section>mdo sde</section><text>gnas skabs thams cad du yang rab tu nyams par 'gyur ro/ /gal te shed na yang chung ngur 'gyur ro/ /'di ni de'i dge ba'i chos kyi gzi brjid yin te 'di lta ste/ dran pas rjes su sbrel ba'i rtsa ba yin no/ /dge</text></item>
<item><p>145b1</p><section>mdo sde</section><text>ba'i chos rnams thams cad na de'i gzhis rab tu 'jug go/ /de lta bu ni da ltar byung ba'i dran pa yin no/ /ji ltar na ma 'ongs pa'i yul nyams su ma myong ba rgyu mtshan gyi dbang du byas pas yul nye bar dmigs pa'i dran pa yin</text></item>
<item><p>145b2</p><section>mdo sde</section><text>zhe na/ dran pas ma 'ongs pa rnams la yang legs par dran te/ 'bras bu'i rgyu mtshan dmigs pas ma 'ongs pa rnams yang dran zhing kun tu dran no/ /'di lta ste/ lus dang / ngag dang / yid legs par spyad pa spyod</text></item>
<item><p>145b3</p><section>mdo sde</section><text>pa'i skyes bu rnams mngon par mthong bar gyur nas lha dang lha tsam du 'byung bar 'gyur ro zhes 'di dag dran no/ /de ltar dam par byas pa'i las rnams mngon par mthong nas legs par dran no/ /nyes par spyad pa'i las kyi mtha'</text></item>
<item><p>145b4</p><section>mdo sde</section><text>spyad pa rnams las dmyal ba rnams 'byung ba yang kun tu dran no/ /de la dran pa zhes bya ba'i chos lnga pa 'di de ltar lha dang mi rnams la gces par gyur pa yin no/ /gzhan yang chos drug pa lha dang mi rnams la gces par bya ba</text></item>
<item><p>145b5</p><section>mdo sde</section><text>yod de/ gang zhe na 'di lta ste/ gzhan la gdung bar mi byed pa'o/ /'di na gzhan la nye bar gdung bar mi byed par gyur pa blo shin du rab tu dang ba/ gang zag rnams la rab tu dpyod par yang mi byed la tshangs par spyod pa rnams</text></item>
<item><p>145b6</p><section>mdo sde</section><text>la rab tu dpyod par yang mi byed pa dang / sems 'dul bar mi byed pa ma yin pa gnas mal dang / nad kyi rkyen sman dang / yo byad rab tu mang po mngon par mthong ba na gzhan la smod par mi byed/ bdag la stod par mi byed do/ /</text></item>
<item><p>145b7</p><section>mdo sde</section><text>rang gi dbang du byas pa'i tshul khrims bsngags par mi byed cing / gzhan gyi tshul khrims kyang dge ba ma yin par thos nas sbyin pa po dang sbyin bdag rnams la so sor go bar mi byed/ grogs po dang grogs po ma yin pa</text></item>
<item><p>145b8</p><section>mdo sde</section><text>rnams dang bral bas mtshungs pa'i blor gyur pa/ de'i yid dkon mchog gsum la song bar gyur pa'i don gyis tshul khrims 'chal bar mi byed/ tshul khrims dang bcas pa la skur par mi byed do/ /zhabs 'bring bar</text></item>
<item><p>146a1</p><section>mdo sde</section><text>kun du ston pa ma yin gyi snying rjes sems 'ju bar 'gyur ro/ /'dri bar byed pa'i rang bzhin can ma yin la dgon pa dang ri khrod dang phug rnams su mngon par dga' bar 'gyur ro/ /kun nas 'dre bas nye</text></item>
<item><p>146a2</p><section>mdo sde</section><text>bar 'gro bar ni tshangs pa mtshungs par spyod pa dag dang / lhan cig tu'o/ shin tu ngo mtshar skye ba'i yon tan de lta bu rnams dang ldan pa'i skyes bu ni gzhan la nye bar gdung bar byed pa ma yin no/ /de'i phyir na gzhan rnams</text></item>
<item><p>146a3</p><section>mdo sde</section><text>la nye bar gdung bar mi byed pa ni lha dang mi rnams la gces par gyur pa yin no/ /gzhan yang gces par gyur pa'i chos bdun pa lha dang mi rnams kyi bar du gcod par byed pa ni 'di lta ste/ tshul 'chos pas rab tu</text></item>
<item><p>146a4</p><section>mdo sde</section><text>'chab par byed pa'i phyir te/ dge bar gyur pa sdig pa rnams bcom pa yid shin tu rnam par dag pa/ lhung bzad dang chos gos kyis chog shes pa/ bslangs nas za ba/ ri khrod dang ri phug dag tu sten pa/ chog shes pa/ dben</text></item>
<item><p>146a5</p><section>mdo sde</section><text>par gnas par dga' ba/ bstod pa dang / smad pas mtho ba dang dma' ba'i blo med pa/ don dang don ma yin pa rnams la ltos pa med par ljongs rgyu bar byed pas legs par rgyu'o/ /mi rnams kyang srin bu'i gnas</text></item>
<item><p>146a6</p><section>mdo sde</section><text>yin pa'i phyir dang / lteng ka'i chur gyur pa'i chu tsam la yang 'jigs pas nye bar mi 'gro ste srin bu gsod pa'i skyon gyi 'jigs pas 'jigs pa'i phyir ro/ /ri lu dang ri lu'i phreng ba dang glog 'khyug pa la lta bar mi byed do/ /</text></item>
<item><p>146a7</p><section>mdo sde</section><text>sa g.yo ba dang zla ba gzas 'dzin pa yang ston par mi byed do/ /rnyed pa dang bkur sti'i don du gcig pu zhig khyim nas khyim du nye bar 'tsho bar byed pa yang ma yin no/ /mgo gcogs pas sa gzhi g.yo ba'i rang bzhin ma</text></item>
<item><p>146a8</p><section>mdo sde</section><text>yin no/ /shin tu dman pa dang che bar smra ba ma yin no/ /bkra bar byas pa'i mchil lham dang shing leb kyi stan bzang po dang sngas nang tshangs can zlum po 'dzin pa ma yin no/ /tshul khrims dang yon tan mtshungs pa'i</text></item>
<item><p>146b1</p><section>mdo sde</section><text>gong ma dag rnyed kyang nye bar sten pa ma yin no/ /gzhan gyi rjes su 'tsho ba ni ma yin gyi de bzhin du grong dang / grong khyer dang / tshong dus dag tu song nas rnyed pa dang bkur sti'i rgyu dag gi tshul khrims dang yon tan snying por byas te brjod</text></item>
<item><p>146b2</p><section>mdo sde</section><text>par ni mi byed do/ /blo rnam pa sna tshogs par g.yeng bar byed pa yang ma yin no/ /brkam zhing chags pa yang ma yin no/ /grong dang thag nye bar gnas par byed pas dga' bar 'gyur ba ma yin no/ /sngon gyi gnyen bshes dang</text></item>
<item><p>146b3</p><section>mdo sde</section><text>mdza' bo rnams dang 'tshog cing blta ba'i don dang / de'i khyim du 'jug pa blo la mang du rgyu bar mi 'gyur ro/ /yod pa ma yin pa'i yon tan rnams rjod par mi byed la yod pa'i yon tan rnams yang rjod par mi byed do/ /</text></item>
<item><p>146b4</p><section>mdo sde</section><text>yod pa'i yon tan rnams spong bar yang mi byed do/ /yang dag pa ji lta ba bzhin du yon tan dang skyon rnams ston par gyur nas rgyab kyi sha sbyin par byed pa yang ma yin no/ /mthong ba dug can bzhin du rnam pa du mar yang</text></item>
<item><p>146b5</p><section>mdo sde</section><text>bud med kyi 'gro ba rnams yongs su spong bar byed do/ /de dang lhan cig tu smra gling byed pas gnas pa'i rang bzhin can yang ma yin no/ /ljon shing dang / nags dang / me tog kun tu rgyas pa rnams su rgyu ba'i rang bzhin</text></item>
<item><p>146b6</p><section>mdo sde</section><text>can ma yin no/ /bdag dga' bar 'gyur ba'i yid don du gnyer bas nye bar bgrod pa ma yin no/ /dga' bar 'gyur ba'i bya'i sgra kun tu sgrogs pa rnams la nyan pa'i 'dod chags kyi skyon gyi 'jigs pas gang gi</text></item>
<item><p>146b7</p><section>mdo sde</section><text>phyir de'i snying gis sems pa dang rna ba dang yid gtod par byed pa ma yin/ sgra de dag rnams gang yin pa'i skyon gyis 'jigs pas bya rnams kyi sgra dang gzhan gyi sgra rnams kyang nyan par mi byed/ chu klung gi sgras gang</text></item>
<item><p>146b8</p><section>mdo sde</section><text>ba'i yul phyogs su sgom par mi byed/ sgra'i skyon gyis yid 'phrogs par mi 'gyur ro/ /dri dang ldan pa'i me tog mang ba dang / 'khri shing rnams dang / ljon shing rnams shin du phal che ba dang / nye bar bsam</text></item>
<item><p>147a1</p><section>mdo sde</section><text>gtan byed pa dang / nye bar 'gro ba dang / nye bar 'gro ba yang ma yin te/ yid du 'ong zhing yid du 'ong bar gyur pa'i dri rnams la yang sna phyogs par 'gyur ba'i skyon gyis yid khyer ba'i phyir ro/ /sgro rnams rnam</text></item>
<item><p>147a2</p><section>mdo sde</section><text>par bkra bar gyur pas dga' ba'i kha dog sna tshogs pa'i bya rnams 'dod chags la chad cher byed par gyur pa'i ngang ngur dang / shang shang te'u dang / rma bya rnams kyang lta bar byed pas rnam par rgyu ba ma yin no/ /gang gi phyir yid</text></item>
<item><p>147a3</p><section>mdo sde</section><text>'phrog par byed pa dud 'gro'i skye gnas pa rnams sam/ bud med dag gam/ shing tog nA Di ke ra dang / pa na sa dang / chu shing gi 'bras bu dang / a mra dang / dpal 'bras dang / ka pid tha dang / pa ru Sha dang / khardza ra'i nags</text></item>
<item><p>147a4</p><section>mdo sde</section><text>rnams su yang bsam gtan byed de/ yid ros 'phrog pa yin pa'i phyir ro/ /de bzhin du dbang po'i don rnams la mthong ba dang bral bar gyur pa'i zhi ba'i nye ba'i nags rnams la brkam chags med pas ma 'dres pa'i bde bar</text></item>
<item><p>147a5</p><section>mdo sde</section><text>rgyu ba'i dga' tshal la gcig tu phyogs pa'i yid kyis bsam gtan du byed de/ des rtag tu brtson 'grus brtsams pa phyir rgol ba lta bur gyur pa dang / lhan cig tu g.yul 'gyed do/ /skyon chung ngu yang ma yin pa yang bar du</text></item>
<item><p>147a6</p><section>mdo sde</section><text>gcod par 'gyur ba'i yid kyis rab tu 'bad par byed do/ /tsab hral can rnams kyis thong gshol gyis glogs pa ma yin pa'i sa phyogs kyi phyag dar khrod pa rnams kyang rnam 'gyur bstan pa'i don du mi len no/ /</text></item>
<item><p>147a7</p><section>mdo sde</section><text>srid pa la sogs pa rnams kyi bzhin bde bar gnas par 'gyur ba ni ma yin no/ /'di ni gtsang ba dang bcas pa'i lhung bzed kyis rgyu ba de yang zas skom rnams mi 'dzin to/ /dngul dang gser la sogs pa rnams kyang</text></item>
<item><p>147a8</p><section>mdo sde</section><text>yid kyis sems par mi byed do/ /dga' bar 'gyur ba'i lhung bzed 'dzin par 'gyur ro/ /brje bsor can kyi chos gos rnams 'dzin par mi 'gyur ro/ /sgra brda dang bral bas gom pa cig kyang rjes su mi</text></item>
<item><p>147b1</p><section>mdo sde</section><text>'gro'o/ /srog chags 'chi ba'i skyon dogs par byas pa ma gtogs par tshul 'chos sten pa po thams cad du 'gro bar mi byed do/ /lgang bu dang / 'bras so ba dang / rul par gyur pa'i 'bras bu ba da ra dang / shin</text></item>
<item><p>147b2</p><section>mdo sde</section><text>dzi tA dang / 'bras bu pa ru Sha ka dang / khar dzu ra dang / ka DA pa dang / rgyal po'i 'bras so ba dang / mon sran gre'u rnams ma btags par za bar mi byed de/ srin bu dag 'di dag gi nang na gnas pa yin pa'i phyir ro/ /</text></item>
<item><p>147b3</p><section>mdo sde</section><text>skra shad pa'i so mangs ma yin/ rngul ba las byung zhing rang gi lus las langs pa'i srin bu rnams spong bar mi byed do/ /chos gos dag la yang gnod pa'i 'jigs pas kyang gom pa gcig tsam dang / stan</text></item>
<item><p>147b4</p><section>mdo sde</section><text>gcig la 'dug pa dang / gzhan gyi lhung bzed la lta bar yang mi byed do/ /zas la brkam zhing chags pas dang bsod pa'i 'bras so ba la yang lta bar mi byed de/ rang gi don lus kyi ngo bor byed pa kun tu spong ngo / /</text></item>
<item><p>147b5</p><section>mdo sde</section><text>srin bus kun tu gang bas bslad pa'i sa phyogs su gcin dang gci ba gtong bar mi byed de/ srin bu la gnod pa'i 'jigs pas 'jigs pa'i phyir ro/ /bsod snyoms la 'jug par byed pa na yang gnya'</text></item>
<item><p>147b6</p><section>mdo sde</section><text>shing gang tsam du lta bar 'gyur ro/ /drang po dang drang po la sten par gyur pa'i dge slong 'dus pa rnams la mi sten pa zhen pa med pa snying las chung bar gyur pa rtag tu bsam gtan gyi dbang du byas te dga' bas brtson 'grus</text></item>
<item><p>147b7</p><section>mdo sde</section><text>brtsams par gyur pa'o/ /de la 'di nyid ni tshul 'chos pa med pa dang / de nyid tshul khrims rnam par dag pa dang / de nyid 'tsho ba rnam par dag pa dang / gcig tu phan pa gtsang zhing dag par gyur pa yin te/ de nyid</text></item>
<item><p>147b8</p><section>mdo sde</section><text>ji skad du bshad pa'i bslab pa'i gzhi la gnas pa rnams kyi yin no/ /de ji lta ji ltar bdag nyid kyi 'gro ba 'dod par gyur pa de kho na bzhin du skye bar 'gyur ro/ /thams cad du yang 'tsho ba dag pa 'di'i rnam par</text></item>
<item><p>148a1</p><section>mdo sde</section><text>rtog pa rnams kyang dge ba'i sems kyis kun nas bslang ba rnams skye bar 'gyur ro/ /de nas de'i dus na bcom ldan 'das thams cad skyob des tshigs su bcad pa gsungs par gyur pa ji ltar/</text></item>
<item><p>148a2</p><section>mdo sde</section><text>'tsho ba dag pa rnam dag pa'i/ /lus ngag las ni zhi ba yin/ /rab tu dben pa'i bsam gtan pa'i/ /shin tu mya ngan 'das ring min/ /bag med pas ni gzung dka' ba'i/ /dur khrod dang ni nags rnams sten/ /</text></item>
<item><p>148a3</p><section>mdo sde</section><text>rtag tu sa gzhi'i mal stan can/ /shin tu mya ngan 'das ring min/ /gos hrul phyag dar khrod kyi mal/ /lhung bzed gog po gcig de dang / /'bras bu rtsa bas chog shes pa/ /de ni bde bar sangs rgyas bzhed/ /</text></item>
<item><p>148a4</p><section>mdo sde</section><text>'dod pa ldan pa mi rnams kyis/ /chog shes dang ni mngon dga' ba/ /brtan pa legs par dpyod pa po/ /shin tu mya ngan 'das ring min/ /tshul 'chos dri ma dang bral ba'i/ /rdul gyi 'ching ba las skyob pa/ /</text></item>
<item><p>148a5</p><section>mdo sde</section><text>sems ni nam mkha' dang mtshungs pa'i/ /mya ngan 'das pa ring ba min/ /de ltar bcom ldan 'das des tshul 'chos pa med pa'i dge slong la rab tu bsngags par mdzad do/ /de la chos bdun po de dag rnams dang gang</text></item>
<item><p>148a6</p><section>mdo sde</section><text>yang dag par ldan pa'i skyes bu de dag ni skyes bu dam pa yin no/ /gang yang 'dod pa rnams sten pas rnam par rgyu bar gyur pa 'khor bar bying ba rnams ni dud 'gro dang mtshungs par gyur pa'i mi'i ming can no/ /de la</text></item>
<item><p>148a7</p><section>mdo sde</section><text>chos bdun po de dag rnams dang yang dag par ldan pa'i skyes bu de ni rab tu bsngags pa yin no/ /lus zhig nas mtho ris bde 'gro'i 'jig rten gyi lha rnams su skye bar 'gyur ro/ /yongs su lhag par gyur pa</text></item>
<item><p>148a8</p><section>mdo sde</section><text>rnams kyis kyang mya ngan las 'das pa thob par 'gyur ro/ /mchog tu dge bar gyur pa'i chos bdun po de dag rnams yang 'di lta ste/ dge ba'i bshes gnyen bsten pa dang / thos pa dang ldan pa dang / sgrub pa dang</text></item>
<item><p>148b1</p><section>mdo sde</section><text>ldan pa dang / le lo med pa dang / dran pa dang ldan pa dang / gzhan rnams la gdung bar mi byed pa dang / tshul 'chos pa med pa dang ste/ rin po che chen po de bdun gyi nor rnams kyis lha nyid 'thob par yang 'gyur ro/ /dga'</text></item>
<item><p>148b2</p><section>mdo sde</section><text>ba rnams thob nas bag med pas zad par byed do/ /de rnams slar yang 'khor ba kho nar kha mngon du phyogs par 'gyur la/ dmyal ba dang / yi dgas dang / dud 'gro rnams nyid du phal cher skye bar 'gyur ro/ /de'i</text></item>
<item><p>148b3</p><section>mdo sde</section><text>phyir na lhas bag med par bya bar mi 'os te bdag nyid kyis legs par go bar gyis/ srid pa rnams na nam yang bag med pa rnams kyis bde bar 'gyur ba ni 'ga' yang med do/ /de la chos chen po bdun po de rnams</text></item>
<item><p>148b4</p><section>mdo sde</section><text>kyis mi rnams lhar skye'o/ /rgyu rnam pa gsum gyis lha'i 'jig rten pa rnams las shi 'phos nas dmyal ba dang / yi dgas dang / dud 'gro rnams su skye bar 'gyur te/ gsum po rnams gang zhe na/ 'di lta ste/</text></item>
<item><p>148b5</p><section>mdo sde</section><text>dam pa'i chos bsgrags pa na mi nyan pa dang / sdig pa la snyen pa dang / dge ba'i bshes gnyen ma yin par dge ba'i bshes gnyen ltar 'chos pa de dag rnams la dad par byed pa ste/ chos de dag rnams kyis lha'i</text></item>
<item><p>148b6</p><section>mdo sde</section><text>'jig rten rnams nas shi 'phos nas dmyal ba yi dgas dud 'gro rnams su skye'o/ /'thab bral ba rnams kyi mnga' bdag mu su lun d+ha des lha des lha de dag rnams la 'di skad ces brjod do/ /gang bcom ldan</text></item>
<item><p>148b7</p><section>mdo sde</section><text>'das des gsungs pa de dag thams cad khyed kyis thos sam/ de nas lha de dag rnams thams cad kyis rjod par gyur pa ni ji lta ba bzhin du mdo de dag rnams thos so/ /bcom ldan 'das thugs brtse ba dang</text></item>
<item><p>148b8</p><section>mdo sde</section><text>ldan pa 'jig rten la phan par mdzad pas bag med pa rnams gdul bar bya ba'i don du mdo 'di bstan pa yin la/ de dag thos nas kyang ji ltar dmyal ba dang / yi dgas dang / dud 'gro rnams su slar yang skye</text></item>
<item><p>149a1</p><section>mdo sde</section><text>bar mi 'gyur ba de ltar gyis shig /nor chen po rnams gang gi rgyus lha'i skye bar gyur pa khyed kyi rtsed mo 'di dag yin gyis de ni bag med pas 'da' bar mi 'os so/ /rab tu lhung bar gyur ta re/ bcom ldan 'das</text></item>
<item><p>149a2</p><section>mdo sde</section><text>des lha'i mchog rnams la mdo 'di ji lta ba bzhin du bstan pa yin no/ /stong phrag sum bcu rtsa drug pa'i mdo las bcom ldan 'das thams cad skyob kyis gsungs pa ste bzhi pa rdzogs s+ho// // de nas lha rnams</text></item>
<item><p>149a3</p><section>mdo sde</section><text>kyi mnga' bdag mu su lun d+has de ltar lha rnams la bstan zhing skyo ba yang nges par skyed nas gzhan yang 'khor ba na sdug bsngal brgya stong du ma rnams kyis yongs su gang bar gyur pa/ sdug pa dang rnam par bral ba rnams</text></item>
<item><p>149a4</p><section>mdo sde</section><text>dang / mi sdug pa dang phrad pa rnams dang / rga ba dang / 'chi ba dang / mya ngan dang / smre sngags 'don pa du ma rnams kyis kun du gang bar gyur pa dang / phun sum tshogs pa dang / rgud pa'i mi lam log gi sdug bsngal gyi rang bzhin</text></item>
<item><p>149a5</p><section>mdo sde</section><text>rnams kyis gang bar gyur pa'i phyir na/ de nas yang lha de dag rnams kyi yid las su rung bar gyur pa legs par mngon par mthong bar gyur nas/ gzhan yang phan par byed pas rjes su 'dzin pa'i phyir na 'di skad brjod pa/</text></item>
<item><p>149a6</p><section>mdo sde</section><text>sbyin par 'gro bar 'dod pa'i lha rnams bag med pas bag med par gnas pa rnams srid pa gzhan gyi dus kyi gnas skabs steng du gnas par gyur pa na/ 'gyod pa'i dus su phyin pa sdug bsngal chen po skyes par gyur pa kun</text></item>
<item><p>149a7</p><section>mdo sde</section><text>du nye bar gnas pa rnams la ci yang byar med pa'i dus su song ba na las kyi thag pas kun nas bcings nas gcig pu zhig grogs med par khrid par gyur pa na lha 'am/ mi 'am/ klu 'am/ dmyal ba pa rnams kyang rung ste/</text></item>
<item><p>149a8</p><section>mdo sde</section><text>'chi bdag gi zhags pas khrid par gyur pa la chos ma gtogs pa'i grogs su gyur pa ni 'ga' zhig kyang yod pa ma yin no/ /lha'i bdag po chos rnams ni sems can gyi rgya mtsho thams cad lags so/ /slar yang 'thab</text></item>
<item><p>149b1</p><section>mdo sde</section><text>bral gyi bdag po de nyid kyis 'di skad ces brjod de/ de de bzhin te/ chos dang chos ma yin pa rnams ma gtogs pa 'ga' zhig kyang 'ga' zhig gi grogs su mi 'gyur ro/ /de dag gang yin pa lha dag gis nges par go</text></item>
<item><p>149b2</p><section>mdo sde</section><text>bar gyis shig /de la gzhan la dad pa'i sa bon 'phel bar bya ba'i rgyu mtshan du dang / bde legs thob par bya zhing thob pa'i don du dang / sdug bsngal mthar thug par gzhom pa'i don du 'dzam bu'i chu bo'i gser gyi rang</text></item>
<item><p>149b3</p><section>mdo sde</section><text>bzhin gzhan 'di mu tig dra bas g.yogs pa/ rin po che bdun gyi ka bas nye bar mdzes par gyur pa/ rin po che sna tshogs pas rab tu gsal bar byas pa de'i der bdag cag rnams thams cad nyid nye bar legs</text></item>
<item><p>149b4</p><section>mdo sde</section><text>par 'gro bar bya ste/ bcom ldan 'das gser thub 'di'i mchod rten der 'jug par bya ba dang / ji lta ba bzhin du bdag cag gis blta bar bya'o/ /de dag thams cad ji lta ba bzhin du bdag cag gis byas te/</text></item>
<item><p>149b5</p><section>mdo sde</section><text>rang nyid la phan pa dang / 'khor ba las nges par 'byung ba dang / mya ngan las 'das pa thob par bya'o/ /de nas lha de dag rnams kyis 'thab bral gyi bdag po'i tshig nye bar thos pa dang gus pa legs par</text></item>
<item><p>149b6</p><section>mdo sde</section><text>skyes par gyur pas rgyags pa dang nga rgyal rnams dang rnam par bral ba/ dbang po rab tu gsal bar gyur pas gang na bcom ldan 'das drang srong gi mchog gser thub de'i mchod rten 'di kun du lham me ba bzhugs pa</text></item>
<item><p>149b7</p><section>mdo sde</section><text>der te sngar bzhin no/ /de nas lha de dag nyid thams cad mu su lun d+ha dang bcas pa rnams gang gi tshe drang srong mchog gi sku gdung de'i drung du nye bar legs par 'gro ba'o/ /nye bar legs par phyin pa de dag rnams la</text></item>
<item><p>149b8</p><section>mdo sde</section><text>gzhan yang 'thab bral ba'i bdag po des 'di skad ces smras so/ /mchod rten 'di'i nang du yang de bzhin gshegs pa gser thub des 'jig rten pa rnams la phan pa dang / 'jig rten la byams shing rjes su brtse</text></item>
<item><p>150a1</p><section>mdo sde</section><text>bar gyur pas mi rtag pa nyid rnam pa thams cad kyi sgo nas bstan pa yin la/ de mngon sum du legs par mthong nas kyang lha khyod rnams thams cad shin du yid 'byung bar 'gyur ba dang / brtsig pa 'di</text></item>
<item><p>150a2</p><section>mdo sde</section><text>dag gi logs la gang dag de bzhin gshegs pa des bstan cing sprul pa mdzad pa rnams la rtag par rgyun tu blta bar yang gyis shig /des de skad ces smras nas lha rnams khrid nas mchod rten du zhugs so/ /mchod rten de yang</text></item>
<item><p>150a3</p><section>mdo sde</section><text>rgyar dpag tshad bcu pa'o/ /mchod rten de'i nang na yang 'dus byas ma lus pa mi rtag pa dang / phun sum tshogs pa rnams rgud par 'gyur ba dang / las bdag gir bya ba dang / rang dbang med pa ste/ so so so sor 'gro ba lnga po</text></item>
<item><p>150a4</p><section>mdo sde</section><text>rnams yongs su sprul pa rnams shin tu dri ma med pa gzugs brnyan gyi gzugs rnams so sor mthong ba yin te/ mchod rten gyi brtsig logs la gzugs de dag rnams yongs su rdzogs pa dang bcas pa shin tu gsal ba so</text></item>
<item><p>150a5</p><section>mdo sde</section><text>so so sor gyur pa dang / rnam pa sna tshogs par gyur pa rnams gsal bar mthong ngo / /de dag rnams las yul phyogs gcig na dmyal ba brgyad mthong ba la 'di lta ste/ yang sos dang / thig nag dang / bsdus 'joms</text></item>
<item><p>150a6</p><section>mdo sde</section><text>dang / ngu 'bod dang / ngu 'bod chen po dang / tsha ba dang / rab tu tsha ba dang / mnar med pa'i dmyal ba rnams su yang rab tu ltung bar 'gyur ba'i lha rnams mngon par mthong ba la rang gi las kyi rlung gis rab tu ltung bar gyur pa mgo bo</text></item>
<item><p>150a7</p><section>mdo sde</section><text>ni mthur la rkang pa ni gyin la bstan pa/ nye 'khor kun nas rab tu 'bar ba'i lus can rnams thams cad du king shu ka'i shing 'dra bar gyur pa de srid du mthong bar gyur pa/ lha'i ris nas de srid du 'og tu rab tu ltung bar gyur pa/</text></item>
<item><p>150a8</p><section>mdo sde</section><text>rnam par khros pa'i yid kyis kun du ngu bar byed pa/ rang gi sems kyis yongs su bslus pa/ legs par byas pa'i las rnams yongs su zad pa/ bag med pas rnam par rgyu bas bslus par gyur pa/ bde ba'i mchog</text></item>
<item><p>150b1</p><section>mdo sde</section><text>rnams la longs spyad nas sdug bsngal gyi mchog la longs spyod pa la gcig pu zhig grogs dang gnyen rnams kyis yongs su spangs nas skyabs med pa'i dmyal bar ltung ngo / /'di la dang po kho nar re shig rgyal chen bzhi'i ris</text></item>
<item><p>150b2</p><section>mdo sde</section><text>kyi lha rnams rab tu ltung bar gyur pa rnams mngon par mthong ste/ de dag la srog gcod pa yang yod de/ srog gcod pa'i skyon dang ma byin par len pas kyang ngo / /ji ltar srog gcod par byed pa yin na/ rgyal chen ris bzhi'i</text></item>
<item><p>150b3</p><section>mdo sde</section><text>lha de dag rnams yang lha dang lha ma yin rnams kyi 'khrug pa la srog gcod par byed do/ /rtag tu yang rnam par rgyal bar 'gyur te/ cod pan 'phrog pa dang mtshon rnams 'phen par byed do/ /las du ma'i rkyen rnams kyis</text></item>
<item><p>150b4</p><section>mdo sde</section><text>kyang ste/ lan grangs gzhan la myong bar 'gyur ba 'am/ las gzhan rnams kyis kyang lha rang gi sems kyis bslus pa rnams ni ci nas kyang ltung bar 'gyur ro/ /gang gi tshe lha rnams 'chi 'pho bar 'gyur ba na phung po rnams</text></item>
<item><p>150b5</p><section>mdo sde</section><text>'gag par 'gyur ro/ /de'i tshe na dmigs pa rnams 'jug pa dang / dmyal ba pa rnams kyi srid pa bar ma dor rab tu 'byung bar 'gyur te/ des bde ba las sdug bsngal la mtshams sbyor ba thob par 'gyur na 'khor ba pa gzhan</text></item>
<item><p>150b6</p><section>mdo sde</section><text>rnams gang dag rnam pa du ma'i sgo nas dmyal bar 'gyur ba'i zug gzer gyi sdug bsngal du gyur pa rnams la smos kyang ci zhig dgos/ de la las chen po 'dis shin tu mnar ba gang yin pa'i sems can rnams lha rnams</text></item>
<item><p>150b7</p><section>mdo sde</section><text>nas shi 'phos nas dmyal ba rnams su skye'o/ /de ltar lha de dag rnams kyis bcom ldan 'das des sprul pa gang yin pa'i sprul pa rnams mthong ngo / /gzhan yang yul phyogs gzhan na rgyal chen bzhi'i ris kyi lha rnams</text></item>
<item><p>150b8</p><section>mdo sde</section><text>lha'i 'jig rten nas shi 'phos nas yi dgas su skyes pa rnams mthong ste/ rnam pa de srid kyi zas bde ba de dag rnams las rnam pa de srid kyi bkres pa dang skom pa shin du che ba'i dgon pa rnams su skye bar 'gyur ro/ /rnam</text></item>
<item><p>151a1</p><section>mdo sde</section><text>pa de srid kyi gos rnams kyis bkab par gyur pa'i rnam pa de srid kyi skras gdong mi mngon pa mun par gyur par kun tu skyed do/ /de nags kyi shing da ba tshig pa dang 'dra bar gyur nas kha cig ni kun nas srig la/</text></item>
<item><p>151a2</p><section>mdo sde</section><text>kha cig ni rab tu 'bar ba'i lcags bsregs gcal du bkram pa'i dgon par bkres pa dang skom pa dag gi mya ngan gyis gdungs par gyur kyang 'bab par gyur pa'i rlan gyi tshad tsam gyi chu yang mi rnyed do/ /lha'i 'jig rten</text></item>
<item><p>151a3</p><section>mdo sde</section><text>la rnam par rgyu bar gyur pa las shi 'phos nas yi dgas kyi sa gzhi rnam pa sum bcu rtsa drug na nye bar 'tshed par 'gyur ba rnams legs par mthong ba na bya rog dang / 'ug pa dang / bya rgod rnams kyis kha gdong dang mig</text></item>
<item><p>151a4</p><section>mdo sde</section><text>dag kun nas za ba rnams mthong bar 'gyur te/ mnan na nem pa bteg na 'phar bas rab tu ltem pa/ mnyen pa shin tu 'jam par gyur pa'i rnam pa de srid kyi mtho ris kyi sa la spyad nas slar yang yi dgas kyi srid par</text></item>
<item><p>151a5</p><section>mdo sde</section><text>skye bar gyur nas me ma mur bdun gyis shin tu rtsub pa dang ldan pa/ rdo rje'i mchu rnams kyis rko bar byed par gyur pa/ rtswa dur b+ha'i tsher ma rgya chen po rnams kyis kun nas gang bar gyur pa mthong ngo / /gzhan yang rnam pa</text></item>
<item><p>151a6</p><section>mdo sde</section><text>de srid kyi dri rnams snams par gyur pa la mAn da ra ba dang / ku she sha ka dang / dri'i 'byung gnas rgya chen por gyur pa rnam pa brgya stong phrag du ma rnams bsnams nas phyis yang mi gtsang ba rnam par sme bar gyur pa'i bshang ci dang</text></item>
<item><p>151a7</p><section>mdo sde</section><text>mi ro'i dkyil du dur khrod na rgyu ba'i yi dgas su gyur nas rnam pa du ma de srid kyis mi gtsang ba'i dri rnams mnoM par byed do/ /de dag rnams kyi sna bug na ni rab tu 'bar bar gyur pa'i grog ma rnams kyis kun tu gang bar</text></item>
<item><p>151a8</p><section>mdo sde</section><text>'gyur te/ yi dgas de dag rnams yi dgas kyi skye gnas su skyes par gyur pa rnams la yin no/ /de bzhin du yang sngon gyi skye gnas su skyes pa rnams rnam pa sna tshogs pa'i bde ba'i yo byad kyi zas dag 'dod par</text></item>
<item><p>151b1</p><section>mdo sde</section><text>gyur pa'i mdog dang / ro dang / dri dang / bde ba'i reg pa rnams phun sum tshogs par gyur pa las/ yang phyis yi dgas kyi skye gnas su skyes pa rnams la mtho brtsams pa las kyang mtho brtsams par gyur</text></item>
<item><p>151b2</p><section>mdo sde</section><text>pa'i shin du yang mi gtsang bar gyur pa ro dang dri rnams bla lhag par dman par gyur pa la/ gal te shed na lo brgya phrag du ma'i shin du mi gtsang ba'i bshang ba rnams so/ /yang na lus shin tu rid par gyur pa</text></item>
<item><p>151b3</p><section>mdo sde</section><text>nyid kyis rtug pa rnams za bar byed pa de bzhin tu mchod rten gyi logs la mthong bar gyur la lus la yang mchog tu 'jam par gyur pa/ mchog tu srab pa/ ma brtags pa/ rin po che du mas nye bar mdzes</text></item>
<item><p>151b4</p><section>mdo sde</section><text>par gyur pa/ mtho ris kyi rjes su 'thun pa mchog tu dga' bar gyur pa'i gos rnams gyon par gyur pa na yang rlung gis bskyod pa/ me tog sna tshogs pa'i ku su ma'i dri dang yang dag par ldan pa rnams la nye bar bsten</text></item>
<item><p>151b5</p><section>mdo sde</section><text>par byas pa'i las rnams yongs su zad nas/ phyis yang yi dgas kyi 'jig rten du skyes pa na shin tu yang gcer bur gyur pas langs pa'i lus shin tu mthug cing rtsub pa/ ser po'i skras kun du bkab pa'i</text></item>
<item><p>151b6</p><section>mdo sde</section><text>lus la srin bu brgya stong gis bskor bar gyur pa dang bcas pas gang bar gyur pa rnams kyis rab rab krum krum za ba byed pas snum khur 'dra bar za bar byed pa'i yi dgas kyi 'jig rten du skyes pa'i bkres pa dang /</text></item>
<item><p>151b7</p><section>mdo sde</section><text>skom pa'i bsregs pa'i lus can rnams nyi ma re re zhing ngu ba mchi ma 'dzag pas ngu bar byed pa'i bzhin gyis dus ring du rnam pa du mar shin tu rtsub pa'i yi dgas kyi sdug bsngal rnams nye bar longs spyod pa yin te/</text></item>
<item><p>151b8</p><section>mdo sde</section><text>bag med pas bslus nas lha'i 'gro ba nas yongs su nyams par gyur pas yi dgas kyi srid par song ba yin no/ /gzhan yang mchod rten gyi brtsig logs kyi yul phyogs gzhan zhig na tshogs pa rgyu ba na rnam par rgyu</text></item>
<item><p>152a1</p><section>mdo sde</section><text>ba'i lha dang / rgyal chen bzhi'i ris kyi lha rnams 'chi 'pho bar gyur pa na dud 'gro'i skye gnas pa rnam pa du mar nye bar skye bar 'gyur ba sna tshogs pa'i yul dang / sa dang / rigs rnams dang gnas gsum</text></item>
<item><p>152a2</p><section>mdo sde</section><text>du 'gro ba la 'di lta ste/ chu na ni chu la rgyu ba rnams phan tshun za bar gyur pa shin du 'jigs par gyur pa'i grang ba dang tsha bas byas pa'i shin du rtsub par gyur pa'i gnas skabs rnams la nye bar longs spyod par gyur pa'o/ /</text></item>
<item><p>152a3</p><section>mdo sde</section><text>thang la ni thang la 'gro ba rnams nyi ma'i 'od kyis bsregs par gyur pas yongs su nyam thag par byed pa'i bkres skom gyis lus rnam par bsregs par gyur pa rnams phan tshun du gsod cing 'ching bar byed</text></item>
<item><p>152a4</p><section>mdo sde</section><text>pa'i 'jigs pa rnams kyis 'jigs par gyur pa/ mchog tu sdug bsngal bar gyur pa rnam pa brgya stong du ma'i gnas skabs nye bar longs spyod par byed pa/ mi dge ba'i las rnams kyis yongs su bskul nas</text></item>
<item><p>152a5</p><section>mdo sde</section><text>rnam pa de srid du nags dang nye ba'i nags rnams na dud 'gro rnams nye bar longs spyod par byed pa rnams brjod par sla ba yang ma yin no/ /de bzhin du nam mkha'i la yang nam mkha' la 'gro bar gyur pa'i chen po rnams</text></item>
<item><p>152a6</p><section>mdo sde</section><text>dang / shin du phra ba rnams dang / tshogs par gyur pa dang / tshogs pa ma yin pa rnams kyi lus can gyi bya rnams phan tshun du gnod pa bya bar sems pas bskyed pa'i shin tu sdug bsngal bar gyur pa'i mi bzad pa'i gnas</text></item>
<item><p>152a7</p><section>mdo sde</section><text>skabs rnams la nye bar longs spyod de/ lha bag med pas yongs su bslus nas dud 'gror skyes par gyur pa rnams yin no/ /de bzhin du gzhan gang dag mngon par bag med pas nye bar bcom pa rnams las khyad</text></item>
<item><p>152a8</p><section>mdo sde</section><text>par du 'phags pa dge ba'i las can de dag rnams ni lha'i 'jig rten nas rab tu shi 'phos nas mi rnams kyi 'jig rten du skyes par gyur nas legs par byas pa'i las rnams zad pas ji lta ba'i dge ba'i las rnams</text></item>
<item><p>152b1</p><section>mdo sde</section><text>la longs spyod par byed do/ /dge ba dang mi dge ba'i las rnams la longs spyod par byed pas mi'i 'jig rten du skyes pa ni thams cad nyid kyang yongs su tshal ba'i sdug bsngal du bying bar gyur pa dman pa dang / bar ma</text></item>
<item><p>152b2</p><section>mdo sde</section><text>dang / khyad du 'phags pa rnams 'byor pa ji lta ba bzhin du yul dang dus rnams su chos sgrub pa dang rjes su 'thun par gyur pa'i 'phel ba dang 'grib pa rnams mchod rten gyi brtsig logs la gsal bar mthong bar</text></item>
<item><p>152b3</p><section>mdo sde</section><text>gyur to/ /de la gal te shed na legs par byas pa'i las de dag rnams bsten cing bsgoms la lan mang du byas par gyur pa'i bsnyen gnas 'phags pa'i lam yan lag brgyad kyi las byas par gyur pa ma chad pa/</text></item>
<item><p>152b4</p><section>mdo sde</section><text>ma gol ba/ ma zags pa dang / brtan pa dang / sems kyis shin du legs par sbyangs pa'i las de dag rnams sam/ gzhan yang las rnam pa gsum mchog tu phal che ba'i legs par byas pa'i las kyis</text></item>
<item><p>152b5</p><section>mdo sde</section><text>'phangs pa nges par 'dod pa'i rnam par smin pa dkon mchog gsum la skyabs su 'gro bas 'phangs par gyur pa 'am/ sems can rnams la yang mi 'jigs pa'i sbyin pa dang chos kyi sbyin pa dag gis</text></item>
<item><p>152b6</p><section>mdo sde</section><text>'phangs par gyur pa 'am/ gzhan yang de dag dang rjes su 'thun par gyur pa rnams kyang rung ste/ rnam pa 'di lta bu dag gis legs par byas pa shin du rnam par dag pa'i sems kyis bsgoms par gyur pa'i yid</text></item>
<item><p>152b7</p><section>mdo sde</section><text>rab tu dang bas 'phangs par gyur pas sam/ las de dag rnams kyis kyang gcig tu rab tu dang ba'i yid kyis pha dang ma dag la 'am/ sbyin pa dang / tshul khrims dang / shes rab rnams la legs par/ spyad cing legs</text></item>
<item><p>152b8</p><section>mdo sde</section><text>par byas pa'i las rnams sam/ de yang na nad pa dang / mgon med pa dang / dbul ba rnams dang / nad kyis nye bar gtses pa rnams la sman pa dang / sman dang / g.yog byed pa dang bral ba rnams la dus yun ring</text></item>
<item><p>153a1</p><section>mdo sde</section><text>du nad kyi rkyen sman dag byin pas 'phangs par gyur pa 'am/ yang na des srog gcod pa dang / ma byin par len pa dang / 'dod pa la log par spyod pa dang / chang 'thung ba la sogs pa rnams rnam</text></item>
<item><p>153a2</p><section>mdo sde</section><text>par spangs pas sam/ yang na des g.yang sa dang dong rnams las 'grog dgon pa rnams su rdzing bu dang chu mig rnams rab tu sbyin pa'i dge ba'i las kyis 'phangs pas sam/ yang na des dkon mchog gsum mchod</text></item>
<item><p>153a3</p><section>mdo sde</section><text>pa dang / phyag 'tshal ba thal mo sbyor ba'i las legs par byas pas sam/ rgya chen por 'bar ba dang / rkang drug gi 'jigs pa chen po dang bcas pa dgon pa rnams dang / gsod par gyur pa dang / mtshon cha'i 'jigs</text></item>
<item><p>153a4</p><section>mdo sde</section><text>pas 'jigs par gyur pa rnams la rab tu mi 'jigs pa byin pas sam/ yang na des rang sangs rgyas rnams dang dgra bcom pa rnams la gnas mal dang / nad kyi rkyen sman dang / nye bar mkho ba rnams byin pas</text></item>
<item><p>153a5</p><section>mdo sde</section><text>sam/ des yang na bu dang bu mo rnams yang dag pa'i bde bas yongs su bskyangs par gyur pas sam/ mu ge'i 'jigs pas gzir ba'i tshogs rnams la yang ste/ mchog tu dga' bar gyur pa mya ngan las 'das pa</text></item>
<item><p>153a6</p><section>mdo sde</section><text>mthar thug par byed pa'i las de dag rnams ni ji ltar bsngos pa'i 'bras bu rnams 'byung bar 'gyur te/ ji srid du byang chub kyi bar du yang 'gyur na lha'i skye gnas rnams su lta smos kyang ci dgos/ de gal te lha rnams nyid</text></item>
<item><p>153a7</p><section>mdo sde</section><text>du skye bar gyur na/ de yang lha'i skye gnas las nyams nas skye gnas 'dir yang skye bar mthong ngo / /de ltar song ba'i lha de dag rnams kyis rnam pa sna tshogs pa'i las kyi dra bar rgyu du ma sna tshogs pa'i thag pas</text></item>
<item><p>153a8</p><section>mdo sde</section><text>steng du bcings par gyur pa/ sems can du ma nye bar bsdus pa'i 'khor bar sems kyi 'khor lo des sems can rnams nges par mnan cing nye bar sbrel bar gyur pa rnams ji lta ba bzhin du mthong ngo / /de nas 'thab</text></item>
<item><p>153b1</p><section>mdo sde</section><text>bral ba'i lha rnams dang / rgyal chen ris bzhi pa'i de dag rnams kyi lha rnams 'chi 'pho ba dang skye ba'i rang bzhin gyi sdug bsngal chen po rnam pa du mar gyur pa de dag rnams mthong ste/ gang bcom ldan 'das gser thub des</text></item>
<item><p>153b2</p><section>mdo sde</section><text>sprul pa rnams mngon par mthong bar gyur nas sum bcu rtsa gsum pa'i lha rnams kyang de bzhin du lta bar byed de/ de la ci 'dir yang rgyal chen bzhi'i ris kyi sdug bsngal 'di dag rnams ji lta ba kho nar mchod rten gyi logs</text></item>
<item><p>153b3</p><section>mdo sde</section><text>la mthong ba yin la/ de kho na bzhin du sum bcu rtsa gsum pa rnams kyi yang yin no/ /de nas rab tu blta bar bya ba'i don du lha de dag rnams yul phyogs gzhan du nye bar 'gro bar byed do/ /de nas bcom ldan 'das de nyid</text></item>
<item><p>153b4</p><section>mdo sde</section><text>kyis yang dag pa ji lta bar 'khor ba'i nyon mongs pa dang / las dang skye ba rgya che bar brgyud mar sbrel ba rnams mthong bar gyur pa la longs spyod rnams gzhan 'phrul dbang byed pa rnams dang / sum bcu rtsa gsum pa'i lha</text></item>
<item><p>153b5</p><section>mdo sde</section><text>rnams ni ji ltar pad ma rnams la nye bar longs spyod par byed pa/ rang gi las la rnam par spyad pa/ dge ba dang / mi dge ba'i las rnams la nye bar longs spyod par byed do/ /de dag rnams ji ltar las la spyod pa</text></item>
<item><p>153b6</p><section>mdo sde</section><text>yang bde ba dang bde ba ma yin pa rnams kyi skal ba can du 'gyur te/ dmyal ba dang / yi dgas dang / dud 'gro dang / lha dang / mi rnams kyi skye gnas rnams su las kyi zhags pas kun nas bcings nas so so tha dad pa</text></item>
<item><p>153b7</p><section>mdo sde</section><text>du mar rnam par rgyu ba yin la sum bcu rtsa gsum pa'i lha rnams kyang las kyi rlung gis bskyod nas 'khor ba na kun du 'khyam pa yin pa'i phyir dang / gang na skye gnas gsum pa rnams na dmyal ba'i las kyi 'bras bu</text></item>
<item><p>153b8</p><section>mdo sde</section><text>la yongs su longs ma spyad par gyur pa ni 'ga' zhig kyang yod pa ma yin na de dag rnams 'gro ba lngar 'gro bar 'gyur ba rnams mthong ba la lta smos kyang ci dgos/ legs par byas pa'i las kyi zhags pas sbrel</text></item>
<item><p>154a1</p><section>mdo sde</section><text>du zin kyang / de dag rnams yang sos dang / thig nag dang / bsdus 'joms dang / ngu 'bod dang / tsha ba la sogs pa'i mnar med pa ma gtogs pa'i dmyal ba chen po bdun po rnams su skye bar 'gyur ro/ /</text></item>
<item><p>154a2</p><section>mdo sde</section><text>mnar med pa'i las rnams gang yin pa'i rgyu rnams lha rnams la med pa'i rgyu 'di'i phyir na lha rnams mnar med pa par 'gyur ba ni ma yin no/ /dmyal ba bdun po rnams su ni skye bar 'gyur ba yang yin no/ /sum bcu</text></item>
<item><p>154a3</p><section>mdo sde</section><text>rtsa gsum pa'i lha rnams yang sos der skye bar mi 'gyur ba yang ma yin te/ lan grangs gzhan la myong bar 'gyur ba'i srog gcod pa'i las rnams kyis sam/ lha dang lha ma yin rnams kyi 'khrug pas gsod pa'i las</text></item>
<item><p>154a4</p><section>mdo sde</section><text>kyis kyang rung ste/ yul gyi las kyi sa rnams la gnas pa'i lha rnams thams cad la yang srog gcod pa dang ma byin par len pa yod la/ rgyal chen bzhi'i ris kyi lha rnams dang / sum bcu rtsa gsum pa rnams la ni shin tu</text></item>
<item><p>154a5</p><section>mdo sde</section><text>phal che ba yin la/ de bzhin du lha rnams kyi gnas gzhan bzhi po gzhan rnams na yang yin no/ /de la sum bcu rtsa gsum pa rnams kyi las kyi 'gros phra mo 'di dag rnams yang 'thab bral ba rnams kyis shes par byed la/</text></item>
<item><p>154a6</p><section>mdo sde</section><text>sum bcu rtsa gsum pa rnams kyi 'chi 'pho ba dang skye bas byas pa'i las kyi 'bras bu rnams yul phyogs 'dir tshogs pa rgyu ba na spyod pa'i lha rnams kyis mthong ngo / /dga' ba'i tshal dang / yongs 'du dang / rtsub 'gyur dang /</text></item>
<item><p>154a7</p><section>mdo sde</section><text>shing rta sna tshogs rnams su khang bur rtsed mo rtse ba la ched cher byed par 'gyur zhing yul rnams la yongs su longs spyod pas ngoms pa med pa rnams legs par byas pa'i las zad nas me'i zhags pas nges par bcings</text></item>
<item><p>154a8</p><section>mdo sde</section><text>nas dmyal ba rnams su ltung ngo / /rgyu gang dag gis rgyal chen ris bzhi pa rnams la 'gyur ba'i zug zer de dag rnams bcu 'gyur gyis sum bcu rtsa gsum pa rnams 'gyur ro/ /rgyu gang gis zhe na/ 'di lta ste/</text></item>
<item><p>154b1</p><section>mdo sde</section><text>kha na ma tho ba gang dang ldan pas lha yul gyi bde ba rnams phal che bar 'gyur ba de srid du 'bral ba'i sdug bsngal chen po shin du mi bzad par 'gyur ro/ /las rnams ni dpag tu med pa'i phyir dang / shin du yang rnam pa</text></item>
<item><p>154b2</p><section>mdo sde</section><text>sna tshogs pa'i phyir ro/ /ji ltar lus 'di nyid kyi mig la sogs pa'i gnas gang dag yin pa rnams shin du gzhon sha dang ldan par gyur pa rnams ni ches gzhon sha dang ldan pa'i phyir na gzer zug ches de dag rnams la</text></item>
<item><p>154b3</p><section>mdo sde</section><text>lhag par 'gyur ro/ /de bzhin du rgyal chen bzhi'i ris kyi lha rnams kyi khyad par gyis sum bcu rtsa gsum pa rnams ches lhag par skyed pa yin zhing de dag rnams yul de yongs su btang bas byas pa'i yid mi bde</text></item>
<item><p>154b4</p><section>mdo sde</section><text>ba rnams kyang ches lhag par 'gyur ro/ /yid dang lhan cig tu sdug bsngal bar 'gyur ro/ /de la gnyis po 'di dag la ni dpe med pa yin te/ bde ba dang / sdug bsngal dag go/ /lha rnams kyi bde ba dang / dmyal</text></item>
<item><p>154b5</p><section>mdo sde</section><text>ba pa rnams kyi sdug bsngal lo/ /de de ltar las kyi zhags pas mnar bas mnar bar gyur nas rab tu ltung bar gyur pas rab tu ltung ba rnams rnam pa du mar shin du mi bzad pa'i lhang kyog gi sdug bsngal rnams khyer</text></item>
<item><p>154b6</p><section>mdo sde</section><text>bar byed pa mchod rten gyi brtsig logs la mthong ngo / /de nas lha de dag rnams kyis sum bcu rtsa gsum pa de dag rnams rab tu lhung bar gyur cing rnam par bcom pa rnams mthong bas mchog tu yid zug zer</text></item>
<item><p>154b7</p><section>mdo sde</section><text>dang ldan par 'gyur ro/ /gzhan yang sum bcu rtsa gsum pa de dag nyid yul phyogs gzhan zhig na yi dgas kyi skye gnas su skye bar 'gyur ba rnams mthong bar 'gyur te/ dga' tshal dang / rtsub 'gyur dang /</text></item>
<item><p>154b8</p><section>mdo sde</section><text>shing rta sna tshogs dang / yongs 'du ste/ de dag rnams su khyogs gang dag sten par byed pa lha rdzas kyi bdud rtsis tshim par byed pa/ mchog tu skyid par gyur nas phyis yang de ltar bshang ba dang / mi ro mi</text></item>
<item><p>155a1</p><section>mdo sde</section><text>gtsang ba rnams dang / srin bu'i rigs rnams kyis nyams par gyur pa yid kyis bsam du med pa'i sdug bsngal gyi mchog rnams dang ldan pas lus la khyab par gyur pa de lta bu rnams mthong</text></item>
<item><p>155a2</p><section>mdo sde</section><text>ngo / /tshogs pa rgyu ba'i sa dag na rnam par rgyu ba'i lha rnams kyis sum bcu rtsa gsum pa rnams kyi log par ltung ba'i gnas skabs su gyur pa'i yi dgas kyi skye gnas de dag rnams la kun du bltas nas dud 'gro'i 'gro</text></item>
<item><p>155a3</p><section>mdo sde</section><text>ba rnams la kun tu lta bar byed do/ /sum bcu rtsa gsum pa'i lha rnams lhung bar gyur nas rgya mtsho chen por nya rnams dang / chu srin dang / mu tig dang / si su mA ra dang / chu srin na kra la sogs par nye bar skye bar 'gyur ba na</text></item>
<item><p>155a4</p><section>mdo sde</section><text>phan tshun du gsod pas byas pa'i kun tu bred par 'gyur ba/ bkres pa dang skom pas lus shin du bsregs pa/ zug rngu'i mchog rnam pa du ma kun nas 'bab par 'gyur ro/ /de bzhin du nam mkha' la dud 'gro'i</text></item>
<item><p>155a5</p><section>mdo sde</section><text>'gro ba grangs med pa bya la sogs pa phan tshun du gnod par byed pas brgyal bar gyur pa/ gsod pa'i mthar thug pa'i 'jigs pa'i gnas skabs rnams su gyur pa rnams nyams su myong bar byed do/ /de bzhin</text></item>
<item><p>155a6</p><section>mdo sde</section><text>du gang 'ga' zhig shin du legs par byas pa'i las des kyang grol bar 'gyur ba sngar bzhin te/ rgyal chen ris bzhi'i lha rnams ji lta ba de kho na bzhin du'o/ /gal te mi rnams su skye bar gyur na yang de dag rnams kyi</text></item>
<item><p>155a7</p><section>mdo sde</section><text>gzhan la myong bar gyur pa'i las rnal ma rnams yin gyi snga na med pa ni ma yin no/ /rigs 'thun par skye bar 'gyur bas byas pa dang / skye ba dang / rab tu 'brel ba'i 'chi bas byas pa rnams dang / lha rnams</text></item>
<item><p>155a8</p><section>mdo sde</section><text>'chi 'pho ba'i dus kyi 'bral ba'i sdug bsngal rnam pa du mar gyur pa gang dag yin pa de srid pa de dag rnams nyid kyang brjod par sla ba yang ma yin na gang yang mngal gyi sdug bsngal nye bar spyod pa rnams lta ci smos/</text></item>
<item><p>155b1</p><section>mdo sde</section><text>mi'i 'jig rten du skyes pa rnams la yang gang dag byis par gyur pa nas rtag tu sdug bsngal bar 'gyur te/ gog par byed pa dang / smin pa dang / kun du 'gro ba dang / ma rig par gyur pa/ rtsod pa byed pa/ don dang don ma yin</text></item>
<item><p>155b2</p><section>mdo sde</section><text>pa la rnam par zhen pa dang / ngu ba la sogs pa'i sdug bsngal rnams yin no/ /de dag gi yan lag so sor gyis pa rnams ni brjod par sla ba yang ma yin no/ /de ltar gzugs brnyan lta bur gyur pa de dag rnams</text></item>
<item><p>155b3</p><section>mdo sde</section><text>thams cad nyid kyang tshogs pa rgyu ba'i sar skyes pa'i 'thab bral gyi lha de rnams kyi mchod rten gyi logs la rab tu mthong ngo / /rnam pa du ma rnams su shin du sdug bsngal zhing shin du rnam pa sna tshogs par gyur pa'i</text></item>
<item><p>155b4</p><section>mdo sde</section><text>'khor ba'i gar mkhan rnams des mthong bar gyur cing rnam pa sna tshogs pa ches ngo mtshar bar gyur pa rnams mngon par mthong nas lha de dag rnams shin du yid byung bar 'gyur te/ mi rnams ni 'gro ba gzhan dag</text></item>
<item><p>155b5</p><section>mdo sde</section><text>tu 'gyur ba la 'di lta ste/ lha'i 'gro bar ro/ /lha rnams kyang mi'i 'gro ba rnams su'o/ /de la gang dag bde 'gror skyes pa rnams kyi gnas skabs kyang 'di 'dra bar 'gyur na/ ci yang las kyis mnar</text></item>
<item><p>155b6</p><section>mdo sde</section><text>nas ngan song du song bar gyur pa rnams kyi gnas skabs ci 'dra bar 'gyur/ gzhan yang tshogs pa rgyu ba'i sar skyes pa'i 'thab bral ba'i lha de dag rnams kyis brtsig pa'i logs de dag nyid la las rnams mthong</text></item>
<item><p>155b7</p><section>mdo sde</section><text>bar gyur pa ni chos bzangs na gnas pa'i lha rnams 'chi 'pho bar 'gyur ba ste/ ji lta bar las kyi dbang gis 'gro ba rnams 'gro ba lngar skye bar 'gyur ba'o/ /'chi 'pho bar 'gyur ba'i lha de dag rnams kyis gal</text></item>
<item><p>155b8</p><section>mdo sde</section><text>te shed na gang dag tu gang zhig byas pa'i las rnams kyi rkyen kyis 'gyur ba rnams sngar bshad pa bzhin no/ /gal te lha rnams nyid las shi 'phos nas lha rnams nyid du skyes na/ de na gnas pa nyid na sdug</text></item>
<item><p>156a1</p><section>mdo sde</section><text>bsngal yin no/ /'di lta ste/ 'chi 'pho ba dang skye bas byas pa rnams dang / rnam par bral bar byas pa rnams dang / 'chi 'pho ba'i 'jigs pas rnams kyang ste/ 'chi bas byas pa'i sdug bsngal rnams</text></item>
<item><p>156a2</p><section>mdo sde</section><text>ni che ba dang / rnam pa yang mang ba yin no/ /de dag rnams bzhin du 'chi 'pho ba'i 'jigs pa rnam pa du ma rnams dang / 'chi 'pho ba rnams kyang yang dag par mngon par mthong nas gzhan yang yul phyogs gzhan rnams</text></item>
<item><p>156a3</p><section>mdo sde</section><text>su kun tu lta bar byed do/ /ji srid du brtsig pa de nyid kyi logs la brgya byin 'chi 'pho bar gyur pa lha rdzas kyi phreng ba mchog dang ldan pa 'od 'bar bar gyur pa'i rna rgyan bcug pa/ 'dod pa lnga'i phun sum tshogs pa</text></item>
<item><p>156a4</p><section>mdo sde</section><text>dpe med par gyur pa'i bde ba rnams dang rnam par bral bar gyur pa/ rang gi las kyis dbang gis yang 'gro bar 'gyur ba bag med pa la zhugs par gyur pa'i dbang gis ngan song gi sa rnams khyab par gyur par</text></item>
<item><p>156a5</p><section>mdo sde</section><text>dmyal ba dang / yi dgas dang / dud 'gro'i skye gnas rnams su ltung bar gyur pa rnams mthong ngo / /rang gis byas pa'i las kyis te/ de la dbang po'i ming ni 'di dag rnams yin te/ de la sum bcu rtsa</text></item>
<item><p>156a6</p><section>mdo sde</section><text>gsum na gnas pa'i dbang po rnams 'chi 'pho ba'i ming ni 'di dag rnams yin te/ 'di ltar 'od dang ldan pa zhes bya ba'i brgya byin gyis lha yul gyi rgyal po byas nas rang gi las kyi bsod nams zad par gyur</text></item>
<item><p>156a7</p><section>mdo sde</section><text>nas rgya mtshor chu srin gyi skye gnas su skyes so/ /des kyang mir gyur pa na bya bar gyur te/ srog chags mang po rnams bsad par gyur pa'i phyir dang / sangs rgyas la phyag kyang byas par 'gyur ro/ /</text></item>
<item><p>156a8</p><section>mdo sde</section><text>de phyag byas par gyur pa de'i rgyus de dbang por gyur to/ /de zad pa'i phyi nas yang srog gcod pa'i sdig pa'i lhag ma rnams kyis slar yang dud 'gror skyes so/ /dbang por gyur pa na des legs</text></item>
<item><p>156b1</p><section>mdo sde</section><text>pa'i las byas pa nad pa rnams dang / mgon med pa rnams dang / dge slong dag la yang bsod snyoms rab tu dang ba'i yid kyis byin pa de'i rgyus sum bcu rtsa gsum gyi dbang por gyur to/ /slar yang de zad</text></item>
<item><p>156b2</p><section>mdo sde</section><text>nas lan grangs gzhan la myong bar 'gyur ba'i las nyes par byas pas kri ka lA shar skyes so/ /des skye ba gzhan gang yang rung ba zhig tu log par lta bas nyams par gyur pas kri ka lA sha mchod sbyin du bsregs</text></item>
<item><p>156b3</p><section>mdo sde</section><text>so/ /de rgyu de dang rkyen des dmyal bar skyes so/ /de'i lhag ma rnams kyis slar yang kri ka lA sha'i skye gnas su skyes par gyur to/ /de'i rjes la lha rdzas kyi yul rnams la nye bar longs spyad nas/ rab tu</text></item>
<item><p>156b4</p><section>mdo sde</section><text>gsal ba zhes bya ba'i dbang po gzhan 'chi 'pho bar gyur nas rab tu ltung bar 'gyur ba mthong ba la des ma dang pha dag nad par gyur pa'i g.yog byas so/ /rgyu des de sum bcu rtsa gsum gyi dbang phyug dang</text></item>
<item><p>156b5</p><section>mdo sde</section><text>ldan pa'i dbang por legs par skyes so/ /yang las de zad nas yi dgas su skyes so/ /des skye ba gzhan gang yang rung ba dag tu dgon par shin du mi rigs pa chen pos 'bru btsengs nas bslus par</text></item>
<item><p>156b6</p><section>mdo sde</section><text>gyur pa gang yin pa dang / yid kyis kyang slar yang de bzhin du mu ge drag po bsams par gyur to/ /de rgyu de dag rnams kyis dmyal ba thig nag tu skyes so/ /de'i lhag ma rnams kyis kyang yi dgas khab kyi</text></item>
<item><p>156b7</p><section>mdo sde</section><text>mgrin pa lta bur skyes so/ /gzhan yang 'thab bral gyi lha de rnams nyid kyis mthong bar gyur pa rnams las gzhan pa rnam pa du mar gyur pa'i 'khor ba'i sdug bsngal rnam pa mang po rnams shin du legs par skyes pa'i</text></item>
<item><p>156b8</p><section>mdo sde</section><text>yid mthong bar gyur pa las ji srid du 'thun par byed pa zhes bya ba'i brgya byin mtho ris nas 'chi 'phos nas phag mo'i skye gnas su skyes par gyur pa mthong ngo / /de'i legs par byas pa'i las rnams kyang mthong ste/</text></item>
<item><p>157a1</p><section>mdo sde</section><text>gang brgya byin du skyes par gyur pa des skye ba gzhan gang dag tu shin du nga rgyal can gyi bram ze log par lta ba'i mchog gis nye bar smras par gyur pa la 'thun par smras nas zas dang sman dag byin no/ /srog gcod pa</text></item>
<item><p>157a2</p><section>mdo sde</section><text>las kyang bslab pa'i gzhi blangs par gyur to/ /rgyu de dag dang / rkyen de dag dang / gzhi de dag las de lus zhig pa na mtho ris bde 'gro sum bcu rtsa gsum pa'i 'jig rten du skyes so/ /de las de dag rnams yongs su zad cing</text></item>
<item><p>157a3</p><section>mdo sde</section><text>nyams par gyur nas phag gi mngal du skyes so/ /de'i legs par byas pa'i las rnams ni gang dag yin zhing legs par byas pa'i las kyis kyang der skyes pa dang / ming yang cir btags zhe na/ su ma n+yum zhes bya ba'i</text></item>
<item><p>157a4</p><section>mdo sde</section><text>dbang po des skye ba gzhan gang yang rung ba zhig la gzhan gang yang rung ba zhig seng ge'i lag tu song zhing srog the tsom du gyur pa la snying rje'i snod du gyur pa'i yid kyis rab tu grol bar byas nas dus phal po cher zas dang skom</text></item>
<item><p>157a5</p><section>mdo sde</section><text>rnams kyis legs par gsos par gyur pa de rgyu dang rkyen des su ma n+yum zhes bya ba'i dbang por gyur to/ /de las kyang 'phos nas rab tu tsha ba'i dmyal bar skyes so/ /des skye ba gzhan zhig la rgyal po'i nang du song bar</text></item>
<item><p>157a6</p><section>mdo sde</section><text>gyur pa na brdzun du smras pa'i rgyu de dang rkyen de dag rnams kyis dmyal bar skyes so/ /de 'chi 'phos par gyur nas sprul pa'i brgya byin zhes bya ba dbang po gzhan mthong bar gyur to/ /de'i yang legs par byas pa'i las</text></item>
<item><p>157a7</p><section>mdo sde</section><text>rnams la kun du lta bar byed pa la shes rab can des mi nyam par byas nas mchod sbyin gyi gnas su bla ma rnams la sbyin pa byin no/ /de rgyu des kau shi ka zhes bya ba'i dbang por gyur to/ /gzhan du yang 'dis legs</text></item>
<item><p>157a8</p><section>mdo sde</section><text>par byas pa'i las rnams mang du byas te/ de las de dag rnams kyi rkyen gyis dbang po 'byung bar 'gyur te rigs gnyis pa'i dbang po'o/ /slar yang bstan pa de nyid la dbang por 'byung bar 'gyur te/ bcom</text></item>
<item><p>157b1</p><section>mdo sde</section><text>ldan 'das shAg kya thub pa'i bstan pa'i mthus de ngan 'gro rnams su 'gro bar 'gyur bar ma mthong ngo / /lha las 'chi 'phos nas mir skye bar 'gyur ro/ /'di ni lan bdun bskor ba yin gyi de'i 'gro ba 'di dag las med</text></item>
<item><p>157b2</p><section>mdo sde</section><text>pa yin par mchod rten gyi logs de la 'thab bral gyi lha rnams kyis mthong ngo / /de nas de dag rnams mchog tu ngo mtshar ba skyes par gyur pa yin no/ /brgya byin de dag rnams thams cad lhag ma ma lus pa'i 'gro ba</text></item>
<item><p>157b3</p><section>mdo sde</section><text>mchod rten 'di'i brtsig pa la mthong ba la kau shi ka gcig pu'i ngan 'gro ma dmigs so/ /'di'i rgyu ci zhig yin na/ de nas 'thab bral gyi lha de dag rnams thams cad 'thab bral gyi bdag po mu su lun d+ha de la lta'o/ /</text></item>
<item><p>157b4</p><section>mdo sde</section><text>ji ltar dbang po de dag rnams thams cad lhag ma ma lus pa rnams kyi yang ngan song du 'gro ba'i 'gro ba gzhan rnams mthong ba la kau shi ka la ni skye ba bdun gyi mthar thug par mthong ngo / /brgyad pa ni yongs su shes pa ma</text></item>
<item><p>157b5</p><section>mdo sde</section><text>yin no/ /de la 'di'i rgyu ni ci yin/ rkyen ni ci zhig yin/ gleng gzhi ni gang yin/ da nas lha de rnams kyi drung nas nye bar thos par gyur pa dang / 'thab bral gyi mnga' bdag des 'di skad ces smras so/ /kau shi</text></item>
<item><p>157b6</p><section>mdo sde</section><text>ka 'di'i 'gro ba gang 'byung bar 'gyur ba dang / rgyu 'di dag rnams kyis yin pa de dag rnams nyon cig dang / bdag gis khyed cag rnams thams cad la de bzhin gshegs pa'i mchod rten rab tu bstan par bya zhing</text></item>
<item><p>157b7</p><section>mdo sde</section><text>dam pa'i chos kyang bshad par bya'o/ /rgyu gang gis de dag thams cad 'byung ba bag med pas bag med par gnas pas lha rdzas kyi 'dod pas kun du rmongs pas dam pa'i chos ngo mtshar ba rnams ji lta ba bzhin du mi</text></item>
<item><p>157b8</p><section>mdo sde</section><text>nyan no/ /des na bdag gis khyed rnams nyid la phan pa'i don du dang / bdag nyid mchod rten la 'jug pa'i rgyu mtshan du khengs pa la so sor brtag byar bya'o/ /kye bag re dang lam byed/ skye ba skyes pa</text></item>
<item><p>158a1</p><section>mdo sde</section><text>don med par bskyal bar gyur ta re/ phyi nas 'gyod par 'gyur bar ma byed cig /'chi ba'i yul dang dus kun nas nye bar gnas par gyur pa'i rgyu gnyis kyi dngos po gnyis yin par bdag gis thos te/</text></item>
<item><p>158a2</p><section>mdo sde</section><text>rgyu gang gis kau shi ka 'di rigs gnyis par skye bar 'gyur ba rab tu mthong ba dang / 'di la log par ltung ba yang 'byung bar mi 'gyur ba dang / mchod rten gyi logs la skye ba brgyad pa yang ma mthong ba ni kau shi ka 'di</text></item>
<item><p>158a3</p><section>mdo sde</section><text>sngon bag med pas bag med par rgyu bar gyur pa'i bag med pas rgyu ba'i phyir na skye ba thams cad 'das par gyur nas/ legs par byas pa'i las rnams zad pa go bar byed pa'i 'chi 'pho ba'i rtags rnams 'di</text></item>
<item><p>158a4</p><section>mdo sde</section><text>la nye bar byung nas gnas pa na/ yang dge ba'i bshes gnyen gyis nye bar gnas bzhin pa de dag rnams kyang rig par byas te/ kau shi ka 'chi 'pho ba'i mtshan ma bar du gcod par byed pa de dag 'byung bar 'gyur</text></item>
<item><p>158a5</p><section>mdo sde</section><text>gyis bde legs la yid zhog cig ces de skad brjod pa dang / kau shi kas 'di skad brjod de/ bdag gi rkang pa pad ma 'di dag las dang bdag gi stan las 'chi 'pho bar mi 'gyur ba'i las ji lta bu yin/ de skad smras</text></item>
<item><p>158a6</p><section>mdo sde</section><text>pa dang / drang srong gis kau shi ka de la 'di skad brjod de/ ji lta bar nyon dang thabs gang gis kau shi ka khyod bdag cag rang gi stan las 'pho bar mi 'gyur ba ni shAkya thub pa 'di drang srong bu ram shing pa'i rigs las</text></item>
<item><p>158a7</p><section>mdo sde</section><text>skyes par 'gyur te/ thams cad mkhyen pa/ thams cad gzigs pa/ 'khor ba thams cad kyi las dang 'bras bu'i dbang por gyur pa/ sems can thams cad la lam dam pa nye bar ston pa po/</text></item>
<item><p>158a8</p><section>mdo sde</section><text>bla na med pa'i chos kyi rgyal po des gang gis bdag cag gi stan las 'pho bar mi 'gyur ba'i chos de dag rnams des ston par 'gyur ro/ /de nas de'i drung nas kau shi ka rings pa dang bcas par gang na 'dzam</text></item>
<item><p>158b1</p><section>mdo sde</section><text>bu'i gling yod pa der bcom ldan 'das de'i drung du chos nyan 'dod par gyur pas legs par nye bar song ngo / /de nas kau shi ka des bcom ldan 'das mig gcig tu gyur pa lam dam pa ston pa pos chos ston par</text></item>
<item><p>158b2</p><section>mdo sde</section><text>gyur pa mthong ste/ bde legs su gyur pa/ thabs su gyur pa/ mya ngan las 'das pa'i grong khyer legs par ston pa po/ dang por dge ba/ bar du dge ba/ tha mar dge ba/ don bzang po/ tshig 'bru</text></item>
<item><p>158b3</p><section>mdo sde</section><text>bzang po/ ma 'dres pa/ yongs su rdzogs pa/ yongs su byang ba'i chos rnams ston par mdzad pa la 'di lta ste/ sdug bsngal dang sdug bsngal gyi rnam par smin pa can sdug bsngal kun du 'gags pa rnam par</text></item>
<item><p>158b4</p><section>mdo sde</section><text>'gyur ba'i dbang du byas pa rnams lha rnams kyis kyang thos par 'phags pa'i bden pa bzhi ston par mdzad de/ sdug bsngal dang / kun 'byung ba dang / 'gog pa dang lam mo/ /de nas kau shi ka des bcom</text></item>
<item><p>158b5</p><section>mdo sde</section><text>ldan 'das shAkya thub pa la dris pa/ kye gau ta mI lags 'dir bdag cag gi bdag la bar chad rab tu 'byung bar 'gyur ba 'chi 'pho ba'i rtags rnams byung bar gyur la/ bdag gi bar chad rnams zhes de skad</text></item>
<item><p>158b6</p><section>mdo sde</section><text>ces gsol pa dang / bcom ldan 'das des bka' stsal pa/ de de bzhin no/ /de de bzhin te/ kau shi ka ji lta ba bzhin du go bar gyis shig /rgyu mtshan dang rgyu mtshan ma yin pa rnams rab tu 'byung bar</text></item>
<item><p>158b7</p><section>mdo sde</section><text>'gyur zhing tshe pha rol de dag rab tu 'byung bar 'gyur ba ni bag med pa bag med par rgyu bas legs par byas pa'i las rnams zad par gyur pa/ lus sred pa'i dbang du song ba da dag rnams ni shin du gzhan du</text></item>
<item><p>158b8</p><section>mdo sde</section><text>'gro bar bya dgos pa yin te/ 'khor ba'i dgon pa chen po 'di dag gi pha rol thob par dka' ba dus thams cad du skye bo rnams kyi mnga' bdag tu gyur pa'i skye ba dang / rga ba dang / na ba dang / 'chi ba dang /</text></item>
<item><p>159a1</p><section>mdo sde</section><text>mya ngan dang / smre sngags 'don pa dang / sdug bsngal ba dang / yid mi bde ba rnams dang / mi sdug pa rnams dang phrad pa dang / sdug pa rnams dang bral ba/ gcan zan khro bo dang / seng ge'i 'jigs</text></item>
<item><p>159a2</p><section>mdo sde</section><text>pa'i nyes pa rnams kyis kun du gang bar gyur pa/ nyi ma'i gdung bas sreg par byed pa/ gti mug gi mu nag gis mun par gyur cing kun la chags pa skye bas nye bar 'tshe bar gyur pa ni byis pa so so'i skye bo</text></item>
<item><p>159a3</p><section>mdo sde</section><text>rnams yin te/ srid pa'i ri dgas kyis kun nas gang bar gyur pa de'i grogs su gyur pa kun tu rtog pa brgya stong gi shing gis kun nas gang bar gyur pa la dam pa'i chos skyes par gyur pa'i chu dang bral ba/ legs</text></item>
<item><p>159a4</p><section>mdo sde</section><text>par rnam par 'chad pa'i dge ba'i bshes gnyen lam ston par byed pa rnams dang bral ba/ lta ba ngan pa du ma mu stegs can gyi 'dod pa'i lam sngon gyi mtha' dang / phyi ma'i mtha' rgya che bar gyur pa/ 'gro</text></item>
<item><p>159a5</p><section>mdo sde</section><text>ba lnga snying po dang bral ba'i mun pa'i sdug bsngal rgya che ba'i 'khor ba'i dgon pa 'di la kau shi ka 'khor ba las khyod yid mi 'byung ngam/ 'dod pas rmongs pa rnams des gzhan du 'gro bar bya dgos pa yin zhing /</text></item>
<item><p>159a6</p><section>mdo sde</section><text>de'i skye ba de dag dang yang 'bral bar 'gyur ba yin na/ de dag rnams kyi sdom pa dang skye bas kyang ci zhig bya/ de dag rnams kyi dka' thub kyis kyang ci byed par 'gyur na 'dod pa rnams 'chi 'pho ba'i dus na 'ong</text></item>
<item><p>159a7</p><section>mdo sde</section><text>bar 'gyur ram khyod ni gzhan dag du 'gro bar bya dgos so/ /de skad ces bka' stsal pa dang / kau shi kas bcom ldan 'das de la chos gos phrag pa gcig tu byas te/ cod pan 'dud par gyur pas mgo</text></item>
<item><p>159a8</p><section>mdo sde</section><text>bos zhabs la phyag 'tshal nas phyogs gcig tu 'dug nas dris so/ /bcom ldan 'das bdag cag gi stan 'di las bdag sdug bsngal bar mi 'gyur ba'i thabs bdag cag la mchis sam/ de ltar</text></item>
<item><p>159b1</p><section>mdo sde</section><text>ngan bu sum bcu rtsa gsum pa rnams kyi rgyal po byed par 'gyur ba rgyu 'di dag khyod kyis gzigs sam bdag gi stan dang / lhag pa'i stan dang / rgyu gzhan rnams kyis kyang byed par 'gyur lags/ de skad ces gsol</text></item>
<item><p>159b2</p><section>mdo sde</section><text>pa dang / bcom ldan 'das kyis bka' stsal pa/ kau shi ka gang nas shi 'phos par gyur pa slar yang stan de nyid la skye bar 'gyur ba yod de rnam pa de lta bu myong bar nges pa'i las gzhan rnams 'ga' zhig gis</text></item>
<item><p>159b3</p><section>mdo sde</section><text>kyang mi byed pa'i rgyu gang gis gang gi tshe khyod stan la skye bar 'gyur zhing sum bcu rtsa gsum pa rnams kyi rgyal po byed par 'gyur ro/ /rgyu 'di dag gis ngas mthong ba yin zhing khyod kyi stan dang lhag pa'i stan dang /</text></item>
<item><p>159b4</p><section>mdo sde</section><text>rgyu gzhan rnams kyang ngas mthong ba yin te/ gal te nga'i chos nyan par byed na ji lta bar khyod nyams par 'gyur ba ma yin no/ /de la de skad ces bka' stsal pa dang / kau shi kas slar yang thal mo sbyar</text></item>
<item><p>159b5</p><section>mdo sde</section><text>ba byas te 'jig rten mgon po bcom ldan 'das kyis chos de bdag gis mnyan par 'tshal lo/ /de nas de skad ces gsol pa dang / bcom ldan 'das kyis 'dod pa rnams kyi nyes dmigs dang / myang bar</text></item>
<item><p>159b6</p><section>mdo sde</section><text>ngan pa dang / nges par 'byung bar 'gyur ba'i yang dbang du byas nas gang gis kau shi ka rgyun du zhugs pa'i 'bras bu thob par 'gyur ba de bzhin du mdo rnams rgyas par bstan no/ /de nas kau shi kas 'bras</text></item>
<item><p>159b7</p><section>mdo sde</section><text>bu thob par gyur pas 'chi 'pho dang / skye ba dang / ngan song gi sgo rnams yang bcad do/ /legs par bskyed pa'i rgyu 'dis lha 'thab bral ba rnams kyis mchod rten gyi logs la kau shi ka'i skye ba brgyad</text></item>
<item><p>159b8</p><section>mdo sde</section><text>pa gzhan ma mthong ba yin no/ /de ni mya ngan las 'da' bar 'gyur ba yin gyi de'i thams cad kyi pha rol yin pa'i phyir skye ba gzhan brgyad pa ni 'byung bar mi 'gyur ro/ /rgyu de dag rnams kyi phyir na ngas khyed</text></item>
<item><p>160a1</p><section>mdo sde</section><text>rnams la brjod pa yin no/ /de nas de'i dus na mu su lun d+has tshigs su bcad pa rjod pa ji ltar/ 'dod pa las skyes nor mi mthong / /gang phyir 'dod skyes de nor med/ /mthar thug dge</text></item>
<item><p>160a2</p><section>mdo sde</section><text>legs byed pa po/ /tshul khrims dad pa nor mchog yin/ /'dod pa las skyes nor des kyang / /srid pa'i dgon pa ston byed yin/ /gang yang 'dod pa las rnam grol/ /gter sprul pa zhes brjod pa</text></item>
<item><p>160a3</p><section>mdo sde</section><text>yin/ /go 'phang las gang legs mi skyob/ /gang las bde ba de 'byung med/ /nor rnams nor chud zos pa ni/ /gcig tu shes chen min par brjod/ /'dod pa rnams ni rab sten pa'i/ /</text></item>
<item><p>160a4</p><section>mdo sde</section><text>nor de dag ni nor min mthong / /lam ston pa de mchog yin no/ /lam 'chad gang yin shis pa yin/ /lam gang gis ni go 'phang mchog /mkhas pa der ni 'gro ba yin/ /'dod pa gang zhig rab</text></item>
<item><p>160a5</p><section>mdo sde</section><text>ma chags/ /gang zhig 'dod nas 'dod chen min/ /de ni shes pa'i gnas su zhugs/ /'dod pa'i me rab sten pa min/ /'dod pas rtag tu ngoms pa med/ /'dod pas zhi ba dran pa min/ /srid</text></item>
<item><p>160a6</p><section>mdo sde</section><text>dang lhan cig yang dag ldan/ /'bar ba lta bur 'bar bar byed/ /de bzhin lha mi chags sbrul gyis/ /ngoms pa med par rnam par 'joms/ /rnam par chud zos de rtag tu/ /chud zos dmyal ba'i me rab lta/ /</text></item>
<item><p>160a7</p><section>mdo sde</section><text>de ltar mu su lun d+ha des lha de dag rnams la rnam pa du ma brgyar 'dzin par byed do/ /yang dag par yang yongs su skyong bar byed do/ /de nas slar yang lha de dag rnams mchog tu skyo bar gyur pa'i yid kyis shin du yid byung</text></item>
<item><p>160a8</p><section>mdo sde</section><text>bar gyur nas gzhan yang mu su lun d+ha de la 'di skad ces brjod de/ bdag cag rnams 'gro ba gang zhig tu 'gyur ba lha'i zhal snga nas re shig bdag cag la so sor bstan du gsol/ de bzhin du bya'o zhes brjod nas</text></item>
<item><p>160b1</p><section>mdo sde</section><text>slar yang mchod rten de nyid kyi brtsig logs de nyid la so sor rtog par byed do/ /de nas 'thab bral gyi lha de dag rnams nyid 'chi 'phos par gyur nas yang sos dang / thig nag dang / bsdus 'joms dang / ngu 'bod dang /</text></item>
<item><p>160b2</p><section>mdo sde</section><text>ngu 'bod chen po dang / tsha ba dang / rab tu tsha ba dang / dmyal ba rnams su skye bar 'gyur ba rnams su rnam pa du mar rab tu ltung ba'i lha mgo bo 'phyang ba rkang pa gyen du bltas pa dang / 'gag par 'gyur ba'i lha'i lus mang</text></item>
<item><p>160b3</p><section>mdo sde</section><text>po rnams mthong bar gyur to/ /'ga' zhig ni skye bar 'gyur zhing de na 'tshed par byed do/ /kha cig ni rab tu 'bar ba'i lcags bsregs kyi rang bzhin de la bya rgod dang khwa ta rnams kyis kun du gang bar gyur pa/</text></item>
<item><p>160b4</p><section>mdo sde</section><text>'jigs su rung ba'i du ma rnams kyis 'di na gang bar gyur pa/ rab tu 'bar ba'i bye mas 'dir yongs su gang ba/ mgo bo mthur du bstan pa'i lha rnams dmyal ba'i sa gzhi 'di la 'tshed par gyur pa/</text></item>
<item><p>160b5</p><section>mdo sde</section><text>shin du rtsub par gyur pa/ shin du mi bzod par gyur pa/ mchog tu gdug pa rnam pa du ma'i tshor ba rnams nyams su myong bar byed do/ /gshin rje'i skyes bu rnams kyis lan cig ma yin par phyir zlog cing</text></item>
<item><p>160b6</p><section>mdo sde</section><text>rjes su smra bar yang myed do/ /bdag nyid de lta bu rnam pa du mar mthong bar gyur to/ /ji ltar gzhan yang 'thab bral ba rnams kyi bdag por gyur pa gzhan gang yin pa mang po rnams yul phyogs 'di dag nyid</text></item>
<item><p>160b7</p><section>mdo sde</section><text>na de dag rnams kyang dmyal bar skye bar gyur pa mthong ngo / /shin du khro bar gyur pas rnam pa du mar 'bigs par byed pa'i tshor ba'i zug zer rnams byed cing 'dod pas rnam par g.yeng ba'i yid kyis byas</text></item>
<item><p>160b8</p><section>mdo sde</section><text>pa gang yin pa dang / yul rnams kyis nye bar bcom par gyur pa nas ji srid du dogs pa dang bcas pa rnams dang / mtshan nyid dang bcas pa rnams dang / mngon du shes pa dang bcas pa de dag</text></item>
<item><p>161a1</p><section>mdo sde</section><text>rnams thams cad dang / yul rnams la dad pa che bar gyur pa khyed rnams kyis gang byas pa de rnams kyi 'bras bu gang dag yin pa rnams la longs spyod cig ces kyang gshin rje'i skyes bus rjod par byed do/ /</text></item>
<item><p>161a2</p><section>mdo sde</section><text>de la 'thab bral gyi mnga' bdag rnams kyi ming ni 'di dag rnams yin te/ las chen po dang / phun sum tshogs par byed pa'i sde bzang po dang / gzi brjid dang ldan pa dang / dbang du ma gyur pa ma yin pas yid mngon</text></item>
<item><p>161a3</p><section>mdo sde</section><text>par dga' ba dang / rab tu gtum pa ma yin pa dang / gzugs kun nas mngon par dga' ba'o/ /'thab bral gyi mnga' bdag de dag rnams dmyal ba bdun du lhung nas ji ltar las kyi zhags pas legs par</text></item>
<item><p>161a4</p><section>mdo sde</section><text>byas pa dang / nyes par byas pa'i las kyi 'bras bu la longs spyod par gyur pa rnams/ de dag yul gyi mchog rnams la nye bar longs spyad nas ngoms pa med pas sred pas nye bar bcom nas lhung ba yin no/</text></item>
<item><p>161a5</p><section>mdo sde</section><text>re shig las chen pos ni rang sangs rgyas la sems bag dang ldan zhing bsgoms par gyur pas/ zhal zas nye bar byin pas lus zhig nas mtho ris bde 'gro rnams las 'thab bral gyi mnga' bdag nyid thob</text></item>
<item><p>161a6</p><section>mdo sde</section><text>par gyur to/ /des de la lha rdzas kyi 'dod pa rnam pa du ma rnams rjes su longs spyad nas yul rnams la sred par gyur pa nyid kyis lha'i ris de nas dmyal ba thig nag tu ma byin par len pas lhung bar gyur te/</text></item>
<item><p>161a7</p><section>mdo sde</section><text>des yang skye ba gzhan dag zhig tu sman par gyur nas nad pa la yang dag pa ma yin pas nor blangs par gyur pa las de'i rnam par smin pas thig nag tu skyes par gyur to/ /lha de dag rnams kyis 'thab bral gyi</text></item>
<item><p>161a8</p><section>mdo sde</section><text>bdag po las chen po'i las byas pa rnams mngon par mthong bar gyur nas phun sum tshogs par byed pa'i sde bzang po'i dge ba dang mi dge ba'i las byas pa rnams la kun du lta bar byed do/ /dge ba'i las gang dag rnams</text></item>
<item><p>161b1</p><section>mdo sde</section><text>kyis de 'thab bral gyi mnga' bdag tu gyur pa yang ji lta bar mthong ba 'das pa'i dus na des dge slong nad pa la rdzas kyi sbyin pa rab tu byin zhing / rab tu ma dang ba'i yid kyis snying la bsgoms par ni ma gyur to/ /rgyu de dang rkyen</text></item>
<item><p>161b2</p><section>mdo sde</section><text>des lus zhig nas mtho ris bde 'gro 'thab bral gyi mnga' bdag byas par gyur to/ /de ltar yang pa'i yul gyi sred pas chu klung gis khyer bas legs par byas pa'i las rnams zad par gyur nas dmyal ba ngu 'bod du lhung ngo / /</text></item>
<item><p>161b3</p><section>mdo sde</section><text>de yang bag med par gyur pas ste/ rgyal po'i rgyags pas zin par gyur pas mi'i 'jig rten du skyes pa na 'dron po 'ongs par gyur pa mchog tu skom pas gdungs pa 'ongs pa rnams la dregs pas bur chang blud do/ /</text></item>
<item><p>161b4</p><section>mdo sde</section><text>des de dad pas bskyed pa'i tshul khrims 'chal bar skyes par rang gi don rnams las nyams par gyur to/ /mi dge ba'i las des lhung bar gyur nas lus zhig pa dang lan grangs gzhan la myong bar gyur pa'i las</text></item>
<item><p>161b5</p><section>mdo sde</section><text>kyis ngu 'bod kyi dmyal ba chen por skyes so/ /de ltar rtogs par gyur cing gzhan 'thab bral gyi mnga' bdag gnyis pa'i las dang / chos dang / sdig pa dang / ngan song rnams kyang mngon par legs par</text></item>
<item><p>161b6</p><section>mdo sde</section><text>mthong nas 'khor ba 'di thams cad 'bar bar mthong bar gyur to/ /zhes de ltar yang phan tshun du rjod par byed de/ gang bdag cag rnams la ni pha ma dang mtshungs par gyur pa'i gzhan rnams 'ga' zhig gis kyang</text></item>
<item><p>161b7</p><section>mdo sde</section><text>ma byas pa de 'thab bral gyi mnga' bdag mu su lun d+ha 'dis byas te/ dmyal ba rnams dang / legs par byas pa dang / nyes par byas pa'i las rnam pa du ma rnams gang yin pa'i 'bras bu rnam par smin pa de</text></item>
<item><p>161b8</p><section>mdo sde</section><text>dag rnams ji lta ba bzhin du legs par bstan no/ /phan tshun du de skad ces smras nas/ yang gzhan 'thab bral gyi bdag po rnams shi 'phos pa rnams blta bar bya ba'i don du de dag dang thag nye bar 'gro bar</text></item>
<item><p>162a1</p><section>mdo sde</section><text>byed de/ las dang 'bras bu legs par lta ba'i don du mchod rten gyi logs de dag rnams la bcom ldan 'das gser thub des 'thab bral gyi mnga' bdag gzi brjid dang ldan pa'i las dang 'bras bu sprul par</text></item>
<item><p>162a2</p><section>mdo sde</section><text>gyur pa rnams ji lta ji lta ba bzhin du mthong bar gyur to/ /gzi brjid dang ldan pa de sngon gyi dus na 'thab bral gyi mnga' bdag der gyur pa ni des sngon yid rab tu dang bar gyur pas mchog tu bcom pa'i mtshan mo dam pa'i chos</text></item>
<item><p>162a3</p><section>mdo sde</section><text>nyan pa rnams dang / sangs rgyas bcom ldan 'das dang / chos dang dge 'dun la yang mar me rab tu sbar ro/ /de rgyu de dag dang / rkyen de dag dang / gzhi de dag gis lus zhig par gyur nas mtho ris bde 'gro'i 'jig rten</text></item>
<item><p>162a4</p><section>mdo sde</section><text>rnams las 'thab bral ba rnams kyi nang du 'thab bral ba'i mnga' bdag gzi brjid dang ldan pa zhes bya bar gyur to/ /de ring du rgyal po byas te/ ji srid du tshe zad nas lus zhig ste/ gzhan yang rgyal po rigs bzhi'i lhar</text></item>
<item><p>162a5</p><section>mdo sde</section><text>skyes so/ /de de las shi 'phos nas byang phyogs sgra mi snyan du skyes so/ /de las shi 'phos nas gzhan yang sum bcu rtsa gsum gyi lhar skyes so/ /de las de shi 'phos nas kyang 'dzam bu'i gling gi rgyal po rdzu 'phrul dang</text></item>
<item><p>162a6</p><section>mdo sde</section><text>ldan pa mthu chen por gyur par skyes so/ /de la skyes par gyur pa des bag med par gyur nas 'dod pa'i dbang gis rmongs pas srog gcod pa dang / ma byin par len pa dang / 'dod pa la log par g.yem pa la sogs</text></item>
<item><p>162a7</p><section>mdo sde</section><text>pa mi dge bar gyur pa'i mi dge ba rnams bsgoms pa'i sems ko trog tu gyur pa'i phyir na/ de lus zhig par gyur nas rab tu tsha ba'i dmyal ba chen por skyes so/ /de la yang dmyal ba'i las kyis kun nas</text></item>
<item><p>162a8</p><section>mdo sde</section><text>bslang ba'i sdug bsngal dpe med pa rnam pa du ma dang ldan pa rnam par rtog pa brgya stong du gyur pa rnams nye bar 'byung ngo / /de yang de'i sems dgrar gyur pas bslus pa yin no/ /de nas lha de dag gzhan yang de'i</text></item>
<item><p>162b1</p><section>mdo sde</section><text>phun sum tshogs pa dang rgud pas byas pa'i bde ba dang sdug bsngal du ma rnams mthong bar gyur nas de dag rnams phan tshun 'di bzhin du gtam byed de/ shin du mi bzad snying po'i stobs/ /stobs chen bsran par mi bzod pa/</text></item>
<item><p>162b2</p><section>mdo sde</section><text>gang gis byis pa rnams 'tshed pa'i/ /las rnams sems kyis byed pa yin/ /las rnams thams cad sems kyi rgyus/ /srid pa nas ni srid par 'byung / /gang gis byis pa rnam 'tshed pa'i/ /srad rab 'jug</text></item>
<item><p>162b3</p><section>mdo sde</section><text>byed sdug bsngal ni/ /sna tshogs sdug bsngal rang bzhin gyi/ /drag po bsran dka' stobs po che/ /las kyis 'jig rten 'phel byed kyang / /skyo bar 'gyur ba 'ang ma yin no/ /lha yi 'jig rten nas ni</text></item>
<item><p>162b4</p><section>mdo sde</section><text>mir/ /mi nas phyis kyang dmyal bar ro/ /dmyal nas dud 'gro'i skye gnas la/ /dud 'gro'i 'gro las yi dgas skyer/ /de ltar las bung 'khor bas phug /skye dgu las ni rlung bskyod nas/ /'khor</text></item>
<item><p>162b5</p><section>mdo sde</section><text>yang 'gro ba kun rmongs pas/ /'di yang rtogs pa ma yin no/ /de ltar tshogs pa rgyu ba na rnam par rgyu ba'i lha rnams phan tshun du gtam byed do/ /rnam pa du mar rnam pa sna tshogs pa'i las kyis byas pa gang yin pa</text></item>
<item><p>162b6</p><section>mdo sde</section><text>de dag rnams kyang yang dag pa ji lta ba bzhin du mchod rten de'i logs la bcom ldan 'das gser thub kyis sprul par gyur pa de la las du mas byas pa rnams gsal bar mngon du mthong nas gzhan yang de las gzhan pa'i</text></item>
<item><p>162b7</p><section>mdo sde</section><text>'thab bral gyi bdag po'i dge ba dang mi dge bas byas pa'i skye ba rnam pa du ma rnams lta bar rtsom mo/ /gzhan yang brtsig pa'i logs gzhan zhig la kun du blta bar brtsams pa na/ de nas gtum pa ma yin pa'i</text></item>
<item><p>162b8</p><section>mdo sde</section><text>gzugs zhes bya ba'i 'thab bral gyi mnga' bdag mthong bar gyur to/ /de las gang gis 'thab bral ba rnams kyi mnga' bdag byas par gyur nas/ de dag mthong bar gyur pa ji ltar sngon gyi dus na mi'i 'jig rten</text></item>
<item><p>163a1</p><section>mdo sde</section><text>du mang por bram zer gyur nas yang dag pa'i lta bas tshul khrims bzang po dang ldan par gyur pas btson khang du bcings pa rnams dang / shin du sdug bsngal ba rnams dang / mgon med pa rnams dang /</text></item>
<item><p>163a2</p><section>mdo sde</section><text>mu ges mnar ba rnams la sems kyis zin par bya/ rab tu dang bar gyur pa'i yid kyis zas bsod par gyur pa rab tu mang po rnams byin la sdom pa yang dus tshigs la bzung ngo / /de rgyu de dang / rkyen de dang / btson ra</text></item>
<item><p>163a3</p><section>mdo sde</section><text>na bcings pa'i mi rnams bkrol ba'i gzhi de dag rnams kyis de lus zhig nas mtho ris bde 'gro lhar skyes so/ /de ltar sbyin bdag bram ze de lus zhig nas mtho ris bde 'gro'i 'jig rten rnams las 'thab bral ba'i</text></item>
<item><p>163a4</p><section>mdo sde</section><text>bdag por gyur to/ /rab tu gtum pa ma yin pa'i gzugs zhes bya ba des 'thab bral ba rnams kyi mnga' bdag byas nas las byas par gyur nas rab tu shi 'phos te mir skyes par gyur pa la rdzu 'phrul chen po dang ldan</text></item>
<item><p>163a5</p><section>mdo sde</section><text>pa mchog tu gzi brjid che ba'i rgyal por gyur to/ /de der rgyal por byas par gyur/ lus zhig pa na phyis yang sum bcu rtsa gsum pa rnams kyi lhar skyes so/ /de de la rnam pa du mar bde ba chen po rnams la nye bar</text></item>
<item><p>163a6</p><section>mdo sde</section><text>longs spyad nas dus rnams 'das pa dang / rab tu shi 'phos par gyur te/ lha ma yin du skyes par gyur nas rdzu 'phrul che ba dang / stobs chen po dang ldan par gyur to/ /de de las kyang shi 'phos par gyur te slar yang</text></item>
<item><p>163a7</p><section>mdo sde</section><text>mir skyes nas stobs chen po dang ldan pa'i khyim bdag nor che bar gyur to/ /de las kyang shi 'phos par gyur nas phyis yang ba lang spyod pa rnams kyi gling gi mir skyes so/ /de las kyang shi 'phos par gyur nas slar yang</text></item>
<item><p>163a8</p><section>mdo sde</section><text>mi rnams las yul chung gi skye bor skyes so/ /des sems yang mor gyur pas srog gcod pa byas te ri dgas shor bar gyur nas ri dgas rnams mtshon cha dang rdzogs kyis rmas shing rmas par byas shing bsad do/ /</text></item>
<item><p>163b1</p><section>mdo sde</section><text>de rgyu de dang / rkyen de dang / gzhi de rnams kyis lus zhig pa na ngan song du ltung bar gyur nas dmyal ba yang sos su skyes te/ me phal chen po rnams kyis sreg par byed do/ /gzer zug rnams kyang rnam pa du mar drag pa dang /</text></item>
<item><p>163b2</p><section>mdo sde</section><text>rtsub pa dang / tsha ba nyams su myong bar gyur te/ des mi dge ba'i las drag po rnams byas pa'i phyir ro/ /de'i las kyi rnam par smyin pa de dag legs par mngon par mthong nas gzhan yang tshogs pa rgyu ba'i sa na spyod pa'i lha</text></item>
<item><p>163b3</p><section>mdo sde</section><text>de dag rnams kyis/ bcom ldan 'das gser thub des mdzad pa'i mchod rten de'i nang gang yin par rnam pa du ma dang / rnam par rtog pa du mar las de dag rnams dmigs pa der nye bar phyin nas slar nyid kyang las kyis byas</text></item>
<item><p>163b4</p><section>mdo sde</section><text>pa de dag rnams lta bar 'dod pas/ de der phyin par gyur pa na shin du ngo mtshar bar gyur pa brtsig pa'i logs la skyes pa rnams rab tu mthong bar gyur pa ni kun nas mngon par dga' ba zhes bya ba'i 'thab bral ba rnams kyi mnga'</text></item>
<item><p>163b5</p><section>mdo sde</section><text>bdag tu gyur pa'o/ /las kyi rnam par smin pa gang dag gis der skyes par gyur pa yang de nyid la legs par mthong ba ji ltar skye ba gzhan cig la mir gyur pa na dge ba'i sems su gyur pas rtag tu bla ma rnams mngon par</text></item>
<item><p>163b6</p><section>mdo sde</section><text>brjod pas phyag 'tshal ba dang / mngon du ldang ba dang / thal mo sbyar ba'i las rnams 'jigs shing zhum par 'gyur bas byed pa dang / rtag par yang mchod rten rnams la legs par byi dor dang / byug pa dang /</text></item>
<item><p>163b7</p><section>mdo sde</section><text>skye ba rnams legs par byas pa dang / rtag tu yang dge sbyong dang bram ze rnams la dad pas ji lta ba bzhin du sbyin pa byin pa dang / rtag par yang 'dis glo bur du 'ongs pa dang / nad pa rnams la sems rab tu dang</text></item>
<item><p>163b8</p><section>mdo sde</section><text>ba dang / bkur sti dang bcas pas rkyen nye bar gzhag par gyur pa'i las des lus zhig pa na mtho ris bde 'gro rnams las 'thab bral ba'i mnga' bdag tu skyes par gyur te/ kun nas mngon par dga' ba zhes</text></item>
<item><p>164a1</p><section>mdo sde</section><text>bya ba'i rang bzhin no/ /de ltar kun nas mngon par dga' ba de'i lus las kha dog rnam pa sna tshogs pa'i 'od rnams gzugs rnam pa sna tshogs par gyur pas skye bo sna tshogs rab tu tshim par byed pa brgya phrag</text></item>
<item><p>164a2</p><section>mdo sde</section><text>rnams kyang kun du 'phro'o/ /rin po che rnams thams cad kyang zil kyis mnan cing gzugs dpe med pas lha'i tshogs thams cad zil kyis mnan nas kun du snang bar byed do/ /ji ltar gang gi phyir yang 'dzam bu'i</text></item>
<item><p>164a3</p><section>mdo sde</section><text>gling gi mi rnams kyi drung na zla bas ni kun nas gsal bar byed do/ /de bzhin du 'thab bral gyi lha rnams thams cad kyi nang na kun nas mngon par dga' ba 'di mdzes par gyur pa yin te/ gzi brjid dang ldan par</text></item>
<item><p>164a4</p><section>mdo sde</section><text>dus yun ring du 'dod pa'i yon tan lnga dang yang dag par ldan pas bde ba rnams nye bar longs spyad nas shi 'phos so/ /de las de dag nyid kyi lhag ma rnams kyis 'dzam bu'i gling du rgyal por gyur te/ yul ljongs brgya</text></item>
<item><p>164a5</p><section>mdo sde</section><text>la mnga' bsgyur bar gyur to/ /de der skyes par gyur pa na sems g.yo bar gyur pas ri dgas bshor ro/ /de rgyu de dag gis dmyal ba yang sos su skyes so/ /de las shi 'phos nas kyang bya ngang par skye bar 'gyur ro/ /</text></item>
<item><p>164a6</p><section>mdo sde</section><text>de dag rnams de'i las kyis byas pa rnams nye bar rtogs nas/ gzhan yang las kyis byas pa'i ngo mtshar bar gyur pa gzhan ci zhig 'byung bar 'gyur snyam nas de dag rnams brtsig logs de nyid kyi yul phyogs</text></item>
<item><p>164a7</p><section>mdo sde</section><text>gzhan la mngon par rtogs par byed do/ /de nas slar yang lha de dag rnams mchod rten de'i brtsig logs la rjes su song nas lta bar byed pa na/ de la mu su lun d+ha zhes bya ba 'thab bral gyi bdag po chos dang</text></item>
<item><p>164a8</p><section>mdo sde</section><text>ldan pa chos kyi rjes su kun nas 'jug pa/ 'dod pa rnams kun du sten par mi byed pa/ chos kyi mchog gis sems can rnams thams cad la phan par rjes su 'jug par byed pa mthong bar gyur te/ las</text></item>
<item><p>164b1</p><section>mdo sde</section><text>kyis byas pa rnams kun du rig pa'i phyir na lha rnams kyi bdag por gyur nas kyang bag med pas rnam par rgyu bar mi byed do/ /de'i las kyi rnam par smin pa rnams kyang rjes su mthong bar gyur pa la dad pa dang ldan</text></item>
<item><p>164b2</p><section>mdo sde</section><text>pas khyim nas khyim med par rab tu byung bar gyur la/ de rab tu byung bar gyur nas kyang phyir zhing nyid du kha na ma tho ba phra rab tsam la yang 'jigs par lta bar gyur nas/ tshangs par spyod pa yongs su rdzogs par</text></item>
<item><p>164b3</p><section>mdo sde</section><text>spyad pa de'i lus zhig par gyur pa na bde 'gro mtho ris kyi 'jig rten las gzhan 'phrul dbang byed pa rnams kyi rgyal po zil kyis mi non pa zhes bya bar gyur to/ /de de las rab tu shi 'phos par gyur nas kyang</text></item>
<item><p>164b4</p><section>mdo sde</section><text>gling bzhi pa'i 'khor los sgyur ba'i rgyal por gyur to/ /de las kyang rab tu 'phos par gyur nas gzhan yang rgyal chen ris bzhi'i lhar skyes so/ /de las rab tu shi 'phos par gyur nas gzhan yang skyid pa chen</text></item>
<item><p>164b5</p><section>mdo sde</section><text>po dang ldan pa nor chen po dang ldan pa'i khyim bdag tu gyur pa dang / dpag tshad stong la dbang ba'i rgyal por gyur to/ /de de las kyang rab tu 'phos nas gzhan yang shar gyi lus 'phags po'i gling gi rgyal por gyur te/ mthu</text></item>
<item><p>164b6</p><section>mdo sde</section><text>stobs mchog tu che ba dang ldan par gyur to/ /de de las kyang rab tu shi 'phos nas slar yang mchog tu rdzu 'phrul che ba dang / mchog tu stobs dang ldan pa'i lhar skyes par gyur to/ /de las kyang rab tu shi 'phos nas</text></item>
<item><p>164b7</p><section>mdo sde</section><text>slar yang bde ba che bar gyur pa/ nor che bar gyur pa'i khyim bdag mchog tu sbyin pa dang / tshul khrims dang / shes rab rnams phun sum tshogs par gyur to/ /skye ba gzhan dag rnams gang dang gang dag tu</text></item>
<item><p>164b8</p><section>mdo sde</section><text>skyes par gyur pa na de de dag rnams su yang sbyin pa dang / tshul khrims dang / shes pa dang ldan par kun du gnas so/ /de nas de las rab tu shi 'phos par gyur nas kyang sbyin pa dang / tshul khrims dang /</text></item>
<item><p>165a1</p><section>mdo sde</section><text>shes rab kyi rgyud de dag nyid kyis rnam par langs par gyur cing lus zhig nas kyang mtho ris bde 'gro'i 'jig rten 'thab bral ba rnams kyi bdag por nye bar skyes par gyur te ming ni mu su lun d+ha yin no/ /</text></item>
<item><p>165a2</p><section>mdo sde</section><text>de las de dag rnams nyid kyi rgyun rnams legs par bsgoms par gyur cing sems kyis kyang las rnams legs par yongs su sbyang ba byas par gyur pas bag dang ldan par gyur to/ /'dod pa rnams kyis</text></item>
<item><p>165a3</p><section>mdo sde</section><text>'phrogs par mi 'gyur ba dang / yul rnams kyis kyang sems nye bar bcom pa ma yin la/ mchog tu bdag dang gzhan la phan par byed par gyur pa de'i dge ba'i las kyi mtha' rnams la spyad par gyur pa</text></item>
<item><p>165a4</p><section>mdo sde</section><text>'di'i bka' drin 'di dag gi lha mang po rnams kyang 'dod pa'i dbang du dang / 'dod pas zil kyis gnon par yang mi 'gyur ro/ /de nas de'i tshe lha de dag tshigs su bcad pa brjod pa ji ltar/ dge ba rjes su</text></item>
<item><p>165a5</p><section>mdo sde</section><text>spyod pa ni/ /dge nas dge bar rtag tu 'gyur/ /bskal pa bye ba stong du yang / /dge ba yongs su chud mi 'dza'/ /tshul khrims rtag tu legs bsdams dang / /shes rab kyang ni rjes su 'phel/ /de ni srid las nges</text></item>
<item><p>165a6</p><section>mdo sde</section><text>'byin pa'i/ /sbyin pa yang ni rtag tu byin/ /mi yi sbyin la sogs gsum gyis/ /skyon gsum rab tu 'joms par byed/ /de phyir skyon rnams yongs spong la/ /rab tu brtson pas yon tan sten/ /lha rdzas 'dod</text></item>
<item><p>165a7</p><section>mdo sde</section><text>pa phun tshogs kyang / /yul gyis gang zhig 'joms min dang / /dmyal bar kun tu skye 'gyur yang / /gang phyir chos las ldog pa min/ /'di ni chos ldan shes par gyis/ /byis pa rnams ni bzlog pa yin/ /</text></item>
<item><p>165a8</p><section>mdo sde</section><text>chos dang tshul khrims legs par sten/ /rab tu brtson pas shes rab rtsom/ /srid skyes sdug bsngal rnam 'joms par/ /ji bzhin nyi ma'i zhabs bzhed do/ /shin du mthong ba'i chos ldan gang / /</text></item>
<item><p>165b1</p><section>mdo sde</section><text>de la lhas kyang phyag byed do/ /skye ba gzhan ni thob nas kyang / myur du 'ang mya ngan 'da' bar 'gyur/ /de ltar lha yi chos gang gi/ /mtshan nyid de nyid shes gyur gang / /skyes bu de ni srid grol nas/ /pha rol</text></item>
<item><p>165b2</p><section>mdo sde</section><text>'gro ba 'gro bar 'gyur/ /bzod dang sman par smras nas ni/ /'byung po thams cad snying rjes 'dzin/ /sbyin pa yang ni gtong ba yi/ /lam de dag ni zhi ba yin/ /rab gtum sdig pa sten pa gang / /le lo shin du</text></item>
<item><p>165b3</p><section>mdo sde</section><text>sten pa dang / /khron ma chos la rnam zhe sdang / /dmyal bar nye bar 'gro ba yin/ /las kun des kyang mgu mi 'gyur/ /gang dang de la'ang khro bar byed/ /gang dang de la kun du chags/ /rmongs pa zhes</text></item>
<item><p>165b4</p><section>mdo sde</section><text>ni de la brjod/ /dge ba spangs pa'i mi dge ba/ /sdig pa'i chos kyis rmongs pa yin/ /gang la sdig pas rnam 'tshed pa'i/ /rmongs pa dmyal bar khrid pa yin/ /chos spyod dge ba rjes su tshol/ /</text></item>
<item><p>165b5</p><section>mdo sde</section><text>rtag tu 'dod pa rnam spong ba/ /mu su lun d+ha 'thab bral srid/ /nyon mongs zad par spyod pa yin/ /de ltar tshogs pa rgyu ba na rnam par spyod pa'i lha de dag rnams phan tshun du gtam byed do/ /yul gyi sred pa'i</text></item>
<item><p>165b6</p><section>mdo sde</section><text>'jigs pa 'jigs su rung ba sdug bsngal de dag rnams thams cad mngon sum du gyur par mngon par mthong bar gyur pa dang / gzhan yang mu su lun d+ha de nyid dang bcas pa'i tshogs pa rgyu ba'i sa na rnam par spyod</text></item>
<item><p>165b7</p><section>mdo sde</section><text>pa'i lha de dag mchod rten de nyid kyi brtsig logs la lta bar rtsom par gyur cing shi 'phos nas kyang 'thab bral gyi mnga' bdag 'di gang du skye bar 'gyur/ 'di'i 'gro ba ni gang du 'gyur snyam pas de dag rnams</text></item>
<item><p>165b8</p><section>mdo sde</section><text>slar yang brtsig pa'i yul phyogs de la lta bar rtsom mo/ /de nas lha de dag rnams lha'i rigs de las shi 'phos par gyur nas mu su lun d+ha de dang lhan cig tu thams cad kyang byams pa'i gsung rab la 'dzam bu'i</text></item>
<item><p>166a1</p><section>mdo sde</section><text>gling du skye bar 'gyur ba mthong ste/ thams cad kyang dbang po tshang ba dang / thams cad kyang rigs chen por skye ba dang / thams cad kyang phan tshun lhan cig tu yul gcig tu skye ba dang / thams cad</text></item>
<item><p>166a2</p><section>mdo sde</section><text>kyang phan tshun du mchog tu snying dga' bar 'gyur ba dang yang dag par ldan pa dang khyim chen por legs par skye ba dang / nor chen po'i khyim dang / yon tan chen po dang ldan pa dang / bdag nyid kyi skye ba bzang por gyur</text></item>
<item><p>166a3</p><section>mdo sde</section><text>par mthong ngo / /mu su lun d+ha ni yul de nyid kyi rgyal rigs shing shA la chen por skye bar 'gyur zhing nor chen po dang ldan pa dang / mthu stobs che bar gyur pa dang / skye bo thams cad kyis mchod pa dang / bye ba phrag</text></item>
<item><p>166a4</p><section>mdo sde</section><text>brgya stong gi rin po ches gang bar gyur pa der skyes pa'i bu thu bo 'di'i ming yang tshul khrims bzang po'o/ /dus de'i tshe na bcom ldan 'das byams pa'i zhal snga nas chos ston par mdzad de/ thabs su gyur pa'i</text></item>
<item><p>166a5</p><section>mdo sde</section><text>mya ngan las 'das pa'i grong khyer du 'gro bar byed pa/ 'phags pa'i bden pa bzhi'i yon tan dang ldan pa/ dang por dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa</text></item>
<item><p>166a6</p><section>mdo sde</section><text>dang / yongs su rdzogs pa/ yongs su dag pa/ yongs su byang ba'i chos ston par mdzad pa ni 'di lta ste/ 'di ni gzugs so/ /'di ni gzugs kun 'byung ba'o/ /'di ni gzugs 'gog pa'o/ /'di ni</text></item>
<item><p>166a7</p><section>mdo sde</section><text>gzugs 'gog par 'gro ba'i lam mo/ /de bzhin du tshor ba dang / 'du shes dang / 'du byed dang / rnam par shes pa rnams la yang rgya cher mtshan nyid ston par mdzad do/ /sems can thams cad bde legs su byed</text></item>
<item><p>166a8</p><section>mdo sde</section><text>pa/ nyon mongs pa med pa/ mya ngan las 'das pa'i grong khyer du legs par 'dug par byed pa/ 'gro ba thams cad sgrib pa med par mdzad pa'i chos ston par mdzad do/ /de nas tshul khrims bzang pos de</text></item>
<item><p>166b1</p><section>mdo sde</section><text>ltar bcom ldan 'das byams pa chos ston par mdzad pa thos par gyur pa nas snga ma bzhin te/ de dag rnams kyis kyang de dang lhan cig tu de kho na bzhin thos par gyur to/ /de nas de dag rnams sngon goms</text></item>
<item><p>166b2</p><section>mdo sde</section><text>pa'i dge ba'i las rnams kyis legs par bskul bar gyur pas phan tshun du gtam skad bstun nas/ de dag thams cad kyang gang na tshul khrims bzang po yod pa der nye bar 'ongs par gyur to/ /stong phrag</text></item>
<item><p>166b3</p><section>mdo sde</section><text>nyi shu po de dag rnams thams cad kyang tshul khrims bzang po la gros byed par 'gyur te/ rgyas par ni snga ma bzhin no/ /de nas de dag rnams kyis gtso bos thos par gyur cing sngon gyi dge ba'i las kyis</text></item>
<item><p>166b4</p><section>mdo sde</section><text>legs par bskul nas thabs gcig kho nar langs te/ yid rangs par gyur pas legs par gus pa skyes shing dga' bar gyur pas bzhin gyi mdangs rab tu dang ba dang ldan par gyur nas/ thams cad</text></item>
<item><p>166b5</p><section>mdo sde</section><text>dang yang dag par ldan pa rnams gang na bcom ldan 'das byams pa bzhugs pa der blo rnam par rgyas pa rnams kyis brgya byin yongs su bskor ba bzhin du nye bar legs par 'gro ba'o/ /de nas bcom</text></item>
<item><p>166b6</p><section>mdo sde</section><text>ldan 'das skyes bu chen po'i mtshan sum bcu rtsa gnyis kyis nye bar mdzes par gyur pa'i sku bya ba ni rgyas par te/ chos ston par mdzad par rgyang ring ba nyid nas mthong ste/ lha dang mir bcas pa'i skye dgu rnams</text></item>
<item><p>166b7</p><section>mdo sde</section><text>la phan pa/ dge sbyong dang bram zer bcas pa'i tshogs kyi skye dgu rnams kyis yongs su bskor cing mdun du bdar te/ thog ma bar dang tha mar dge ba'i chos ston par mdzad pa ni mtsho bzhin du rab tu dang bar</text></item>
<item><p>166b8</p><section>mdo sde</section><text>gyur pa/ shin du rnyog pa med pa/ sdug bsngal thams cad zad par byed pa/ 'khor ba thams cad kyi bcing ba rnams gtan nas grol bar byed pa mya ngan las 'das pa'i mthar thug par gyur pa'i chos rnams</text></item>
<item><p>167a1</p><section>mdo sde</section><text>ston par mdzad do/ /'khor 'di dag rnams ni shin du zab par gyur pas rgya mtsho lta bu'o/ /de nas bcom ldan 'das kyis ring ba nyid nas skye bo'i tshogs kyis yongs su bskor ba mngon</text></item>
<item><p>167a2</p><section>mdo sde</section><text>par gzigs nas 'di skad ces bka' stsal te 'thab bral gyi bdag po mu su lun d+ha mgo bos zhabs dag la legs par phyag 'tshal cig /'khor dang bcas pa rnams kun nas 'ongs pa legs par</text></item>
<item><p>167a3</p><section>mdo sde</section><text>'ongs sam/ tshangs par spyod pa legs par spyad dam/ chos la khyod kyi dbang po yongs su smin par gyur tam/ mi dge ba'i las mang po rnams bsrabs par byas shing gtan nas zad par byas sam/ 'dod</text></item>
<item><p>167a4</p><section>mdo sde</section><text>pa bsten pa rnams yongs su spangs par gyur tam/ nga ni sdug bsngal de dag rnams mthar byed pa'i dus su phyin no/ /des de bzhin du de bzhin gshegs pas bka' stsal pa rnams de ltar thos nas</text></item>
<item><p>167a5</p><section>mdo sde</section><text>yid rab tu dga' zhing gus pa legs par skyes par gyur to/ /de ltar gyur pas 'khor ba thams cad kyi rgal bar gyur pa'i de bzhin gshegs pa'i gzugs dpe med par gyur pa legs par mngon</text></item>
<item><p>167a6</p><section>mdo sde</section><text>par mthong nas 'di skad ces gsol te/ mgo bos zhabs la legs par gtugs shing mngon par mthong ba'i mtha' gcig tu 'dug nas 'di skad ces gsol to/ /bcom ldan 'das bdag</text></item>
<item><p>167a7</p><section>mdo sde</section><text>gi 'khor bar 'jug pa ni zad lags so/ /de nas bcom ldan 'das kyis gang gis stong phrag nye shu po 'di dag rnams zag pa zad par 'khrid par byed pa'i rnam pa des chos bstan te/ gang dag</text></item>
<item><p>167a8</p><section>mdo sde</section><text>lha'i 'jig rten du de'i lhan cig spyod par gyur pa rnams so/ /de ltar mu su lun d+ha dang bcas pa rnams kyis bcom ldan 'das gser thub kyis yongs su sprul pa'i ma 'ongs pa thams cad ji lta ba</text></item>
<item><p>167b1</p><section>mdo sde</section><text>bzhin du rjes su mthong bar gyur to/ /de nas ngo mtshar bar gyur pa rnam pa du ma legs par mngon par mthong ba de dag rnams ni thams cad mkhyen pa nyid kyis sprul par gyur pa yin gyi/ gzhan dag rnams</text></item>
<item><p>167b2</p><section>mdo sde</section><text>kyis ni rtogs pa'i yul ma yin pa'i phyir na/ lha dang bcas pa'i 'jig rten rnams dang / bdud dang bcas pa rnams dang / dge sbyong dang bram ze'i rigs dang bcas pa'i skye dgu rnams de bzhin gshegs</text></item>
<item><p>167b3</p><section>mdo sde</section><text>pa ma gtogs pa gzhan rnams la ni ma dad par 'gyur ro/ /de la skyes bu rnams sten par byed pa'i mchog ni 'khor ba 'di las nges par 'byung bar byed pa 'di lta ste/ dge ba'i bshes gnyen la sten pa'o/ /</text></item>
<item><p>167b4</p><section>mdo sde</section><text>de nas lha de dag rnams nyid khrid nas yid shin du rangs par gyur pas sangs rgyas la gus pa legs par skyes pa de bzhin du chos dang 'phags pa'i dge 'dun rnams la yang ngo / /gzhan yang lha'i tshogs dang</text></item>
<item><p>167b5</p><section>mdo sde</section><text>bcas pa rnams kyis zhabs gnyis la mgo bos kun nas phyag byas te/ thams cad kyang mchod rten de las phyir byung bar gyur pa yin no/ /mdo drug pa las gser thub kyi sprul pas 'gro ba'i mdo sde</text></item>
<item><p>167b6</p><section>mdo sde</section><text>lnga pa rdzogs s+ho// // de nas gzhan yang mu su lun d+ha rab tu dga' ba'i yid kyis 'dod pa'i 'jigs pa'i skyon ston par byed pas lha de dag rnams nyid dang lhan cig tu tshogs pa rgyu ba na spyod pa'i sa rnams</text></item>
<item><p>167b7</p><section>mdo sde</section><text>la kun du lta bar byed de/ rab tu dga' bar gyur pas des dpyod par byed pa na sna tshogs pa'i lha'i tshogs rnams kyis gang ba nags dang / bskyed mos tshal dang / mtshe'u dang / rdzing bu dang / nags</text></item>
<item><p>167b8</p><section>mdo sde</section><text>kyi tshogs dang / chu klung phal po che rnams kyis gang bar gyur pa pad ma'i rdzing bu du ma rnams la rnam pa thams cad du bya nang na gnas pa rnams kyis rnam par brjod pa dga' bar gyur pa sgra 'byin par</text></item>
<item><p>168a1</p><section>mdo sde</section><text>byed pa dang / tshogs pa rgyu ba'i sa rnams na lha'i bu mo brgya stong du mas glu dang gar legs par byed pa dang / rgod pa dang / 'gying ba rnams kyis sten pa/ yon tan du ma dang ldan pa'i</text></item>
<item><p>168a2</p><section>mdo sde</section><text>lha rdzas smos su rung ba'i rin po che bdun gyi rang bzhin gyi ljon shing rnams la 'bras bus gang ba/ nor bu'i rang bzhin gyi ri rab tu mang ba/ nags rnams kyis mdzes par gyur pa rnams na las kyi 'bras bu</text></item>
<item><p>168a3</p><section>mdo sde</section><text>dman pa dang / bar ma dang / khyad par du 'phags pa'i las kyis lha'i tshogs rnams gcig tu sred pas sten par byed pas kun du dang ba dang / phan tshun lhan cig tu gnod pa med pas ngal so bas bskyed pa'i lha</text></item>
<item><p>168a4</p><section>mdo sde</section><text>dang lha mo'i tshogs kyis 'khrigs par gyur pa dang / gtum pa'i chu klung dga' bar gyur pa rnams shin du phal che ba/ gzhan yang rin po che sna tshogs pa'i khang bu'i phreng ba ngo mtshar bar dga' bar gyur pas 'dod pa'i</text></item>
<item><p>168a5</p><section>mdo sde</section><text>yon tan lngas phun sum tshogs pa/ phan tshun du rin po che'i 'od kyis brgyan pa/ gser shin du 'bar bar gyur pa dang / byi ru dang / mu sa ra gar+b+ha dang / in dra nI la'i ri'i rtse mo phan tshun kun du 'bar bas nye</text></item>
<item><p>168a6</p><section>mdo sde</section><text>bar mdzes par gyur pa'i tshogs pa rgyu ba na spyod pa'i sa de dag rnams la kun du bltas nas mu su lun d+ha des 'di skad cas smras so/ /khyed rnams lha'i tshogs 'di dag rnams rab tu dga' bas yid ches/ dga'</text></item>
<item><p>168a7</p><section>mdo sde</section><text>bar gyur pas mthon po rnams nas mthon pa rnams dang / ri'i rtse mo nas ri'i rtse mor rtse bar byed pa/ rab tu rangs pas rnga skad yan lag lnga pa shin du bsgrags par gyur cing / rab tu rgyu bar byed pa rnams</text></item>
<item><p>168a8</p><section>mdo sde</section><text>la ltos dang / brjod pa lha bdag cag gis mthong lags so/ /lha'i tshogs de dag rnams thams cad nyid ni chu dang bral ba'i mchod rten no/ /de nas gzhan yang lha de dag rnams la 'di skad ces smras te</text></item>
<item><p>168b1</p><section>mdo sde</section><text>lha dag de bzhin gshegs pas 'di dag nges par sdug bsngal du gsung ba ni gnas yin no/ /bag med pas rnam par rgyu ba'i lha rnams ni mngon par rigs par 'gro ba yin te/ skyes bu rnams kyi legs par</text></item>
<item><p>168b2</p><section>mdo sde</section><text>byas pa'i las rnams kyang zad nas 'chi 'pho ba'i dus su phyin pa dang phyi ma la myur du ltung ngo / /'du byed kyi las sgyu ma lta bu rnams kyang byis pa rnams kyis go bar 'gyur ba yang ma yin no/ /dmyal ba dang /</text></item>
<item><p>168b3</p><section>mdo sde</section><text>yi dgas dang / dud 'gro'i skye bar log par ltung ba rnams kyang bag med par rgyu ba'i lhas go ba ma yin no/ /gang gi phyir las rnams las yin pa 'di yang sgo gcig gis sdug bsngal bar 'gyur ba'i skye ba ma bzlog</text></item>
<item><p>168b4</p><section>mdo sde</section><text>pa las yin te/ de ci'i phyir zhe na/ skye ba dang / gnas pa dang / 'jig pa'i mtshan nyid gsum dang ldan pa 'dus byas rnams kyis rab kyi mchog tu gyur pa'i las 'di dag rnams thams cad kyang bsdus pa dang /</text></item>
<item><p>168b5</p><section>mdo sde</section><text>skyes bu rnams shin du lhan cig tu 'jug pa'i phyir ro/ /de la ni skyon gsum gyis ma rungs par gyur pa/ sdug bsngal du ma phal po che'i gnas su gyur pa/ myang ba'i ro ni 'ga' zhig kyang rtogs pa ma yin no/ /mchog tu</text></item>
<item><p>168b6</p><section>mdo sde</section><text>skyid par gyur pa'i tshogs bdag cag rnams gang yin pa la yang 'chi ba yang sbyang bar gyur pas skad cig re re zhing snyen par byed do/ /'chi bdag gi khas kyang 'bigs par byed do/ /'du byed 'di dag thams</text></item>
<item><p>168b7</p><section>mdo sde</section><text>cad kyang skad cig pa/ gson pa 'di thams cad ni myur bar ltung ba/ lang tsho yang gcig tu dga' ba ma yin no/ /phun sum tshogs pa rnams yang myur bar 'jig go/ 'bral bar 'gyur ba mtha'i sdug</text></item>
<item><p>168b8</p><section>mdo sde</section><text>bsngal rnam pa mang po mchog tu mi bzad pa'i 'chi bdag gang gi tshe 'di dag rnams nges par rtogs par 'gyur ro/ /de nas lha de dag rnams kyis lha'i bdag po mngon par mthong nas rab tu rangs pa'i yid kyis rings</text></item>
<item><p>169a1</p><section>mdo sde</section><text>pa rings par cod pan rnam par 'phyang ba'i phreng ba dang do shal dag rnam par dpyangs pas 'phyang ba/ rang gi lus kyi 'od 'phro bas 'od dang ldan par gyur pa/ mchog tu rgya che ba'i rgyan dang cha byad can gyi bud</text></item>
<item><p>169a2</p><section>mdo sde</section><text>med kyi 'gro ba stong gis yongs su bskor nas rnam pa sna tshogs pa'i rnga skad rnams dang / glu dang / gar dang / rgod pa dang / 'gying ba rtse bar byed pas lhan cig tu mchog tu skyid par gyur pa/ rang gis byas pa'i dge</text></item>
<item><p>169a3</p><section>mdo sde</section><text>ba'i las rnams dang ldan pa rnam pa brgya stong du ma'i gzugs kyi dpal rnams 'dzin par gyur pas gang na lha'i mnga' bdag mu su lun d+ha 'di yod pa de dang der rings pa rings par thag bsnyen par gyur to/ /de nas rgyal</text></item>
<item><p>169a4</p><section>mdo sde</section><text>por de dag rnams rjes su gzhug pa'i don gang na de dag rnams yod par 'gro'o/ /de dag rnams kyang nye bar 'ongs par gyur to/ /de dag rnams kyi rtsed mo la ltos pa'i phyir ro/ /de nas de dag rnams dang / lha gzhan</text></item>
<item><p>169a5</p><section>mdo sde</section><text>rnams kyi yang nang du song nas 'thab bral gyi mnga' bdag de mngon par rtse bar byed do/ /rgod par byed do/ /'gying bar byed do/ /yongs su spyod par yang byed do/ /de rnams rjes su gzhug pa'i don du yin gyi rang</text></item>
<item><p>169a6</p><section>mdo sde</section><text>bzhin ni ma yin no/ /de de dag rnams kyi nang du song nas yud tsam cig rgod cing 'gying ba dang rtsed mo rtse ba dag byas so/ /de dag rnams ni rang bzhin gyis sams tsab hral can yin pas dang / lha rnams ni 'dod pa</text></item>
<item><p>169a7</p><section>mdo sde</section><text>du ma la rnam par chags pa'i sems yin pas kyang gzhan du ri'i rtse mo rnams la rjes su sten par byed pa rnams dang / byi ru'i rang bzhin gyi ljon shing sna tshogs pa rnams dang ldan pa/ rnam pa brgya stong du</text></item>
<item><p>169a8</p><section>mdo sde</section><text>ma'i sgra dang / dbyibs dang / 'od zer du mas gsal bar gyur pa/ khams du mas rnam par bkra ba'i ri'i rtse mo rnams la rjes su sten pa rnams ni blo mang bar gyur pa yin no/ /'thab bral gyi bdag</text></item>
<item><p>169b1</p><section>mdo sde</section><text>po 'di dang lha de dag rnams nyid ni phyogs gcig tu ste/ yul du ma rnams la rnam par chags pa'i yid dang ji lta bar bral ba'i lha gang yin pa de dag rnams lhan cig tu gyur pa de dag la 'thab bral gyi mnga' bdag</text></item>
<item><p>169b2</p><section>mdo sde</section><text>gis 'di skad ces brjod do/ /lha dag bdag cag rnams lha de dag rnams can du 'gro bar bya ste/ rang gi don las ldog par 'gyur ba'i yul rnams kyi don gang yin pa las zlog pa nyid kyis bde legs</text></item>
<item><p>169b3</p><section>mdo sde</section><text>byas par 'gyur ro/ /'di dag rnams mi 'jug cing chos la rjes su sgrub par ni bdag cag rnams kyis ci nas kyang bya ba yin no/ /bde legs gzhan rnams de ltar nye bar go nas lha de dag rnams nyid</text></item>
<item><p>169b4</p><section>mdo sde</section><text>dang bcas te/ lha rnams kyi bdag po de yid rab tu zhi bar gyur pas gzhan yang gang na tshogs pa rgyu ba na rnam par spyod pa'i lha de dag rnams kyi sa'i yul phyogs gzhan cig yod pa der nye bar legs par</text></item>
<item><p>169b5</p><section>mdo sde</section><text>'gro ste/ 'bab chu dang / rdzing bu dang / pad ma'i tshal sna tshogs pa rnams la bya'i tshogs rnams kyis rnam par brgyan pa/ rnam pa sna tshogs pa'i rtse mo nye bar dud par gyur pa/ rin po che rnams kyi</text></item>
<item><p>169b6</p><section>mdo sde</section><text>dpal nye 'khor na rab tu 'bar ba lta bur gyur pa de na yod pa'i sa phyogs kyi cha yid 'phrog par byed pa/ rnam pa de srid pa rnams kyis ni 'thab bral gyi bdag pos kyang ngo mtshar bar byed pa/ rin po che thams</text></item>
<item><p>169b7</p><section>mdo sde</section><text>cad kyi dpal zil kyis mnan nas nam mkha' brtol ba bzhin du mtho bar gnas pa rin po che sna tshogs kyi 'od dang ldan pa dang / nyi ma brgya stong dang ldan pa/ mngon par gsal ba'i gzi brjid dang ldan pa/ mchog</text></item>
<item><p>169b8</p><section>mdo sde</section><text>tu zhi zhing nye bar gsal bar gyur pa/ mchog tu rnam par dben pa'i sa'i cha shas na gnas pa'i mchod rten mthong ngo / /de nas lha'i bdag pos 'di skad ces smras so/ /rin po che sna tshogs pa rnams</text></item>
<item><p>170a1</p><section>mdo sde</section><text>'bar bar mthong ba 'di ni ci zhig bya ba ste/ snga ma bzhin no/ /de nas lha de dag gi drung nas rnam pa de lta bu'i tshig rnams thos nas 'thab bral gyi bdag po des 'di skad ces brjod de/ khyed rnams</text></item>
<item><p>170a2</p><section>mdo sde</section><text>nyon dang gang 'dir mthong ba'i rin po che sna tshogs 'bar bar gyur pa zhes bya ba rnams ni snga ma bzhin no/ /'di dag ni bcom ldan 'das drug pa de bzhin gshegs pa dgra bcom pa yang dag par rdzogs pa'i</text></item>
<item><p>170a3</p><section>mdo sde</section><text>sangs rgyas rig pa dang zhabs su ldan pa/ bla na med pa/ skyes bu 'dul ba'i kha lo sgyur ba/ lha'i lhar gyur pa/ 'od srungs kyi gdung rten lham me bar gyur pa'o/ /mchod rten gzhan rnams la ni tshangs pas gson</text></item>
<item><p>170a4</p><section>mdo sde</section><text>pa'i lha rnams nyid kyis brgyus par gyur la/ sngon bsgoms pa'i sems dang ldan pa rnams la phan pa'i don du dang rjes su 'jug par bya ba'i phyir mchod rten 'di'i brtsig logs la byas pa rnams yin no/ /de bzhin</text></item>
<item><p>170a5</p><section>mdo sde</section><text>gshegs pa dgra bcom pa de dag rnams dang gzhan dag rnams kyi mchod rten de dag la yang nga dang khyed cag rnams kyang sangs rgyas dang chos la gus pa dang / bdag nyid la yang phan par 'dod pas legs par 'gro</text></item>
<item><p>170a6</p><section>mdo sde</section><text>bar bya'o/ /de skad ces brjod nas 'thab bral ba'i bdag po de lha'i tshogs dang bcas pa rnams gang na drang srong dang mchog gi gdung rten de yod pa yin pa der nye bar song ba na rin po che sna tshogs 'bar bar gyur pa de</text></item>
<item><p>170a7</p><section>mdo sde</section><text>nyid de dag rnams kyis mthong ba ni snga ma bzhin no/ /de nas lha de dag mchod rten du bzhugs par gyur pa na lha'i tshogs rnams kyis mthong bar gyur pa ni drang srong gi mchog 'od srung gi sku gzugs 'dzam</text></item>
<item><p>170a8</p><section>mdo sde</section><text>bu'i chu bo'i gser gyi rang bzhin rin po che sna tshogs kun du 'bar ba'i na bza' dang / bai dUr+ya'i rang bzhin gyi seng ge'i khri la bzhugs pa dngos kho na bzhin du chos ston par mdzad pa'i gzugs kyi dngos po</text></item>
<item><p>170b1</p><section>mdo sde</section><text>dpe med par gyur pa'i rnam pa gang gi khyad par gyis ni lha de dag rnams dang / srin bu me khyer dang nyi ma'i khyad par bzhin du de'i dpal rnams la dpe med pa yin no/ /de nas bcom ldan 'das de'i sku de dag gis mngon par mthong bar</text></item>
<item><p>170b2</p><section>mdo sde</section><text>gyur pa dang / yid ches rab tu bde ba skyes nas gus pa dang / gdung bas kun nas mgo btud de/ cod pan dang phreng ba dang bral ba/ me tog gi phreng ba dang bral ba/ gzugs dang / dbang phyug dang / 'od kyi rgyags pa</text></item>
<item><p>170b3</p><section>mdo sde</section><text>rnams dang bral ba/ dri dang bral ba/ 'dod pa dang bral bas bcom ldan 'das de'i zhabs gnyis la rab tu btud do/ /gus pas mgo bo btud pas des de bzhin du mngon par phyag 'tshal nas gzhan yang rgyags pa rnams</text></item>
<item><p>170b4</p><section>mdo sde</section><text>dang bral bas bcom ldan 'das de la phyag 'tshal lo phyag 'tshal nas langs te thams cad kyang yid rtse gcig par gyur cing rang bzhin gyis mi g.yo ba yang ma yin pas rin po che du mas rnam par brgyan pa/ gzugs dpe</text></item>
<item><p>170b5</p><section>mdo sde</section><text>med pa dang ldan pas bcom ldan 'das kyi sku gzugs kyi mchod rten de'i nang du song nas las kyis byas pa rnams la sems pas lta bar byed do/ /de nas de nyid kyi logs la rdzu 'phrul gyis brtsig pa'i steng du legs par</text></item>
<item><p>170b6</p><section>mdo sde</section><text>gsal bar gyur pa'i yi ger bris pa'i mdo sde lha dang mi rnams la phan pa'i don dang / 'gro ba thams cad la mchog tu phan pa'i don du 'gyur bar yang mdo shin du gsal ba'i yi ger gyur pa/ tshig dang don bzang por gyur pa/</text></item>
<item><p>170b7</p><section>mdo sde</section><text>mya ngan las 'das par 'gro ba ston pa/ byis pa'i blo dang ldan pa'i byis pa'i skye bo rnams thams cad la sgron mar gyur pa yin no/ /de nas mdo 'di'i steng du bris pa yin te/ 'dul bar byed pa/ bde legs su byed pa/</text></item>
<item><p>170b8</p><section>mdo sde</section><text>mar me lta bur gyur pa/ gdams ngag tu gyur pa/ mya ngan las 'das pa'i grong khyer legs par ston par byed par gyur pa/ rab tu byung ba rnams thams cad kyi mkhan po lta bur gyur pa bslab pa'i gzhi rnams yin no/ /'di lta</text></item>
<item><p>171a1</p><section>mdo sde</section><text>ste/ chos bcu gsum po 'di dag rnams kyis ni gang dag dge slong yin pa rnams kyi bar chad byed par 'gyur ro/ /bsam gtan la snyoms par 'jug pa dang / mya ngan las 'das par 'gro ba dang / rang gi bya ba</text></item>
<item><p>171a2</p><section>mdo sde</section><text>rnams kyang yongs su bcom par 'gyur ro/ /chos bcu gsum po 'di dag rnams rjes su sgrub par byed pa'i dge slong de dag ni nad dang / rga ba dang / 'chi ba dang / mya ngan dang / smre sngags 'don pa dang / sdug bsngal ba dang / yid</text></item>
<item><p>171a3</p><section>mdo sde</section><text>mi bde ba dang / ngal dub rnams las de yongs su mi 'grol lo/ /brgya phrag tu yang 'phya bar bya ba'i gnas su 'gyur ro/ /'di'i rab tu byung ba don med pa yin no/ /lus dang / ngag dang / yid kyang bsdams par 'gyur ba</text></item>
<item><p>171a4</p><section>mdo sde</section><text>ma yin no/ /brtson 'grus ma brtsams pa gang yin pa rnams la ni gnas mal dang / nad kyi gsos sman gyi yo byad rnams las gcig kyang ngas byin du ma gnang ngo / /de dag gis de'i bar du gcod par 'gyur ro/ /</text></item>
<item><p>171a5</p><section>mdo sde</section><text>'di lta ste/ mdog ngan pa dang / le lo can dang / sdar mar gyur pa dang / mngon par mi shes pa'i skyes bu rnams kyis ni rgyags pa'i shugs kyis zab par gyur pa bzod par dka' ba rnams las rgal bar mi nus so/ /de</text></item>
<item><p>171a6</p><section>mdo sde</section><text>kho na bzhin du rang bzhin gyis brtson 'grus nyams chung bar gyur pa/ sems bsdams pa ma yin pa/ le lo can bsam gtan la snyoms par 'jug pa na dge ba la 'jigs pa blun par gyur pa dang / rang bzhin gyis</text></item>
<item><p>171a7</p><section>mdo sde</section><text>ma rig pas g.yogs pa rnams kyis ni chu bo lnga legs par rgal nus pa yang ma yin no/ /yul gyi chu mi bzad pa'i rtse mor gyur pa rnams legs par rgal nus pa yang ma yin no/ /de des kun nas 'khrid pa yin te/</text></item>
<item><p>171a8</p><section>mdo sde</section><text>snying yang sred pa'i chu klung gis khyer nas 'khor ba'i rgya mtshor yongs su 'khyam mo/ /chos bcu gsum po de dag rnams gang zhe na/ 'di lta ste/ tshogs pa 'dus pa dang / sman pa dang / ri mo'i las dang / thos</text></item>
<item><p>171b1</p><section>mdo sde</section><text>pa ngan pa snyan dngags sdeb pa dang / rgyu skar bgrang ba dang / rgyu mtshan gyi sems dang / rjes su rnyed pa dang bkur stir khas len pa dang / gser 'gyur la sems rtse cig pa'i sha za dang / rgyal po'i zhabs 'bring byed</text></item>
<item><p>171b2</p><section>mdo sde</section><text>pa dang / bde bar phe'u btab pa khas len pa dang / mi 'dri ba dang / grogs po mang po dang / 'dre bar gnas pa ste/ chos bcu gsum po de dag rnams kyis dge sbyong dag bsam gtan byed par gyur pa na bar du gcod par byed</text></item>
<item><p>171b3</p><section>mdo sde</section><text>par 'gyur ro/ /de steng nas lhung nas rang gi don las nyams par 'gyur ro/ /dmyal ba dang / yi dgas dang / dud 'gro rnams su yang skye'o/ /'dis rab tu byung ba ni don med par 'gyur ro/ /de khyim pa ma yin no/ /</text></item>
<item><p>171b4</p><section>mdo sde</section><text>rab tu byung ba yang ma yin no/ /dge ba'i las rnams yongs su spangs par gyur pa/ grogs tshangs pa mtshungs par spyod pa rnams kyis smad par gyur pa/ dung gi sgra dang mtshungs par spyod pa yin no/ /thos pa</text></item>
<item><p>171b5</p><section>mdo sde</section><text>med pa dang shes pa med pa'i phyir na 'di'i yid kyis bsams pa'i mya ngan las 'das par 'gro ba yang 'grub par mi 'gyur ro/ /lha rnams kyis kyang spong bar byed do/ /de la 'di dang po kho nar bsam gtan la snyoms par</text></item>
<item><p>171b6</p><section>mdo sde</section><text>zhugs pa na rnam par sreg par gyur nas mchog tu yang yid rnam par g.yeng bar byed pa/ ltung ba rnams la shin du dga' bar gyur pa/ phyi nas 'gyod par byed pa po rab tu byung ba thams cad kyis rnam par spang bar bya ba</text></item>
<item><p>171b7</p><section>mdo sde</section><text>'di lta ste/ tshogs pa 'dus pa la dga' ba'o/ /tshogs pa 'dus pa la dga' ba yang sems ma bsdams pa yin no/ /ma bsdams par spyod pa rnams kyang rang bzhin gyis rgod par 'gyur ba'i phyir na rtag tu yang yid</text></item>
<item><p>171b8</p><section>mdo sde</section><text>kyis kun brjod par 'gyur ro/ /sems shin du rnam par g.yeng ba rab tu g.yo ba'i rtog pa rab tu g.yo ba'i blo dang rnam pa de lta bu nyid la sten par byed pa dang gang dag la yod pa gang yin pa'i sems rnam par g.yeng bar gyur pa na/</text></item>
<item><p>172a1</p><section>mdo sde</section><text>gang rtag tu yang gar dang bro la dga' bas kun du ltar 'gro ba la sogs pas de ma bsdams pa kho nar rtag par spyod par 'gyur te/ grong khyer dang / yul chung dang / grong dang / grong rdal du 'gro bar byed do/ /</text></item>
<item><p>172a2</p><section>mdo sde</section><text>rtag tu yang spo bas lta ba por 'gyur ro/ /tshogs pa 'dus pa rnams la kun du lta ba de dag rnams lhan cig tu 'grogs nas rgyun du yul nas yul du 'gro bar byed do/ /thams cad du 'gro bar byed cing ma bsdams par gyur</text></item>
<item><p>172a3</p><section>mdo sde</section><text>pas rtag tu yang kha na ma tho ba'i tshig brjod pa la mngon par dga' ba la gcig tu zhugs pa'i blo ni nyin mo dang mtshan mor yang sdod pa ma yin no/ /de ni blo rnam par g.yeng bar gyur pa thos pa dang mi ldan pa yin te/ gzhan</text></item>
<item><p>172a4</p><section>mdo sde</section><text>grogs tshangs pa mtshungs par spyod pa rnams kyis rnam par smod par byed do/ /de la gshes par gyur pa yang bdag nyid rang gis kun du mi rtogs so/ /de dag tshul khrims dang ldan pa rnams kyi drung na yid kyi bya ba byed do/ /</text></item>
<item><p>172a5</p><section>mdo sde</section><text>de lus zhig par gyur pa na ngan song log par ltung bar lhung nas dmyal bar skye'o/ /gzhan yang tshogs pa 'dus pa la skyon chen po rnams yod de/ tshogs pa 'dus pa la mngon par dga' ba'i dge slong ngan pa tshul</text></item>
<item><p>172a6</p><section>mdo sde</section><text>khrims 'chal ba rtag tu tshogs pa 'dus pa la mngon par dga' ba'i sgra rnams nyan par byed pa ni rgod par 'gyur ro/ /ma bsdams pa blo rab tu ma zhi ba de'i blo la ltos nas sbyin bdag dang sbyin pa po rnams dbang</text></item>
<item><p>172a7</p><section>mdo sde</section><text>che bar 'gyur te/ rnyed pa dang bkur stis zil kyis mnan par gyur pa'i phyir ro/ /gzhan yang rab tu byung bas gzhan dag rnams kha drag pa'i skyon yod do/ /gzhan yang tshogs pa 'dus pa'i skyon rnams gang</text></item>
<item><p>172a8</p><section>mdo sde</section><text>zhe na/ 'di lta ste/ bdag nyid rang shin du tshogs pa 'dus pa po yin pas rab tu byung ba gzhan dag rnams kyang tshogs pa 'dus pa de la dga' ba kho nar byed do/ /dam pa'i chos las yongs su nyams par byed do/ /</text></item>
<item><p>172b1</p><section>mdo sde</section><text>de la 'dis bdag nyid rang chud gzan nas gzhan rnams yang chud gzon par byed do/ /bdag nyid rang yongs su nyams par 'gyur ba'i bsam pa la sbyor ro/ /rnam pa de lta bu'i sems can de ni dge 'dun thams cad</text></item>
<item><p>172b2</p><section>mdo sde</section><text>kyis spang bar bya ste/ 'dis ni dge slong tshul khrims dang ldan pa rnams kyang chud gzon par byed do/ /tshul khrims can gyis 'di yongs su spang bar bya ste/ sdig pa'i grogs po'i rang bzhin can 'di ni tshangs pa mtshungs par</text></item>
<item><p>172b3</p><section>mdo sde</section><text>spyod pa thams cad kyis rnam par dmad pa yin no/ /gzhan yang tshogs pa 'dus pa'i skyon rnams ni gang gi phyir tshogs pa 'dus pa rnams ni rnam pa sna tshogs pa yin no/ /gang gi phyir tshogs pa 'dus pa rnams ni</text></item>
<item><p>172b4</p><section>mdo sde</section><text>sgra sna tshogs pa yin no/ /rnam par bkra ba sna tshogs pa'i sgra rnams kyis sems dga' bar byed pa yang yin te/ sgra la shin du chags pas de dag la yid brten par gyur nas ches rab tu g.yo bar gyur pa'i yid kyis</text></item>
<item><p>172b5</p><section>mdo sde</section><text>dga' ba mngon par rdzogs par byed do/ /chags par gyur pa'i blo dad pa med pa de ni don gang la yang dad par mi 'gyur ro/ /gang dag chos ma yin pa'i chos rnams la 'jug par byed do/ /de de la yang dad par mi byed do/ /</text></item>
<item><p>172b6</p><section>mdo sde</section><text>de bde bas rkyen dang bcas pa'i log par ltung ba kun du spyod par byed pa yin no/ /de de la yang log par smra bar 'gyur ro/ /de lus zhig nas shi bar gyur pa'i 'og tu ngan song du log par lhung nas dmyal ba rnams su skye bar</text></item>
<item><p>172b7</p><section>mdo sde</section><text>'gyur te/ tshogs pa 'dus pa 'di'i yal ga gyes pa rnams ni skyon chen po mang bar 'gyur ro/ /de nas de'i dus na bcom ldan 'das 'od srung des tshigs su bcad pa gsungs pa ji ltar/ 'ching ba du ma'i tshig rkang</text></item>
<item><p>172b8</p><section>mdo sde</section><text>ldan/ /yid ni rnam par g.yeng byed pa/ /tshangs par spyod pa chud gzon pa'o/ /mya ngan 'das 'gro sun 'don pa'o/ /rten cing rtag tu sbyor byed pa/ /rang bzhin gyis ni tshul khrims spangs/ /bsam gtan</text></item>
<item><p>173a1</p><section>mdo sde</section><text>mngon dga' de nyid mthong / /rtag tu de ni yongs su spongs/ /dgod pa'i rtsa ba gcig las ni/ /yid la byed pa rab chud gzon/ /mya ngan 'das pa gsal ston pa'i/ /tshangs par spyod pa chud gzon pa'o/ /sdug</text></item>
<item><p>173a2</p><section>mdo sde</section><text>bsngal las ni zlog byed pa/ /mtho ris lam las nyams byed pa/ /pho nya yi dgas 'jig rten gyis/ /dud 'gro'i skye gnas su skyur ba/ /'khor ba ma lus kun gyi ma/ /tshogs pa 'dus pa'i ming yang spongs/ /</text></item>
<item><p>173a3</p><section>mdo sde</section><text>bsam gtan snyoms 'jug yang dag ldan/ /dge slong yid ni dag rnams kyis/ /de ltar bcom ldan 'das 'od srung drang srong gi mchog des tshogs pa 'dus pa'i skyon 'di dag rnams gsungs so/ /gzhan tshogs pa</text></item>
<item><p>173a4</p><section>mdo sde</section><text>'dus pa ma yin pa'i yon tan rnams ston par mdzad de/ dge slong gang dag sems shin du mnyam par bzhag par gyur pa dam pa'i chos 'ba' zhig la mngon par dga' ba/ dam pa'i chos 'ba' zhig ston par byed</text></item>
<item><p>173a5</p><section>mdo sde</section><text>pa/ dam pa'i chos nyid sems par byed pa/ dam pa'i chos rtogs par 'gyur ba/ sangs rgyas la rab tu 'dud par byed pa'i rang bzhin can du gyur pa de dag rnams kyis ni gang blta bar bya ba'i zhabs drung de dag nyid</text></item>
<item><p>173a6</p><section>mdo sde</section><text>mthong bar 'gyur ro/ /tshogs pa 'dus pa'i srid pa rnams las grol ba/ rtse gcig tu dga' bar gyur pa/ gcig tu 'khor ba'i 'jigs pa rnams kyis skrag pa/ gzhan du na de dag rnams kyi ngag gi ngal ba</text></item>
<item><p>173a7</p><section>mdo sde</section><text>'bras bu dang bcas pa ni gang 'phags pa'i bden pa bzhi'o/ /'phags pa'i bden pa bzhi po rnams kyi gtam yang rjod par byed do/ /de dag rnams kyi lus ngal ba don yod pa ni gang sangs rgyas dang / chos dang /</text></item>
<item><p>173a8</p><section>mdo sde</section><text>dge 'dun rnams la thal mo sbyor ba'i las kyis rab tu btud de lus kyis kyang skyo ba skye ba'o/ /de dag rnams bdag nyid ngal ba'i yid kyi ngal ba 'bras bu dang bcas par gyur pa ni rang gi mtshan nyid dang / sems</text></item>
<item><p>173b1</p><section>mdo sde</section><text>kyi spyi'i mtshan nyid rnams la yid 'byung bar byed pa'o/ /de dag rnams kyi yongs su ngal ba 'bras bu dang bcas pa rnam pa gsum po rnams kyis ji ltar na mya ngan las 'das pa dang nye bar 'jug pa yin zhe na/ gang dag</text></item>
<item><p>173b2</p><section>mdo sde</section><text>yongs su goms par byed pa'i thabs thams cad kyis tshogs pa 'dus pa la dga' bar mi byed cing sdig pa'i grogs po rnams sten par mi byed pa/ yid legs par sdom par byed pa dang / yid shin du bar yang mnyam</text></item>
<item><p>173b3</p><section>mdo sde</section><text>par bzhag par yang gsum gyis te/ 'di dag rnams kyis ni ji lta ba bzhin du mya ngan las 'da'i gsum po rnams gang zhe na/ 'di lta ste/ dbugs rngub pa dang 'byung ba dran pa dang / mi sdug pa dang / khams kyi rab</text></item>
<item><p>173b4</p><section>mdo sde</section><text>tu dbye ba'o/ /de la thams cad nyid kyang lam de dag rnams las sems mnyam par bzhag par 'gyur ro/ /sems mnyam par bzhag pa ma yin pa rnams dang / sems mnyam par 'jog par mi byed pa yang tshogs</text></item>
<item><p>173b5</p><section>mdo sde</section><text>pa 'dus pa ste/ lam gsum sun 'don par byed pa yang yin no/ /dmyal ba dang / yi dgas dang / dud 'gro rnams su 'gro bar byed pa'i zhags par gyur pa thabs ma yin pas kun nas bcings nas skyes bu dmyal</text></item>
<item><p>173b6</p><section>mdo sde</section><text>ba rnams su rgyug par byed do/ /yi dgas dang / dud 'gro'i 'gro ba yang ste/ de dag rnams ni tshogs pa 'dus pa la dga' bas bslus pa yin no/ /de'i phyir tshogs pa 'dus pa ni dug dang / mtshon cha dang</text></item>
<item><p>173b7</p><section>mdo sde</section><text>me dang / gcan zan khro bo dang / g.yang sa rnams bzhin du blo dang ldan pa'i dge slong bsam gtan la snyoms par 'jug pa rnams kyis rtag tu yongs su spang bar bya'o/ /bag med pa'i skyes bu mang po rnams</text></item>
<item><p>173b8</p><section>mdo sde</section><text>tshogs pa 'dus pa gang yin pas bslus te/ dmyal ba dang / yi dgas dang / dud 'gro rnams su skye bar 'gyur ro/ /de dag rnams bag med par gyur pa yang lan grangs gzhan la myong bar 'gyur ba'i las</text></item>
<item><p>174a1</p><section>mdo sde</section><text>kyis gar dang gar byed pa rnga dz+ha la la ka dang / glu mkhan du gyur pa gzhan gyi khyim gyi sgor bkren par gyur pa'i slongs mo nan dang bral bas srang dang sgor yon tan gyis 'tsho bar 'gyur ba yin pas na tshogs pa 'dus pa</text></item>
<item><p>174a2</p><section>mdo sde</section><text>ni sbrul mthong ba dug can dang / tshogs pa 'dus pa ni mes sreg pa dang / tshogs pa 'dus pa ni dong du lhung ba dang / tshogs pa 'dus pa ni gti mug gis rnam par rmongs pa dang / tshogs pa 'dus pa ni 'dod chags kyis kun du 'dod</text></item>
<item><p>174a3</p><section>mdo sde</section><text>chags pa dang / tshogs pa 'dus pa ni zo chun rgyud mo rnam par 'phrul pa dang / tshogs pa 'dus pa ni rnam par rmongs par byed pa dang / tshogs pa 'di ni mun pa'i phung po bzhin du du mar rnam par rgyal ba ma yin par byed pa yin pas</text></item>
<item><p>174a4</p><section>mdo sde</section><text>'jigs pa cig po dang / gcig tu srid pas 'jigs par gyur pa rnams dang / gcig tu de kho na la lta ba la mngon par brtson pa rnams kyis de'i phyir 'di ltar bslab par bya ste/ rab tu zhi ba'i dgon pa rnams la dang / sgra'i ca</text></item>
<item><p>174a5</p><section>mdo sde</section><text>co rnams spangs pas rab tu zhi bar gyur pa rnams su dang / shes bya nyi ma sten par byed pa rnams su dang / ri'i mthongs rnams su dang / shing gi drung rnams su dang / phug gi sgo rnams la dang / bsod nams su gyur cing</text></item>
<item><p>174a6</p><section>mdo sde</section><text>bsod nams su gyur pa'i sgra med pa rnams su gcig pu zhig dben par song la/ kun nas bcum pa'i yid rtse gcig gis nyon mongs pa'i mchog rnams las kyang nges par rnam par rgyal bar gyis shig /</text></item>
<item><p>174a7</p><section>mdo sde</section><text>de ltar khyed rnams yid legs par las su rung bar gyis/ yid shin du rab tu zhi bar gyur pa dang / tshogs pa 'dus pa thams cad las rnam par grol ba dang / rang gi skye bo dang / grogs bshes dang / gnyen</text></item>
<item><p>174a8</p><section>mdo sde</section><text>'brel rnams 'gro ba dang / 'ong bas kun du phrad pa'i tshogs pa 'dus pa'i zhen pa dang rnam par bral ba dang / spro ba med par gcig pu dga' ba dang / bsam gtan la bsam pa gtan par dang / gnas</text></item>
<item><p>174b1</p><section>mdo sde</section><text>pas phyin ci log bzhi dang bral ba/ dbugs 'byung ba dang rgyu ba rnam pa bcu drug dran pa'i ngang tshul gyis nyin med mtshan med du yang shin du legs par brtsams pas 'khor ba'i 'ching ba las 'bros par byed pa'i phyir yang ste/ de lta bu des go</text></item>
<item><p>174b2</p><section>mdo sde</section><text>'phang gi mchog 'thob par gyur pa ni gang shin du snga ba nas kyang mthong ma myong ba'i bde legs su gyur pa yin la/ tshogs pa 'dus pa la mngon par dga' bas kyang ni ma yin no/ /thos pa dang mi ldan pa/ blo brtan po ma yin pa brtan</text></item>
<item><p>174b3</p><section>mdo sde</section><text>por rgyu ba ma yin pa/ dge sbyong ma yin par dge sbyong du khas 'ches pa/ le lo can du gyur pa rnams de ltar chos gcig po 'di gzhom par gyis dang / 'di lta ste/ tshogs pa 'dus pa zhes bya ba'o/ /gnyis pa yang rab tu spang bar</text></item>
<item><p>174b4</p><section>mdo sde</section><text>bya zhing spyad par ni mi bya'o/ /'di yang gang zhe na/ 'di lta ste/ sman pa byed pa'o/ /dge slong dag bsam gtan byed par gyur pa na bar tu gcod par 'gyur ro/ /de sman pa byed par gyur pa na gzhan du byed cing gzhan du smra bar 'gyur ro/</text></item>
<item><p>174b5</p><section>mdo sde</section><text>de nad pa rnams la sems ster bar mi byed do/ /blo de la song ba yin no/ /de de ltar byed pa na 'dod pa rab stobs dang ldan par 'gyur ro/ /de 'dod pas zil kyis mnan par gyur nas sems kyis spyod par byed pa ste/ ji ltar</text></item>
<item><p>174b6</p><section>mdo sde</section><text>phyir zhing nyid kyang nad rnam pa du mar stobs dang ldan par gyur na des sems can rnams la zer zug byed do/ /gzhan yang rnam pa mang du nga la rnyed pa dang bkur sti 'ong bar 'gyur ro/ /des bdag gis grong rnams nas grong du</text></item>
<item><p>174b7</p><section>mdo sde</section><text>dang / grong khyer rnams nas grong khyer du dang / yul chung rnams nas yul gyi ljongs rgyu ba'i sgo nas mang du bsdu bar bya'o zhes de ltar bsams par gyur pas brnab sems 'phel bar 'gyur ro/ /de brnab sems kyis</text></item>
<item><p>174b8</p><section>mdo sde</section><text>zil kyis mnan par gyur pa'i yid can dri ma rnams shin du dpyod par byed pa po yin gyi bsam gtan la snyoms par 'jug pa sems pa por ni mi 'gyur ro/ /dge ba rnams la spyod par mi 'gyur ro/ /gzhan yang sman pa</text></item>
<item><p>175a1</p><section>mdo sde</section><text>byed pa na skyon chen po rnams yod de/ dge slong ma yin pa dge slong du dam 'cha' ba gang gi tshe rlung la sogs pa'i nad rnams kyis srog chags rnams zil kyis mnan par gyur pa na de'i tshe rdzas lung 'bogs par byed</text></item>
<item><p>175a2</p><section>mdo sde</section><text>de/ ji ltar myur bar gyur par mar nag la mar nag gi skol sbyor byed do/ /gal te med par gyur na des til kun nas btsir zhing til rnams kun du 'tshir bar byed do/ /til kun du btsir bar gyur pa las kyang srog gcod pa chen</text></item>
<item><p>175a3</p><section>mdo sde</section><text>po 'byung bar 'gyur te/ srin bu'i tshogs chen po kha btag par 'gyur ro/ /'di ni skyon gzhan yin te/ dge sbyong ngan pa dge sbyong du khas 'ches pa pos nad rnams ma gtogs par sha bka' sgo bar byed do/ /gsal bar gyur pa/</text></item>
<item><p>175a4</p><section>mdo sde</section><text>mtshon gyis bsad pa/ shin du tshil can ma yin pa/ shi ba ma yin pa/ nad dang gcong gis shin du bcom pa ma yin pa nad dang gcong gis nye bar nyams pa ma yin pa/ dug gis shi ba ma yin pa/ gcan zan gyis bsad pa ma yin</text></item>
<item><p>175a5</p><section>mdo sde</section><text>pa/ skam po ma yin pa/ rjud pa ma yin pa de lta bu rnams su bsgo bar byed do/ /bka' bsgo bar byed pa'i don gyis srog gcod pa bdag la 'byung ngo / /gang gis srog gcod pa bka' bsgo bar byed pa dang / gang byed pa dang / de gnyis</text></item>
<item><p>175a6</p><section>mdo sde</section><text>ka yang las mnyam pa'i phyir na dang / brnab sems dang / gnod sems kyi skyon gyis dmyal ba yang sos su 'gro bar 'gyur ba yin no/ /de ltar yin pas kyang sman pa mi bya'o/ /yang dge sbyong ngan pa dge sbyong du khas 'ches pa gdon du</text></item>
<item><p>175a7</p><section>mdo sde</section><text>gyur pa/ rkun ma skyes bu sdig can sman pa'i skyon gzhan ni gang nad rnams shin du stobs dang ldan par gyur pa na de'i tshe gang yang grong gzhan dang gzhan so so tha dad pa rnams kyi shing ljon pa dang / 'khri shing dang / shing gel pa rnams</text></item>
<item><p>175a8</p><section>mdo sde</section><text>kyang des nor gyi don du ste/ sems can gyi gnas kyis kun du bsdus pa/ nang na nye bar gnas pa'i srin bu rnams kyis rten du gyur pa rnams nor gyi don du dang po kho nar rko bar byed pa 'am/ gcod par byed pa yang byed do/ /des brkos</text></item>
<item><p>175b1</p><section>mdo sde</section><text>par gyur pa na sa la gnas par gyur pa'i srog chags shun pa dang rtsa ba la rten pa rnams 'dzin par byed pa dang / tshad rnams kyang rab tu bshig par byed do/ /gcod pas ni de'i nang na gnas pa'i srin bu rnams kyang gsod par byed do/ /</text></item>
<item><p>175b2</p><section>mdo sde</section><text>de'i tshe rten par gyur pa'i srog chags rnams kyang gsod par 'gyur ro/ /'di ni sman pa byed pa rnams kyi skyon gzhan yin no/ /de de ltar 'tsho ba ngan par gyur pa chos ma yin pa dang / yang dag par ldan pa'i yid can rnams ni bsam</text></item>
<item><p>175b3</p><section>mdo sde</section><text>gtan la snyoms par 'jug pa la ji ltar dga' bar 'byung bar 'gyur te/ de ni rjes su chags pa'i yid can yin no/ /gzhan yang sems ngan pa la skyon stobs dang ldan par 'gyur te/ de bzhin du bsam pa ngan pa la sems pa'i</text></item>
<item><p>175b4</p><section>mdo sde</section><text>sdig pa can de yang chos ma yin pa yul 'khor 'joms pa sems par byed do/ /ji ltar sems can rnams yul ljongs rnams 'joms par 'byung bar 'gyur ba de'i tshe/ de las bdag la mchod par 'gyur ba dang / rdzas dang /</text></item>
<item><p>175b5</p><section>mdo sde</section><text>zas dang / skom dang / stan dang / gnas mal dang / rab tu phal che ba'i rnyed pa dang bkur sti 'byung bar 'gyur ro/ /'dod pas nye bar bcom par gyur pa'i blo de dge ba rnams la sems par mi byed do/ /bsam gtan la snyoms par</text></item>
<item><p>175b6</p><section>mdo sde</section><text>'jug pa'i rang bzhin can yang ma yin no/ /bla ma dag la nye bar sten par mi byed do/ /dge ba'i bshes gnyen rnams dang 'grogs par mi byed do/ /sangs rgyas la phyag 'tshal ba'i rang bzhin can ma yin no/ /bya ba ngan</text></item>
<item><p>175b7</p><section>mdo sde</section><text>pa byed pa de lus zhig nas ngan song ngan 'gro log par ltung ba dmyal ba rnams su skye bar 'gyur ro/ /de de las 'chi 'phos nas gal te lan grangs gzhan la myong bar 'gyur ba'i las legs par byas pa rnams kyis mir skyes na</text></item>
<item><p>175b8</p><section>mdo sde</section><text>yang sman pa ngan pa de'i las rnams kyi mthus de rtag tu nad pa dbul po dang tshe thung bar yang 'gyur ro/ /sman pa byed pa'i skyon gzhan rnams ni yang rlung dang / mkhris pa dang / bad kan de dag rnams ni gang gi phyir tha mal pa yin</text></item>
<item><p>176a1</p><section>mdo sde</section><text>pa'i phyir na bsgrub par bla ba yin la thog ma med pa'i dus nas 'jug par 'gyur ba lus dang lhan cig tu 'grogs par gyur pa'i ngan song du 'gro ba rnams ni rtogs par yang mi 'gyur ro/ /so so'i skye bo thos pa</text></item>
<item><p>176a2</p><section>mdo sde</section><text>dang mi ldan pa/ dge sbyong ngan pa dge sbyong du khas 'ches pa de ni 'jigs par 'gyur ba'i lus 'chos par byed kyi/ skra dang kha spu bregs nas gos ngur smig bgos te/ rab tu byung bar gyur pa/ gang gi don du rab tu byung bar gyur</text></item>
<item><p>176a3</p><section>mdo sde</section><text>nas kun nas spong bas 'dod chags zhe sdang gti mug gis thog ma med pa'i dus nas 'jug pa'i lus srig pa 'chos par mi byed do/ /gang gis kyang 'di dag sreg par 'gyur ba des kyang gang gi phyir lus rnams bsregs pas shin</text></item>
<item><p>176a4</p><section>mdo sde</section><text>tu sreg par byed pa dang / rnam par chud gzan zhing rnam par chud gzon par byed do/ /phyi bzhin rjes su 'brel nas lam du 'gro ba na 'grogs par byed pa'i skyon chen po gsum po 'dod chags zhe sdang gti mug de dag rnams yongs su</text></item>
<item><p>176a5</p><section>mdo sde</section><text>btang nas gzhan rnams la kun tu 'pho bar byed pa de'i rab tu byung ba don med par 'gyur ro/ /gso ba ngan pa'i skyes bu rang gi sems kyis yongs su bslus pa skyes bu gti mug can bslus par gyur pa yang yin te/ dper</text></item>
<item><p>176a6</p><section>mdo sde</section><text>na blo gros dman pa'i skyes bu 'ga' zhig rtsa ba med pa/ grogs med pa/ nor med par stobs dang ldan pa'i dgra zhig 'ongs par gyur na dgra de ni 'dis brtsad par bya ba dag gis bya bar mi nus so/ /stobs kyis kyang bzlog</text></item>
<item><p>176a7</p><section>mdo sde</section><text>par mi nus te/ dgra bo 'di ni shin du stobs dang ldan pas de brtan pa dang ldan par 'gyur ro/ /thos pa dang mi ldan pa'i byis pa so so'i skye bo de rnams kyis dgra de'i 'jigs pa ma rtsis par dman pa'i skyes bu gzhan dgra</text></item>
<item><p>176a8</p><section>mdo sde</section><text>'jigs pas skrag cing lhan cig tu dbang du gyur nas 'grogs par byed do/ /de de ltar dran pa ngan pa shes rab 'chal ba/ le lo can skyes bu bag med par gyur pa/ song zhing 'thungs par byed pa ji srid du gzhan gyi chung ma dang bag</text></item>
<item><p>176b1</p><section>mdo sde</section><text>med pa rnams sten par byed pa 'di dag ni dge slong ngan pa dge slong du khas 'ches pa rang gi dgra rnams bzod par byed do/ /stobs chen pos brtson pa du mas kyang 'jig rten las 'das pa'i phyi bzhin rjes su 'brang bar 'gyur</text></item>
<item><p>176b2</p><section>mdo sde</section><text>bas zil gyis mnan nas des shin du spro ba'i gnas la 'dris par byed cing rnam par rtog pa dang mnyam par 'jug pa gang ches stobs dang ldan pas rjes su 'brang ba/ 'dod chags zhe sdang gti mug rnams bzod par byas nas gang</text></item>
<item><p>176b3</p><section>mdo sde</section><text>dag lus rab tu byung bar gyur pa/ rang gi skye bo dang / grogs po dang / bu mo rnams yongs su spangs pas rab tu byung ba'i yid bor te/ rdzas kyi rgyus gzhan dag gi dbang gis lhan cig tu 'gro bar byed do/ /ji ltar nga ni khyed rnams la</text></item>
<item><p>176b4</p><section>mdo sde</section><text>rlung dang / bad kan dang / mkhris pa rnams dgrar 'dod do/ /de dag rnams bdag cag gis 'di ltar go bar bya ste/ yid rnam par dkrug par byed pa dang / 'chi bdag gi rgyal po yang gsum du 'gro ba'i dgra gsum po 'di dag rnams</text></item>
<item><p>176b5</p><section>mdo sde</section><text>yin te/ bzlog par dka' ba'i 'dod chags zhe sdang gti mug gang yin pa 'dis 'dod pa'i thag pas bcings nas shin du bag med par 'jig rten pha rol du 'khrid par byed do/ /don gyi mchog la bag med pa nor gyi 'dod pa rab tu</text></item>
<item><p>176b6</p><section>mdo sde</section><text>stobs che ba rnams kyis blo sdug bsngal bar byed pa yin pa de'i phyir skyon de dag rnams go bar gyis la sman pa ma byed cig /gal te 'ga' zhig 'chos pa'i sman pa byed na gang gzhan dag rnams su de bde bar mi 'gyur ro/ /de nas</text></item>
<item><p>176b7</p><section>mdo sde</section><text>de'i tshe bcom ldan 'das des tshigs su bcad pa gsungs pa ji ltar/ bad kan la sogs skyon ma yin/ /skyon gzhan 'dod chags la sogs 'dod/ /bad kan sogs kyis ngan song du/ /yid can skye bar 'gyur ma</text></item>
<item><p>176b8</p><section>mdo sde</section><text>yin/ /sems kyi skyon rnams 'di dag gis/ /ngan song ston par byed pa yin/ /de phyir de dag zhi ba nyid/ /mchog yin bad kan sogs 'dir min/ /thog mthar mchog tu legs par ni/ /chags la kun bstan</text></item>
<item><p>177a1</p><section>mdo sde</section><text>'thob pa min/ /gang sems sman pa de sman pa/ /lus kyi sman pa sman pa min/ /yid 'chos pa na shes par dka'/ /de bzhin min 'dod 'jig rten pa'i/ /de ltar bcom ldan 'das 'od srung kyis rgyu 'dis na rab tu</text></item>
<item><p>177a2</p><section>mdo sde</section><text>byung bas sman pa ma byed cig ces gsungs so/ /sman pa byed pa la skyon gzhan yang yod pa ni 'di lta ste/ sman pa byed pa na skyon du ma 'phel bar 'gyur te/ 'dod pas zil gyis gnon par byed do/ /phyir rtsod par byed par 'gyur</text></item>
<item><p>177a3</p><section>mdo sde</section><text>la sman pa gzhan de la smad ra yang smra bar byed do/ /'tsho ba rnams yang nye bar 'joms so/ /de la 'di dag rab tu skye ste/ shin du yang yi dgas su skye ba'i rgyu byed do/ /de ltar dri ma rnams kyis zil kyis gnon par 'gyur ba'i sems</text></item>
<item><p>177a4</p><section>mdo sde</section><text>g.yo bas gti mug stobs che bar 'gyur ro/ /de gti mug gis zil kyis mnan pas bud med kyi 'gro ba legs par mngon par mthong na tshul bzhin ma yin pa yid la byed pas 'khrid par 'gyur ro/ /blo gros rmongs pa de bud med</text></item>
<item><p>177a5</p><section>mdo sde</section><text>dag mngon par mthong nas 'dod chags kyis zil gyis gnon no/ /skyon de dag rnams bad kan la sogs pa de dag la med do/ /'dod chags la sogs pa'i skyon rnams la bcos gyis dang / dmyal ba dang / yi dgas dang /</text></item>
<item><p>177a6</p><section>mdo sde</section><text>dud 'gro'i 'gro ba rnams kyi rgyur gyur pa'i stobs che ba yin gyis/ de yang de ltar gyur pas bud med kyi 'gro ba mthong nas tshul bzhin ma yin pa yid la byed pas 'khrid par 'gyur ro/ /dran pa rmongs pa de bud med dag mthong</text></item>
<item><p>177a7</p><section>mdo sde</section><text>nas 'dod chags kyi zil gyis gnon par 'gyur ro/ /rab tu byung ba rnams kyis 'dod chags la sogs pa rnams rtag tu rtogs pa la rab tu brtson par bya'i bad kan la sogs pa rnams ni ma yin no/ /'di dag ni chos</text></item>
<item><p>177a8</p><section>mdo sde</section><text>gzhan gnyis pa yin te/ dge sbyong mya ngan las 'das pa la kha phyogs pas mi bya ste/ bsam gtan la snyoms par zhugs pa na rnam par sreg par byed pa'i phyir ro/ /gzhan yang chos gsum pa yongs su spang</text></item>
<item><p>177b1</p><section>mdo sde</section><text>bar bya'o/ /'di yang gang zhe na/ 'di lta ste/ ri mo'i las byed pa'o/ /ri mo'i las byed pa'i rab tu byung ba rnams ni 'dod chags kyis rab tu 'byung bar bya ba yin te/ kha dog gi 'du shes can gyis 'dod chags gzhan skyed par byed</text></item>
<item><p>177b2</p><section>mdo sde</section><text>pa yin no/ /las rnam pa sna tshogs pa rnams kyis 'jig rten 'di bor nas kha dog sna tshogs par gyur pa gzhan rnams byed do/ /sems rnam par bkra ba rnams mngon par mi shes par gzhan kha dog rnam pa sna tshogs pa rnams</text></item>
<item><p>177b3</p><section>mdo sde</section><text>de byed do/ /de la rab tu byung ba rnams kyis rtag pa kho nar las rnam pa sna tshogs pa rnams shes par bya ste/ sems ri mo mkhan gyis don dam pa'i tshon chen po lngas 'gro ba lnga tshon gyis bsgo bar byed do/ /ji ltar sems ri mo</text></item>
<item><p>177b4</p><section>mdo sde</section><text>mkhan dang / tshon chen po lnga po rnams gang zhe na/ mchog tu rgya che ba'i dad pa la sogs pa dkar po'i las rnams shin du sbyangs pa'i kha nas dang / 'dun pas rab tu sbyin pa mdun du byas pas mchog tu rgya che bar gyur pa dri ma</text></item>
<item><p>177b5</p><section>mdo sde</section><text>rnams dang / ser sna'i dri ma dang rnam par bral bar gyur pa/ mchog tu dga' ba'i yid kyis tshul khrims kyi ri la legs par langs pa'i tshul khrims kyis lha rnams rnam par bkra bar sems ri mo mkhan gyis bris pa'o/ /</text></item>
<item><p>177b6</p><section>mdo sde</section><text>gzhan yang dge sbyong gis sems kyi las 'di dag nye bar gzung bar bya'o/ /'di lta ste/ mi rnams ni dman pa dang / bar ma dang / khyad par du 'phags pa'i las rnams kyi tshon mang pos rnam par bkra bar byas so/ /</text></item>
<item><p>177b7</p><section>mdo sde</section><text>de la gang dag nor rnams dang ldan pa dang / mchog tu tshul khrims dang ldan pa de dag rnams kyang mchog tu dkar ba'i las kyi tshon rnams kyis rnam par bkra bar byas so/ /gang yang mchog tu nor rnams dang ldan pa/</text></item>
<item><p>177b8</p><section>mdo sde</section><text>tshul khrims dang ldan pa de dag ni nag po dang dkar po gnyis kyi tshon gyis rnam par bkra bar byas so/ /gang dag nor chung ba tshul khrims dang ldan pa de dag ni dkar po dang dmar ba'i tshon gnyis kyis rnam par bkra bar</text></item>
<item><p>178a1</p><section>mdo sde</section><text>byas so/ /gang dag dbul po tshul khrims 'chal ba de ni nag po'i tshon gyis rnam par bkra bar byas so/ /gang dag brtson 'grus dman pa 'dod chags stobs che ba de ni nag po dang dbul po'i tshon dag gis rnam par</text></item>
<item><p>178a2</p><section>mdo sde</section><text>bkra bar byas so/ /gang dag gzugs dang ldan pa mchog tu rigs bzang bar gyur pa de rab tu dang ba'i tshon dkar pos mngon par bris so/ /gang dag bar ma'i rigs su skyes pa de dag ni dmar po'i tshon gyis mngon par</text></item>
<item><p>178a3</p><section>mdo sde</section><text>bris so/ /gang dag nyung bar gyur pa de dag ni nag po'i las rnams kyi tshon gyis sems ri mo mkhan gyis mngon par bris so/ /gang yang rgyal po 'am rgyal po'i blon po legs par byas pa'i las rnams 'das nas</text></item>
<item><p>178a4</p><section>mdo sde</section><text>mdun du mi dge ba mang po rnams byed par gyur pa de dag rnams kyi dkar po'i mdog 'di dag rnams ni nyams nas kyang nag po nye bar 'phel bar 'gyur ro/ /gang yang dbul por gyur pa rigs shin du dman par skyes pa</text></item>
<item><p>178a5</p><section>mdo sde</section><text>de'i kha dog nag po'i las byas pa rnams ni nub par gyur nas kyang dkar po'i mdog rnams kyang rab tu 'byung bar 'gyur ro/ /gang yang bar ma'i rigs su gyur pa gzugs phun sum tshogs pa dang / las kyang bar ma</text></item>
<item><p>178a6</p><section>mdo sde</section><text>rnams byed par gyur pa de dag rnams ni sems ri mo mkhan gyis dkar po dang dmar po dag gis bkra bar byas so/ /de ltar tshon du ma rnams kyis mi'i 'jig rten mchog tu bkra bar gyur pas mchog tu bkra bar mngon par</text></item>
<item><p>178a7</p><section>mdo sde</section><text>bris so/ /gzhan yang 'gro ba gzhan la rnam par lta bar bya ste/ gang dag ce na/ 'di lta ste/ dmyal ba'i 'o/ /dmyal ba rnams yang sems ri mo mkhan gyis gnyis kyis mngon par bris par gyur pa la 'di lta ste/ ser</text></item>
<item><p>178a8</p><section>mdo sde</section><text>po dang nag pos kyang ngo / /de la ji ltar ser pos yin na 'di lta ste/ tshon nag pos yang 'di lta ste/ phrag dog go/ /dman pa dang bar mar gyur pa'i dmyal bar skyes pa rnams ni mdog gnyis nyid kho nas rnam par bkra bar</text></item>
<item><p>178b1</p><section>mdo sde</section><text>byas par gyur pa 'di lta ste/ sngon po dang nag po dag gis so/ /de ltar dmyal ba rnams tshon rnams kyis rnam par bkra bar byas pa nges par rtogs par gyur pa dang / yang 'gro ba gzhan la rnam par blta bar bya ste/ gang zhe na/</text></item>
<item><p>178b2</p><section>mdo sde</section><text>'di lta ste/ yi dgas rnams so/ /yi dgas rnams kyang mchog tu sdug bsngal bar gyur pa ste/ phrag dog dang ser sna dag gis rnam par bkra bar gyur pa'o/ /de dag rnams ni nag po'i tshon rnams nyid kyis kyang rnam par bkra</text></item>
<item><p>178b3</p><section>mdo sde</section><text>bar byas te/ kha dog nag por gyur pa'i mun pa rnams na rgyu zhing spyod par 'gyur ro/ /bkres pa dang skom pas bsregs pa'i yi dgas rnams ni las nag po dang nag po'i lus de dag thams cad nyid kyang las gcig gi tshon</text></item>
<item><p>178b4</p><section>mdo sde</section><text>gyis rnam par bkra bar byas pa'o/ /gzhan yang dud 'gro rnams kyang las gang dag gi tshon gyis rnam par bkra bar byas pa yin na/ nag po dang dmar po'o/ /de la gang dag mchog tu sdug bsngal bar gyur pa/ phan tshun du</text></item>
<item><p>178b5</p><section>mdo sde</section><text>'jigs pas 'jigs par gyur pa de dag rnams ni nag po'i tshon nyid kyis rnam par bkra bar byas so/ /gang yang phan tshun du 'jigs pas 'jigs par gyur pa de na dmar po'i tshon rnams nyid kyis sems ri mo mkhan</text></item>
<item><p>178b6</p><section>mdo sde</section><text>gyis bkra bar bris so/ /de dag rnams kyang gzhal du med pa'i dud 'gro rnams yin te/ phan tshun du gsod pa dang 'ching bas 'jigs par gyur pa de dag rnams kyang mdor bsdu na nam mkha' la rgyu bar gyur pa rnams</text></item>
<item><p>178b7</p><section>mdo sde</section><text>las gang dag sha za bar byed pa yang 'di lta ste/ rma bya dang / bye'u lA ba ka dang / ngang pa la sogs pa'o/ /sa gzhi la spyod pa yang ba lang dang / ma he ShA dang / phag pa dang / nags phyugs la sogs pa'o/ /chu la rgyu ba</text></item>
<item><p>178b8</p><section>mdo sde</section><text>yang nya la sogs pa ste/ de dag rnams ni nag po'i tshon gyis rnam par bkra bar byas so/ /gang dag gsod pa'i 'jigs pa can ma yin pa de dag rnams ni dmar po'i tshon gyis bkra bar byas te/ dper na mtho</text></item>
<item><p>179a1</p><section>mdo sde</section><text>ris kyi bya rnams so/ /de ltar 'gro ba lnga po de dag phal cher tshon sna lngas bkra bar byas so/ /kye ma de nyid dpyod par byed pas nyam thag par chud pa'i mchog tu sdug bsngal ba sdug bsngal sngar nub</text></item>
<item><p>179a2</p><section>mdo sde</section><text>par gyur pa/ bag med par rjes su tshol bar gyur pas phan tshun du gnod par byed pas/ bkres pa dang skom pas byas pa'i sdug bsngal rnams kyis nye bar bcom par gyur pa'o/ /des de ltar rnam par ngo mtshar ba</text></item>
<item><p>179a3</p><section>mdo sde</section><text>rnams la ma spyad par snyoms smad pa dang / le lo can du gyur pa bsam gtan sgom pa'i rang bzhin can ma yin la/ sems ri mo mkhan mi shes par rang gi skye ba las gzhan du gyur pa'i ri mo rnams sems par byed do/ /</text></item>
<item><p>179a4</p><section>mdo sde</section><text>rab tu byed do/ /de la mchog tu yang rnam par bkra bar gyur pa de dag nyid ni 'di lta ste/ 'khor ba'i skye ba dang / rga ba dang / 'chi ba dang / mi sdug pa rnams dang phrad pa dang / sdug pa rnams dang bral ba dang / grang ba dang / tsha ba</text></item>
<item><p>179a5</p><section>mdo sde</section><text>dang / bkres pa dang / skom pa dang / phan tshun mi dga' bar byed pa dang / dga' bar byed pa'i rtag tu gar byed par gyur pa'i bde ba dang sdug bsngal rnams dmyal ba dang / yi dgas dang / dud 'gro dang / lha dang / mi rnams</text></item>
<item><p>179a6</p><section>mdo sde</section><text>su sna tshogs pa'i las kyi go 'phang bris par gyur pa'i 'khor ba ngo mtshar ba de don du gnyer ba yang ma yin no/ /yid la mi byed pas skyo ba mi skye'o/ /ji srid du gzhan bsam gtan la snyoms par 'jug pa na rnam</text></item>
<item><p>179a7</p><section>mdo sde</section><text>par 'tshig par 'gyur ba'i ri mo gzhan byed do/ /dge sbyong rnam par 'tshig par gyur pa'o/ /gzhan yang rim pa gzhan dag gis mchog tu rnam par bkra ba'i 'khor ba la dpyod par byed de/ ji srid tshon gzhan</text></item>
<item><p>179a8</p><section>mdo sde</section><text>rnams kyis rnam par bkra bar byas pa la dpyod par byed do/ /'di lta ste/ rnam par bkra bar gyur pa'i yul rnams dang nye bar 'brel bar gyur pa gang gis bcings pa'i sems dus yun ring du dmyal ba dang /</text></item>
<item><p>179b1</p><section>mdo sde</section><text>yi dgas dang / dud 'gro'i 'gro ba rnams la yongs su 'khyam mo/ /ji ltar zhe na/ 'di lta ste/ gang gi tshe mig gis gzugs sdug pa yid du 'ong bar gyur pa yul gyi 'dod chags skyed par byed pa rnams mthong</text></item>
<item><p>179b2</p><section>mdo sde</section><text>bar gyur na de de dag rnams la chags par 'gyur ro/ /de dag ni nag po'i tshon gyis byugs pa yin no/ /dmyal ba dang / yi dgas dang / dud 'gro rnams su skye bar 'gyur ro/ /gang gi tshe gzugs de dag nyid</text></item>
<item><p>179b3</p><section>mdo sde</section><text>mig gis mngon par mthong bar gyur nas/ 'di ltar sems par byed de/ ji ltar gzugs 'di dag rnams ni mi rtag pa mi brtan pa yongs su mi 'gyur ba'i chos ma yin pas na chos tsam du gyur pa'i 'khor ba 'di</text></item>
<item><p>179b4</p><section>mdo sde</section><text>la 'dod chags par mi bya'o/ /de'i tshe dkar po'i tshon rnams kyis bskus nas lha dang mir skye bar 'gyur ba dang / gang mya ngan las 'das par 'gro bar yang 'gyur ro/ /de ltar mig gis rnam par shes par</text></item>
<item><p>179b5</p><section>mdo sde</section><text>bya ba rnams la mi chags so/ /rab tu rtog par mi byed do/ /spro bar mi byed do/ /'dun pa'i 'dod chags su mi byed do/ /mchog tu dkar por gyur pa'i las rnams kyis lha las kyang ches lhar gyur pa rnams</text></item>
<item><p>179b6</p><section>mdo sde</section><text>dang mi rnams su bde bar 'gyur ro/ /de ltar yang dge sbyong ngan par gyur pa 'dis spyod par mi byed do/ /bsam gtan du mi byed do/ /de bzhin du mig gis rnam par shes par bya ba'i yul rnams la gang gi tshe 'di</text></item>
<item><p>179b7</p><section>mdo sde</section><text>chags par gyur nas yang dag pa ji lta ba yin par go bar byed par gyur pa de'i tshe nag po'i las rnams byed par 'gyur ro/ /des nag po'i las rnams ma rtogs par blo dman pa de tshon rnams kyis rnam par</text></item>
<item><p>179b8</p><section>mdo sde</section><text>bkra bar byed do/ /de'i phyir na bsam gtan la snyoms par 'jug pa na rnam par sreg par 'gyur ba'i las rnams mi bya'o/ /byas par gyur pa rnams kyang dge sbyong gis yid la mi bya'o/ /gang dag ce na/</text></item>
<item><p>180a1</p><section>mdo sde</section><text>'di lta ste/ rna bas rnam par shes par bya ba'i sgra yid du 'ong ba rnams yang ste/ de la yid du 'ong ba rnams la gang gi tshe chags par gyur pa na yang dag pa ji lta ba bzhin kun nas lta bar byed de/ ji ltar</text></item>
<item><p>180a2</p><section>mdo sde</section><text>sgra 'di dag rnams ni mi brtan pa/ mi rtag pa/ rab tu rnam par nyams par 'gyur ba'i chos can no zhes de ltar rnam par shes pa chags par mi byed do/ /kun tu spro bar mi byed do/ /rab tu rtog par mi byed do/</text></item>
<item><p>180a3</p><section>mdo sde</section><text>de'i tshe 'dis dkar po'i mtha' rnams byas par gyur pa yin no/ /mchog tu rgya che ba'i tshon des kyang lha dang mi rnams su skye bar 'gyur bar mchog tu rnam par bkra bar byas par gyur pa yin no/ /de la dge sbyong ngan pa</text></item>
<item><p>180a4</p><section>mdo sde</section><text>dge sbyong du khas 'chis pa 'dis sgra rnam par bkra ba de la dpyod par mi byed pa nas ji srid du ri mo'i las gzhan rnams byed pas bsam gtan la snyoms par zhugs pa na rab tu sreg par 'gyur ro/ /gzhan yang</text></item>
<item><p>180a5</p><section>mdo sde</section><text>sgra de nyid thos par gyur nas sman pa blo rab tu dman pa thos pa dang mi ldan pa/ byis pa so so'i skye bo de ltar rab tu 'jug par byed do ji ltar yid du 'ong ba'i sgra tshim pa skyed par byed pa/ yid 'phrog par gyur pa de nyid kyi de tshul bzhin ma</text></item>
<item><p>180a6</p><section>mdo sde</section><text>yin pa yid la byed pas rab tu rtog par byed do/ /'dun pa skyed par byed do/ /de la chags pa dang ldan pa 'gyur ro/ /de dag ni nag po'i tshon dang ldan pas sems ri mo mkhan gyis dmyal ba dang / yi dgas dang /</text></item>
<item><p>180a7</p><section>mdo sde</section><text>dud 'gro rnams nye bar bris pa yin no/ /dge sbyong ngan pa 'di las rnam par bkra ba de dag btang nas gzhan dag nyid du ri mo bkra bar byed do/ /bsam gtan la snyoms par 'jug pa na rnam par sreg par 'gyur ro/</text></item>
<item><p>180a8</p><section>mdo sde</section><text>gzhan yang 'khor ba rnam par bkra bar gyur pa de ma bsams par dge sbyong ngan pa gzhan nyid du ri mo bkra bar byed do/ /gang zhe na/ 'di ltar dbang po'i yul gyis nye bar kun nas bcings par gyur pa'i 'khor</text></item>
<item><p>180b1</p><section>mdo sde</section><text>ba 'di yid du 'ong bar byed pa'i yid kyis 'joms par byed do/ /ji ltar zhe na/ 'di ltar sna'i rnam par shes pas dri rnams la'o/ /de gang gi tshe skyes bu dam pa rnams ni snas dri zhim po 'am mi zhim pa rnams kyang mi 'dzin</text></item>
<item><p>180b2</p><section>mdo sde</section><text>no/ /de mi mdzes pa rnams la yang kun du mi chags so/ /tshul bzhin ma yin pa yid la byed pas mi 'phrogs so/ /de bzhin du dri 'di dag rnams ni mi rtag pa/ mi brtan pa/ ther zug ma yin pa/ yongs su 'gyur</text></item>
<item><p>180b3</p><section>mdo sde</section><text>ba'i chos can dang / chos rnams 'byung bar mi 'gyur ba dang / byung nas kyang phyir ldog par 'gyur ro/ /de ltar gang gi tshe yang dag pa ji lta bar gyur pa na dri rnams snom pas de ltar de chags par mi 'gyur ro/ /kun du</text></item>
<item><p>180b4</p><section>mdo sde</section><text>spro bar mi byed do/ /de'i tshe dkar po'i chos rnams yang dag par 'phel bar 'gyur ro/ /kha dog gis shin du 'bar bar yang mi 'gyur ro/ /yang dag pa ji lta bas dang yongs su shes par gyur pa de dag gis lha</text></item>
<item><p>180b5</p><section>mdo sde</section><text>dang mi rnams su ste/ de dge sbyong ngan pa 'dis las rnam par bkra ba de dag bor nas gzhan dag rnams nyid du ri mo'i las rnams byed pas bsam gtan sgom pa na rnam par sreg par byed do/ /gzhan yang dri</text></item>
<item><p>180b6</p><section>mdo sde</section><text>zhim pa dang mi zhim pa'i dri de dag rnams nyid snom par byed pa na dri de dag rnams nyid la chags par byed do/ /sbyor bar byed do/ /spro bar byed do/ /tshul bzhin ma yin par yid la byed pas 'di 'phrog par</text></item>
<item><p>180b7</p><section>mdo sde</section><text>'gyur ro/ /gshe bar bya ba'i gnas su gyur pa de nag po'i las rnams kyis byugs par gyur nas dmyal ba dang / yi dgas dang / dud 'gror 'khor bar byed pa gang yin pa'i las rnam par bkra ba gzhan</text></item>
<item><p>180b8</p><section>mdo sde</section><text>de dag rnams nyid dge sbyong ngan pa 'dis spangs nas ri mos rnam par bkra ba'i las rnams byed do/ /bsam gtan sgom pa na rnam par sreg par 'gyur ro/ /gzhan yang las rnam par bkra ba rnams la 'di</text></item>
<item><p>181a1</p><section>mdo sde</section><text>lta ste/ lce'i rnam par shes pas ro yid du 'ong bas yid du 'ong bar 'gyur ba'i ro rnams myangs par gyur na yang dga' bar mi byed do/ /khro bar mi byed do/ /'ching bar mi 'gyur ro/ /tshul bzhin du</text></item>
<item><p>181a2</p><section>mdo sde</section><text>yid la byed pa dang ldan pas ro de nyid rnam par 'byed par byed pa ste/ ji ltar ro 'di dag rnams ni byung nas kyang med par 'gyur ro/ /lag pa'i mthil gyis bcug par gyur pa'i zas 'di dag rnams ni lce la 'babs</text></item>
<item><p>181a3</p><section>mdo sde</section><text>so/ /de rnams la mngar myos zhes bya ba'i srin rnams kyis kyang reg nas lhan cig tu myang bar byed pa nyid na glad pa las snams zhes bya ba'i blo 'byung ba'i glad pa rnams rab tu zags nas sna'i sbubs nang na mar rab tu</text></item>
<item><p>181a4</p><section>mdo sde</section><text>'babs par 'gyur la/ rab tu zags pa'i rnag gi thigs pa de dag rnams dang lhan cig tu lces g.yugs shing 'gram so'i rang thag gi dbus su phye mar btags pa rnams lces myang bar byed pa gang gis byis pa 'di dag</text></item>
<item><p>181a5</p><section>mdo sde</section><text>rnams 'ching bar byed pa yin no/ /ro de dag rnams nyid yang dag pa ji lta ba bzhin du 'dis sems par byed do/ /des tshul bzhin yid la byed pas rnam par 'byed par yang byed do/ /'di ni dkar po'i kha dog rnams</text></item>
<item><p>181a6</p><section>mdo sde</section><text>dang yang dag par ldan pas lha dang mi rnams su mchog tu skyid par 'gyur ro/ /dge sbyong ngan pa dge sbyong du khas 'ches pa 'dis de ltar las rnam pa sna tshogs pa rnams kyis 'jig rten 'di rnam par bkra bar byas pa</text></item>
<item><p>181a7</p><section>mdo sde</section><text>de dag rnams mi rig par bsam gtan bsam par byed pa na bar du gcod pa'i ri mo bkra ba gzhan dag rnams nyid byed pa yin no/ /gzhan yang lce la babs par gyur pa'i ro de dag nyid la srin mngar myos kyis reg</text></item>
<item><p>181a8</p><section>mdo sde</section><text>par gyur pa rnams la myang bar byed pa na blo gros dman pa'i phyir na/ kye ma zas 'di dag ni shin du dga' bar gyur pa/ mchog tu bsod pa/ mchog tu mdzes pa/ mchog tu rgya che ba'i mdog dang / ro dang dri dang ldan</text></item>
<item><p>181b1</p><section>mdo sde</section><text>par gyur pa/ mchog tu gtsang bar gyur pa zhes zas de'i rgyags pas rgyags nas/ lus dang / ngag dang / yid kyis nyes par spyad pa rnams spyod pa 'di dag rnams ni tshon nag pos rnam pa sna tshogs par byas nas dud 'gror</text></item>
<item><p>181b2</p><section>mdo sde</section><text>skye bar 'gyur ro/ /tshul bzhin ma yin pa yid la byed par kun nas 'khrid par byed do/ /de dge sbyong ngan pa dge sbyong du khas 'ches pa 'dis las rnam pa sna tshogs pa de dag rnams bor nas bsam gtan sgom pa na bar</text></item>
<item><p>181b3</p><section>mdo sde</section><text>chad byed par 'gyur ba'i tha mal pa'i las gzhan rnams nyid byed do/ /gzhan yang rnam par bkra bar byed do/ las gang dag gis 'jig rten 'di dag rnams rnam par bkra bar byas pa yin no/ /dper na 'jig</text></item>
<item><p>181b4</p><section>mdo sde</section><text>rten dbang po btul po rnams ni yul rnams kyis 'khrid par byed do/ /'di lta ste/ lus kyi rnam par shes par bya ba reg bya'o/ /de la gang dag yang dag pa ji lta ba kho nar tshul bzhin yid la byed pas 'khrid par byed de/</text></item>
<item><p>181b5</p><section>mdo sde</section><text>ji ltar yang reg bya zhes bya ba'i don 'di yang reg bya ni gsum 'dus pas kun du skyes pa yin te/ 'di ni rtag pa ma yin/ brtan pa ma yin/ ther zug ma yin/ byed pa po ma yin gyi/ 'di ni mdog tsam 'ba' zhig gis yid</text></item>
<item><p>181b6</p><section>mdo sde</section><text>dga' bar gyur pa dang / lus 'di ni dbang po'i rjes su 'thun pa tsam 'ba' zhig tu gtsang ba yin gyi rtag pa ma yin no/ /bde ba ma yin/ bdag dang bcas pa yang ma yin gyi/ 'di ni tshogs pa 'dus pa tsam 'ba' zhig</text></item>
<item><p>181b7</p><section>mdo sde</section><text>yin te/ 'byung ba chen po bzhi las byung ba'i za ma tog tu gyur pa'o/ /zug rngur gyur pa rtag tu nye bar 'tshe bar byed pa/ rtag pa kho nar yang nad kyis nye bar 'tshe bar byed pa/ nye bar 'tshe ba thams cad kyis 'khrid par</text></item>
<item><p>181b8</p><section>mdo sde</section><text>byed pa yin no/ /de gang dag kho nas yang dag pa ji lta bar lus de nyid dang reg bya la yang so sor rtog par byed do/ /de'i tshe 'di reg byas 'di 'khrid par mi 'gyur ro/ /reg bya 'di ni gzhan ma yin gyi reg bya 'di ni blo bur</text></item>
<item><p>182a1</p><section>mdo sde</section><text>'ba' zhig go/ /'di ni nye bar 'tshe ba dang bcas pa'o/ /rang dbang med pa yin no zhes gang dag de bzhin du tshul bzhin yid la byed pas dpyod par byed do/ /de dag rnams ni dkar po'i tshon gyis rnam par bkra</text></item>
<item><p>182a2</p><section>mdo sde</section><text>bar byas nas lha dang mir skye bar 'gyur ba de dge sbyong ngan pa dge sbyong du khas 'ches pa 'dis dpyod par mi byed do/ /sems ri mo mkhan gyis 'jig rten pa 'di'i las rnams rnam par bkra bar byas par gyur pa de 'dis</text></item>
<item><p>182a3</p><section>mdo sde</section><text>btang nas bsam gtan la snyoms par 'jug pa na bar chad byed pa'i tha mal pa'i tshon rnams kyis ri mos bkra ba'i las gzhan rnams nyid byed do/ /gzhan yang reg bya de nyid la thos pa dang mi ldan pa'i byis pa so se</text></item>
<item><p>182a4</p><section>mdo sde</section><text>skye bo blo gros dman pa rnams kyis reg bya de gzhan nyid du rnam par rtog par byed do/ /tshul bzhin ma yin pa'i yid la byed par gyur pas ji ltar bdag gi reg bya 'di dag ni mchog tu bde bar gyur pa/ mchog tu lus</text></item>
<item><p>182a5</p><section>mdo sde</section><text>rgyas pa'i rgyu 'dis bdag tshim par byas pa dag gis bdag bde bar gnas par bya'o/ /de bzhin du thos pa dang mi ldan pa'i byis pa so so'i skye bo gang yin pa de dag rnams kyis reg bya la tshul bzhin ma yin pa'i yid la</text></item>
<item><p>182a6</p><section>mdo sde</section><text>byed pas dpyod par byed do/ /'di dag rnams ni tshon nag po dang kun nas ldan par gyur pas dmyal ba dang / yi dgas dang / dud 'gro rnams su skye bar 'gyur ro/ /de ni tshon nag pos rnam par bkra bar byas pa</text></item>
<item><p>182a7</p><section>mdo sde</section><text>yin no/ /de dge sbyong ngan pa dge sbyong du khas 'ches pa 'dis dpyod par mi byed cing las rnam par bkra ba de dag spangs nas bsam gtan sgom pa na bar chad byed par 'gyur ba'i rnam par bkra ba gzhan nyid du gyur</text></item>
<item><p>182a8</p><section>mdo sde</section><text>pa 'jig rten pa'i tshon gzhan nyid kyis rnam par bkra bar byed do/ /gzhan yang dge sbyong du khas 'ches pa 'jig rtan pa'i las rnams la mngon par dga' bar gyur pas yid kyis dam pa'i chos rnams</text></item>
<item><p>182b1</p><section>mdo sde</section><text>sems par mi byed do/ /'phags pa'i bden pa bzhir 'gog pa dang lam rnam pa bcu drug dbugs 'byung ba dang rngub pa dran pa dang / bsam gtan bzhi dang / tshangs pa'i gnas pa bzhi dang / 'bras bu bzhi dang / chos de dag</text></item>
<item><p>182b2</p><section>mdo sde</section><text>rnams spangs nas rang bzhin gyis mi shes par gyur pa/ chags pas bdag gi sems kun nas bsgo bar byed pa 'ba' zhig tu gyur pa gzhan nyid byed de/ bsam gtan sgom pa na bar du gcod par byed par gyur pa gzhan du na</text></item>
<item><p>182b3</p><section>mdo sde</section><text>kun nas nyon mongs par gyur pa shes pa ma yin pa'i rnam par bkra ba'i las gzhan rnams nyid byed do/ /gang gi rgyus tshul bzhin ma yin pa'i yid la byed pa rnams 'phen par gyur pas lus zhig par gyur pa dang ngan song log par</text></item>
<item><p>182b4</p><section>mdo sde</section><text>ltung ba dmyal ba rnams su skye bar 'gyur ro/ /gzhan yang skyon chen por gyur pa gang gi tshe bud med rnams mngon par 'drid par byed pa ni dmyal bar 'gro bar 'gyur ba'i rgyu yin te/ mdzes par gyur pa/ rgyan dang cha byed sna tshogs pa dang</text></item>
<item><p>182b5</p><section>mdo sde</section><text>ldan pa mthong na sdug par gyur pa'i gzugs byis pa'i skye bo rnams yid 'phrog par byed pa'i lus mngon par mthong nas kyang de dag rnams yid 'phrog par 'gyur ba dang / yid 'dod chags su chud par yang 'gyur na gang dag 'dir</text></item>
<item><p>182b6</p><section>mdo sde</section><text>bud med dngos su yod pa rnams la lta ci smos/ gzhan dag rnams dang bdag nyid kyang kun du 'dod chags par byed pa po'i lus zhig par gyur pa na ngan song log par ltung ba dmyal ba rnams su skye'o/ /de nas de'i tshe bcom ldan</text></item>
<item><p>182b7</p><section>mdo sde</section><text>'das 'od srung des tshigs su bcad pa gsungs pa ji ltar/ las kyis bkra ba ma bsams par/ /gang zhig ri mo la 'jug pa/ /ri mo'i las kyis de bsregs nas/ /dmyal ba'i rjes su rgyug pa yin/ /gang zhig bde legs mi</text></item>
<item><p>182b8</p><section>mdo sde</section><text>sems par/ /zag bcas la ni nyer chags pa/ /snying la chags can rmongs pa de/ /g.yang sa'i rjes su rgyug pa yin/ /yod pa la brten skyes bu gang / /bsam gtan sgom par byed pa na/ /rang nyid bkra ba de btang nas/ /</text></item>
<item><p>183a1</p><section>mdo sde</section><text>de la byis rnams rab tu chags/ /ri mo'i las la rnam spyod pa'i/ /ri mo'i zhags pas byis pa de/ /ri mo'i las kyis rmongs pa yis/ /dbang med par ni dmyal bar khrid/ /tshon gyi ri mo bkrar gyur yang / /</text></item>
<item><p>183a2</p><section>mdo sde</section><text>sems kyi ri mo'i dper mi phod/ /char gyis ri mo de rab 'jig /las kyi ri mo 'di 'jig min/ /shin du bkra ba'i ri mo gang / /ri mo dam par de mi 'dod/ /las kyi ri mo'i ri mo che/ /khams gsum go 'phang bkra bar byas/ /</text></item>
<item><p>183a3</p><section>mdo sde</section><text>sna tshogs ri mo'i gzugs kyis gang / /sems can 'gro ba lnga na 'khyam/ /las rnams sna tshogs de dag kun/ /ri mo mkhan gyis rnam par bris/ /ri mo mkhan gyi sems 'dis ni/ /las kyi dra ba rnam bkrar byas/ /</text></item>
<item><p>183a4</p><section>mdo sde</section><text>gang 'di dra bas bcings nas ni/ /'gro ba 'khrul ba rnam par rmongs/ /char chad rdul dang du ba yis/ /tshon skyes ri mo 'jig pa yin/ /bskal pa bye ba stong du yang / /sems kyi ri mo 'jig mi 'gyur/ /sa gzhi rnams na 'jig</text></item>
<item><p>183a5</p><section>mdo sde</section><text>'gyur zhing / /rgya mtsho yang ni skam 'gyur yang / /sems kyis byas pa'i ri mo gang / /de ni nyams su myong bar gnas/ /rang gi las kyi ri mo yang / /rnam par rmongs pas ma mthong ngo / /ji srid du ni nor 'dod pas/ /ri mo gzhan</text></item>
<item><p>183a6</p><section>mdo sde</section><text>ni rab tu byed/ /de'i phyir na bsam gtan sgom par byed pa na bar du gcod par gyur pa skyon du ma kun du rtogs par 'gyur ba ma gus par 'gyur ba la sten par byed pa'i ri mo'i las rnams dge slong gis mi bya'o/ / de dag la rnam par</text></item>
<item><p>183a7</p><section>mdo sde</section><text>g.yeng bar gyur pa'i yid kyis bde legs thob par mi 'gyur ro/ /dge ba'i las rnams las gcig kyang yid la byas te/ sgom par mi byed do/ /de'i phyir na bde legs lag tu 'ong bar 'dod pa rnams dang / las kyi 'jigs pas</text></item>
<item><p>183a8</p><section>mdo sde</section><text>'jigs par gyur pa rnams kyis 'di ltar bslab par bya ste/ tshon gyis bsgo bar mi byed pa'o/ /rjes su gzung ba ste/ 'di ni bdag cag rnams la rjes su gdams pa'o/ /skyon de dag rnams rig par byas la chos gsum pa</text></item>
<item><p>183b1</p><section>mdo sde</section><text>'di dge sbyong gis mi bya'o/ /gzhan yang chos bzhi pa dge sbyong gis mi bya ste/ 'di yang gang zhe na/ thos pa ngan pa snyan dngags sdeb pa'o/ /'di na dge slong gang dag bu dang / bu mo dang / rang gi skye bo rnams dang / spun dang / pha</text></item>
<item><p>183b2</p><section>mdo sde</section><text>dang / gnyen bshes rnams kyang spangs nas rab tu byung ste/ nyon mongs pa spang ba'i don du bsam gtan sgom par byed par gyur zhing nyon mongs pa rnams kyang yid rtse gcig pas gzhom par bya ba yin gyi/ rnam par g.yeng ba'i yid</text></item>
<item><p>183b3</p><section>mdo sde</section><text>kyis ni ma yin no/ /gang dag snyan dngags byed par gyur pa de dag rnams ni sna tshogs pa rnams la brten nas blo rnam par g.yeng bar 'gyur ro/ /de'i yid rnam par g.yeng bar gyur pas ni dge ba'i chos rnams kyi bar du gcod</text></item>
<item><p>183b4</p><section>mdo sde</section><text>par byed par 'gyur ro/ /bsam gtan sgom par mi byed do/ /bsam gtan du mi byed do/ /bla ma la sten par mi byed do/ /dam pa'i chos nyan pa la mngon par dga' bar mi 'gyur ro/ /dkon mchog gsum mchod pa la mngon</text></item>
<item><p>183b5</p><section>mdo sde</section><text>par dga' bar mi 'gyur ro/ /nges par 'byung ba'i lam la mngon par dga' ba'i rang bzhin can du mi 'gyur ro/ /rtag par rgyun tu yang snyan dngags sdeb pa la mngon par dga' bar 'gyur ro/ /de snyan dngags de'i rten gyi</text></item>
<item><p>183b6</p><section>mdo sde</section><text>don du thos pa ngan pa rnam pa sna tshogs pa rnams nyan par byed do/ /gang dag chos nyid las 'das par gyur pa nyan pa la dga' bar 'gyur ba tsam 'ba' zhig pa tshul bzhin ma yin pa'i yid la byed pa kun du skyed par</text></item>
<item><p>183b7</p><section>mdo sde</section><text>byed pa 'brel pa med pa rnams rjod par byed pa dang ldan par gyur pa de dag la yang dge sbyong ngan pa 'di dad par byed do/ /de yang dang yang du nyan par byed pas thos pa ngan pa'i lam de nyid kyis 'khrid par byed do/ /des khrid</text></item>
<item><p>183b8</p><section>mdo sde</section><text>par gyur pas slar nyid kyang khyim par 'gyur ro/ /de yang dam pa'i chos las kyang yongs su nyams par 'gyur ro/ /de ni snyan dngags la mngon par dga' ba nyid kyis dga' bar gyur pa de sdebs byed par</text></item>
<item><p>184a1</p><section>mdo sde</section><text>gyur gyi/ de bsam gtan sgom pa la ni le lo can du 'gyur zhing dge 'dun gyi nang du 'jug pa dang ldan pa yang ma yin no/ /zas dang gnas la longs spyod pa rnams thams cad kyis kyang de'i bar du</text></item>
<item><p>184a2</p><section>mdo sde</section><text>gcod par 'gyur ro/ /gang dag le lo can du gyur pa rnams dang po kho nar tshul khrims 'chal bas ni dge 'dun gyi nang du 'jug par mi bya na gnas mal rnams dang / nad gyi rkyen sman gyi tshad du gyur pa dang /</text></item>
<item><p>184a3</p><section>mdo sde</section><text>gzhan rnams lta brjod kyang ci dgos nas/ gsong por smras pa dang / phyag byas pas kyang le lo can gyi bar chad byed par 'gyur ro/ /bsam gtan du bya ba las snyan dngags gang bsdebs par gyur pa la</text></item>
<item><p>184a4</p><section>mdo sde</section><text>ched cher byed pas brtsam par 'os pa'i snyan ngags de dag byed la de dag 'ba' zhig tu ni ma zad kyi/ yang dang yang du de la 'gro ba kho na dang / de'i tshe de la rten pa la sems mngon par dga' ba dang / rnam pa sna tshogs pa'i</text></item>
<item><p>184a5</p><section>mdo sde</section><text>thabs rnams kyi blo rnam pa sna tshogs pa dang / rnam par rtog pa du ma rnams kyis kun nas bcom pa dang / rnam pa sna tshogs pa'i ro rnams skyed par byed pa'i snyan dngags byed do/ /des de'i yid rnam par dkrugs par gyur</text></item>
<item><p>184a6</p><section>mdo sde</section><text>pas tshe'i 'du byed rnams ni zad par gyur la 'chi bdag gi rgyal po ni nye bar 'ongs par gyur pas bya ba rnams ma byas par yang grogs med cing 'jig rten 'das pa'i lam dang rnam par bral ba gang yin pa'i phyogs su 'gro bar bya</text></item>
<item><p>184a7</p><section>mdo sde</section><text>dgos so/ /de yang snyan dngags kun tu sdeb pa de la blo song bar gyur pa yin no/ /skyes bu 'di ni des rmongs par gyur nas bar du gcod pa chen po rnams kyis bslus pa'i mchog thob par 'gyur ro/ /gya rgud kyis mi theb</text></item>
<item><p>184a8</p><section>mdo sde</section><text>par gyur cing dbang po rnams tshang ba dang / rab tu byung bar gyur pa dang / mchog tu dga' ba de dag thob nas kyang ci'i phyir snyan dngags sdeb pas bslus nas dus byed par 'gyur ba ni rang gi don las nyams pa yin no/ /snyan</text></item>
<item><p>184b1</p><section>mdo sde</section><text>dngags byed par gyur pa na skyon gzhan yang yod de/ de yang phal cher rnam par rtog pas nye bar bcom pa'i sems dri ma can dri ma can gyi kun tu spyod pa dag gis snyan dngags byed do/ /rnam par rtog pa de nyid las gzhan</text></item>
<item><p>184b2</p><section>mdo sde</section><text>rnam par rtog pa de lta bu'i rnam pa ni 'ga' yang mi 'byung ngo / /ji ltar bud med kyi rnam par rtog pa rnams ni dge slong gis mi bya'o/ /rnam par rtog pa des kyang rang nyid sreg par byed do/ /me ji lta bar rang gi rnam par rtog pas</text></item>
<item><p>184b3</p><section>mdo sde</section><text>sreg par 'gyur ro/ /de ltar bud med kyi rnam par rtog pa rnams kyang byis pa'i skye bo'i tshogs rnams thams cad nyid la skye ba gzhan brgya stong gi bar du yang mthong ba yin no/ /snyen dngags rnams kyang dang po kho na bud med</text></item>
<item><p>184b4</p><section>mdo sde</section><text>rnams la ci nas kyang 'bab pa yin no/ /de bud med kyi rnam par rtog pas nye bar bcom par gyur pas ji srid du rkang pa nas mgo bo'i bar rnams la de srid du rnam pa du ma'i tshul bzhin ma yin pa yid la byed pa skyed par 'gyur</text></item>
<item><p>184b5</p><section>mdo sde</section><text>ba byis pa'i skye bo rnams thams cad kyi yid 'phrog par byed par snyan dngags kyis bud med kyi lus kyi cha rnams des rab tu bsngags par byed do/ /mchod par byed do/ /yid la 'ang rab tu 'jog par byed do/ /gtsang ma yin</text></item>
<item><p>184b6</p><section>mdo sde</section><text>par rab tu ston no/ /de bdag nyid thams cad kyis tshul bzhin ma yin pa yid la byed pas 'khrid par 'gyur la gzhan dag rnams kyang tshul bzhin ma yin pa yid la byed pa de la rab tu 'god par byed do/ /rang dang gzhan yongs su</text></item>
<item><p>184b7</p><section>mdo sde</section><text>nyams par byed pa po de ni shi bar gyur nas lus zhig pa'i 'og tu ngan song log par ltung ba thabs ma yin pas kun du bcom pa'i dmyal bar skye'o/ /thos pa ngan pa snyan dngags sdeb par byed pa de'i skyon ni 'di yin no/ /gzhan</text></item>
<item><p>184b8</p><section>mdo sde</section><text>yang thos pa ngan pa snyan dngags rnams sdeb par byed pa'i skyon chen po ni 'di lta ste/ dge sbyong ngan pa de snyan dngags sdeb par byed pas rgyags shing mun par gyur te/ blo shin du long bar gyur pa'i phyir thos pa ma yin/</text></item>
<item><p>185a1</p><section>mdo sde</section><text>mthong ba ma yin gzhan dag rnams kyi drung na nyan pa yang ma yin no/ /de la 'di snyan dngags sdeb par byed par 'dod pas kyang nges par 'ching bar 'gyur ro/ /rab tu gnas par byed do/ /gzhan dag rnams kyang</text></item>
<item><p>185a2</p><section>mdo sde</section><text>rnam pa sna tshogs pa'i tshig gi rkang pa rjod pa rnams kyis nye bar 'brel bar byed do/ /ji ltar skye bar 'gyur ba de bzhin du de nyid kyis don de dag rnams dngos mthong bar gyur nas de dag gis skyes bu ngan pa de de bzhin du 'joms</text></item>
<item><p>185a3</p><section>mdo sde</section><text>par 'gyur ro/ /rang gi sems kyis kun nas slong bas yongs su brdebs pa'i brdzun de dag rnams kyi skyon des lus zhig nas shi ba'i 'og tu thabs min pa'i log par ltung ba dmyal ba rnams su skye bar 'gyur ro/ /snyan</text></item>
<item><p>185a4</p><section>mdo sde</section><text>dngags sdeb par byed pa'i skyon gyis gzhan yang skyon chen por 'gyur ro/ /thos pa ngan pa snyan dngags sdeb par byed pa rnams kyi ni 'di lta ste/ thos pa ngan pa snyan dngags sdeb pa la mngon par dga' bar gyur pas snyan dngags</text></item>
<item><p>185a5</p><section>mdo sde</section><text>gzhan dag rnams rnyed pa yang nyan par byed do/ /des de dag rnams thos nas kyang rang gi rnams sgrub pa'i don du rab tu zhe sdang bar byed pa dang / sngon gyi snyan dngags pa rnams la 'phya bar byed do/ /mdzes par gyur pa'i snyan dngags la</text></item>
<item><p>185a6</p><section>mdo sde</section><text>rab tu zhe sdang bar byed pa'i dge sbyong ngan pa de ni de ltar bsam gtan sgom pas stong par gyur nas gnod sems mngon par 'phel bar 'gyur ro/ /dri ma can gyis las rnams ni kun nas rab tu bsags par 'gyur la/ 'di'i dkar</text></item>
<item><p>185a7</p><section>mdo sde</section><text>po'i chos rnams ni zad par 'gyur bas 'jig rten pha rol tu bde bar byed pa'i grogs tshangs pa mtshungs par spyod pa rnams de ltar gshe bar byed do/ /thos pa ngan pa snyan dngags sdeb par byed pa rtag tu bag med pa la sems pa</text></item>
<item><p>185a8</p><section>mdo sde</section><text>rnams la ni gzhan yang skyon chen po yod de/ thos pa ngan pa snyan dngags rnams sdeb pa la ched char byed pa rnams ni nyin med mtshan med du de la blo bzod glags med par gyur nas snyan dngags sdeb pa la shin du ched che bar</text></item>
<item><p>185b1</p><section>mdo sde</section><text>'gyur ro/ /de dam pa'i chos sems par byed pa nyid ma yin no/ /sgom par mi byed do/ /nyon mongs pa rab tu zhi bar bya ba'i ched du mi 'jug go/ /de nyan pa la blo zhugs par gyur na yang dam pa'i chos 'byung bar don med de phyir log</text></item>
<item><p>185b2</p><section>mdo sde</section><text>nas 'gro'o/ /gang bskal pa stong phrag brgyar yang rnyed par mi 'gyur ba gang yin pa de dag rnams dge sbyong ngan pa dge sbyong du khas 'ches pa 'dis de ltar nyams par byed do/ /thos pa ngan pa snyan dngags sdeb par byed pa la</text></item>
<item><p>185b3</p><section>mdo sde</section><text>ni gzhan yang skyon chen po yod de/ skyes bu ngan pa de snyan dngags kyi 'dod pa dang / thos pa ngan pa dag gi bstod pas kyang phyin ci log tu smra bar byed do/ /de kun du spyod par gyur pa rnams la rten par byed do/ /smyon pa bzhin</text></item>
<item><p>185b4</p><section>mdo sde</section><text>du gnas rnams thams cad la rab tu g.yo ba'i blo dang ldan par 'gyur ro/ /log par rjod par byed pa rnams kyis bcings par gyur pa'i bstod pa bsdebs pa rnams la ni don med pa yin no/ /'du byed thams cad yongs su</text></item>
<item><p>185b5</p><section>mdo sde</section><text>zad par 'gyur ba yin pa'i phyir yang 'di la don med pa yin no/ /snyan dngags kyi rgyags pas zin par gyur pa de dag rnams ni ha cang thal ches par shin tu nyams par gyur nas chang gi btung ba sten par byed do/ /de la sten par</text></item>
<item><p>185b6</p><section>mdo sde</section><text>gyur pa'i blo rnam par g.yeng bas kyang phan tshun du don byed do/ /chang gis kun nas g.yengs par gyur pa'i blos don chung zad cig byed par 'gyur ba yang ma yin no/ /sems kyang rnam par g.yeng bar byed par 'gyur ba yin pa'i</text></item>
<item><p>185b7</p><section>mdo sde</section><text>phyir dang / don ma yin pa rnams la 'jug pa po ngan song gi sgor gyur pa'i chang sten par byed pa yin no/ /de chang gis zin pas mi dge ba rnams thams cad byed do/ /bud med dag mngon par mthong nas tshul bzhin ma</text></item>
<item><p>185b8</p><section>mdo sde</section><text>yin pa'i yid la byed pas 'khrid par 'gyur ro/ /de nye bar khrid par gyur nas dge sbyong ngan pa mi tshangs par spyod par byed do/ /de ni rgyud tshig par gyur pa/ nang rul bar gyur pa/ thos pa dang mi ldan pa/ sred pa'i</text></item>
<item><p>186a1</p><section>mdo sde</section><text>rigs su gyur pa/ bi du la'i me tog bzhin du 'bras bu med pa'o/ /bris pa'i mar me bzhin du 'od med pa bris pa'i zla ba bzhin du gyur pa/ grang ba bzhin du rnam par smad par bya ba de ni de dag rnams kho na</text></item>
<item><p>186a2</p><section>mdo sde</section><text>bzhin du gyur pas 'di ni gos kyis g.yogs pa tsam 'ba' zhig yin no/ /dge sbyong gi gzugs dge sbyong ma yin no/ /thos pa ngan pa snyan dngags bsdebs par gyur pa'i skyon gyi rtsa ba de las lus zhig par</text></item>
<item><p>186a3</p><section>mdo sde</section><text>gyur nas ngan song log par ltung ba dmyal bar skye'o/ /de'i phyir gang dag dge sbyong yin par gyur pa de dag rnams kyis thos pa ngan pa snyan dngags sdeb par mi bya'o/ /gal te byed par gyur na yang des dam pa'i chos gsal</text></item>
<item><p>186a4</p><section>mdo sde</section><text>bar byed par 'gyur ba rnams gang yin pa dang / ci ste yang dam pa'i chos rnams yongs su rtogs par 'gyur ba sangs rgyas kyi bstod pa bya'o/ /dkon mchog gsum la bstod par bya'o/ /dam pa'i chos shin tu bsal bar byed pa'i</text></item>
<item><p>186a5</p><section>mdo sde</section><text>snyan dngags bya'o/ /de las mya ngan las 'das pa'i mthar thug par 'gyur ro/ /ngal ba 'bras bu dang bcas par 'gyur ro/ /de dag gis de rab tu bsngags par yang 'gyur ro/ /lus zhig par gyur nas shi ba'i 'og tu</text></item>
<item><p>186a6</p><section>mdo sde</section><text>lha rnams su skye bar 'gyur ro/ /yang dag pa'i snyan dngags bsdebs par gyur pa dang / /dam pa'i chos gsal bar 'gyur ba bsdebs pa dag gis te/ des kyang de ltar bya ba yin gyi gzhan du na bar chad byed par 'gyur ro/ /</text></item>
<item><p>186a7</p><section>mdo sde</section><text>gzhan yang chos lnga pa dge sbyong dag bsam gtan bsgom pa na bar du gcod par byed pa yin te/ 'di dag rnams kyang gang zhe na/ 'di lta ste/ rgyu skar bgrang ba dang sems par byed pa'o/ /dge sbyong dag dge sbyong du khas 'ches pa</text></item>
<item><p>186a8</p><section>mdo sde</section><text>rnams kyis gnas skabs thams cad du yang rgyu skar bgrang ba dang bsam par yang mi bya'o/ /de las kyang dge sbyong la 'jig rten pa rnams kyis rnam par smod par 'gyur ro/ /bsam gtan sgom par byed pa na bar du gcod</text></item>
<item><p>186b1</p><section>mdo sde</section><text>par 'gyur ro/ /de bsams pas kyang bsod nams dang tshe'i 'du byed rnams nub par 'gyur ro/ /bde legs rnams kyang 'thob par mi 'gyur ro/ /tshe zad par gyur pa de bya ba ma yin pa byed pa'i phyir nad las dang / rga ba</text></item>
<item><p>186b2</p><section>mdo sde</section><text>las dang / mya ngan dang / smre sngags 'don pa dang / sdug bsngal ba dang / yid mi bde ba dang / ngal ba rnams las yongs su grol bar mi 'gyur ro/ /dus yun ring por 'khor bar yongs su 'khyam par 'gyur ro/ /'di la rgyu</text></item>
<item><p>186b3</p><section>mdo sde</section><text>skar bgrangs pa rnams kyis kyang cung zad kyang mi byed do/ /bdag la ma yin zhing gzhan rnams la yang skyob pa ni rgyu skar rnams ma yin no/ /de ci'i phyir zhe na/ las kyis de dag rnams 'jug par byed pa yin gyi rgyu skar rnams</text></item>
<item><p>186b4</p><section>mdo sde</section><text>ni skyabs ma yin no/ /de ci'i phyir zhe na/ rgyu skar gcig nyid la yang bde ba can rnams dang / sdug bsngal can rnams dang / skye ba gzugs ngan pa dang / gzugs bzang ba dang / rigs dang ldan pa dang / rigs</text></item>
<item><p>186b5</p><section>mdo sde</section><text>dman pa dang / chos pa dang / chos ma yin pa dang / dbul po dang / phyug po dang / rkun ma dang / rgyal po dang / chom rkun dang / mkhas pa dang / rmongs pa dang / bud med dang / skyes pa dang / tshul khrims dang ldan pa</text></item>
<item><p>186b6</p><section>mdo sde</section><text>dang / tshul khrims 'chal pa dang / brtson 'grus brtsams pa dang / la lo can dang / 'jig rten pa sdug par 'dzin pa dang / de dag la sogs pa gzhan rnams kyang rgyu skar gcig la skye'o/ /gal te yang rgyu</text></item>
<item><p>186b7</p><section>mdo sde</section><text>skar rnams rgyu mtshan yin par gyur na/ de la gang dag rgyu skar gcig la skyes par gyur pa de dag rnams thams cad kyang mtshungs par 'gyur ro/ /skyes bu rnams kyis ji skad bshad pa'i rgyu skar rnams ni bgrang</text></item>
<item><p>186b8</p><section>mdo sde</section><text>bar mi bya ste/ sngon gyi skyon dang yon tan dang bcas pa rnams mngon par mi shes pa'i phyir ro/ /dge ba dang mi dge bar gyur pa'i dus rnams su skar mar gyur pa'i rgyu skar rnams bgrang bar byed do/ /gzhan yang</text></item>
<item><p>187a1</p><section>mdo sde</section><text>rgyu skar 'di dag rnams bgrang ba dang dpyod par byed pa ni 'di lta ste/ rgyu skar rnams ma shar ba dang / gang gi phyir mdun du byas par gyur pas rnam par dag pa rnams kyang nyung ba dang / lhag par 'gyur ba</text></item>
<item><p>187a2</p><section>mdo sde</section><text>dang / mngon par gsar ba yin pa dang / rgyu skar gyis rgyu skar gzhan rnams zil gyis kyang gnon no/ /gzhan yang gza' skar de nyid kyang dus gzhan na zil gyis gnon par 'gyur ro/ /de dag rnams las rgyu skar mi mdzes pa dang mdzes</text></item>
<item><p>187a3</p><section>mdo sde</section><text>pa ma yin pa rnams dpyod par byed pa yin no/ /gang sems par byed pa dang bgrang bar byed pa'i rgyu skar rnams kyi dbang gis bde ba dang sdug bsngal ba yin na/ gang gis ji ltar bdag nyid la stobs dang ldan par 'gyur zhing</text></item>
<item><p>187a4</p><section>mdo sde</section><text>bde ba dang / sdug bsngal gyi dbang du byas nas gang gis zil gyis gnon par 'gyur/ ji ltar na gzhan rnams kyis sdug bsngal dang bde ba byed par 'gyur ba yin/ de'i phyir las rnams nyid kho na las dge legs dang dge</text></item>
<item><p>187a5</p><section>mdo sde</section><text>legs ma yin pa'i 'bras bu rnams yin no/ /rgyu skar rnams dang gza' rnams kyang gang gi tshe gza' gzhan dang 'khrugs par gyur pa na de'i tshe de dag rnams la yang gang zer zug 'byung ngo / /ji ltar nyi ma dang zla ba dag kyang gza'</text></item>
<item><p>187a6</p><section>mdo sde</section><text>sgra gcan 'dzin gyis sdug bsngal bar byed do/ /de la gang dag bdag nyid kyi la nus pa med pa de ji ltar gzhan rnams kyi la nus pa 'byung bar 'gyur/ de'i phyir gza' dgu po rnams kyi dpyad ra ni dge sbyong gis mi bya'o/ /</text></item>
<item><p>187a7</p><section>mdo sde</section><text>dge sbyong du khas 'ches pa rnams kyis mi bya'o/ /'dzin par byed pa gza' chen po rnams ni gsum po 'di dag rnams yin no/ /'di lta ste/ rga ba dang / na ba dang / 'chi ba rnams yin te/ gang zhig rtag tu 'jig rten pa rnams</text></item>
<item><p>187a8</p><section>mdo sde</section><text>la gnas par gyur pa tha mar 'dzin par byed pa'i gza' chen po gsum po rnams sems par mi byed par ni ji srid du dge sbyong ngan pa dge sbyong du dam bca' bas gza' gzhan 'jig rten pa rnams nyid dpyod par byed do/ /blo gros</text></item>
<item><p>187b1</p><section>mdo sde</section><text>med pa thos pa dang mi ldan pa'i byis par gyur pas skyon dang bcas par gyur pa'i 'jig rten pa'i rgyu skar nyi shu rtsa brgyad po rnams dpyod par byed do/ /gang zhig rnam par dpyad par 'gyur zhing yang dag pa ji lta ba bzhin du so sor brtags</text></item>
<item><p>187b2</p><section>mdo sde</section><text>par gyur na mya ngan las 'das pa'i grong khyer du legs par 'jug par byed pa'i 'jig rten las 'das pa'i rgyu skar nyi shu rtsa brgyad po rnams ni dpyod par mi byed do/ /de dag rnams kyang gang zhe na/ 'di lta ste/ phung po lnga po rnams</text></item>
<item><p>187b3</p><section>mdo sde</section><text>dang / nye bar len pa'i phung po lnga po rnams dang / khams bcwa brgyad po rnams so/ /de dag rnams dpyod par gyur pas ni mya ngan las 'da' bar 'gyur ro/ /yang dag pa ji lta bar 'dod chags 'gog par byed pa dang / kun nas</text></item>
<item><p>187b4</p><section>mdo sde</section><text>sdom pa dang / 'dul bar byed pas kyang mya ngan las 'da' ba yin no/ /dge slong rgyu skar sems par byed pa rnams ni yang rim pa gzhan gyis dge sbyong ngan pa dge sbyong du khas 'ches pa rnams kyis zla bcu gnyis bgrang bar byed</text></item>
<item><p>187b5</p><section>mdo sde</section><text>do/ /de dag rnams bgrangs pa las kyang don ma yin par 'gyur ro/ /nyon mongs pa rnams spong bar mi byed pa dang / mya ngan las 'da' bar yang mi 'gyur ro/ /'khor ba'i skye mched bcu gnyis 'grang bar byed pa rnams</text></item>
<item><p>187b6</p><section>mdo sde</section><text>kyis gang dag legs par sdom pa dang / yang dag pa'i don yongs su shes par byed pa dang / 'dod chags dang bral ba dang / legs par kun nas sdom par gyur pa rnams kyis kyang mya ngan las 'da' ba yin no/ /dge sbyong ngan pa</text></item>
<item><p>187b7</p><section>mdo sde</section><text>dge sbyong du khas 'ches pas de dag rnams ma rtses par kun nas nyon mongs par gyur pa gzhan rnams dpyod par byed do/ /yang gang zhig dpyad par gyur nas nad dang / rgas pa dang / 'chi ba rnams las yongs su 'grol</text></item>
<item><p>187b8</p><section>mdo sde</section><text>bar mi 'gyur ba'i rim pa gzhan gyis ngan pa rnams sems par byed pa'i dge sbyong ngan pa dge sbyong du khas 'ches pa kun nas nyon mongs pa can du gyur pa'i dus drug po rnams dpyod par byed do/ /gang dag rnams</text></item>
<item><p>188a1</p><section>mdo sde</section><text>dpyad par gyur cing yang dag pa ji lta bar so sor rnam par dpyad cing rnam par gnas par gyur nas de dag rnams mya ngan las 'da' bar 'gyur ba'i dgos pa dang bcas pas kun nas nyon mongs pa can nye bar 'tshe</text></item>
<item><p>188a2</p><section>mdo sde</section><text>ba dang bcas par gyur pa'i sum bcu rtsa drug gis lus dpyod par mi byed do/ /yang rim pa gzhan gyis dge sbyong ngan pa dge sbyong du khas 'ches pa rnams 'jig rten pa'i dus kyis byas pa'i ltas su gyur pa rnams la</text></item>
<item><p>188a3</p><section>mdo sde</section><text>dpyod par byed de/ /ji ltar dkar po'i dus kyi ltas rnams ni mdzes pa'o/ /dkar po ma yin pa ni mi mdzes pa'o/ /che ge mo zhig gi dus na ltas 'di dag rnams 'byung bar che ge mo gcig gi dus na ni ma yin no/ /</text></item>
<item><p>188a4</p><section>mdo sde</section><text>rnam pa de lta bur gyur pa'i bsam khral ngan pa rnams sems par byed kyi gang dag shes par gyur pa rnams dang pha rol tu bde bar gyur pa rnams dang / mya ngan las 'da' bar 'gyur ba dang / mya ngan las 'da' ba'i mthar thug par</text></item>
<item><p>188a5</p><section>mdo sde</section><text>'gyur ba sems kyi dmigs pa'i mtshan nyid du gyur pa'i dge ba dang / mi dge ba dang / lung du ma bstan par gyur pa'i ltas dang ltas ma yin pa rnams kyi dpyad ra dpyod par mi byed do/ /ji ltar dge ba'i sems dang ldan par gyur</text></item>
<item><p>188a6</p><section>mdo sde</section><text>pa'i dge ba dmigs pa'i ltas las mdzes par gyur pa'i bde bar 'gro ba'i 'gro ba bdag la 'byung bar 'gyur ro/ /mya ngan las 'da' bar 'gro bar 'gyur ba'i dge ba'i sems che ge mo cig la dmigs pa bdag la skyas so/ /</text></item>
<item><p>188a7</p><section>mdo sde</section><text>mi dge ba kun nas nyon mongs pa can des ni bde ba ma yin zhing shes pa ma yin no/ /bdag bde 'gror 'gro bar yang mi 'gyur ro/ /lung du ma bstan pa la dmigs pa'i bdag gi sems che ge mo cig skyes par gyur te/</text></item>
<item><p>188a8</p><section>mdo sde</section><text>de ni rnam par smin pa lung du ma bstan pa yin no/ /gzhan yang dge sbyong ngan pa dge sbyong gi gzugs brnyan de 'jig rten pa'i lam gyis skad cig dang / thang cig dang / yud tsam dang / nyi ma dang / zla ba</text></item>
<item><p>188b1</p><section>mdo sde</section><text>phyed dang / zla ba dang yang dag par ldan pa'i dge ba dang / mi dge ba'i dus kyi mi rnams kyi tshe'i dus rnams sems par byed kyi bdag gi tshe'i 'du byed rnams ni skad cig pa yin te/ ji ltar 'di dag rnams ni skad cig pa/</text></item>
<item><p>188b2</p><section>mdo sde</section><text>thang cig dang / yud tsam dang / nyi ma dang / zla ba dang / zla ba phyed par 'gor ba med par zad par 'gyur bas cis kyang bzlog du med pa stobs chen po dang ldan pa'i 'chi ba'i dus su gyur pa'i 'du byed rnams mdzad par</text></item>
<item><p>188b3</p><section>mdo sde</section><text>'gyur ba'i dus la ni dpyod par mi 'gyur ro/ /bsam gtan byed pa na bar du gcod par gyur pa 'jig rten pa'i rim pa gzhan kun nas nyon mongs pa can rnams kyis kyang rgyu skar gyi dpyad ra rnams dpyod par byed do/</text></item>
<item><p>188b4</p><section>mdo sde</section><text>sgom par byed do/ /lan mang du byed do/ /sems kyis rab tu sgom par byed do/ /rab tu 'jog par byed do/ /gzhan dag rnams la yang sbyin par sten no/ /ji ltar rgyu skar che ge mo gza' che ge mos nye bar gzir bar gyur nas mnar</text></item>
<item><p>188b5</p><section>mdo sde</section><text>bar byed do/ /'dod par gyur pa'i kun tu sbyor ba'i rgyu skar gzir bar byed do/ /de bsams par gyur na nad dang / mya ngan dang / smre sngags 'don pa dang / sdug bsngal ba dang / yid mi bde ba rnams las sgrol bar byed pa</text></item>
<item><p>188b6</p><section>mdo sde</section><text>po 'khor ba las 'dren par byed pa po rnams ni de ltar dpyod par ni mi byed na/ rgyu skar la ji lta ba bzhin du de nyid ni chos kyi gzar gyur pa'i chos gzhan rnams kyis zil kyis gnon par 'gyur ro/ /'di lta ste/ skye ba'i rgyu skar</text></item>
<item><p>188b7</p><section>mdo sde</section><text>rnams ni 'chi ba'i gza' rnams kyis nye bar 'dzin no/ /nad med pa'i rgyu skar rnams ni nad kyi gza' rnams gyis nye bar 'dzin no/ /lang tsho'i rgyu skar rnams ni rgas pa'i gza' rnams kyis nye bar 'dzin no/ /'thun pa dang</text></item>
<item><p>188b8</p><section>mdo sde</section><text>kun tu phrad pa'i rgyu skar rnams ni 'thun pa dang bral ba'i gza' rnams kyis nye bar zin no/ /lha'i 'jig rten du skyes pa'i rgyu skar rnams ni 'chi 'pho ba'i gza' rnams kyis nye bar zin no/ /mir skyes pa'i rgyu skar rnams ni tshol</text></item>
<item><p>189a1</p><section>mdo sde</section><text>khro'i sdug bsngal gyi gza' rnams kyis nye bar zin no/ /bde ba'i tshor ba'i rgyu skar rnams ni sdug bsngal gyi tshor ba'i gza' rnams kyis nye bar zin no/ /dge ba'i sems bskyed pa'i rgyu skar rnams ni mi dge ba'i</text></item>
<item><p>189a2</p><section>mdo sde</section><text>sems bskyed pa'i gza' rnams kyis nye bar zin no/ /mi sdug pa'i rgyu skar rnams ni zhe sdang gi gza' rnams kyis nye bar zin no/ /shes pa'i rgyu skar rnams ni gti mug gi gza' rnams kyis nye bar zin no/ /dge sbyong</text></item>
<item><p>189a3</p><section>mdo sde</section><text>ngan pa dge sbyong du khas 'ches par gyur pa de rang nyid kyi bsam khral rnams sems par mi byed do/ /'jig rten las 'das pa'i yongs su dpyad par bya ba'i dpyod pa rnams sems par mi byed do/ /'jig rten pa'i de dag</text></item>
<item><p>189a4</p><section>mdo sde</section><text>rnams dang 'jig rten las 'das pa'i yang ji skad du bshad pa'i rgyu skar dpyad par bya ste/ snga ma bzhin no/ /tshul bzhin yid la byed pas yang dag pa ji lta ba bzhin so sor brtag par bya'o/ /de skad du bshad pa'i</text></item>
<item><p>189a5</p><section>mdo sde</section><text>gza' rnams kyang sngar bzhin du yang dag pa ji lta bar gza' rnams bsam par bya'o/ /bsgom par bya'o/ /yang dag pa ji lta ba bzhin du gyur pa shes pa'i lam yan lag brgyad kyis so sor brtag na ni gza' dang</text></item>
<item><p>189a6</p><section>mdo sde</section><text>rgyu skar gyi dpyad ra rnams 'bras bu dang bcas par 'gyur ro/ /mya ngan las 'da' bar yang 'gyur ba dang / shis par 'gyur ba dang / bde bar 'gyur ba yang yin no/ /tha mal pa'i 'jig rten pa'i gza' rnams</text></item>
<item><p>189a7</p><section>mdo sde</section><text>dpyad pa dang / rgyu skar rnams kyang dpyad par gyur pa'i skyes bu ni brgya stong du ma rnams su 'gros nor nas dmyal ba dang / yid dgas dang / dud 'gro rnams su skye bar 'gyur ro/ /'jig rten pa de dag</text></item>
<item><p>189a8</p><section>mdo sde</section><text>rnams ni 'khor bar kun nas 'jug par byed pa/ 'dod chags zha sdang gti mug rnams kun nas skyed par byed pa yin no/ /gang yang dus dang / gza' dang / rgyu skar de dag rnams 'jig rten las 'das pa'i lam gyis</text></item>
<item><p>189b1</p><section>mdo sde</section><text>bsam par bya bar bshad pa de dag rnams rnal 'byor dpyod pas bsams shing bsgom te/ yang dag pa ji lta ba bzhin du so sor brtags pas rga ba dang / na ba dang / 'chi ba dang / mya ngan dang / smre sngags 'don pa dang /</text></item>
<item><p>189b2</p><section>mdo sde</section><text>sdug bsngal ba dang / yid mi bde ba stong phrag brgya las rnam par grol ba'i go 'phang 'thob par 'gyur te/ rtag tu rgas pa med pa dang / 'chi ba med pa dang / zag pa med pa'i mya ngan las 'das pa'i mchog de lta bu de dag</text></item>
<item><p>189b3</p><section>mdo sde</section><text>rnams la bslab par bya'o/ /dge sbyong rnams dang / dge sbyong du dam bcas pa rnams dang / sdug bsngal zad par 'dod pa rnams kyis 'khor ba'i sdug bsngal zad par 'gyur ba'i rgyu skar rnams la dpyad pa bsgom par</text></item>
<item><p>189b4</p><section>mdo sde</section><text>bya'o/ /dus dpyod pa yang rang bzhin ji lta bu ma yin pa'i kun nas nyon mongs pa can gyi shes pa rnams dang bde ba'i mthar thug par 'gyur ba ma yin no/ /shes par 'gyur ba ma yin/ mya ngan las 'das pa'i mthar thug</text></item>
<item><p>189b5</p><section>mdo sde</section><text>par 'gyur ba yang ma yin gyi dge slong des bsam gtan sgom par gyur pa na rnam par sreg par byed pa 'ba' zhig tu gyur pa dang / rgyu skar bgrang ba dang sems par byed pa na dge slong la rnam par gshe bar byed par yang 'gyur</text></item>
<item><p>189b6</p><section>mdo sde</section><text>ro/ /gzhan yang chos drug par gyur pa bsam gtan sgom pa na bar du gcod par byed pa rnams ni dge slong dang dge slong du khas 'ches pa rnams kyis bsam par yang mi bya'o/ /'di yang gang zhe na/ 'di lta ste/ rgyu mtshan</text></item>
<item><p>189b7</p><section>mdo sde</section><text>sems pa dge sbyong gis mi bya'o/ /'jig rten pa kun nas nyon mongs pa 'dod chags dang / zhe sdang dang / gti mug rnams kun tu gsal bar byed par gyur pa dge ba'i chos rnams kyi bar du gcod par byed pa rnams kun tu</text></item>
<item><p>189b8</p><section>mdo sde</section><text>'phel bar byed pa ni rgyu mtshan sems pa las yin te/ de la sa g.yo ba 'byung ba rnams nyin mo dang / mtshan mor yang dge sbyong ngan pa dge sbyong du khas 'ches pa rnams ni kun nas nyon mongs pa'i sa gzhi las kyi rgyu mtshan nye</text></item>
<item><p>190a1</p><section>mdo sde</section><text>bar mtshon par byed do/ /ji lta bar rgyu mtshan 'di dag rnams 'byung bar 'gyur te/ 'di ltar chu kun tu gnas pa'i rdzing bu dag rlung gis dkrugs par byed la/ ji srid du rab tu g.yos par gyur pas rnyag pa can du</text></item>
<item><p>190a2</p><section>mdo sde</section><text>'gyur ro/ /lha'i char 'bab na grog ma rnams zer zug gi phyir 'byung bar 'gyur ro/ /zla ba gzas 'dzin par 'gyur na chur mar nag 'bring bar 'gyur ro/ /bya rnams dma' ba nas 'gro na yang nam mkha' la nyi ma gzas</text></item>
<item><p>190a3</p><section>mdo sde</section><text>'dzin par 'gyur ro/ /phyogs rnams la 'dod chags dang bral bar nye bar dmigs par 'gyur ro/ /dge ba la ni 'di dag rnams 'byung bar 'gyur te/ ji ltar 'jam por gyur pa'i rlung rnams rab tu rgyu bar 'gyur ro/ /</text></item>
<item><p>190a4</p><section>mdo sde</section><text>phyogs rnams shin tu dri ma med par gyur pa dang / mdzes pa'i bya dag g.yas phyogs nas bskor bar kun tu mthong bar 'gyur ro/ /mi dge ba 'byung bar gyur na dmar rengs dang phyogs kyi mdog rnams rtsub par mthong ngo / /rlung</text></item>
<item><p>190a5</p><section>mdo sde</section><text>rtsub mo dag rab tu rgyu bar 'gyur ro/ /skya rengs dmar po khrag gi mdog tu 'gyur ba dang / kun nas de'i cha byad kyis nyi ma nam mkha' la shar nas gnas so/ /de ltar dge sbyong ngan pa dge sbyong du khas 'ches par byed pa 'dis</text></item>
<item><p>190a6</p><section>mdo sde</section><text>bsam gtan sgom pa'i bar du gcod par byed pa'i rgyu mtshan rnams mtshon par byed do/ /rgyal po dag la yang ston par byed do/ /rnyed pa dang bkur sti'i don du rgyal ba dang 'pham par 'gyur ba rnam par dpyod par byed do/ /</text></item>
<item><p>190a7</p><section>mdo sde</section><text>des de bzhin du rgyal po rgyal ba dang 'pham pa 'dod par gyur pas 'dod chags dang / zhe sdang dang / gti mug rnams yid la kun tu skye ste/ de dag gi rtsa ba las ni gti mug yin pas skyon gsum po 'dis g.yogs par</text></item>
<item><p>190a8</p><section>mdo sde</section><text>gyur pa de ni dge sbyong ma yin la khyim pa yang ma yin no/ /de'i phyir dge sbyong dang dge sbyong du dam bcas par gyur pa rnams kyi rgyu mtshan gyi dpyad ra mi bya'o/ /'di dag ni kun nas nyon mongs pa yin no/ /yang rim pa gzhan</text></item>
<item><p>190b1</p><section>mdo sde</section><text>gyis ma rungs pa'i rgyu mtshan 'di dpyod par gyur pa la/ ji ltar gang 'ga' zhig rgyu mtshan can yin par gyur pa de rgyal pos ci nas kyang ltad mo'i dus na ltad mo 'dzugs par 'gyur ro/ /rgyal po dag phan tshun du kun tu</text></item>
<item><p>190b2</p><section>mdo sde</section><text>'joms par gyur pa/ skye bo thams cad 'khrug par byed pa'i 'khrug pa'i ltad mo las sems can brgya stong du ma rnam par nyams par 'gyur ro/ /gsod par byed pa dang / 'dzin par byed pas kyang yul ljongs dang /</text></item>
<item><p>190b3</p><section>mdo sde</section><text>yul 'khor dang / grong chung rnams phan tshun du stongs par byed do/ /srog chags brgya stong du ma rnams kyang sdug bsngal bar 'gyur ro/ /de'i tshe rgyal po dag phan tshun du 'bras par gyur pa ste/ de la mdor bsdu na skye bo'i</text></item>
<item><p>190b4</p><section>mdo sde</section><text>tshogs chen po 'di dag rnams kyi ni dge sbyong ngan pa dge sbyong du khas 'ches pas ltad mo btsugs pa yin no/ /rgyal po gcig rnam par rgyal bar gyur pas rgyal po gzhan la dbang che ba'i rgyu mtshan nye bar mtshon par</text></item>
<item><p>190b5</p><section>mdo sde</section><text>byas nas de 'di snyam du nye bar sems te/ gal te rgyal po 'di rnam par rgyal bar gyur na de las bdag chen por 'gyur ba dang / rgyal po'i spyan snga nas rnyed pa dang bkur sti yang bdag la chen po 'byung bar 'gyur ro/ /</text></item>
<item><p>190b6</p><section>mdo sde</section><text>dge sbyong ngan pa dge sbyong du khas 'ches pa de nyid kyi dge ba gang yin pa'i chos de nub par 'gyur ro/ /bsam gtan la snyoms par zhugs pa na yang dge ba mngon par mi 'phel lo/ /rgyal ba dang mi rgyal ba rnams</text></item>
<item><p>190b7</p><section>mdo sde</section><text>kun tu rtogs par byed pa po zhi bar gyur pa'i chos rnams kyang ma bsams pas lus zhig par gyur pa na shi ba'i 'og tu ngan song log par ltung ba dmyal bar skye'o/ /rgyu mtshan 'di dag gi phyir na dge sbyong rnams dang dge sbyong</text></item>
<item><p>190b8</p><section>mdo sde</section><text>du khas 'ches pas rgyu mtshan gyi dpyad ra 'jig rten pa mi bya'o/ /'jig rten pa'i dpyad ra gang yin pa 'di ni skyon gsum skyed par byed pa yang 'di yin te/ dge ba'i chos rnams kyi bar du gcod par byed pa yin no/ /</text></item>
<item><p>191a1</p><section>mdo sde</section><text>de la skyon gsum po de dag rnams la rim gyis nges par rnam par grol bar 'gyur ba'i 'jig rten las 'das pa'i sgrub pa dpyad par bya'o/ /gang zhe na 'di lta ste/ ji ltar 'dis sa gzhi g.yo ba nye bar mtshon par byed pa/</text></item>
<item><p>191a2</p><section>mdo sde</section><text>nyin mo dang mtshan mor yang ji ltar sa g.yo ba 'byung bar 'gyur ro zhes de kho na ltar ni nam yang dpyod par mi byed de/ nyin dang mtshan du yang sems kyi sa gzhi g.yo ba 'byung bar 'gyur ba'i phyir ro/ /dper na sa gzhi 'di kun nas</text></item>
<item><p>191a3</p><section>mdo sde</section><text>g.yo bar gyur na nags dang / nye ba'i nags dang / ri dang / chu rlung dang / shing dang / grong dang / tshong 'dus su bcas pa'i 'jig rten 'di dag rnams 'jig pa 'byung bar 'gyur ro/ /de kho na bzhin du sems kyi sa gzhi 'di rab tu</text></item>
<item><p>191a4</p><section>mdo sde</section><text>g.yos par gyur na/ de la brten pa de dag rnams thams cad las 'jig rten las 'das pa sgrub par byed pa'i chos dge ba'i sa chen po dang bcas pa rnams ma gtogs pa gzhan dag rnams ni rab tu g.yo bar 'gyur ro/ /</text></item>
<item><p>191a5</p><section>mdo sde</section><text>de'i phyir dang po kho nar dge sbyong dge sbyong du dam bcas pa rnams kyis sa gzhi bzhin du sems kyi sa gzhi g.yo ba rnams la so sor brtag par bya'o/ /gang gi phyir 'khor bar byed pa dang / sems kyi sa gzhi rab tu g.yo</text></item>
<item><p>191a6</p><section>mdo sde</section><text>bar yang byed do/ /gsum gyis sems kyi sa gzhi rnams rab tu g.yo bar yang byed do/ /'di lta ste/ 'dod chags dang / zhe sdang dang / gti mug gis rab tu g.yo bar byed de/ ji ltar yang sa gzhi dag g.yo ba 'byung bar 'gyur</text></item>
<item><p>191a7</p><section>mdo sde</section><text>ba na chu mnyam pa dang ldan pa rnams rlung gis dkrugs par byed do/ /so so'i skye bo'i sems kyang de kho na bzhin du 'byung bar 'gyur te/ 'dod chags sam/ zhe sdang ngam/ gti mug kyang skyes par gyur pa na snyoms par</text></item>
<item><p>191a8</p><section>mdo sde</section><text>gnas pa las snying dang bzhin gyi mdangs kyang dmar ba 'am/ bzhin gyi mdangs mi gsal ba 'byung bar 'gyur ro/ /de'i phyir dge sbyong rnams dang / dge sbyong du khas 'ches pa mya ngan las 'das pa la mngon du phyogs pa rnams</text></item>
<item><p>191b1</p><section>mdo sde</section><text>dang / dge sbyong du khas 'ches pa rnams kyi rgyu mtshan de dag rnams nye bar gzung bar bya'o/ /rgyu mtshan de dag rnams kyi rgyu mtshan gyis nye bar rtog pa rnams ni nam yang sdug bsngal bar mi 'gyur ro/ /sems kyi sa gzhi'i rgyu mtshan</text></item>
<item><p>191b2</p><section>mdo sde</section><text>du gyur pa 'di dag rnams ni 'jig rten las 'das pa yin no/ /gzhan yang gal te tha mal pa'i rgyu mtshan 'di dag gis nye bar mtshon par byed de/ ji ltar grog ma rnams tshang nas phyir 'byung bar 'gyur ba de bzhin du lha'i char 'bab</text></item>
<item><p>191b3</p><section>mdo sde</section><text>par 'gyur la/ de kho na bzhin du dge sbyong dge sbyong du khas 'ches pa rnams kyis 'jig rten las 'das pa 'di dag brtag par bya ste/ ji ltar grong dang / grong khyer dang / tshong 'dus dag las sbyin pa po dang / sbyin bdag rnams dang /</text></item>
<item><p>191b4</p><section>mdo sde</section><text>dge sbyong dang / bram ze rnams kyis dang / khyim bdag rnams kyis khyim yang bshig nas gang na sangs rgyas bzhugs pa der 'ong ngo / /de'i tshe yang dag pa'i rgyu mtshan du gyur pa ston par mdzad pa'i rgyu mtshan rnams kyang dge sbyong dang bram</text></item>
<item><p>191b5</p><section>mdo sde</section><text>ze rnams kyis 'di ltar nye bar mtshon par 'gyur ro/ /ji ltar chung du na 'dir sangs rgyas bcom ldan 'das kyi legs par bstan pa'i gsung gis dam pa'i chos dag gi char 'bebs par 'gyur te/ sbyin pa po dang / sbyin bdag rnams</text></item>
<item><p>191b6</p><section>mdo sde</section><text>dang / dge sbyong dang / bram ze dang / khyim bdag rnams gang dag yin pa de dag rnams gang na bcom ldan 'das sprin dang ldan par gyur pas char mngon par 'bebs par mdzad pa der nye bar legs par 'gro bar byed do zhes pa'i rgyu</text></item>
<item><p>191b7</p><section>mdo sde</section><text>mtshan 'di dag ni mchog yin gyi tha mal pa'i char 'bab par 'gyur ba'i rgyu mtshan ni ma yin no/ /gzhan yang dge sbyong ngan pa dge sbyong du khas 'ches pa 'di dag gis zla ba gzas 'dzin pa'i rgyu mtshan nye bar rtog par byed do/ /</text></item>
<item><p>191b8</p><section>mdo sde</section><text>ma tha la zla ba gzas 'dzin pa 'byung bar 'gyur te/ ji ltar chur mar nag nub par 'gyur ro/ /rgyu mtshan de dag rnams ni mdzes pa ma yin zhing zhi bar 'gyur ba yang ma yin no/ /dge sbyong gis gang mdzes par gyur pa'i rgyu</text></item>
<item><p>192a1</p><section>mdo sde</section><text>mtshan 'jig rten las 'das pa 'di du ma rnams dpyad par bya'o/ /chung du na dus tha mar gyur pa rtsod ldan gyi dus na dam pa'i chos zla ba gzas 'dzin pa 'byung bar 'gyur te/ ji ltar dam pa'i chos kyi mar</text></item>
<item><p>192a2</p><section>mdo sde</section><text>nag 'di dag rnams log par lta ba'i skye bo rnams kyi snying la nub par 'gyur ro/ /'byin par mi byed do/ /rgyu mtshan 'di dag rnams mchog yin gyi 'jig rten pa'i zla ba gzas 'dzin pa'i rgyu mtshan ni ma yin no/ /</text></item>
<item><p>192a3</p><section>mdo sde</section><text>gzhan yang gal te dge sbyong ngan pa dge sbyong du khas 'ches pa 'di 'jig rten pa'i zla ba gzas 'dzin pa mchog yin pa'i rgyu mtshan rnams nye bar mtshon par byed do/ /ji ltar zla ba gzas 'dzin par 'gyur te/ ji ltar</text></item>
<item><p>192a4</p><section>mdo sde</section><text>bya 'di dag rnams kyang nam mkha' la dma' ba nas 'phur ro zhes nye bar 'dzin pa'i rgyu mtshan 'di ni mdzes pa ma yin no/ /dge sbyong rnams dang dge sbyong du khas 'ches pa rnams kyis mdzes par gyur pa 'jig rten</text></item>
<item><p>192a5</p><section>mdo sde</section><text>las 'das pa'i rgyu mtshan 'di dag nye bar brtag par bya ste/ ji ltar dus kyis dam pa'i chos kyi zla ba gzas 'dzin pa ji lta bar 'byung bar 'gyur ba na ji ltar dam pa'i chos kyi lam du zhugs par gyur pa mchog tu dge ba dang</text></item>
<item><p>192a6</p><section>mdo sde</section><text>ldan pa'i dge sbyong rnams dma' bar 'gro bar 'gyur ro/ /bya bzhin du dma' ba nas kun du spyod par byed pa'i log par lta ba can rnams kyi sgo nam mkha' lta bur gyur pa nas dman pa dman pa'i tshig rnams brjod par</text></item>
<item><p>192a7</p><section>mdo sde</section><text>'gyur ro/ /dus kyi skyon du gyur pa rgyu mtshan gyi mchog 'di dag rnams nye bar gzung bar bya'o/ /dge sbyong dge sbyong du khas 'ches pa rnams kyis tha mal pa'i zla ba gzas 'dzin pa ni ma yin no/ /gzhan yang rgyu</text></item>
<item><p>192a8</p><section>mdo sde</section><text>mtshan gang gi phyir dge sbyong ngan pa dge sbyong du khas 'ches pa 'di nyi ma gzas 'dzin pa'i rgyu mtshan nye bar rtog par byed de/ 'jig rten pa'i ji ltar 'byung bar 'gyur ba rnams la nyi ma gzas bzung bar gyur pa</text></item>
<item><p>192b1</p><section>mdo sde</section><text>na phyogs rnams le'u rgan gyi mdog tu rtogs par gyur na 'dir dge ba dag 'byung bar 'gyur ro/ /rlung 'jam po rnams rab tu 'byung bar 'gyur ro/ /phyogs rnams dngas pa dang ldan pa dang mdzes pa dag gis g.yas</text></item>
<item><p>192b2</p><section>mdo sde</section><text>phyogs nas bskor bar 'gyur ba mthong ngo / /bsam gtan sgom pa la bar du gcod par 'gyur bas dge sbyong dge sbyong du khas 'ches pa rnams kyi rgyu mtshan 'di dag ni mdzes pa ma yin no/ /'jig rten pa 'di dag rnams ni</text></item>
<item><p>192b3</p><section>mdo sde</section><text>'dir shes pa ma yin no/ /bde bar gyur pa yang ma yin no/ /de kho na bzhin du dge sbyong dge sbyong du khas 'chas pa rnams kyis shis par byed pa'i rgyu mtshan gzhan rnams bzung bas 'jig rten las 'das pa rnams nye bar mtshon</text></item>
<item><p>192b4</p><section>mdo sde</section><text>par bya'o/ /ji ltar chung du na byang chub sems dpa'i nyi ma la thams cad mkhyen pa nyid du byang chub pa'i gzas 'dzin par 'gyur ba 'byung ste/ bskal pa gcig gam/ bskal pa gnyis sam/ bskal pa gsum nyid</text></item>
<item><p>192b5</p><section>mdo sde</section><text>kyis kyang ste/ byang chub sems dpa' 'byung ba 'di ni dge sbyong dag 'jig rten las 'das pa'i rgyu mtshan yin no/ /ji ltar 'di'i brtson 'grus dang / sbyin pa dang / thos pa dang / ye shes rnams la chags pa chags par</text></item>
<item><p>192b6</p><section>mdo sde</section><text>gyur pa'i mdog gis sems can thams cad la snying rje dang byams pas chags pa dang ldan pa'i lus kyi phyogs rnams kyis mtshon par gyur pa na dge ba 'di dag rnams 'byung bar 'gyur ro/ /gal te yon tan</text></item>
<item><p>192b7</p><section>mdo sde</section><text>rab kyi phul dang ldan pa'i byang chub sems dpa' 'di 'byung bar gyur pa na ma 'ongs pa na bya'i ltas su gyur pa'i nyan thos dang / rang sangs rgyas dang / dgra bcom par gyur pa'i bya rnams 'jug par 'gyur ba'i rtags</text></item>
<item><p>192b8</p><section>mdo sde</section><text>rnams kyang mthong bar 'gyur ro/ /g.yas phyogs nas bskor ba ni yang dag pa'i go 'phang yid la byed pa g.yas nas bskor ba de'i tshig bla dgas yin no/ /gzhan yang 'di'i ji lta ba nyid du 'jig rten pa'i rgyu</text></item>
<item><p>193a1</p><section>mdo sde</section><text>mtshan rnams la rab tu lta bar byed de/ ji lta bar dge bar 'byung bar mi 'gyur ba ni skya rengs dmar po dang phyogs rnams kyang rtsub par rab tu mthong ngo / /rlung rtsub mor gyur pas rlung rnams rab tu rgyu'o/ /</text></item>
<item><p>193a2</p><section>mdo sde</section><text>skya rengs dmar po de'i kun tu cha byad kyis nyi ma nam mkha' la shar nas gnas par 'gyur ro/ /ji ltar dge sbyong ngan pa 'di bsam gtan sgom pa na bar chad byed par 'gyur ba'i 'jig rten pa'i rgyu mtshan nye bar rtog</text></item>
<item><p>193a3</p><section>mdo sde</section><text>par byed do/ /de bzhin du yang dge sbyong bzang pos 'jig rten las 'das pa'i rgyu mtshan dad pa can thams cad la kun tu ston par byed par 'gyur te/ ji ltar mi mdzes par gyur pa rnams 'byung bar 'gyur na/ de la ci</text></item>
<item><p>193a4</p><section>mdo sde</section><text>zhig mi mdzes par 'byung bar 'gyur ba 'di lta ste/ dam pa'i chos rnams nub par 'gyur ba'o/ /ji ltar rgyu mtshan 'di dag rnams mthong ba yin te/ phyogs kyi kha dog rtsub pa zhes bya ba ni dam pa'i chos nub par 'gyur ba'i tshig</text></item>
<item><p>193a5</p><section>mdo sde</section><text>rtsub dang / brdzun du smra ba dang / phra ma byed pa dang / srog gcod pa dang / ma byin par len par 'gyur ba rnams la dga' ba'i skyes bu dag phyogs su 'byung bar 'gyur ro/ /rlung rtsub mo rnams rab tu rgyu ba zhes bya ba ni mi snyan pa'i</text></item>
<item><p>193a6</p><section>mdo sde</section><text>tshig bla dgas yin no/ /gang gi tshe dam pa'i chos rnams nub par gyur pa na sems can chos dang ldan pa ma yin pa rnams 'byung bar 'gyur ro/ /de'i tshe mi snyan par gyur pa'i rlung rnams phyogs dag tu 'byung bar 'gyur</text></item>
<item><p>193a7</p><section>mdo sde</section><text>ro/ /ji ltar sems can 'di dag rnams mdzes pa ma yin par gyur pa'i sdig pa rnams byed par gyur pa de ltar mi snyan pa'i rlung rnams rgyu bar 'gyur ro/ /gzhan yang de kho na ltar 'jig rten pa'i rgyu mtshan du gyur pa dmar</text></item>
<item><p>193a8</p><section>mdo sde</section><text>rengs kyi mdog gi kun tu cha byad kyis nyi ma nam mkha' la shar nas gnas par rab tu mthong bar gyur pa de bzhin du 'jig rten las 'das pa'i rgyu mtshan 'di dag rnams kyang phyis kyi rgyu mtshan du mthong ba yin te/</text></item>
<item><p>193b1</p><section>mdo sde</section><text>dmar rengs kyi mdog ni dge sbyong ngan pa dang bram ze ngan pa'i 'khor rnams kyi kun du cha byad can gyi thams cad mkhyen pa ma yin par thams cad mkhyen par mngon par nga rgyal ba'i log par lta ba can rnams kyi nyi ma ngan pa yin la/</text></item>
<item><p>193b2</p><section>mdo sde</section><text>thams cad mkhyen pa ma yin par thams cad mkhyen par khas 'ches pa rigs ngan pa'i rigs su gyur pa rnams nam mkha' la shar nas gnas pa yin no/ /de la rnam pa 'di lta bu'i log par lta ba'i nyi ma shar bar gyur pas rtsa</text></item>
<item><p>193b3</p><section>mdo sde</section><text>dang / nags dang / nags tshang tshing dang / sman rnams thams cad skam par 'gyur ro/ /'dis ni skyes bu rnams kyi dge ba thams cad dang yang dag pa'i lta ba sman rnams rtswa bzhin du skems par 'gyur ro/ /</text></item>
<item><p>193b4</p><section>mdo sde</section><text>de bzhin du 'di yang 'jig rten las 'das pa'i bsam gtan sgom pa na kun tu gsal bar byed pa/ don dam pa'i de kho na nyid gsal bar byed pa/ mchog tu gyur pa'i blo gros 'jig rten las 'das pa'i rgyu</text></item>
<item><p>193b5</p><section>mdo sde</section><text>mtshan mtshon par byed do/ /nye bar mtshon nas kyang ston par byed do/ /de dag tu gyur pa gang yin pa rnams kyang gang dag ce na/ dad pa can gyi bram ze dang khyim bdag de dag rnams la ston par byed do/ /ji srid du</text></item>
<item><p>193b6</p><section>mdo sde</section><text>dam pa'i chos kyi nyi ma shar bar gyur pa de srid du bde ba'i las rnams la rab tu 'bad par bya'o/ /phyi nas chos thams cad nub par gyur nas log par lta ba'i nyi ma shar bar gyur pa na dge sbyong dge sbyong du khas</text></item>
<item><p>193b7</p><section>mdo sde</section><text>'ches pa rnams dang / bram ze bram zer khas 'ches pa rnams thams cad mkhyen pa dang thams cad mkhyen par khas 'ches pa'i dge sbyong ngan pa dang bram ze'i cha byad can rnams kyis sdug bsngal</text></item>
<item><p>193b8</p><section>mdo sde</section><text>bar byas par gyur ta re blo mchog rgya che bar gyur pa rnams kyi de kho na nyid kyi rgyu mtshan rnams ni thams cad mkhyen pa'i bstan pa'i mchog 'di yin no zhes de dag gis de ltar ston par byed do/ /de bzhin du rgyu mtshan</text></item>
<item><p>194a1</p><section>mdo sde</section><text>gyi sems rnams ni bar du gcod par byed pa yin no/ /bsam gtan sgom par gyur pa na 'di dag rnams dang gzhan yang 'jig rten pa rnams kyis ni bar chad byed par 'gyur ro/ /de la 'jig rten pa'i bar chad</text></item>
<item><p>194a2</p><section>mdo sde</section><text>'di yin te/ 'jig rten las 'das pa'i lam 'di las 'khor bar mngon par 'jug par byed pa ni 'jig rten pa'o/ /'jig rten las 'das pas ni mya ngan las 'das pa'i mthor thug par byed pa yin no/ /</text></item>
<item><p>194a3</p><section>mdo sde</section><text>de nas de'i tshe bcom ldan 'das 'od srung des tshigs su bcad pa gsungs pa ji ltar/ bsam gtan sgom dang rnam par bral/ /rgyu mtshan la ni rtag tu dga'/ /dge ba'i chos ni rnam par sangs/ /ngan 'gror 'gro</text></item>
<item><p>194a4</p><section>mdo sde</section><text>bar rings pa yin/ /de ni rang gi chos spangs nas/ /gzhan gyi chos la dga' bar byed/ /de ni chos gnyis las nyams nas/ /log par ltung ba'i 'os yin no/ /rang gi khyim ni yongs spangs nas/ /gzhan gyi khyim</text></item>
<item><p>194a5</p><section>mdo sde</section><text>ni srung ba yin/ /de ni rgod dang yang mor 'gyur/ /nor med par yang myur du 'gyur/ /ji ltar blo ngan rmongs pa gang / /rgyal 'dod mkhas pa'i nga rgyal can/ /rang gi chos ni rnam spangs nas/ /gzhan gyi chos kyis</text></item>
<item><p>194a6</p><section>mdo sde</section><text>'phel bar byed/ /chos min pa dang snyan min pa'i/ /gzhan gyi rtags kyis nye bar 'tsho/ /rtswa bzhin 'gro ba'i 'jig rten yang / /phyi mar ngan 'gror 'tshed pa yin/ /gang zhig zhi ba'i yul la gnas/</text></item>
<item><p>194a7</p><section>mdo sde</section><text>sdig pa'i las las ldog byed pa/ /sdug bsngal tshogs ni des mi mthong / /zhi ba'i mtha' la 'jug pa ni/ /spro med zhe sdang spangs pa dang / /'dod pa spyod las shin du 'das/ /brtson 'grus brtsams dang</text></item>
<item><p>194a8</p><section>mdo sde</section><text>chog shes dang / /bsam gtan pa 'dir dge slong brjod/ /'dod las grol min chags can gang / /rtag tu zas la spyod ldan pa/ /lus ngag bsdams pa'i rkun ma 'di/ /'dir ni dge sbyong min par brjod/</text></item>
<item><p>194b1</p><section>mdo sde</section><text>rgyu mtshan ston pa'i sbyin pa dang / /rgyu skar bgrang ba'i sems bral can/ /rgyal po sten dang bag med dang / /'dir ni 'di la nags 'os min/ /sman pa ri mo'i las byed dang / /de bzhin thos ngan snyan dngags sdeb/ /'dres par</text></item>
<item><p>194b2</p><section>mdo sde</section><text>gnas dang zhabs 'bring byed/ /dge slong rab tu nyams par 'gyur/ /bsam gtan bsgom la zhe sdang zhing / /tshogs pa 'dus la dga' ba dang / /rnyed dang bkur sti la chags par/ /byed pa'i dge slong rab chud 'ja'/ /</text></item>
<item><p>194b3</p><section>mdo sde</section><text>gser gyi khams dang yang dag ldan/ /grogs mang la yang dga' ba gang / /gzhan gyi rnyed la chags pas kyang / /dge slong bstan pa las ltung ngo / /gang yang tshogs pa rnam spangs shing / /sdig pa'i tshogs pa mi</text></item>
<item><p>194b4</p><section>mdo sde</section><text>sten par/ /phye dang chus kyang chog shes pa/ /dge slong de ni nad med yin/ /'bar ba lta bu'i yul rnams ni/ /'ongs pa thams cad spong bar byed/ /nor bu bzhin du skyon rnams dag /dge slong 'di ni dge slong brjod/ /</text></item>
<item><p>194b5</p><section>mdo sde</section><text>nang yang rnam par dag pa dang / /ye shes snang bas mngon par brgyan/ /de ni tshul khrims gos kyis g.yogs/ /spyod ldan dge slong yin par brjod/ /'jig rten chos las rnam 'das gang / /brtan pas ri rab bzhin</text></item>
<item><p>194b6</p><section>mdo sde</section><text>mi g.yo/ /zhi ba 'jig rten thams cad byams/ /mchog 'gro dge slong yin par brjod/ /grong khyer ram ni tshong 'dus su/ /mtshan mo gsum gnas gcig pu gnas/ /ri phug sten par byed pa yang / /rnam</text></item>
<item><p>194b7</p><section>mdo sde</section><text>grol dge slong yin par brjod/ /sdig pas 'jigs dang 'du 'dzi med/ /shin tu mnyam bzhag legs par bsdams/ /ye shes sten dang rgyud brtan pa/ /gcig pa dge slong yin par brjod/ /mi g.yo snyan</text></item>
<item><p>194b8</p><section>mdo sde</section><text>par smra ba dang / /sdig pa'i grogs po rnam spangs pa/ /bya ba kun la chags med pa'i/ /grol ba dge slong yin zhes brjod/ /de la dge slong 'di ni srid pa'i skyon las grol/ /mchog dang mchog min rnam shes</text></item>
<item><p>195a1</p><section>mdo sde</section><text>ting 'dzin la chags med/ /ye shes de la mngon dga' dge ba rnam par dag /skye rga'i 'jigs pa las ni rnam par grol ba yin/ /de ltar de dag ni dge slong du 'os pa yin no/ /bzlog pa rnams ni ming tsam</text></item>
<item><p>195a2</p><section>mdo sde</section><text>dge slong du gyur pa yin te/ bar du gcod par byed pa nyid kyis bdag nyid rab tu ltung bas rab tu ltung bar gyur pa yin no/ /bsam gtan byed pa na bar gcod par byed pa'i chos drug pa 'di ni 'dir</text></item>
<item><p>195a3</p><section>mdo sde</section><text>dge sbyong gis mi bya'o/ /gzhan yang dge sbyong dang dge sbyong du dam bcas pa rnams kyis chos bdun pa mi bya'o/ /'di dag gang zhe na/ 'di lta ste/ 'jig rten pa gzhan rnams kyi rnyed bkur dang du len pa'o/ /</text></item>
<item><p>195a4</p><section>mdo sde</section><text>'di ni brnab sems dang / gnod sems mang bar gyur pa bsam gtan bsgom pa rnams thams cad dang bral bar gyur pa stan 'ba' zhig med par byed pa/ dge slong gi rtags tsam gyis dge 'dun gyi mal stan dang /</text></item>
<item><p>195a5</p><section>mdo sde</section><text>nad kyi rkyen sman dang / yo byad rnams la longs spyad pa/ khyim gyi las rnams kyi 'jigs pas 'jigs par gyur pa/ le lo can zas 'ba' zhig la mngon par dga' ba gzhan rnams kyi dga' ba lta ba la ched cher</text></item>
<item><p>195a6</p><section>mdo sde</section><text>byed pa/ yul la ched cher byed par gyur pa'i dge slong la de srid cig na 'byung bar 'gyur ba ni 'chi bdag 'ong bar 'gyur te/ bsam gtan bsgom par bya ba las de ltar dge slong 'chi bar ni tshul khrims las yongs su nyams</text></item>
<item><p>195a7</p><section>mdo sde</section><text>pa bzhin du lus rnam par 'jig pa'i 'chi ba yang khyad par ma yin no/ /tshul khrims 'chal pa des ni dge ba'i chos rnams thams cad yongs su btang bar gyur nas stan 'ba' zhig nyed par byed pa/ dge slong gi rtags</text></item>
<item><p>195a8</p><section>mdo sde</section><text>'ba' zhig 'dzin par gyur pa/ sdom pa dang rnam par bral bar gyur pa yin no/ /sdom pa bya ba yang yid kyis legs par sdom pa'o/ /de yang 'dis bya bar mi nus so/ /de la sdom pa ni rnam pa bdun no/ /</text></item>
<item><p>195b1</p><section>mdo sde</section><text>'di lta ste/ ga sdom par gyur pa ste/ dge slong dus gcig tu bdag gis dge slong gzhan dang ngam/ khyim pa dang yang rung ste/ lhan cig tu gleng brjod par mi bya'o/ /bud med kyi skye ba rnams dang rnam pa thams cad du dge</text></item>
<item><p>195b2</p><section>mdo sde</section><text>slong gis mngon par brjod pas mngon par brjod pa spang bar bya'o/ /bsod snyoms pa rnams kyis kyang gzhan sbyin par byed pa rnams dang bral bar gyur nas yang de dag la ma 'am sring mo zhes bya ste/ rang gi rkang rtse gnyis la mig</text></item>
<item><p>195b3</p><section>mdo sde</section><text>phab ste'o/ /de'i bde ba 'am cha byad du gtogs pa rnams sam/ rgyan rnams kyang rung ste/ dge slong gis bud med de dag rnams la lta bar yang mi bya'o/ /de nas de'i dus na bcom ldan 'das 'od srung des tshigs su bcad pa gsungs pa ji</text></item>
<item><p>195b4</p><section>mdo sde</section><text>ltar/ rlung gis spar la legs brten nas/ /dus ring zhig nas me yis sreg /bud med lta bas kun bslang ba'i/ /me 'dis myur bar sreg par byed/ /de'i phyir 'dod chags kyi me bsreg par 'gyur ba'i skyon gyis 'jigs</text></item>
<item><p>195b5</p><section>mdo sde</section><text>pa rnams kyis 'jigs pa'i dge slong gis bud med kyi skye bo rnams dang mngon par ma smra zhig 'di ni sdom pa gcig yin no/ /gzhan yang sdom pa gnyis par gyur pa ni 'di lta ste/ sdig pa'i grogs po dang 'grogs pa'o/ /</text></item>
<item><p>195b6</p><section>mdo sde</section><text>gnas gcig tu dus ring ba dang ldan par mngon par dga' bar bya ba ma yin pa rnyed pa dang bkur sti phal che bar gyur pa rnams spang bar bya ba dang / nad pa rnams yongs su mi gtong ba dang / bu dang bu mo rnams blta ba dang / gang na</text></item>
<item><p>195b7</p><section>mdo sde</section><text>shin tu yang rtsis che bar byed pa'i sa de spang ba dang / 'dre bar 'gyur ba'i 'jigs pa'i don du tshul khrims 'chal pa rnams dang lhan cig gnas par sten pa dang phrad par byed pa yang rab tu dgag par bya ba yin no/ /de sdom pa</text></item>
<item><p>195b8</p><section>mdo sde</section><text>rnam pa bdun po rnams spangs nas gcig tu zas la ched du byed par gyur pa pha rol gzhan rnams kyi rnyed pa dang bkur sti mthong bar gyur nas sam/ de thos nas kyang mchog tu yid mi bde ba skye bar 'gyur ro/ /de'i thabs</text></item>
<item><p>196a1</p><section>mdo sde</section><text>rnams kyang sems par byed de/ gang zhig 'di'i rnyed pa dang bkur stir gyur pa de dag rnams ngas thabs gang zhig byas pas nga de dag rnams kyi skal ba can du 'gyur na zhes de ltar sems kyis sems par byed cing</text></item>
<item><p>196a2</p><section>mdo sde</section><text>rnam par rtog par byed pas de'i sems kun nas rnyog pa can du 'gyur ro/ /rtsom pa de dag gis brnab sems mang ba rnam par rgyu bar 'gyur ro/ /dge sbyong ngan pa de'i thos pa thams cad kyang ngan pas nyin mo</text></item>
<item><p>196a3</p><section>mdo sde</section><text>bde bar gnas pa ma yin zhing mtshan mo yang ma yin no/ /dge slong tshul khrims dang ldan par yang sbyin pa po dang sbyin bdag rnams kyi khyim du song nas tshul 'chos pa'i cha byad 'dzin par 'gyur te/ dal bus smra bar byed/</text></item>
<item><p>196a4</p><section>mdo sde</section><text>khad kyis 'gro bar byed/ nang na ma zhi bar yang phyi rol zhi bar rang nyid kyis rab tu ston no/ /gos su tshem ber gyon par byed/ /lhan cig skyes pa'i tshul khrims kyis yongs su khyab par gyur/ dung gi sgra dang mtshungs</text></item>
<item><p>196a5</p><section>mdo sde</section><text>par spyod pa'i sdig pa'i chos can de dag dang lhan cig tu de khyim dag tu song nas bdag nyid kyi tshul khrims rab tu ston no/ /ji lta ji ltar kun du 'gro bar byed pas de la sbyin pa po dang / sbyin bdag rnams kyis kye ma dge</text></item>
<item><p>196a6</p><section>mdo sde</section><text>slong 'di ni mchog tu tshul khrims dang ldan pa zhes bya ba de ltar bdag nyid rab tu gnas par byed pas spyod pa de dag dang / de'i rjes su spyod pa rnams dang / lhan cig tu yang dang yang du khyim de nyid du legs par 'gro'o/ /gal</text></item>
<item><p>196a7</p><section>mdo sde</section><text>te gang zhig nas phyin nas dam pa'i chos kyi tshig thos par gyur na sbyin bdag dang sbyin pa po de dag rnams kyi 'khor g.yog dang bcas pa la de 'chad do/ /ji lta ji ltar bdag gi 'di dag rnams kyis dge slong gang de'i rnyed</text></item>
<item><p>196a8</p><section>mdo sde</section><text>pa dang bkur sti de rnams bdag la 'gyur ro/ /sdig pa 'di dag gis de ni dge slong gi gzugs kyi rkun ma gzhan gyi rnyed pa dang bkur sti rjes su 'phrog pas khyim rnams su 'gro bar byed pa gzhan rnams la gnod</text></item>
<item><p>196b1</p><section>mdo sde</section><text>par byed pa la mngon par dga' ba de nyid kyi gang bar chad byed par mi 'gyur ba ni mig phye ba dang btsums pa tsam yang yod pa ma yin no/ /gal te med pas kyang thang cig ma yin pa dang / yud tsam du ma yin pa dang / mtshan mor ma yin pa</text></item>
<item><p>196b2</p><section>mdo sde</section><text>dang / nyin mo ma yin pa yang tshul khrims 'chal pa gang yin pa'i bsam gtan bsgom pa spangs pa'i dge slong ngan pa de dag dmyal bar yang ma yin pa 'am/ yi dgas su mi skye ba 'am/ dud 'gro'i skye gnas rnams su mi</text></item>
<item><p>196b3</p><section>mdo sde</section><text>'gro bar 'gyur ba ni ma yin no/ /gzhan yang dge slong 'di lhan cig pa'i skye ba'i skye bo kun dang bcas nas kyang sngon dge slong tshul khrims dang ldan pa gzhan des nye bar phyin pa'i khyim der 'khor rnams la rjod par byed pa</text></item>
<item><p>196b4</p><section>mdo sde</section><text>'am/ yang na des 'di'i tshul khrims sun 'don par byed do/ /yang na des 'di spyo ba ste/ de ltar yang 'dis dge slong gang khyed cag gi khyim 'dir zhugs par gyur pa de ni tshul khrims 'chal par gyur pa/ le lo can</text></item>
<item><p>196b5</p><section>mdo sde</section><text>shin tu dman par gyur pa/ bya bzhin du rmongs pa blo gros dman par gyur pa'o zhes de ltar shin du spyod par byed pa la mngon par dga' bar gyur cing rtag tu brtson pa dang ldan pa rnams rnam pa de lta bur gyur pa'i</text></item>
<item><p>196b6</p><section>mdo sde</section><text>chos kyi spyod yul can rnams la ji ltar na bsam gtan bsgom pa la 'jug par 'gyur ba de ni gsog tu gyur pa/ gsob/ snying po med pa yin pa gang gi phyir de'i lus zhig nas shi ba'i 'og tu ngan song ngan 'gro log par ltung ba</text></item>
<item><p>196b7</p><section>mdo sde</section><text>dmyal ba rnams su skye bar 'gyur ro/ /de nas de'i tshe bcom ldan 'das 'od srung des tshigs su bcad pa gsungs pa ji ltar/ skyes bu yang dag min brjod pa/ /sems can thams cad nyer 'joms po/ /mun pa'i</text></item>
<item><p>196b8</p><section>mdo sde</section><text>tshogs dang 'dra ba ste/ /gson dag tu yang shi dang mtshungs/ /ji ltar ltung min lce la ni/ /ngag gis mtshon ni byed pa po/ /gang zhig brdzun du smra byed pas/ /yang dag yon tan 'jig byed po/ /kha ni gcan zan nye ba dang / /kha ni gri la nye ba yin/ /</text></item>
<item><p>197a1</p><section>mdo sde</section><text>gang zhig brdzun du smra byed pa/ /kha nas me ni rab tu 'bar/ /ngag dug 'dir ni dug tu brjod/ /zhing dang 'gro ba dug ma yin/ /ngag dug gis bcom sems can rnams/ /dmyal ba'i mchog tu 'gro ba yin/ /rang gi kha</text></item>
<item><p>197a2</p><section>mdo sde</section><text>nas rnag ltung ba/ /lce yi las kyis dbyug pa yin/ /gang zhig rdzun du smra byed pa/ /phyi sa dang ni yang na med/ /de dag legs sdebs zhags pa yis/ /dmyal ba'i pho nya'i mchog yin no/ /chos kyi zam pa gcod pa la 'ang / /brdzun</text></item>
<item><p>197a3</p><section>mdo sde</section><text>gyi tshig ni rab tu 'jug /de la ma med pha yang med/ /sangs rgyas rnams dang sdom pa 'ang med/ /sdig pa'i las kyis gang lhung nas/ /brdzun du smra ba'i tshig brjod pa/ /skabs min bar ni yang mor 'gro/ /dam pa yang ni yongs su</text></item>
<item><p>197a4</p><section>mdo sde</section><text>spong / /gang dag brdzun gyi tshig smra ba/ /lha rnams kyis kyang spong ba yin/ /ngag rnams yongs su 'dzin med dang / /myur bar yang ni khro ba dang / /mi brtan pa dang skal ba chung / /sdug bsngal mtha' ni yas par gnas/ /sems can</text></item>
<item><p>197a5</p><section>mdo sde</section><text>thams cad nyer 'joms pa'i/ /gzhan gyi bde la su zhes sdang / /gzhan gyi sdug bsngal skabs tshol ba'i/ /skyes bu dmyal bar 'gro ba yin/ /de ltar bcom ldan 'das 'od srung 'dis bsam gtan sgom pa na bar chad byed</text></item>
<item><p>197a6</p><section>mdo sde</section><text>par 'gyur ba'i chos bdun pa bstan no/ /gang gi tshe sdig pa can gyi skyes bu de gzhan tshul khrims dang ldan pa de'i rnyed pa dang bkur sti rnams dang du blang ba'i don du nye bar 'joms par byad par gyur pa de'i tshe lha dag gis yongs su spong ngo / /</text></item>
<item><p>197a7</p><section>mdo sde</section><text>gang zhig gzhan gyi yang dag pa'i yon tan rnams chud gzan nas yang dag pa ma yin skyon gyi tshig rnams bdag nyid kyi phyir rjod par byed pa de dag rnams kyi kha nas ni spu gri nges par 'byung ba yin no/ /rnyed pa dang bkur sti rnams</text></item>
<item><p>197a8</p><section>mdo sde</section><text>bdag rang la 'ong bar byed pa'i rgyus de de ltar sems par byed pa'i dge sbyong ngan pa dge sbyong du khas 'ches pa gang brdzun smra ba'i bsam pa de yin no/ /de ni sdig pa can gyi spyod pa yin par gyur kyang sdig pa'i spyod pa yin par ma go zhing</text></item>
<item><p>197b1</p><section>mdo sde</section><text>chos ma mthong bar sbyin pa po dang sbyin bdag rnams kyi khyim du myur bar 'gro'o/ /de'i phyir na dge slong rnams kyis chos bdun po 'di spang bar bya'o/ /'di lta ste/ gzhan gyi rnyed pa dang bkur sti dang du len pa'o/ /gzhan yang dge slong</text></item>
<item><p>197b2</p><section>mdo sde</section><text>rnams bsam gtan bsgom par gyur pa na bar du gcod par byed pa'i chos brgyad pa yod de/ 'di dag kyang gang zhe na/ 'di lta ste/ gser 'gyur gyi sha za zhes bya ba'o/ /'di na dge slong dag gis skra dang kha spu rnams bregs nas gos ngur</text></item>
<item><p>197b3</p><section>mdo sde</section><text>smrig dgos te/ yang dag pa kho na'i dad pas kyang khyim nas khyim med par rab tu byung bar gyur pa ni 'khor ba'i 'jigs pa rnams kyis 'jigs par gyur pa'i phyir yin la/ de la 'khor ba rnams na ni sdug bsngal mang bar gyur pa las mdor</text></item>
<item><p>197b4</p><section>mdo sde</section><text>bsdu na sdug bsngal gnyis yin te/ phung po khams dang skye mched la rten pa'i khams gsum pa yin no/ /rgyas par bya na ni 'gro ba lnga po rnams su yin no/ /gzhan yang rgyas par bya na ni dmyal ba brgyad po rnams dang / yi dgas</text></item>
<item><p>197b5</p><section>mdo sde</section><text>rnams dang / dud 'gro'i 'gro ba rnams dang / 'dod pa na spyod pa'i lha'i ris drug po rnams dang ste/ 'dod pa'i khams pa rnams la yang de ltar rnam pa du mar bsran par mi nus pa'i rab tu dbye ba yod do/ /gzugs kyi</text></item>
<item><p>197b6</p><section>mdo sde</section><text>khams rnams kyang sdug bsngal ba yin te/ 'chi 'pho ba'i dus na yid sdug bsngal bar 'gyur ro/ /'chi 'pho bar 'gyur ba'i dus kyi tshe na ting nge 'dzin rnam par 'khrug par 'gyur ba'i phyir na gzugs med pa'i khams pa</text></item>
<item><p>197b7</p><section>mdo sde</section><text>rnams kyang yin no/ /de lta bu'i yid kyis rnam pa mang por dang rnam par rtog pa du mar yang bsran par mi nus pa'i sdug bsngal kun nas mthong bas ngal bar gyur nas rigs kyi bu dag skra dang kha spu bregs nas yang dag pa'i</text></item>
<item><p>197b8</p><section>mdo sde</section><text>dad pas khyim nas khyim med par rab tu byung ngo / /de ltar gyur pa ni phyogs gcig gis 'jigs pa yin no/ /gzhan yang sdug bsngal rnams mthong bar gyur pas dge sbyong gi dngos por 'gyur ba rnams</text></item>
<item><p>198a1</p><section>mdo sde</section><text>gang dag ce na/ de bzhin du 'di lta ste/ lus kyang 'dod pa'i khams dang / gzugs kyi khams dang gnyis na yod pa yin la gang gi phyir gang na lus yod pa de ni tshor ba'o/ / de la kun nas slong ba po'i tshor ba ji ltar gzugs kyi</text></item>
<item><p>198a2</p><section>mdo sde</section><text>khams na yod na sdug bsngal ni gang gi tshe bsam gtan gyis dub par gyur pa na de'i tshe skyo bas ldang bar 'gyur te/ lus kyang nyon mongs par 'gyur ro/ /'chi 'pho ba'i dus na yang lus kyi 'od rnams yongs su nyams par 'gyur ro/ /</text></item>
<item><p>198a3</p><section>mdo sde</section><text>rlung dag gis kyang nang du kun nas reg par 'gyur ro/ /des reg par gyur pas kyang sngon med pa'i tshor ba rnams 'di'i lus la skye bar 'gyur te/ mig gi 'dus te reg pa'i rkyen kyis tshor ba ni ma gtogs te/ bde ba lung du bstan pa de</text></item>
<item><p>198a4</p><section>mdo sde</section><text>bzhin du sgrub par byed pa yin no/ /tshor ba gzugs las kun 'byung ba yin par rigs kyi bu des thos par gyur nas 'khor ba 'di mtha' dag sdug bsngal gyi rang bzhin du gyur pa'i khams dang / skye mched dang / phung po dang kun tu</text></item>
<item><p>198a5</p><section>mdo sde</section><text>ldan pa'i sdug bsngal mang po rnams kyi rtag par zil gyis mnan par gyur pa'i 'khor ba'i sdug bsngal rnams kun tu mthong nas rab tu 'byung ngo / /rab tu byung ba de la gal te shed na skyes bu dam pa rnams dang 'grogs par</text></item>
<item><p>198a6</p><section>mdo sde</section><text>byed do/ /gal te na dam pa ma yin pa dang ste/ de dang 'grogs pas kyang de'i rang bzhin du gyur nas khams rnams bskyed pa la brtson par 'gyur ro/ /khams gzhan gang dag gi 'jigs pa rnams thos nas des rab tu byung ba la</text></item>
<item><p>198a7</p><section>mdo sde</section><text>khams gzhan rnams 'byung ba thos par gyur nas te/ de yang gser gyi khams rnams dang dag pa'i dngul gyi khams rnams sam/ de yang rin po che'i khams rnams kun tu rko bar gyur pa de dag rnams des de ltar thos nas 'dod pa che</text></item>
<item><p>198a8</p><section>mdo sde</section><text>bar gyur cing 'dod pa'i mes sreg par byed do/ /de bsreg par gyur pas sdig pa'i grogs po de dang lhan cig tu ri rnams nas ri rnams dang / ri bor rtse mo nas rtse mo dang / ring ba rnams nas ring bar 'gro'o/ /'dod pa'i me dag</text></item>
<item><p>198b1</p><section>mdo sde</section><text>gis de bsregs par gyur pas nyin mo bde ba rnyed par mi 'gyur la mtshan mor yang ma yin no/ /de'i sems brgya la zhig na 'di ltar 'gyur te/ khams 'di dag rnams ni dpyad par mi bya'o zhes so/ /gang dag gi don du rab tu byung</text></item>
<item><p>198b2</p><section>mdo sde</section><text>ba'i khams de dag rnams ni bor bar gyur nas kyang khams gzhan dag rnams dpyod par byed do/ /'di lta ste/ lus kyi khams rnams la sems par byed de sngon bzhin no/ /de ni 'di ltar sems legs par ma bsdams pa</text></item>
<item><p>198b3</p><section>mdo sde</section><text>dang / rnam par g.yeng ba'i sems su gyur pas bsam gtan sgom par byed pa las yongs su nyams par 'gyur ro/ /dge ba'i chos rnams las kyang yongs su nyams par 'gyur ro/ /de ni dge sbyong ma yin no/ /khyim pa yang</text></item>
<item><p>198b4</p><section>mdo sde</section><text>ma yin te/ mya ngan las 'das pa thob par bya ba las rab tu byung ba de sha za'i 'dod pas khrid par gyur cing 'dod pa'i zhags pas bcings nas 'dod pas dmyal bar 'gro'o/ /de nas de'i dus na bcom ldan 'das kyis tshigs su</text></item>
<item><p>198b5</p><section>mdo sde</section><text>bcad pa gsungs pa ji ltar/ khams rnams 'byung gnas 'di thams cad/ /lus yin pa ni spong bar byed/ /lus kyi khams kyi tshogs ni 'di/ /de bsgral ba las thar ba yin/ /lus kyi khams rnams spang byas nas/ /</text></item>
<item><p>198b6</p><section>mdo sde</section><text>khams gzhan la ni dga' byed pa/ /khams la sems can de rmongs nas/ /shin tu sdug bsngal las 'grol min/ /dbyig gi khams ni de bzhin du/ /sdug bsngal 'joms par 'jug pa yin/ /lus khams de nyid ji bzhin shes/ /</text></item>
<item><p>198b7</p><section>mdo sde</section><text>sdug bsngal las ni rab tu 'grol/ /sdug bsngal sdug bsngal 'byung ba kun/ /sdug bsngal las ni yongs su 'grol/ /rdzas la rgyal po chom rkun chu/ /me 'jigs thams cad kyis nyer 'tshe/ /de phyir don min ldan rtag tu/ /</text></item>
<item><p>198b8</p><section>mdo sde</section><text>ring du de ni yongs su spongs/ /bde las mi bzad kun sten pa/ /skyes bu sdug bsngal ldan par brjod/ /lus khams de nyid shes pa ni/ /khams kyi mtshan nyid de nyid shes/ /bsam gtan sgom dang legs ldan pa/ /nyon</text></item>
<item><p>199a1</p><section>mdo sde</section><text>mongs ri bos sreg par byed/ /de phyir lus skyes pa yi khams/ /mkhas pa yis ni so sor rtogs/ /de dag rang mtshan shes nas ni/ /lus can rnams ni grol bar 'gyur/ /de kho na bzhin du khams de dag rnams rab tu</text></item>
<item><p>199a2</p><section>mdo sde</section><text>brtson pas rig par bya ste/ mkhas pa rnams kyis dbyig dang / dngul dang / rin po che'i khams rnams 'byung ba'i don du dga' bar ni mi bya ste/ gang gi rtsa ba las sdug bsngal thams cad 'byung bar 'gyur ba'i phyir ro/ /rab tu</text></item>
<item><p>199a3</p><section>mdo sde</section><text>byung ba brtson pa med pa rnams la yin na ni khyim pa rnams la lta ci smos/ de'i phyir na de la rab tu 'brel bar gyur pa las 'jigs pa thams cad byed par 'gyur ro/ /ji ltar don ma yin pa'i bya ba rnams byed par 'gyur ba yin no/ /</text></item>
<item><p>199a4</p><section>mdo sde</section><text>ji ltar tha mal pa'i don 'dis ni bde ba thams cad rab tu 'byung bar 'gyur ba rnams kyang don med par byed pa yin na gser 'gyur gyi nor rjes su tshol bar byed pa rnams la lta smos kyang ci dgos/ 'di la chags par gyur pa gang</text></item>
<item><p>199a5</p><section>mdo sde</section><text>yin pa rnams ni bsam gtan dang 'don pa rtse gcig pa dag la rab tu brtson par mi byed do/ /de lus zhig par gyur nas ngan song log par ltung ba dmyal ba rnams su skye bar 'gyur ro/ /de'i phyir rab tu byung ba rnams kyis bsam</text></item>
<item><p>199a6</p><section>mdo sde</section><text>gtan bsgom par bya'i nor bsgrub par mi bya'o/ /de'i tshe rgya chen po'i sred pa 'phel bar 'gyur ba'i phyir ro/ /de'i phyir nor la chog shes par gyis dang / nor rnams kyi mchog yin gyis sems can rnams ni rdzas kyi nor rnams</text></item>
<item><p>199a7</p><section>mdo sde</section><text>kyis don med par 'gyur ba yin no/ /bsam gtan sgom pa na bar du gcod par byed pa'i chos brgyad pa gzhan 'di ni dge sbyong gis yongs su spang bar bya'o/ /gzhan yang bsam gtan la bsam gtan du byed pa na bar du gcod</text></item>
<item><p>199a8</p><section>mdo sde</section><text>pa'i chos dgu pa yongs su spang bar bya'o/ /'di gang zhe na/ 'di lta ste/ dge sbyong gis rgyal po'i zhabs 'bring ni gnas skabs thams cad du mi bya'o/ /de ci'i phyir zhe na rgyal po la sten par gyur na yul ljongs pa rnams thams</text></item>
<item><p>199b1</p><section>mdo sde</section><text>cad kyis mchod par mi 'gyur ro/ /rgyal po la rten pa dang yang dag par ldan pa'i dge sbyong ngan pas nags kyi rigs rnams sam/ grong khyer ram/ grong ngam/ tshong 'dus sam/ gzhan yang rnam pa de lta bu rnams des gal te des don</text></item>
<item><p>199b2</p><section>mdo sde</section><text>du gnyer bar byed pa yin na gzhan ci zhig tshol bar mi byed/ de ltar na yang dge slong 'dod pa che bar mi 'gyur ram/ gal te tshol bar mi byed na yang spyad pa rnams don med par nyon mongs par 'gyur ro/ /bsam gtan la bsam gtan</text></item>
<item><p>199b3</p><section>mdo sde</section><text>du byed pa las kyang yongs su nyams par 'gyur ro/ /de'i thar pa'i/ lam la yang dag par gnas pa las 'ching ba'i lam rnams la rjes su 'gro'o/ /de ltar na dge slong rnams kyis rgyal po la brten par mi bya'o/ /yang ji ltar brten par mi</text></item>
<item><p>199b4</p><section>mdo sde</section><text>bya zhe na/ de la rten par mi byed pa la rnams kyis kyang yang dag pa ma yin pa'i 'du 'dzi rnams yongs su spang bar bya'o/ /'du 'dzi rnams yongs su spang ba yang gang dag tu bya zhe na/ 'di lta ste/ sdig pa'i grogs po dang / kun nas nyon</text></item>
<item><p>199b5</p><section>mdo sde</section><text>mongs pa'i yul lnga po sgra dang / reg bya dang / ro dang / dri dang / gzugs rnams la tshul bzhin ma yin par yid la byed pa dang / gnyid dang / rmugs pa dang / mtha' 'khob kyi grong du gnas pa bsten par mi bya'o/ /le lo can dang lhan cig</text></item>
<item><p>199b6</p><section>mdo sde</section><text>gnas par mi bya'o/ /tshul 'chos can rnams dang 'grogs par mi bya'o/ /stan bzang po can dang ldan cig gnas par mi bya'o/ /tshong pa dang lhan cig 'dri rmed kyang mi bya'o/ /gzhan sdug bsngal bar byas pas 'tsho ba rnams</text></item>
<item><p>199b7</p><section>mdo sde</section><text>dang ma yin/ rang bzhin gyis dri ma can dang ma yin/ lta ba log pa dang ma yin/ rko trog can dang ma yin/ nga rgyal can dang ma yin/ khengs pa dang ma yin/ lhung bar gyur nas langs pa dang ma yin/ rgyan pos 'tsho ba dang ma yin/ chang</text></item>
<item><p>199b8</p><section>mdo sde</section><text>'tshong ba dang ma yin/ 'thab krol can dang ma yin/ bud med la dad che ba dang ma yin/ nyo tshong gis nye bar 'tsho ba dang ma yin/ dud pa'i mig can dang ma yin/ skyes bu nyul ma dang ma yin/ bya ba dang ma yin/ spros pa can rnams</text></item>
<item><p>200a1</p><section>mdo sde</section><text>dang ma yin/ mu stegs can zhugs pa dang ma yin/ skye bo thams cad dang zhe 'gras pa rnams dang ma yin te/ lhan cig tu 'grogs pa dang / ngag brjod pa 'am/ lam du 'grogs pa yang dge slong gis mi bya'o/ /de ci'i phyir zhe</text></item>
<item><p>200a2</p><section>mdo sde</section><text>na/ rnam par dag pa'i skyes bu la yang gang gi phyir gzhan gyi skyon rnams srid par 'gyur bar skye bo mang po dogs te/ ji ltar chung du na 'di yang de lta bu'i rang bzhin can rnams dang sten pa 'am/ 'grogs par byed do zhes de gzhan gyi skyon des</text></item>
<item><p>200a3</p><section>mdo sde</section><text>nye bar gos par 'gyur ro/ /de'i phyir de nyid kyis de dag rnams mi bya'o/ /rgyal po sten pa des kyang ci zhig bya/ rnam pa thams cad du gshe bar bya ba yin no/ /de nas dus de'i tshe bcom ldan 'das 'od srung des tshigs su bcad pa gsungs</text></item>
<item><p>200a4</p><section>mdo sde</section><text>pa ji ltar/ dge slong nags na gnas rnams la/ /rgyal po sten pas gshe ba yin/ /ngur smrig ci yin gsod gsal ci/ /mi gtsang bas 'tshe spangs bar gyis/ /lha dang lha mos yang sten gang / /dge slong zhabs 'bring 'os ma</text></item>
<item><p>200a5</p><section>mdo sde</section><text>yin/ /dad pa ro dang 'grogs min te/ /mi gtsang sten la 'phya bar 'gyur/ /nga yi med dang snying po med/ /spro ba'ang med pa'i lus can rnams/ /'khor ba'i 'jigs pa skrag pa yis/ /rgyal po sten pa mdzes ma yin/ /nags</text></item>
<item><p>200a6</p><section>mdo sde</section><text>dang dgon pa dur khrod dang / /rtswa yi ban bun sa phyogs ring / /gnas pa'i dge slong rab tu mdzes/ /rgyal po'i khyim sgo sten pa min/ /rgyal po sten pa ni de ltar thabs du mas smad pa yin la/ grogs tshangs pa mtshungs par</text></item>
<item><p>200a7</p><section>mdo sde</section><text>spyod pa rnams thams cad kyis kyang rnam par gshe'o/ /gal te na dge slong rnams kyis byed na ye shes kyi rgyal po la bsten par bya'o/ /de bsten pas ni shes pa mthar thug par 'gyur ba yin no/ /gang dag ye shes</text></item>
<item><p>200a8</p><section>mdo sde</section><text>sten par 'gyur ba 'dis ni bde legs kyi mchog thob par 'gyur ba yin no/ /de bsten pa ni thabs su 'gyur ba yang yin te/ 'di ltar brtson 'grus brtan par 'gyur ba dang / las gzhan mi byed pa nyid dang /</text></item>
<item><p>200b1</p><section>mdo sde</section><text>bla ma la sten par byed pa dang / chog shas par 'gyur ba dang / de la rab du rten pa dang / rtag tu sems 'dod pa la sred pa med pa dang / de las kyang de bla ma la 'dri ba la rab tu sten pa dang / 'dzin pa dang / legs par bgrang ba dang / snying las chung</text></item>
<item><p>200b2</p><section>mdo sde</section><text>ba dang / grogs tshangs pa mtshungs par spyod pa dang / sten par byed pa ste/ dge slong ye shes kyi rgyal po sten pa rnams kyi thabs de snyed cig tu 'gyur ro/ /de nas de'i tshe bcom ldan 'das 'od srungs kyis tshigs su bcad pa gsungs</text></item>
<item><p>200b3</p><section>mdo sde</section><text>pa ji ltar/ goms pa bla ma las legs nyan/ /de bzhin sdom pa rgya chen yin/ /ye shes rgyal po bsten pas ni/ /bran bzhin du ni tshul khrims sten/ /lha dang bcas pa'i 'jig rten gyi/ /rgyal gang bde legs ston pa po/ /</text></item>
<item><p>200b4</p><section>mdo sde</section><text>tha mal rgyal min shes bya ste/ /sred pa'i 'ching ba'i sdug bsngal can/ /gang la sdug bsngal mi dmigs pa/ /de ni 'dir ni rgyal po yin/ /gang yang sdug bsngal gyis g.yogs de/ /rgyal sgra ji ltar 'dir 'os yin/ /de ltar</text></item>
<item><p>200b5</p><section>mdo sde</section><text>ye shes kyi rgyal po dge slong gis bsten par bya'i tha mal pa ni ma yin no/ /kun tu sten par byed pa las bsam gtan sgom pa na yongs su nyams par 'gyur ro/ /de yongs su nyams par gyur pas slar yang dmyal ba dang /</text></item>
<item><p>200b6</p><section>mdo sde</section><text>yi dgas dang / dud 'gror skye bar 'gyur ro/ /gang la rgyal po de las gyur pa'i yul gyi skyon de dag sems can rnams la yin pa gang gi phyir dge slong gis gnas skabs thams cad du rgyal po la bsten par mi bya'o/ /nags</text></item>
<item><p>200b7</p><section>mdo sde</section><text>na gnas pa 'di dag rnams la rnam par gshe ba'i phyir ro/ /de'i phyir chos dgu pa 'di rnam par smad par bya ba bsam gtan sems pa na bar chad byed pa yin no/ /gzhan yang chos bcu pa rnam par smad pa bsam gtan sgom</text></item>
<item><p>200b8</p><section>mdo sde</section><text>pa na bar du gcod par byed pa 'di yang gang zhe na/ 'di lta ste/ bde bar phe'u 'debs pa zhes bya ba ro rnams byed pa po yin no/ /gal te dus ring ba nas yul la 'gro bas rab tu rgyu ba spangs par gyur pa rnams ljongs rgyu bas</text></item>
<item><p>201a1</p><section>mdo sde</section><text>nye bar 'gro bar byed pa na dga' bar 'gyur ba'i nags sam/ gnas kyang kun tu btang nas yul dag tu rgyun mi 'chad par nye bar kun tu 'gro'o/ /de de dag rnams kun tu 'gro ba na bag med pa'i spyod pas sten par byed pas de khyim</text></item>
<item><p>201a2</p><section>mdo sde</section><text>nas khyim rnams su dang / grong nas grong dang / tshong 'dus nas tshong 'dus/ grong chung nas grong chung / grong khyer nas grong khyer rnams su kun tu 'gro bar byed de/ ji ltar yul ljongs rnams su tshogs pa 'du bar byed pa po rang gi skye bo</text></item>
<item><p>201a3</p><section>mdo sde</section><text>rnams lta ba la dga' bar gyur pa/ gtam rnams la dga' ba/ /de pha dang / gnyen dang / grogs bshes dang / rang gi skye bo rnams kyis phe'u 'debs so/ /de ro la sred par gyur pas gang dag rnams la gang dang ci yang rung ste/ ro la sred</text></item>
<item><p>201a4</p><section>mdo sde</section><text>par gyur pas za bar byed do/ /nags kyi bde ba rnams des brjed par gyur cing bsam gtan bsgom pa dang yang rnam par bral bar gyur nas bag med pa po bag med par gyur pas/ zas la rnam par rgyu bar byed pa la co 'dri bar gyur nas lha rnams</text></item>
<item><p>201a5</p><section>mdo sde</section><text>kyis sten par mi byed do/ /gson pa'i zhing sa rnams zad par 'gyur yang bde bar phe'u 'debs par byed pa de dag rnams la zhen par gyur pa gang gi tshe yang dge slong de ma bsdams par rgyu bas spyod pa yin no/ /dge slong de yang mig gi</text></item>
<item><p>201a6</p><section>mdo sde</section><text>gzugs rnams mngon par mthong bar gyur nas chags par 'gyur zhing 'dun pa skyed par yang byed do/ /gnod sems skyed par byed do/ /de nyid la phyir zhing nyid kyang chags par 'gyur ro/ /de rgyun tu ljongs rgyu bar byed pas rgyu bar gyur</text></item>
<item><p>201a7</p><section>mdo sde</section><text>pa na rang gi don las yongs su nyams par 'gyur ro/ /bsam gtan bsgom pa las yongs su nyams par 'gyur ro/ /yongs su nyams pa de mchog tu ro la zhen par 'gyur ro/ /gzhan gyi khyim rnams su yang lan cig ma yin</text></item>
<item><p>201a8</p><section>mdo sde</section><text>phogs cig ma yin par nye bar 'gro bar byed do/ /de'i mig gis gzugs rnams mngon par mthong bar gyur nas 'dun pa skyed par byed do/ /gnod sems skyed par byed do/ /de kho na bzhin du rna bas sgra rnams thos par gyur</text></item>
<item><p>201b1</p><section>mdo sde</section><text>pa na 'dun pa skyed par 'gyur/ gnod sems skyed par 'gyur ro/ /de bzhin du snas dri rnams mnams par gyur pa na 'dun pa skyed par 'gyur/ gnod sems skyed par 'gyur ro/ /de ni yul rnams thams cad la rab tu 'jug par gyur pas</text></item>
<item><p>201b2</p><section>mdo sde</section><text>'ching ba thams cad kyis bcings pa/ zhags pa'i 'ching ba thams cad kyis bcings par gyur pa de 'dod pa thams cad kyi rjes su 'brang bas khyim par 'gyur gyi rab tu byung ba ni ma yin no/ /de lus zhig par gyur nas shi ba'i 'og tu ngan song ngan</text></item>
<item><p>201b3</p><section>mdo sde</section><text>'gro lag par ltung ba dmyal ba rnams su skye bar 'gyur te/ bde bar phe'u 'debs par gyur pa'i skyon dang pos so/ /de'i phyir skyon 'di mngon mthong bar byas la dge slong gis lan cig ma yin zhing 'or cig ma yin par ljongs rgyu bar mi</text></item>
<item><p>201b4</p><section>mdo sde</section><text>bya'o/ /des yul ljongs rnams chud gzon par 'gyur ro/ /gal te yang rgyu na de 'dod pa'i yon tan lnga la rgyu'o/ /'di lta ste/ nad kyi rkyen sman dang / yo byad rnams dang / de bzhin du bla ma'i don du ljongs yul rgyu bas rgyu bar bya'o/ /</text></item>
<item><p>201b5</p><section>mdo sde</section><text>de bzhin du gal te mchod rten gyir ram/ dge slong rnams kyis gos hrul bar gyur pa de'i 'og tu yang yul ljongs su rgyu bar bya la rag go/ /de bzhin du dge 'dun gyi dbang du byas nas ljongs rgyu ba rnams kyis rgyu bar bya ste/ gang dag gis</text></item>
<item><p>201b6</p><section>mdo sde</section><text>dge 'dun la phan par 'gyur ba rnams so/ /de bzhin du gal te rgyu bar gzhan dag gi yul 'khor rnams 'joms par byed pa 'am/ ljongs bcom par gyur pa na rgyal po'i drung du ljongs rgyu bas 'gro bar bya'o/ /de lta bu rnams ni</text></item>
<item><p>201b7</p><section>mdo sde</section><text>'bras bu dang bcas par 'gyur gyi gzhan du gal te rgyal po gyur na de don med par rgyu bar byed pa yin no/ /bsam gtan sgom pa dang bral bar gyur nas rgyu'o/ /de rgyu bar gyur pas nad dang / rga ba dang / 'ching ba dang / mya ngan dang /</text></item>
<item><p>201b8</p><section>mdo sde</section><text>smre sngags 'don pa dang / sdug bsngal ba dang / yid mi bde ba rnams las yongs su mi 'grol lo/ /dge sbyong ngan pa dge sbyong du khas 'ches par gyur pa 'di'i rab tu byung ba ni don med pa yin no/ /de'i phyir gang dag sred</text></item>
<item><p>202a1</p><section>mdo sde</section><text>pa'i 'dun pa rnams zhi bar 'gyur bar rtsom par 'dod na de la des yid mnyam par bzhag par 'gyur zhing dbang po rnams rab tu dang bar gyur pas dkon mchog gsum po de la yid btang bar gyur na/ de dag gi rtsa ba las gyur</text></item>
<item><p>202a2</p><section>mdo sde</section><text>pa'i nyon mongs pa rnams bag la nyal dang bcas nas rtsa ba nas bcad nas 'don par bya'o/ /de nas de'i tshe bcom ldan 'das 'od srung des tshigs su bcad pa gsungs pa ji ltar/ bsam gtan sgom pa rnam par spangs/ /</text></item>
<item><p>202a3</p><section>mdo sde</section><text>zas 'ba' zhig gi blo dang ldan/ /dge slong 'di ni 'dir shes bya/ /sha za dang ni mtshungs pa'i yid/ /bsam gtan las ni sbyin bde min/ /zhes ni mkhas pas rab tu gsungs/ /bsam gtan bde ba las gzhan na/ /bde ba</text></item>
<item><p>202a4</p><section>mdo sde</section><text>nam yang yod ma yin/ /bsam gtan bde ba bla smed gang / /skye bo tha shal de spangs nas/ /byis pa ro la dga' byed pa/ /rmongs pa de ni rnam par bcom/ /yul la kun nas 'khyam pa yi/ /'di yid rtag tu de la song / /'jig rten</text></item>
<item><p>202a5</p><section>mdo sde</section><text>pha rol 'dren byed pa'i/ /mi dge'i chos ni 'phel bar byed/ /bsam gtan bsgom dang nges par bral/ /sbyin dang tshul khrims rnam spangs pa/ /rgod bag rtsub dang rmongs pa ni/ /gson pa na yang shi dang mtshungs/ /'jig rten 'dir</text></item>
<item><p>202a6</p><section>mdo sde</section><text>ni gson pa na 'ang / /chos gzhan la ni rjes su 'jug /chos spangs rtag tu rmongs pa ni/ /gson pa na yang shi dang mtshungs/ /mi yi lpags pas g.yogs pa yi/ /byis pa rnams ni phyugs yin no/ /gang gi ye shes</text></item>
<item><p>202a7</p><section>mdo sde</section><text>mar me yis/ /snying ni gsal bar ma byas pa'i/ /skyes bu 'di srid du yin te/ /gang zhig tshul khrims rjes 'jug pa'o/ /tshul khrims kyis dga' skyes pa kun/ /rang dang mtshungs par pha rol gnon/ /skyes bu</text></item>
<item><p>202a8</p><section>mdo sde</section><text>sbyin nyams 'dod ldan dang / /sdig las kyang ni dbang rgyal min/ /'di ni mi min shes bya ste/ /'di ni yi dgas lus dang ldan/ /shes dang tshul khrims rnam bral zhing / /sbyin pa rin chen rnam par spangs/ /</text></item>
<item><p>202b1</p><section>mdo sde</section><text>skyes bu gson pa nyid na yang / /shi ba yin par mngon par brjod/ /sbyin dang tshul khrims dka' bsam gtan/ /brtan dang dran pa ting 'dzin ldan/ /skyes bu'i skyes bur gyur pa ste/ /lha rnams kyis kyang phyag byed do/ /yon tan ldan pa</text></item>
<item><p>202b2</p><section>mdo sde</section><text>skyes bu yin/ /yon tan med pa phyugs dang mtshungs/ /yon tan yod med rnam pa shes/ /gang de lha yin zhes brjod do/ /de bzhin yon tan yon tan mi rnams shes/ /skyes bu thams cad du ni bde bar 'gyur/ /gang yang rtag</text></item>
<item><p>202b3</p><section>mdo sde</section><text>tu blo dang rnam bral ba/ /'dir ni sdug bsngal can du 'gyur ba yin/ /de'i phyir yon tan de dag rnams mnyan la dge slong gis brkam zhing chags par mi bya'o/ /de ltar bsam gtan bsgom pa na bar du gcod par byed pa'i chos bcu</text></item>
<item><p>202b4</p><section>mdo sde</section><text>po 'di rnams gal te de dge sbyong 'khor ba'i 'jigs pas 'jigs par gyur na yongs su spang bar bya'o/ /gzhan yang chos bcu gcig pas ni bsam gtan bsgom pa na bar du gcod par byed pa dang / dge slong rnams kyang shin tu sdug</text></item>
<item><p>202b5</p><section>mdo sde</section><text>bsngal bar 'gyur ba yin no/ /'di gang zhe na/ 'di lta ste/ 'dri bar mi byed pa'o/ /'dis 'dir blo dman pa rnams la bar du gcod par 'gyur ro/ /kha zum pa ma yin pa'i blo gros can du yang bdag nyid phyi rol tu ston par byed la</text></item>
<item><p>202b6</p><section>mdo sde</section><text>de bzhin du yang bdag ni bstan bcos thams cad 'dzin pa yin pa dang / nga ni rjod par byed pa nyid dang / don rnams kyis dang / nga dang mtshungs pa ni 'ga' yang yod pa ma yin no/ /nga ni ma lus par shes pa'i tshogs rnams kha ton</text></item>
<item><p>202b7</p><section>mdo sde</section><text>du byed pa yin no zhes don chen po brgya stong phrag du ma rnams kyis lhan cig tu 'grogs pa rnams dang nye bar gnas rnams la yang nges par ston par byed do/ /de bzhin du gzhan dag rnams la yang 'gro bar byed do/ /nges par rtogs</text></item>
<item><p>202b8</p><section>mdo sde</section><text>par 'gyur bar byed do/ /sems la rab tu gnas par byed de/ de ni shes pa'i mngon pa'i nga rgyal 'ba' zhig tu zad par gyur pa/ sems can rnams thams cad la rang gi yon tan rig par byed pa/ skye bo thams cad</text></item>
<item><p>203a1</p><section>mdo sde</section><text>kyis legs par go bar 'gyur ba de kho na bzhin du 'di shes pa thams cad las pha rol du son pa de dang bgrang bar mtshungs pa rnams 'ga' yang yod pa ma yin pa de ltar 'jig rten pa rnams la rjod par byed do/ /de yang</text></item>
<item><p>203a2</p><section>mdo sde</section><text>shin tu thos pa chung bar gyur pa/ nang rnams ni stong par gyur pa dang / gsog tu gyur pa/ gsob tu gyur pa/ snod stong pa rnams dang mtshungs shing 'dra bar gyur pa/ ston ka'i sprin dag dang 'dra ba/ bsam gtan la bsam gtan du byed</text></item>
<item><p>203a3</p><section>mdo sde</section><text>pa phyi rol tu byas pa/ mi thams cad kyis mchod pa de na gang gi tshe bsam gtan bsgom pa'i rang bzhin spangs pa yin no/ /brtson 'grus brtsams par gyur pa dmigs pa'i rang bzhin can thos pa rgya chen por gyur pa/ rig pa rab</text></item>
<item><p>203a4</p><section>mdo sde</section><text>tu rten pa shin tu sbyangs pa'i rgyan gyis brgyan pa/ /sangs rgyas kyi bstan pa la shin tu gces par 'dzin pa/ spro ba ldog pa med par gyur pa/ shes rab chen po'i dris rgyud bsgos par gyur pas dga' bar gnas pa'i dge sbyong</text></item>
<item><p>203a5</p><section>mdo sde</section><text>gzhan de dag rnams la yang nang stong par gyur pa gsog dang gsob tu gyur pa 'di snyam du sems te/ gal te bdag dge slong de dag dang smras par gyur na 'di dag gis ji lta bar nye bar bstan pas bdag zil kyis gnon par 'gyur ro/ /</text></item>
<item><p>203a6</p><section>mdo sde</section><text>gang yang sbyin pa po dang sbyin bdag de rnams kyis bdag la mchod par byed pa las de dag drung nas de dag rnams kyang 'byung bar mi 'gyur ro/ /bdag la dbang che bar byed par yang 'gyur ro/ /sbyin pa po dang sbyin bdag rnams ni bdag</text></item>
<item><p>203a7</p><section>mdo sde</section><text>nga rgyal gyis bzung bas rang nyid kyi shes rab kyis don rnams go bar mi 'gyur ro/ /gzhan gyis zil kyis mnan par 'gyur ba'i 'jigs pas 'dri bar mi byed do/ /gal te yin mod 'di dag rnams kha cig ni sangs rgyas bcom</text></item>
<item><p>203a8</p><section>mdo sde</section><text>ldan 'das rang nyid la thos pa yin pa 'am/ ma yin pa 'am zhes de ni de dag rnams kyis nang stong par gyur pa/ gzhan gyi zil gyis gnon pas 'jigs pa ste/ de rang nyid pham par 'gyur ba'i 'jigs pas skrag pa'i</text></item>
<item><p>203b1</p><section>mdo sde</section><text>phyir 'dri bar mi byed do/ /de de ltar log par smra bar byed pas bslab pa'i gzhi lnga las 'das par 'gyur te/ 'di lta ste/ brdzun du smra bar 'gyur ba ni de la shes nyen gyi rtogs pa yang yod pa ma yin la/ 'on kyang smra bar yang byed pa'i phyir na</text></item>
<item><p>203b2</p><section>mdo sde</section><text>bslab pa'i gzhi dang po las 'das so/ /yang bslab pa'i gzhi gzhan las 'das pa gang zhe na/ 'di lta ste/ ma byin par len pa'o/ /gang shes rab dang ldan pa zhes byas nas sbyin pa po dang sbyin bdag rnams kyis byed pa'i mchod par 'os pa</text></item>
<item><p>203b3</p><section>mdo sde</section><text>yang ma yin no/ /nye 'khor na nyan pa rnams las des len par byed pas ni blo dman pa de la bar du gcod par byed par 'gyur ro/ /ma byin par len pa 'dis ni bslab pa'i gzhi gzhan rnam par 'das pa'o/ /gzhan yang bslab pa'i</text></item>
<item><p>203b4</p><section>mdo sde</section><text>gzhi las 'das pa 'di gang zhe na/ 'di lta ste/ gang gi tshe dge slong rab tu byung bar gyur pa de'i tshe/ bslab pa'i gzhi yongs su bzung bar gyur pa rnams ji ltar tshul khrims la kun nas brten zhing tshul khrims rab tu gnas par bya ba dang</text></item>
<item><p>203b5</p><section>mdo sde</section><text>tshul khrims dmigs par byas nas ngas khyim gyi gnas yongs su gtang bar bya'o zhes byas pa'i yang dag pa'i tshul khrims gang yin pa rnams kyang des thos pa yod pa yang ma yin no/ /ngas thos pa yin no zhes</text></item>
<item><p>203b6</p><section>mdo sde</section><text>gzhan dag rnams la yang go bar byed do/ /'di ni bslab pa'i gzhi las shin tu 'das pa gzhan yin no/ /gzhan yang bslab pa'i gzhi las 'das par gyur pa ni 'di lta ste/ gzhan gyis dri ba dang / phyir zhing 'dri bas 'phags par</text></item>
<item><p>203b7</p><section>mdo sde</section><text>gyur pa'i zil kyis gnon par 'gyur ba'i 'jigs pas 'jigs nas ji srid du chos gzhan rnams rjod par byed do/ /chos 'di ni mchog tu sdug bsngal bar gyur pa dang / 'di ni shin tu sdig pa can no/ /gzhan yang bslab</text></item>
<item><p>203b8</p><section>mdo sde</section><text>pa'i gzhi las rnam par 'das par gyur pa mchog tu dka' blas tsha ba 'di gang zhe na/ 'di lta ste/ gang gi tshe dam pa'i chos mi shes par gyur pa des gzhan dag dam pa'i chos la dpyad par gyur pa rnams la rjod par byed pa</text></item>
<item><p>204a1</p><section>mdo sde</section><text>ni de'i don rnams zab pa yin pas yang dag pa ji lta ba bzhin du sangs rgyas kyi gsung gi tshig rnams khyod kyis thos pa ma yin no zhes des dge 'dun la brnyas par byed de/ nga kho nas 'di'i tshig rnams ji lta</text></item>
<item><p>204a2</p><section>mdo sde</section><text>ba bzhin du shes pa yin gyi/ btsun pa rnams kyis ni ma yin no zhes dge 'dun la skur ba 'debs par byed do/ /kha zhan par 'gyur ba'i 'jigs pas skrag nas chos kyang 'chad par byed do/ /ji ltar chos 'di ni dam pa'i</text></item>
<item><p>204a3</p><section>mdo sde</section><text>chos yin te/ dam pa'i chos kyi yon tan rnams 'jig par byed pa po brdzun mchog tu smra ba ni lus zhig nas ngan song log par ltung ba dmyal ba rnams su skye bar 'gyur ro/ /'dri bar mi byed pa las gzhan yang skyon mchog tu</text></item>
<item><p>204a4</p><section>mdo sde</section><text>che ba yod do/ /'dri bar mi byed pa 'di nyid la 'di ltar gal te ji ltar nga rgyal de kho na nyid kyis zil gyis gnon par 'gyur ba'i 'jigs pas 'jigs nas nags su 'jug par byed do/ /lam dam pa'i gdams</text></item>
<item><p>204a5</p><section>mdo sde</section><text>ngag ston par byed pa po rnams la ma dris par yang 'dir lam ji ltar 'byung bar 'gyur/ dmigs pa yang ji lta bur yid la bya ba yin/ rnam pa gang dag gis dmigs pa las nyams par 'gyur ba yin/</text></item>
<item><p>204a6</p><section>mdo sde</section><text>phyir yang yid 'jog par ni byed de/ /nga rgyal gyi skyon gyis de lta na yang gzhan rnams la mi 'dri'o/ /des de ltar lam rnyed par ma gyur pas yid shin tu skyo bar 'gyur ro/ /de slar yang dkyil mo dkrung las ldang bar</text></item>
<item><p>204a7</p><section>mdo sde</section><text>gyur nas 'di snyam du sems te/ ji ltar bdag gis khengs par byas pa de dag rnams ni don med do zhes skyo ba skye bar gyur nas 'di ni lam med do/ /bsam gtan med do/ /snyoms par 'jug pa med do zhes</text></item>
<item><p>204a8</p><section>mdo sde</section><text>de bsam gtan gyi 'bras bu dang / ting nge 'dzin gyi 'bras bu rnams la nga rgyal gyi skyon gyis dang zil kyis gnon pa'i 'jigs pas skrag pas skur pa 'debs par byed de yongs su ma dris pa'i phyir ro/ /log par</text></item>
<item><p>204b1</p><section>mdo sde</section><text>lta ba can de lus zhig par gyur nas shi ba'i 'og tu ngan song log par ltung ba dmyal ba rnams su skye bar 'gyur ro/ /de nas de'i tshe bcom ldan 'das 'od srung des tshigs su bcad pa gsungs pa ji ltar/ bdag nyid shes shing nga</text></item>
<item><p>204b2</p><section>mdo sde</section><text>rgyal bral/ /de bzhin bla ma la 'dri ba/ /dge slong shin tu brtsom ldan pa/ /mya ngan 'das pa rtogs pa yin/ /de ltar ji tsam thos gyur pa/ /de tsam zhig ni 'chad par byed/ /bdag nyid shes dang nga rgyal bral/ /de nyid rig pa'i dge slong</text></item>
<item><p>204b3</p><section>mdo sde</section><text>yin/ /nga rgyal shin tu nga rgyal bral/ /gang dag ye shes lam la mkhas/ /rang gzhan bdag nyid thabs shes pas/ /chog shes gang yin dge slong brjod/ /nga rgyal can dang khro ba'i yid/ /rko trog can dang blo chung ba/ /rnyed dang</text></item>
<item><p>204b4</p><section>mdo sde</section><text>bkur sti yid can la/ /ci phyir zhi ba 'byung bar 'gyur/ /'dri bar mi byed pa nyid kyi nga rgyal can khro ba'i yid du gyur pa bsam gtan sgom par mi byed pa rnams ni gzhan gyi zas za bar byed pa rnams bu lon du 'gyur ro/ /cha byad</text></item>
<item><p>204b5</p><section>mdo sde</section><text>'ba' zhig tsam 'dzin par gyur pa rnams kyis dge slong gi bdag nyid ci zhig 'thob par 'gyur nas lus zhig par gyur cing shi ba'i 'og tu nga rgyal gyi skyon dang 'dri bar mi byed pa'i phyir na ngan song log par ltung ba dmyal bar</text></item>
<item><p>204b6</p><section>mdo sde</section><text>skye bar 'gyur ro/ /de'i phyir na 'di ltar bslab par bya ste/ ji srid 'tsho'i bar du yongs su 'dri ba'i rang bzhin can gyi dge slong rnams ni bde ba dang yid bde bar 'gyur ro/ /lus zhig par gyur nas shi ba'i 'og tu yang bde 'gro</text></item>
<item><p>204b7</p><section>mdo sde</section><text>mtho ris lha rnams kyi nang du skye bar 'gyur ro/ /nga rgyal de bcom par gyur pa'i yon tan gyis de las phyi mar yang mya ngan las 'das pa 'byung bar 'gyur ro/ /gzhan yang chos bcu gnyis pa bsam gtan sgom pa na bar</text></item>
<item><p>204b8</p><section>mdo sde</section><text>du gcod par byed pa 'di yang gang zhe na/ 'di lta ste/ grogs po mang bar gyur pa zhes bya bas don ma yin pa thams cad byed par 'gyur ro/ /dge slong rnams nges par sreg pa 'ba' zhig la 'jug par byed pa yin no/ /</text></item>
<item><p>205a1</p><section>mdo sde</section><text>gang gi tshe grogs po mang po yod par gyur pa de'i tshe/ dge slong rnam par g.yeng ba mang bar 'gyur la bya ba mang bas rnam par g.yeng bar 'gyur ba'i blo la yang bsam gtan med cing bsam gtan du bya ba yang med par 'gyur ro/ /</text></item>
<item><p>205a2</p><section>mdo sde</section><text>khyim gyi gnas nas nges par byung bar gyur pa rnams kyi grogs po dang / dgra bo ma yin pa rab tu spangs pa rnams kyis re shig grogs po gcig nyid kyang bya ba ma yin na grogs po mang po rnams la lta smos kyang ci dgos</text></item>
<item><p>205a3</p><section>mdo sde</section><text>te/ gang gi tshe le lo can ming tsam gyi dge slong du gyur nas gzhan gyi khyim rnams su rjes su rgyu bar byed pa yin te/ de'i tshe na 'dis mthong ba tsam nyid kyis blo rnam par g.yeng bar 'gyur ro/ /mig gis gzugs rnams</text></item>
<item><p>205a4</p><section>mdo sde</section><text>mthong bar gyur pas gzhan du 'gyur ro/ /mig gi rnam par shes pa zhi bar mi 'gyur ro/ /dmigs pa la zhi bar mi 'gyur ro/ /yid la byed pa nye bar gnas pa ma yin no/ /mnyam par bzhag pa ma yin no/ /dus rnams thung</text></item>
<item><p>205a5</p><section>mdo sde</section><text>bar byed pa ma yin no/ /grogs po rnams la lta ba la ched che ba yin no/ /de bzhin du sgra rnams thos nas kyang mnyam par bzhag par mi 'gyur te/ mi dmigs par mi byed do/ /de yid la byed pa gzhan rnams la zhugs</text></item>
<item><p>205a6</p><section>mdo sde</section><text>pa na zhi bar mi 'gyur ro/ /ma zhi ba'i yid la byed pa rnams la dmigs pa ni zad cing ltung bar 'gyur la/ gang gi tshe grogs po de dag la lta bar byed pa des ni dmigs pa'i bar du gcod par byed par 'gyur ro/ /de'i phyir</text></item>
<item><p>205a7</p><section>mdo sde</section><text>dge sbyong gis grogs po gcig kyang mi bya na grogs po mang po ni dang por ma yin no/ /grogs po la 'chel bar gyur pa'i dge slong yul ljongs rnams nas yul ljongs su rgyu bar gyur pas nye bar 'gro bar byed pa na tshe'i 'du byed</text></item>
<item><p>205a8</p><section>mdo sde</section><text>rnams ni zad par 'gyur ba dang / dge phyogs yongs su nyams par 'gyur te/ dge ba'i phyogs nyams par gyur pa rnams kyis kyang 'gro ba'i mchog 'thob pa ma yin no/ /skad cig tsam yang bsam gtan dang</text></item>
<item><p>205b1</p><section>mdo sde</section><text>'dod pa rtse gcig pa gnyis yid la bya bar nus pa yang ma yin no/ /de'i phyir 'di ltar bslab par bya ste/ dge slong gis kun nas nyon mongs pa can gyi srid pa rnams 'phel bar byed pa po'i khyim pa'i grogs po mi bya'o/ /'di dang</text></item>
<item><p>205b2</p><section>mdo sde</section><text>pha rol tu mya ngan las 'das pa'i las la ston par byed pa dang / mya ngan las 'das pa'i lam nye bar ston par byed pa dang / bsam gtan gyi grogs byed par 'gyur ba'i dge ba'i grogs po bya bar bya'o/ /gang dang lhan cig tu</text></item>
<item><p>205b3</p><section>mdo sde</section><text>gyur pas nyon mongs pa rnams zad par byas nas mya ngan las 'das pa'i grong khyer du 'jug par byed pa de dag ni grogs po'i mchog yin no/ /gzhan du na ni grogs po'i gzugs brnyan gyi dgra bo yin te/ gang dag don</text></item>
<item><p>205b4</p><section>mdo sde</section><text>dam pa ma yin pa de dag gis ni grogs por 'gyur ba ma yin no/ /gang dang phrad nas kun brjod pa dang gnas pa'i las su gyur pas gang yang 'jig rten pha rol gyir 'gyur ba de ni grogs po yin te/ gang yang tshangs pa</text></item>
<item><p>205b5</p><section>mdo sde</section><text>mtshungs par spyod pa rnams kyis nye bar ston pa dang / byed du 'jug pa 'am/ 'jig rten pha rol gyi 'jigs pa ston par byed pa 'am/ dmyal ba dang / yi dgas dang / dud 'gro'i 'gro bar skye ba'i 'jigs pa legs</text></item>
<item><p>205b6</p><section>mdo sde</section><text>par ston pa rnams kyang rung ste/ ji ltar lus dang / ngag dang / yid kyis nyes par spyod pa rnams kyis ngan song du 'jug par 'gyur ba rnams mi bya'o/ /de nas de'i tshe bcom ldan 'das 'od srung des tshigs su bcad pa</text></item>
<item><p>205b7</p><section>mdo sde</section><text>gsungs pa ji ltar/ grogs gang 'jig rten pha rol gyi/ /grogs po de ni grogs por brjod/ /gang zhig sdig las zlog pa dang / /'chi 'pho las kyang srung byed pa/ /pha rol du ni gang phan pa'i/ /phan pa rtag tu rab tu</text></item>
<item><p>205b8</p><section>mdo sde</section><text>brjod/ /mi rnams grogs ni de yin te/ /grogs gang gis ni 'dod pa 'thob/ /de ni grogs po rnams kyi mchog yin te/ gang gis rnam pa du ma dang / rnam par rtog pa du mas kyang / chos nye bar ston par</text></item>
<item><p>206a1</p><section>mdo sde</section><text>byed pa'o/ /'on kyang gang dag zas phal po che rnams mngon par rjod par byed pa dang / khyim rnams su 'jug par byed pa dang / sdug pa'i sgra dang / reg bya dang / ro dang / gzugs dang / dri rnams sten pa nye bar ston par byed pa rnams ni ma yin te/</text></item>
<item><p>206a2</p><section>mdo sde</section><text>rnam pa de srid kyi grogs po 'di dag ni gcig kyang grogs por bya ba ma yin na skyon du ma rnams skyed par byed pa'i grogs po mang po mi bya ba lta ci smos/ gang dag gis 'jigs pa dang bcas par 'gyur ba 'jig rten</text></item>
<item><p>206a3</p><section>mdo sde</section><text>pha rol du phan pa ma yin pa byed par 'gyur ba de dag rnams ni grogs po'i gzugs kyi dgra bo rnams yin no/ /dge slong gang dag rab tu chags par gyur pa rnams ni rang gi bya ba las yongs su nyams par byed pa</text></item>
<item><p>206a4</p><section>mdo sde</section><text>dang / dge sbyong bsam gtan sgom par byed pa na bar du gcod par byed par 'gyur ba yin no/ /gzhan yang chos bcu gsum pa bsam gtan sgom par byed pa na nyams par byed pa yin no/ /'di yang gang dag</text></item>
<item><p>206a5</p><section>mdo sde</section><text>yin zhe na/ 'di lta ste/ kun du 'dre bar gnas pa'o/ /dge slong rnams thams cad kyang bsam gtan bsgom pa na nyams par byed par 'gyur ba'o/ /kun du 'dre bar gnas de yang rnam pa lnga yin no/ /'di gang dag</text></item>
<item><p>206a6</p><section>mdo sde</section><text>yin zhe na/ 'di lta ste/ tshul khrims dang ldan pa mchog tu dge ba'i chos can drang por gyur pa drang po'i rang bzhin can rnams mchog tu tshul khrims 'chal pa rnams dang lhan cig tu gnas par 'gyur ba ste/ gzhan gyi</text></item>
<item><p>206a7</p><section>mdo sde</section><text>dbang du gyur pa'i skyon 'di ni kun du 'dre bar gnas pa gcig yin no/ /gzhan yang 'dre bar gnas pa'i skyon gnyis pa yod do/ /'di lta ste/ gzhan gyi dbang du gyur pa'i skyon gyis sam/ rang 'dod par gyur pas kyang</text></item>
<item><p>206a8</p><section>mdo sde</section><text>log par lta ba can rnams dang lhan cig tu grong dang / grong khyer dang / grong rdal dang / tshongs 'dus rnams su gnas par byed pa 'di ni kun du 'dre bar gnas pa gnyis pa yin no/ /gzhan yang kun du 'dre bar gnas</text></item>
<item><p>206b1</p><section>mdo sde</section><text>pa gsum pa yod do/ /'di lta ste/ gnyen bshes dang / grogs po dang / rang gi skye bo rnams dang / phrad par 'dod par gyur cing lta ba la sred par gyur pas nye bar 'gro'o/ /des de dang lhan cig tu sngon gyi khyim la goms pas slar</text></item>
<item><p>206b2</p><section>mdo sde</section><text>yang de kho na bzhin du gnas par byed do/ /'di ni kun du 'dre bar gnas pa gsum pa yin no/ /gzhan yang kun tu 'dre bar gnas pa bzhi pa yod pa ni 'di lta ste/ kun du dga' bar gyur pas phan tshun du bstan bcos kyis kun</text></item>
<item><p>206b3</p><section>mdo sde</section><text>du brjod pa dag gis dga' bar gyur pas rgyal po'i khyim du chud par dge slong gnas par byed de/ gzhan zil gyis mnan par bya ba'i bsam pas so/ /'di ni kun du 'dre bar gnas pa bzhi pa yin no/ /gzhan yang kun du</text></item>
<item><p>206b4</p><section>mdo sde</section><text>'dre bar gnas pa lnga pa yod de/ 'di lta ste/ blo rnam par g.yeng bar gyur pa'i dge slong spyod pa kun du ma bsdams pa sngon gang dag zos pa dang / 'thungs pa dang / grong pa'i chos bsten par gyur pa 'am/ sgra dang / reg</text></item>
<item><p>206b5</p><section>mdo sde</section><text>bya dang / ro dang / gzugs dang / dris byas par gyur pa de dag rnams kyang rjes su dran par byed do/ /de dag rnams la rnam par rtog par byed do/ /de rnam par rtog pas nye bar bcom par gyur pas mchog tu kun du 'dres</text></item>
<item><p>206b6</p><section>mdo sde</section><text>par gyur nas shin tu rtsub par gyur pa rnams kyis shin tu sdug bsngal bar gyur pa dang lhan cig pa'i yul mi 'dod pa mi sdug pa yid du mi 'ong ba rnams dang lhan cig tu gnas par byed do/ /'di ni kun tu 'dre bar</text></item>
<item><p>206b7</p><section>mdo sde</section><text>gnas pa lnga pa yin te/ yul gyi rnam par rtog pa rnams kyis nye bar bcom par gyur nas kun du 'dre bar gnas pa yin no/ /kun du 'dre bar gnas pa rnams thams cad yongs su spang bar nus kyi</text></item>
<item><p>206b8</p><section>mdo sde</section><text>yid kyi rnam par rtog pa rnams ni yongs su spang bar mi nus so/ /yul dang kun nas 'dre bar gyur pa ni bsam gtan sgom par byed pa rnams thams cad la shin du bar tu gcod par byed pa yin no/ /</text></item>
<item><p>207a1</p><section>mdo sde</section><text>gang gi phyir kun du 'dres par gnas pa thams cad ni yongs su spang bar nus la/ yul gyi nye bar longs spyod pa la rang gi sems tsab hral can gyis bslang ba'i kun tu rtog pa rnams kyis kun tu 'dre bar</text></item>
<item><p>207a2</p><section>mdo sde</section><text>gnas pa rnams ni spang bar mi nus te/ bsam gtan dang / snyoms par 'jug pa dang / shin tu sbyangs pa dang / legs par sdom pa dang / tshul bzhin du yid la byed pa rnams kyis rjes su dran par byed pa rnams kyis ni ma</text></item>
<item><p>207a3</p><section>mdo sde</section><text>gtogs pa'o/ /de nas de'i tshe bcom ldan 'das 'od srung des tshigs su bcad pa gsungs pa ji ltar/ tshul bzhin ma yin yid byed pas/ /me gang kun tu spar gyur pa/ /tshul bzhin ma yin yid byed de'i/ /char gyis</text></item>
<item><p>207a4</p><section>mdo sde</section><text>rab tu 'joms par byed/ /mun pa yun ring gis bslang gang / /ma rig las byung mi rnams kyi/ /de ni cung zad tu skyes pa'i/ /shes rab mar mes 'jig par byed/ /blo gros rmongs pa dmyal bar ni/ /chags dang</text></item>
<item><p>207a5</p><section>mdo sde</section><text>rmongs pas sreg par byed/ /shes rab can ni 'joms min te/ /mya ngan 'das pa'i lam du 'gro/ /shes rab snang bas lus can gyi/ /bcu gsum po rnams 'joms par byed/ /de phyir skyon gzhom rjes su</text></item>
<item><p>207a6</p><section>mdo sde</section><text>btsal/ /shes dang tshul khrims rtag bsgoms pas/ /lus can rnams kyi bcu gsum po/ /rtsa ba med par kun rab 'joms/ /ye shes mes ni nyon mongs pa'i/ /bud shing chen po cher 'bar byed/ /de ltar</text></item>
<item><p>207a7</p><section>mdo sde</section><text>kun du 'dre bar gnas pa rnams ni thams thabs cad kyis gnas skabs thams cad du mi bya'o/ /khyim gyi gnas las nges par byung ba gcig pu rgyu bar gyur pa'i dge sbyong rnams kyis kun tu rtog pa'i rang</text></item>
<item><p>207a8</p><section>mdo sde</section><text>bzhin can du mi bya'o/ /le lo can du mi bya'o/ /grong dang / grong khyer dang / grong chung dang / tshongs 'dus rnams nyams su myong bar byed pa'i rnam par rtog pa'i rang bzhin can du mi bya'o/ /spro ba chen por gyur pas lhan cig tu</text></item>
<item><p>207b1</p><section>mdo sde</section><text>gnas pa dang / lta ba la ched cher mi bya/ slob ma sdud pa la ched cher mi bya'o/ /sdig pa'i grogs po dang 'grogs pa'i rang bzhin can du mi bya'o/ /sgra dang / reg bya dang / ro dang / gzugs dang / dri rnams la ched che bar gyur nas</text></item>
<item><p>207b2</p><section>mdo sde</section><text>mngon par zhen pas kun tu chags par gyur pa'i sems su mi bya'o/ /'gro ba dang spyod pa rnams kun du ma bsdams par mi bya'o/ /sems shin tu myur bar brkam par mi bya'o/ /bsod snyoms dang / mal cha dang / stan dang /</text></item>
<item><p>207b3</p><section>mdo sde</section><text>nad kyi rkyen sman dang / yo byad rnams la mngon par dga' bar mi bya'o/ /chos gos bkra ba dang / 'jo sgeg dang / khrus dang / mnye bsug dang / sgeg chos su brjod pa'i rang bzhin can du mi bya'o/ /thog ma med pa'i dus</text></item>
<item><p>207b4</p><section>mdo sde</section><text>nas mun pa'i tshogs su gyur pa'i nyon mongs pa'i tshogs 'di dag rnams bsreg par bya nus pa ma yin na/ kye ma shin tu sdug bsngal bar 'gyur ba'i 'khor ba gang yin pa 'dir 'gro ba lnga'i sgor yul drug gi 'od</text></item>
<item><p>207b5</p><section>mdo sde</section><text>zer gyi rnam par rtog pas sdug bsngal 'byung bar 'gyur bas de dag rnams dmyal ba dang / yi dgas dang / dud 'gro rnams su nyi ma re re zhing byis pa'i skye bo 'di dag thams cad 'tshed par byed/ sreg par byed/</text></item>
<item><p>207b6</p><section>mdo sde</section><text>rnam par rlag par byed pas sdug bsngal gyi rgya mtsho rnams su lhung bar gyur cing yang dang yang du de ltar 'jug par 'gyur yang skyo ba skye bar 'gyur ba yang ma yin no/ /de la rnam pa de lta bu'i tshul khrims rnams yongs su</text></item>
<item><p>207b7</p><section>mdo sde</section><text>spangs nas gang lhar skyes par gyur pa rnams ni mchog tu bag med par rgyu bar 'gyur ro/ /de yang lha'i 'jig rten rnams las nyams nas ded dpon gyi mchog las de bzhin du ded dpon dmyal ba dang / yi dgas dang / dud</text></item>
<item><p>207b8</p><section>mdo sde</section><text>'gro'i 'gro ba rnams su skye bar 'gyur bas shin du sdug bsngal bar gyur pa'i 'gyod pa'i mes sreg par byed do/ /'di la skyob par byed pa rnams kyang 'ga' zhig kyang med do/ /bag med par gyur pa brgya'i bag</text></item>
<item><p>208a1</p><section>mdo sde</section><text>med pa rnams kyis nye bar bcom par gyur pas 'gyod pa'i mes bsregs par gyur nas dmyal ba dang / yi dgas kyi sa gzhir skye bar 'gyur ro/ /de'i phyir ji srid du 'chi 'pho ba'i dus kyi snang ba ma 'ongs</text></item>
<item><p>208a2</p><section>mdo sde</section><text>par ma gyur pa de srid du dam pa'i chos yid la bya ba'i steng du yang sangs rgyas dgra bcom pa rnams thams cad kyi bstan pa gang yin pa 'di la de dag rnams thams cad nyi ma re re zhing lan cig ma yin/ phyogs cig</text></item>
<item><p>208a3</p><section>mdo sde</section><text>ma yin par bya ba kho na'o/ /bag med pas mchog tu bag med par gyur pa gang yin pa'i lha de dag rnams lhar skyes par gyur pa ni mir gyur pa thams cad kyis kyang tshul khrims legs par bsgoms shing legs</text></item>
<item><p>208a4</p><section>mdo sde</section><text>par las su byas pa dang / sems bzang por byas par gyur pas de shi nas/ skyes bu lus zhig par gyur te/ shi ba'i 'og tu lha rnams su skye'o/ /ci bdag cag rnams las chung ngun gyis skyes pa zhig yin</text></item>
<item><p>208a5</p><section>mdo sde</section><text>nam zhes de lha rnams kyis shes pa ma yin pa de dag bstan par bya ba'i don du chos bcu gsum po 'di gsungs pa yin no/ /mi'i 'jig rten pa'i skyes bu rnams dang lha rnams phan tshun du rgyur gyur pa yin te/ lha rnams dang skyes</text></item>
<item><p>208a6</p><section>mdo sde</section><text>bu rnams kyang tshul khrims dang ldan pa ni shi nas lhar skye'o/ /lha'i bag med pa rnams shi 'phos nas mi rnams su skye'o/ /de la rgyu 'di dag rnams kyis lha dang mi rnams la phan pa dang / bde ba dang / mthar mya ngan las</text></item>
<item><p>208a7</p><section>mdo sde</section><text>'da' bar 'gyur ba dang / 'jig rten pa'i phan pa rnams kyang mdzad pa'i bcom ldan 'das 'od srung des mdo 'di dag gsungs pa yin no/ /de nas mu su lun d+ha la sogs pa'i lha de dag rnams 'dod pa la mchog tu yid</text></item>
<item><p>208a8</p><section>mdo sde</section><text>byung bar gyur pas 'dod pa rnams ma yin zhing 'dod pa'i mtha' la yang mi 'jug go/ /bcom ldan 'das dang bcom ldan 'das kyi mchod rten de la yang rab tu dang ba'i yid dang ldan pa'i mgo bos phyag 'tshal nas thams cad ji ltar 'ongs</text></item>
<item><p>208b1</p><section>mdo sde</section><text>pa de ltar phyir song ngo / /bcom ldan 'das 'od srung gi mdo rdzogs s+ho// //mdo drug pa dang tshogs pa rgyu ba na rnam par rgyu ba'i sa yang rdzogs s+ho// // de nas lha de dag rnams bcom ldan 'das 'od srung gi mchod rten de las phyir 'ongs par</text></item>
<item><p>208b2</p><section>mdo sde</section><text>gyur pa gang gi tshe de mu su lun d+ha la 'dri'o/ /lha ji ltar rnam pa gang gis khyod kyis mchod rten de mthong / de nas lha de rnams kyi drung nas thos par gyur nas mu su lun d+ha des 'di skad ces smras te/ ngas rnam pa gang dag dang /</text></item>
<item><p>208b3</p><section>mdo sde</section><text>rgyu mtshan dang bcas pas mchod rten de dag mthong bar gyur pa ji lta ba bzhin du mnyan par gyis shig /de la sngon lha'i 'jig rten du nga sngon skyes nas bag med pa spyod pa yul la ched cher byed pa 'dod pa lnga'i zhags pas kun nas</text></item>
<item><p>208b4</p><section>mdo sde</section><text>bcings par gyur pas ngas 'thab bral de dag rnams thams cad phyir zhing lta bar byed de/ rtse bar gyur cing 'dod pa'i yon tan lnga dang bcas shing yang dag par ldan pas rtse ba dang kun tu spyod par byed de/ nags nas nags dang /</text></item>
<item><p>208b5</p><section>mdo sde</section><text>ri bo'i ngos nas ri bo'i ngos rnams dang pad ma'i rdzing bu nas pad ma'i rdzing bu dang / bung ba rgya che ba nas bung ba rgya che bar lha mo brgya stong du mas yongs su bskor ba de bzhin du rgyan dang cha byed dang ldan pa'i lha brgya stong gis kun du gang bar</text></item>
<item><p>208b6</p><section>mdo sde</section><text>gyur pas mdun na gar byed par gyur/ glu len par gyur/ rgod par byed par gyur/ 'gying bar byed par gyur pas yongs su bskor bas lha'i 'jig rten 'di thams cad du bdag cag 'gro ste/ yul rnams la dad che bar</text></item>
<item><p>208b7</p><section>mdo sde</section><text>gyur pa/ 'dod pa'i yon tan lnga la dga' ba'i sred pas 'khrid par gyur pa ste/ de la bdag ngoms pa med par gyur nas 'gro ba dang / spyod par byed pa'i 'gros thogs pa med par gyur pa la 'di lta ste/ chu la ngang pa'i</text></item>
<item><p>208b8</p><section>mdo sde</section><text>rgyab nas ngang pa'i rgyab dang / ka raN Da ba'i rgyab nas ka raN Da ba'i rgyab dang / bal la'i ni'i rgyab nas bal li ni'i rgyab dang / pad ma'i nang nas pad ma'i nang dang / rlabs nas rlabs gzhan rnams la yang nga rtse bar</text></item>
<item><p>209a1</p><section>mdo sde</section><text>byed de/ ji ltar 'dod par 'dod pa rnams la spyod pa thams cad du 'bying ba med par 'gro ba thams cad du 'gying ba dang / rgod pa dang bcas pa mchog tu dga' ba'i yid kyis bdag rgyu'o/ /de bzhin du yang bdag gal</text></item>
<item><p>209a2</p><section>mdo sde</section><text>te/ dga' ba brgyas rtse ba'i dbang du byas nas bdag nyid rang thang gi gshong na legs par gnas par gyur pa la lha brgya stong gis yongs su bskor nas bdag rtse ste/ ri nas ri/ ri bo'i rtse nas ri bo'i rtse/ phug nas phug tu/ skyed mos</text></item>
<item><p>209a3</p><section>mdo sde</section><text>tshal nas bskyed mos tshal/ ri khrod nas ri khrod du'o/ /de kho na bzhin du nga thams cad du thogs pa med par 'gro bas rnam par spyod pa yin no/ /de bzhin du nam mkha' la yang khang pa brgya stong gis yongs su bskor bar gyur nas lha</text></item>
<item><p>209a4</p><section>mdo sde</section><text>brgya stong gis gang bas rol mo'i sgra dang / gar dang / glu dang / dgod pa dang / 'gying ba dang / lhan cig tu lha'i 'jig rten 'di ma lus par rtse bar gyur pas mthong ste/ yul gyi cha dpe med par gyur pa rin po che bdun dang ldan pa de'i</text></item>
<item><p>209a5</p><section>mdo sde</section><text>'od kyis nye bar mdzes par gyur pa'i yul gyi cha dang / de bzhin du ri'i rtse mo rnams las gzhan du yang mthong ba pad ma brgya stong du ma skyes pa'i klung rnams kyis legs par rnam par phye ba'i phyogs kyi cha dang / de kho na bzhin du</text></item>
<item><p>209a6</p><section>mdo sde</section><text>ngas yang mthong ba lha'i tshogs kyis yongs su bskor bar gyur nas nam mkha'i dkyil na legs par gnas pa/ 'dod pa'i yon tan thams cad dang ldan pa/ lha'i 'jig rten 'di rgya chen por khang bu brgya stong gis yongs su</text></item>
<item><p>209a7</p><section>mdo sde</section><text>bskor bar gyur nas thams cad la kun tu thogs pa med par nga 'gro bar byed de/ chu dang thang dang / de bzhin du nam mkha' dang gsum la yang de ltar rtse bar gyur pa na 'ga' zhig na bdag gis ring ba nas mthong bar</text></item>
<item><p>209a8</p><section>mdo sde</section><text>gyur pa la 'od zer de dag rnams thams cad zil gyis gnon par byed pa'i 'od zer drug gi rang bzhin gyi re re gyur pa/ nam mkha'i dkyil brtol bar gyur nas rab tu 'bar bar byed de/ de las nga'i ngo mtshar ba</text></item>
<item><p>209b1</p><section>mdo sde</section><text>'phangs pa'i yid mnyam par ma bzhag par gyur pas 'di snyam du sems par gyur te/ rmad du byung ba gzhan 'di dag rnams ci zhig mthong bar gyur na nga rang khang bu'i phreng ba rnams kyis yongs su bskor bar gyur pas rings pa nyid du nam mkha'</text></item>
<item><p>209b2</p><section>mdo sde</section><text>las gang nas 'od zer drug po de dag mthong bar gyur pa dang phyin par 'gyur ro/ /phyin par gyur nas kyang 'od de dag rnams kyi drung du bdag cag khang pa thams cad dang bcas pa rnams lhan cig tu nam mkha'i dbyings las lhung bar gyur nas</text></item>
<item><p>209b3</p><section>mdo sde</section><text>sa gzhi la rab tu lhung ngo / /'od kyang nyams par gyur nas de la nga 'di snyam du sems par gyur te/ 'di ci zhig yin par gyur na/ ci rang nyid kyi gzi brjid yin par 'gyur ram/ gang gis bdag cag lha'i tshogs rnams thams</text></item>
<item><p>209b4</p><section>mdo sde</section><text>cad dang bcas pa nam mkha'i dkyil nas lhung bar gyur cing 'od kyang kun nas nyams par byas par gyur to/ /de la bdag gis de ltar bsams pa dang / 'dul bar gyur pa yang rnam par yangs pa zhes bya ba'i ming can gyi lha</text></item>
<item><p>209b5</p><section>mdo sde</section><text>shin du snga ba na skyes par gyur pa de la yang don 'di dag rnams dris so/ /des brjod par gyur pa 'di dag ni lha'i zhal snga nas kyang ma yin la 'di dag ni yul gyi skyon yang ma yin zhing bar chad rnams 'byung bar 'gyur ba yang ma yin gyi/</text></item>
<item><p>209b6</p><section>mdo sde</section><text>gang gis khyod lha'i tshogs rnams thams cad kyis yongs su bskor ba rnams nam mkha'i dkyil nas lhung bar gyur pa gang yin pa de dag gi rgyu mtshan rnams nyon mdzod dang / gzhan yang sngon lha rnams kyi bdag por gyur pa gang yin</text></item>
<item><p>209b7</p><section>mdo sde</section><text>pa de dag rnams kyang gnas 'dir chud zos par gyur te/ shin tu yang nam mkha'i dkyil nas lhung bar gyur to/ /khyod kyang thos pa dang mi ldan pa'i rgyus khyod kyis mi shes pas yul phyogs 'di dag tu 'od zer de dag rnams las</text></item>
<item><p>209b8</p><section>mdo sde</section><text>rgyal bar mi nus pas lhung bar gyur pa yin no/ /de nyid kyi rgyu mtshan de dag rnams bdag gis mngon par brjod par bya'o/ /de dag rnams kyi rgyu gang yin pa dang gnas de dag ni dgra bcom pa yang dag par rdzogs pa'i sangs</text></item>
<item><p>210a1</p><section>mdo sde</section><text>rgyas rig pa dang zhabs su ldan pa gang dag lha rnams kyi yang lhar gyur pa 'jig rten thams cad kyi de kho na rig par gyur pa de dag rnams kyis tshogs pa rgyu ba na/ rnam par rgyu ba'i lha rnams kyis 'dir lha dang mi rnams la phan par</text></item>
<item><p>210a2</p><section>mdo sde</section><text>'gyur ba'i mchod rten drug mdzad pa yin la/ mchod rten dge sbyong rnams kyis bsgrub par mi nus pa de dag rnams kyi rim pa bsgrub pa de dag ni rgyu gang gi phyir de dag rnams kyi drung na ches khyad par du 'phags par gyur pa gzhan ni 'ga'</text></item>
<item><p>210a3</p><section>mdo sde</section><text>zhig kyang med pa'i phyir na/ de dag rnams kyi mchod rten 'di dag rnams ni bgong bar bya mi nus so/ /rgyu 'dis na khyod kyang lhung bar 'gyur ba yin zhes nga la rab tu rnam par yangs pa des brjod do/ /de na ci zhig kun tu gnas par</text></item>
<item><p>210a4</p><section>mdo sde</section><text>gyur pa yin/ des nga la yang brjod pa de dag rnams dang mtshungs par gyur pa'i dka' thub ni 'khor ba na 'ga' zhig kyang yod pa ma yin te/ de dag rnams ni thams cad mkhyen pa thams cad gzigs par gyur pa de dag gis 'dod pa rnams kyi</text></item>
<item><p>210a5</p><section>mdo sde</section><text>nyes dmigs mngon par mkhyen cing / 'khor ba'i sdug bsngal rnams kyang mkhyen par gyur nas bskal pa grangs med pa gsum du pha rol tu phyin pa drug po rnams la dka' thub spyod pas/ thams cad mkhyen pa thob par gyur nas yongs</text></item>
<item><p>210a6</p><section>mdo sde</section><text>su mya ngan las 'das par gyur pa ni shin tu mdor bsdus pa yin no/ /gal te khyed rnams nyan par 'dod na tshogs pa rgyu ba na rgyu ba'i sa na gnas pa'i mchod rten de dag la blta bar gyis/ de nas rnam par yangs pa de'i drung nas</text></item>
<item><p>210a7</p><section>mdo sde</section><text>tshig 'di dag rnams thos par gyur nas nga ngo mtshar bas chad che bar gyur pa la ma mthong ba dang / zil kyis mnan par yang gyur nas rnam par yangs pa de dang lhan cig tu dang / lha gzhan rnams dang yang mchod rten de dag rnams</text></item>
<item><p>210a8</p><section>mdo sde</section><text>su rab tu brgyus par gyur cing gang gis bdag cag 'khor ba las sgrol ba'i chos kyang thos so/ /thabs 'di dag rnams kyi mchod rten 'di mthong bar gyur pa dang / gang bcom ldan 'das de dag gis bstan pa'i lha dang mi</text></item>
<item><p>210b1</p><section>mdo sde</section><text>rnams la phan par gyur pa 'di dag rnams kyang thos so/ /de nas lha de dag rnams kyis 'thab bral ba'i mnga' bdag de'i tshig rnams thos par gyur nas gang yang sa gzhan dag pa rnams ni de dag rnams su legs par nye bar</text></item>
<item><p>210b2</p><section>mdo sde</section><text>song ngo / /mu su lun d+ha yang rang gi sa la rab tu zhugs par gyur to/ /mchod rten rtogs pa rdzogs s+ho// // gzhan yang dge slong las kyi 'bras bu rnam par smin pa shes pa des 'thab bral ba rnams kyi las la kun tu lta bar</text></item>
<item><p>210b3</p><section>mdo sde</section><text>byed do/ /des 'thab bral ba rnams kyi sa rab tu rnam par 'dres pa'i khor yug na rgyu ba zhes bya ba ji lta ba bzhin du yod pa thos pa las byung ba'i shes rab kyis mthong bar gyur te der las gang dag gis sems can rnams skye bar</text></item>
<item><p>210b4</p><section>mdo sde</section><text>'gyur ba yang des thos pa las byung ba'i shes rab kyis mthong ba ji ltar gang dag gis shes rab kyis dge ba rnams la spyod pa dge zhing bde legs su gyur pas srog gcod pa dang ma byin par len pa yang spangs par gyur pa rnams ni sngar</text></item>
<item><p>210b5</p><section>mdo sde</section><text>bzhin te/ 'dod pa las log par g.yem pa yang rnam pa thams cad du yongs su spangs par gyur pa la 'di lta ste/ nags su song bar gyur pa na yang gang gi tshe bya rnams 'dod pa gsal bar byed pa snyan par 'grogs pa po sgra snyan pa</text></item>
<item><p>210b6</p><section>mdo sde</section><text>dang ldan pa rnams mthong bar gyur la/ de yang mchog tu 'dod pa skyed par byed pa'i tshig rnams 'don par byed pa dang phyi bzhin 'brang bar yang ngang mo dag rnam par rgyu'o/ /rnam pa sna tshogs pa'i kha dog gi sgro dang ldan pa skye bo thams</text></item>
<item><p>210b7</p><section>mdo sde</section><text>cad kyi yid 'phrog par gyur pa'i 'dod pa skyed par byed pa de dag rnams kun tu mthong bar gyur nas kyang yid la bsgom par mi byed do/ /rnam par rtog par mi byed do/ /de rnam pa de srid du tshul khrims rnam par dag par gyur pa</text></item>
<item><p>210b8</p><section>mdo sde</section><text>yin na/ 'dod pa la log par g.yem pa nyid ci'i phyir na byed par 'gyur/ 'dod pa la log par g.yem pa rnams rnam par spong bar byed pa po yongs su dag pa'i tshul khrims rnams dang ldan pa rnams ni lus zhig</text></item>
<item><p>211a1</p><section>mdo sde</section><text>nas shi ba'i 'og tu mtho ris bde 'gro'i 'jig rten rnam par 'dres pa'i khor yug na rgyu ba'i sa 'dir skye'o/ /der skyes pa yang 'dod pa'i yon tan thams cad kyis ches stob par gyur pa bde ba'i chu bo rgya chen po</text></item>
<item><p>211a2</p><section>mdo sde</section><text>rnams 'jug par gyur pa gang yang dga' bar 'gyur ba'i gser dang rin po che bai dUr+ya dang in dra nI la dang / pad ma dmar po'i ljon shing gis nye bar mdzes pa/ 'bab chu dang chu klung dang rdzing bu sna tshogs pas kun tu gang bar</text></item>
<item><p>211a3</p><section>mdo sde</section><text>gyur pa gang gis legs par byas pa'i las kyi mtha' la spyad pa rnams 'di bsten par byed pa/ nags dmar po zhes bya ba'i nags yin te nags gang la lha rnams rab tu dga' bar 'gyur ba'o/ /de'i tshe ljon shing de dag</text></item>
<item><p>211a4</p><section>mdo sde</section><text>rnams kyi 'od kyis sna tshogs pa'i kha dog du gyur cing rin po che sna tshogs pa rnams kyi 'od kyis brgyan pa dang cha byad sna tshogs 'dzin par yang gyur nas gang gi tshe nags de na rab tu dga' bar 'gyur ro/ /shing de dag rnams kyi 'od de</text></item>
<item><p>211a5</p><section>mdo sde</section><text>dag gis kyang nye 'khor du rin po che mchog rnams dang ldan par 'gyur ro/ /nags de yang pad ma rA ga'i nags dang kar ke ta'i nags su gyur pa kha dog dang reg bya yang bde bar gyur pa dang kha dog de dag dang ldan pa'i shing de dag rnams la</text></item>
<item><p>211a6</p><section>mdo sde</section><text>dril bu g.yer kha'i sgra sgrogs pa dang mu tig gi dra bas g.yogs par gyur pa shing de dag rnams la ji ltar 'dod pa'i 'bras bu dang ldan pa ji ltar 'dod pa'i btung ba 'bab pa ji ltar 'dod pas 'gro bar 'gyur ro/ /gang la lha de dag</text></item>
<item><p>211a7</p><section>mdo sde</section><text>rnams dga' bar 'gyur ba de la sems bskyed pa dang lhan cig nyid du shing de dag rnams nyid las 'byung bar 'gyur te sna tshogs pa'i rnga dang rol mo'i sgra kun tu sgrogs pa'i yal ga rnams la 'gro'o/ /nye 'khor kun tu snang bar byed</text></item>
<item><p>211a8</p><section>mdo sde</section><text>pa'i 'dab ma dang yal ga dang lo ma dang chi'u pa rnams la lha'i bu mo'i tshogs kyis yongs su bskor bar gyur nas de dag rnams nam mkha' la nye bar 'phags pa'i shing de dag rnams nyi ma mang po rnams bzhin du nam mkha' thams</text></item>
<item><p>211b1</p><section>mdo sde</section><text>cad de dag gis rnam par snang bar byed do/ /gzhan yang mdog dmar por gyur pa'i shing de dag rnams nyid las bzhon pa 'bab pa'i char rnams kyis de dag char bzhin du nam mkha'i yul ma lus pa rnam par mdzes par byed do/ /dril bu g.yer</text></item>
<item><p>211b2</p><section>mdo sde</section><text>kha'i sgra sgrogs pa dang mtho ris kyi bya yang rgyu zhing sgra 'don par gyur pa rnams dang 'jo sgeg pa'i rma bya'i sgras nye bar bsgos pa rnams kyis legs par rtogs pa bzhin du nam mkha' ma lus pa rnams rnam par mdzes par byed do/ /de nas lha</text></item>
<item><p>211b3</p><section>mdo sde</section><text>de dag rnams shing de dag rnams mngon du byas pa la legs par brten par gyur nas mngon du legs par mthong ba sna tshogs kyis yongs su bskor ba phan tshun du grogs kyi bya ba dang ldan pa rgyags pa la don gcig par</text></item>
<item><p>211b4</p><section>mdo sde</section><text>gyur pa ji ltar phan par 'gyur ba'i las rnams la longs spyod par byed do/ /rgyags par gyur pa'i bu mo brgya stong du ma'i tshogs kyis yongs su bskor nas glu dang rnga sgra dang rol cha dang lhan cig rang dbang du lha de nam mkha'i dkyil du</text></item>
<item><p>211b5</p><section>mdo sde</section><text>'phags par gyur pa na/ de dag gi sngon na ljon shing de dag rnams lam ston par byed pa po bzhin du 'gro'o/ /de nas lha de dag 'di snyam du sems te ljon shing de dag rnams gang la yang bdag gis zhon par ni ma gyur to/ /</text></item>
<item><p>211b6</p><section>mdo sde</section><text>sems skyes par gyur pa tsam nyid na ljon shing de dag rnams lha rnams zhon pa'i dbang du byas nas ljon shing de dag rnams sdod par gyur to/ /de nas lha de dag rnams ljon shing de dag rnams la zhon par byed de kha cig ni yal ga</text></item>
<item><p>211b7</p><section>mdo sde</section><text>la legs par gnas nas dga' bar byed la de dag ji ltar 'dod pa bzhin du 'gyur ro/ /ji ltar yang yal ga dag la pad ma'i rdzing bu rab tu 'byung bar 'gyur te de dag sems bskyed pa tsam nyid na pad ma'i rdzing bu de dag rnams rab tu</text></item>
<item><p>211b8</p><section>mdo sde</section><text>'gyung bar 'gyur ba gang la lha de dag rnams 'khor dang bcas pa dga' bar byed pa dang kun tu spyod par yang byed do/ /de dag 'khor dang bcas pa rnams rgyags shing 'dod pa thams cad kyis bde bar gyur pas lha rnams</text></item>
<item><p>212a1</p><section>mdo sde</section><text>yal ga song bar gyur nas nags dmar po na dga' bar byed do/ /gzhan yang lha gang dag gang la gseb tu song bar gyur pa de dag rnams kyang gang de kho na bzhin du 'gyur ro/ /de bzhin du kha dog de dag rnams la khyim dang</text></item>
<item><p>212a2</p><section>mdo sde</section><text>khang bu 'di dag rab tu 'byung bar gyur to/ /des sems bskyed pa tsam nyid na khyim de dag du rab tu 'byung ba yin te/ rin po che sna tshogs pa rnams kyis rnam par bkra bar gyur pa'i cha shas dga' bar gyur pa'i dril bu g.yer kha'i</text></item>
<item><p>212a3</p><section>mdo sde</section><text>dra ba rnams kyis khyab par gyur pa thams cad du yang pad ma'i rdzing bu rnams kyis nye bar mdzes par gyur pa mu tig gi dra ba rnams kyis mthongs g.yogs pa dang nor bu'i rta babs kyis mdzes par gyur pa dang rin po che sna tshogs pa rnams</text></item>
<item><p>212a4</p><section>mdo sde</section><text>kyi sgos mdzes par gyur pa rnam pa sna tshogs pa'i stan rnams dang nang gi nye bar mkho ba rnams kyis nye bar mdzes pa khyim gyi nang rnams sems gang la mdzes par gyur pa de dag la lha rnams dga' bar byed pa dang phan tshun g.yog tu</text></item>
<item><p>212a5</p><section>mdo sde</section><text>gyur pas rtse bar yang byed do/ /phan tshun gnon pa med par gyur pa'i lha rnams nyid kyi phung po 'di lta ste mdza' bo'i phung po nyid dang kha cig ni 'ga' zhig dang mdza' bo ma yin par 'gyur ba 'am bar mar gnas par yang 'gyur te</text></item>
<item><p>212a6</p><section>mdo sde</section><text>las rnams shin tu ngan pa'i phyir ro/ /las chen po dag rnams nyid ni med la legs par byas pa'i las kyi 'bras bu 'di lta ste thams cad du mang ba zhes bya ba'o/ /des na lha de dag phan tshun du phung po gcig tu gyur nas dga'</text></item>
<item><p>212a7</p><section>mdo sde</section><text>bar byed do/ /nags dmar por rtse bar byed do/ /las rnams mchog tu rgya che bar gyur pas 'dod pa thams cad phun sum tshogs pa la rang ji ltar 'dod par spyod par gyur pas nam mkha'i dkyil kun tu rgyu bar gyur pa na</text></item>
<item><p>212a8</p><section>mdo sde</section><text>bde ba mang po du ma rnams kyis mngon par dga' ba de de ltar gnod pa med par gyur pa rnams nam mkha'i dkyil du mngon par dga'o/ /gzhan yang gang dag nam mkha'i phyogs gcig tu 'ongs par gyur nas de nyid gzhan</text></item>
<item><p>212b1</p><section>mdo sde</section><text>yang gnas de nyid du 'gro bar byed do/ /'bab chu dang rdzing bu sna tshogs pas kun tu gang bar gyur pa de bzhin du lha'i bu mo'i tshogs rnams kyis yongs su bskor ba'o/ /gzhan yang dga' bar gyur pas gang na ljon shing kun</text></item>
<item><p>212b2</p><section>mdo sde</section><text>tu 'khris ba'i nags zhes bya ba gzhan der 'gro bar byed do/ /nags de'i nye 'khor rnams na yang mchog tu dga' bar gyur pa'i 'bab chu dang 'o ma'i klung rnams kyis nye bar mdzes par gyur pa'o/ /'o ma de'i yang gzi</text></item>
<item><p>212b3</p><section>mdo sde</section><text>brjid 'di dag yin te lha gang dag gal te shed na 'thung bar byed pa rnams des skye ba gzhan dran par 'gyur ro/ /ji ltar bdag cag skye ba gzhan dag nas shi 'phos par gyur nas de dag la skyes pa de gal te bag med par gyur</text></item>
<item><p>212b4</p><section>mdo sde</section><text>na de'i sdug bsngal rnams kyang rnam pa du mar 'gyur bar thos nas mchog tu nyam nga bar 'gyur ro/ /de nyam nga bar gyur pas bag med pa rnams spangs nas chos rjes su sgrub par byed par 'gyur te/ 'o ma de myangs par</text></item>
<item><p>212b5</p><section>mdo sde</section><text>gyur pa las de dag rnams kyi don chen po rdzogs par 'gyur ro/ /de ltar 'o ma de 'thungs nas slar yang shing 'khril ba'i nags de nyid du 'jug pa na/ 'bab chu dang rdzing bu rnams dang pad ma'i tshal sna tshogs pa phun sum</text></item>
<item><p>212b6</p><section>mdo sde</section><text>tshogs pa bya'i tshogs du mas yongs su gang bar gyur pa me tog gi tshogs rnams dang nye bar dud par gyur pa'i 'khril shing rnams kyis nye bar mdzes pa dang bung ba rnams kyang rin po che sna bdun gyis rang bzhin dang ldan pa'i</text></item>
<item><p>212b7</p><section>mdo sde</section><text>mchog tu gyur pa rnams phan tshun gyi nye 'khor rnams kyi pad ma'i tshal nas pad ma'i tshal rnams dang ljon shing gi gseb du'o/ /shing de dag rnams kyang mchog tu legs par gnas par gyur pa bai dUr+ya'i sdong bu</text></item>
<item><p>212b8</p><section>mdo sde</section><text>dang pad ma rA ga'i 'dab ma 'bras bu rnams ni gser btso ma'i mdog dang mtshungs par gyur pa ro rnams kyang rnam pa de srid nyid de/ 'bras bu de dag rnams kyi ro gang yin pa ni gzhan rnams thams cad kyi drung na bla</text></item>
<item><p>213a1</p><section>mdo sde</section><text>lhag par gyur pa yin no/ /ro rnams ji ltar 'dod pa bzhin du yang 'bras bu de dag rnams las 'byung ngo / /ro gang dang gang la sred par gyur pa de kho na bzhin du rnam pa de srid du ro rnams 'byung bar 'gyur ro/ /</text></item>
<item><p>213a2</p><section>mdo sde</section><text>de dag mid par gyur nas slar yang de dag gar byed par 'gyur zhing mchog tu dga' bar gyur pa'i yid kyis gang na btung ba'i nags zhes bya ba'i nags yod pa der kun tu 'gro'o/ /shing de dag rnams las kyang lha rdzas kyi ro dang dri dang kha</text></item>
<item><p>213a3</p><section>mdo sde</section><text>dog mchog tu yid du 'ong zhing mchog tu phan par gyur pa gang brjod pa de dag rnams yongs su 'bab par 'gyur ro/ /ji ltar gang dang gang dag la char rnams yongs su smin par byed pa de bzhin du btung ba rnams kyang shing de dag las 'bab</text></item>
<item><p>213a4</p><section>mdo sde</section><text>pa'o/ /btung ba de 'thungs nas slar yang rab tu rangs pa ches lhag pa'i yid du 'gyur ro/ /btung bas rgyags par gyur pa'i lha sna tshogs pa'i rnga dang glu sgrogs par byed do/ /gzhan dang rang nyid kyi 'od dang ldan pa</text></item>
<item><p>213a5</p><section>mdo sde</section><text>'od dang cha byed du ma rnams kyis brgyan du byas pa'i lus can gyi lha'i bu mo dag gis phyi bzhin 'brang bar gyur pas 'gying bar gyur pa rgod par gyur na gang na pad ma rA ga'i nags yod pa der nye bar legs par 'gro'o/ /nags de</text></item>
<item><p>213a6</p><section>mdo sde</section><text>yang dpag tshad lnga brgyar rin po che lnga rnam pa sna tshogs pa'i rang bzhin gyi dri shin tu zhim pa'i pad mas nye bar mdzes par gyur pa/ pad ma glang po'i nags de na yang gzhan ni cung zad kyang yod pa ma yin gyi pad ma de dag rnams las</text></item>
<item><p>213a7</p><section>mdo sde</section><text>ma gtogs pa ste/ de dag rnams las sems shin tu chags par gyur pa'i glang po rnams pad ma za bar gyur pa de dag rnams phan tshun du lhan cig par glang mo rnams kyis yongs su bskor nas shin tu gtsang bar gyur pa'i chu</text></item>
<item><p>213a8</p><section>mdo sde</section><text>yang yon tan bdun dang ldan pa chu bal gyi skyon rnams dang bral ba 'dam gyi dri ma'i skyon rnams dang bral ba ring ba dang thung ba'i skyon dang bral ba dang bar gyur pa reg na bde bar gyur pa ste/ ji lta ji ltar glang po de dag 'dod par 'gyur</text></item>
<item><p>213b1</p><section>mdo sde</section><text>ba'i rnam pa de lta bu'i reg byar 'gyur ro/ /gang la glang po de dag rnams de ltar glang mo rnams dang bcas nas rtse bar gyur pa na lha dang lha mo 'di dag rnams kyis kyang rtse bar gyur pa'i glang po de dag rnams mngon par mthong nas/ gzhan</text></item>
<item><p>213b2</p><section>mdo sde</section><text>yang lha de dag rnams rab tu rangs par gyur pa'i yid kyis nam mkha'i dkyil nas glang po'i nags dang pad ma'i nags su yang 'jug go/ /pad ma'i nags de na lha mo rnams kyi glu dang lha de dag rnams kyi glu'i sgra rnams kyang rnam par sun</text></item>
<item><p>213b3</p><section>mdo sde</section><text>'don par byed pa'i sgra glang po rnams kyi nang na ngar ba skyim pa lta bur gyur pa'i sgras nye 'khor kun na legs par glu len pa bzhin du mtho ris nye bar rnyed par gyur te ri dang tshang tshing rnams las kyang sgra brnyan gyi sgra rnams thos par gyur nas</text></item>
<item><p>213b4</p><section>mdo sde</section><text>lha de dag rnams yang gang na pad ma'i nags zhes bya ba'i nags yod pa der rnam pa sna tshogs pa'i rgyan gyis rnam par 'bar bar gyur pa'i lus can rnams nye bar 'gro'o/ /lha'i bu mo'i tshogs rnams kyis yongs su bskor</text></item>
<item><p>213b5</p><section>mdo sde</section><text>nas de kho na bzhin du lha de dag rnams pad ma'i nags su rtse bar byed do/ /gang yang gzhan dag ri'i phug dang tshang tshing rnams las 'ongs pa de dag rnams thams cad phan tshun du mngon par mthong nas rab tu ches</text></item>
<item><p>213b6</p><section>mdo sde</section><text>dga' bar gyur pa'i yid can rnams lha dang lha mo'i tshogs kyis gang bar gyur pa rnams glang po che rnams dang lhan cig tu chu'i rtsed mo la dga' bar byed do/ /de dag de ltar dga' bar gyur pa'i lha dang lha mo'i tshogs kyis gang</text></item>
<item><p>213b7</p><section>mdo sde</section><text>ba rnams dus yun ring bar dga' bar byed cing gar yang byed do/ /de ltar de dag rnams bag med par gyur pas legs par byas pa'i las rnams zad par 'gyur ro/ /shin du myur bar tshe zad par 'gyur ba'i ji ltar</text></item>
<item><p>213b8</p><section>mdo sde</section><text>gang dag lha 'am lha mo yang legs par byas pa'i bsod nams rnams shin du zad par gyur pa na de gang gi tshe pad ma la zhon par byed pa de'i tshe pad ma'i nags de chur 'bying bar 'gyur zhing 'chag par yang 'gyur ba ni lha</text></item>
<item><p>214a1</p><section>mdo sde</section><text>'am lha mo yid bsod nams zad pa'i mtshan nyid gcig yin no/ /lha 'am lha mo yang rung ste bsod nams zad par gyur pa'i mtshan nyid gzhan yang yod de gang zhe na de 'di lta ste lha 'am lha mo yang</text></item>
<item><p>214a2</p><section>mdo sde</section><text>rung ste gar byed par gyur pa'i glang po che'i rgyab du zhon par byed do/ /de'i tshe glang po che des mi bzod par 'gyur ba 'am de'i rgyab las lhung bar 'gyur ro/ /de dag ni lha dang lha mo rnams kyang rung ste bsod nams zad pa'i</text></item>
<item><p>214a3</p><section>mdo sde</section><text>rgyu mtshan gzhan yin no/ /de la lha 'am lha mo yang rung ste bsod nams zad pa'i rgyu mtshan byung bar gyur cing de la bag med pa'i rgyu mtshan gyi skyon gyis glang po che rnams 'gror mi nyan no/ /de nas gang dag ches</text></item>
<item><p>214a4</p><section>mdo sde</section><text>bag med par gyur pa de dag gi yid lha rnams kyis rtogs par gyur to/ /rgyu mtshan dag byung bar gyur nas tshigs su bcad pa brjod pa ji ltar/ rab tu ltung ngo dus chen po/ /gson pa yang ni rnam par</text></item>
<item><p>214a5</p><section>mdo sde</section><text>bzlog /tshe yang yongs su zad byed pa/ /byis pas kyang ni go ba min/ /yul rnams sgrub par byed pa la/ /yid ni ngoms pa ma yin no/ /dbang po yang min yul gyis ni/ /'dod pa'i</text></item>
<item><p>214a6</p><section>mdo sde</section><text>'ching bas gdung bar byed/ /dbang po lnga ni rnam par chags/ /sems ni 'dod pas nye bar bcom/ /bsod nams yongs su zad pa yang / /byis pas go ba ma yin no/ /mi rnams</text></item>
<item><p>214a7</p><section>mdo sde</section><text>gson pa'i bar chad ni/ /rjes tshol dus 'khor chen po yin/ /de 'dir rings par 'gro ba yang / /byis pas shes pa ma yin no/ /las kyi rlung gis kun sbyar ba'i/ /'chi ba'i me 'di sdug</text></item>
<item><p>214a8</p><section>mdo sde</section><text>bsngal yin/ /gang gi tshe na srog 'joms 'dis/ /byis pas shin tu ma go'o/ /'khor ba na ni sems ldan pa'i/ /'chi bdag phyir rgol 'jigs sogs kyis/ /zhags pa gal te rnam</text></item>
<item><p>214b1</p><section>mdo sde</section><text>grol bar/ /byed nus skyes bu 'ga' yod min/ /ji srid 'chi ba ma byung zhing / /ji srid me ni ma bcom pa/ /bag med pa ni spang byas te/ /de srid bde legs mchog tu soms/ /mi rnams gson pa'i bar gcod</text></item>
<item><p>214b2</p><section>mdo sde</section><text>pa'i/ /'chi bdag dbyug pa 'di ring min/ /gson pa rnams ni 'joms byed pa'i/ /shugs kyis nye bar gnas par 'gyur/ /dmus long yul gyis kun rmongs pa/ /chos kyi mar me rnam par spangs/ /'chi</text></item>
<item><p>214b3</p><section>mdo sde</section><text>bdag sgron chen mi bzad pa/ /'di min par ni ci zhig shes/ /gang 'di 'jigs gang 'chi bdag dus/ /shes par gyis dang byis pa gang / /yul rnams kyis ni drangs pa'i yid/ /mun pa ma lus pa yis</text></item>
<item><p>214b4</p><section>mdo sde</section><text>rmongs/ /'chi 'phos 'chi 'phos skye ba yin/ /'gro gzhan 'gro gzhan yang dang yang / /rang gi las 'bras spyod pa la/ /srog chags rnams ni rmongs pas bcom/ /rab gtum shin du myur ba yis/ /'jig rten</text></item>
<item><p>214b5</p><section>mdo sde</section><text>thams cad 'phrog pa po/ /'chi bdag dus ni thams cad kyi/ /ci phyir skye bos rnam mi phyed/ /tha na snying gis yang mi rig /sems kyis kyang ni mi dmigs so/ /kun rmongs gang zhig mi rtogs pa/ /'chi</text></item>
<item><p>214b6</p><section>mdo sde</section><text>bdag dus kyi 'jigs pas 'jigs/ /'chi 'pho'i yang ni rgyu mtshan rnams/ /ji lta bar ni rtag tu mthong / /nges par dus ni thung ngu na/ /lha yi gnas nas ltung bar 'gyur/ /de ltar 'chi 'pho'i rgyu mtshan</text></item>
<item><p>214b7</p><section>mdo sde</section><text>mngon par legs par mthong bar gyur nas lha de/ 'chi 'pho bar 'gyur ba'i rgyu mtshan gyi de nyid rig pa'i yid yongs su skyo ba skye bar 'gyur ro/ /'dis cung zad rtogs par 'gyur ba yang ma yin te ji ltar bag</text></item>
<item><p>214b8</p><section>mdo sde</section><text>med par rgyu ba de dag yul lnga la rnam par chags pa rnams kyis mi rtogs so/ /ji ltar 'chi 'pho bar 'gyur ba la dad pa dang ldan par 'gyur ba yang ma yin te/ de ci'i phyir zhe na/ bag med par gyur pas yul la</text></item>
<item><p>215a1</p><section>mdo sde</section><text>kun tu rmongs pa'i phyir dang byis pa'i blo yin pa'i yang phyir te/ de la de dag rnams kyi so sor bstan par bya ba yang brjod par mi bya'o/ /de nas lha dang bcas pa rnams nyid kyi yid kyis shes par gyur nas</text></item>
<item><p>215a2</p><section>mdo sde</section><text>cang mi smra bar gyur te pad ma'i nags de las phyir song ngo / /lha de dag rnams kyang slar yang yul gyi bde ba rnams la don dam du byed pas phan tshun du rtse bar byed de shin du mi bzad pa mchog tu 'jigs par gyur pa de dag rnams</text></item>
<item><p>215a3</p><section>mdo sde</section><text>'byung bar 'gyur ba ni de rmongs pa'i phyir de dag gis rtogs pa yang ma yin no/ /ji srid dus rtsis su yang 'jug par mi byed par rmongs par 'gyur ba'i phyir na 'jigs pa dang bral bas dga' bar bya ste glang po'i gseb</text></item>
<item><p>215a4</p><section>mdo sde</section><text>du song nas lhan cig spyod pa dang bcas pa de dag rnams yul der dus shin du ring bar rtse bar gyur nas/ gzhan yang de kho na bzhin du gzugs brgya stong du mar gyur pa'i lha rdzas kyi gser dang bai dUr+ya dang dngul dang</text></item>
<item><p>215a5</p><section>mdo sde</section><text>pad ma rA ga rnams kyis legs par rnam par phye bar gyur pa'i cha shas dang rta babs dang khang bu brgya stong dang ldan pa pad ma brgya stong gis nye bar mdzes par gyur pa rgya chen po'i bde ba la dmigs pa zhes bya ba'i ri la</text></item>
<item><p>215a6</p><section>mdo sde</section><text>'dzeg par byed do/ /ri thams cad la yang mchog tu bde bar gyur pa'i 'dod pa rnams kyis yongs su khyab pa rnga skad brgya stong sgrogs par gyur pas gang ba sgra 'byin pa'i sgra rnam pa sna tshogs pa rnams</text></item>
<item><p>215a7</p><section>mdo sde</section><text>dang kha dog sna tshogs pa nang du reg byar snang ba'i gzi brjid can de dag gis stod g.yogs bsgos par gyur pa phan tshun du bzhin kun tu lta ba la ched cher byed pa/ sgra dang / reg bya dang / ro dang / gzugs dang / dri'i</text></item>
<item><p>215a8</p><section>mdo sde</section><text>yul rnams ji ltar 'dod pa bzhin du rjes su myong bar byed pa rang 'dod pa bzhin du 'gro zhing rab tu rnam par rgyu bar byed pa dpe med pa'i bde ba rnams la chags par gyur pas/ spyod pa rnam pa sna tshogs pa'i chu</text></item>
<item><p>215b1</p><section>mdo sde</section><text>klung dang 'bab chu dang nags dang nye ba'i nags rnams legs par lta bar byed cing bde bar gyur pas/ kha cig ni khogs kyi khang bu'i steng nas kha cig ni ngang pa'i rgyab nas kha cig ni pad ma'i nang du zhugs nas/</text></item>
<item><p>215b2</p><section>mdo sde</section><text>kha cig la ni snying po la lha mo rnams dang bcas par nye bar gnas nas kha cig ni me tog ku pra kha ya'i 'dab ma'i nang du song nas dga' bar byed cing / glu len par gyur pas mchog tu snyan pa'i rnga skad yan lag lnga pa rnams kyis bde</text></item>
<item><p>215b3</p><section>mdo sde</section><text>bar nye bar gnas par gyur nas/ nam mkha'i dkyil nas 'gro bar byed pa la spro bar gyur pas bde ba'i phreng ba rgya che ba'i ri la 'khod par gyur nas lha yul gyi gnas dpe med par gyur pa rnams la lta bar byed de/ mchog tu</text></item>
<item><p>215b4</p><section>mdo sde</section><text>dga' bar gyur pa'i mtho ris kyi yul phyogs kha cig ni rab tu 'bar ba bzhin du 'bar bar gyur pa/ gser mdog bzang po dang pad ma rA ga'i 'od dang ldan pa dang / yul phyogs kha cig ni ud pa la'i 'dab ma sngon</text></item>
<item><p>215b5</p><section>mdo sde</section><text>po'i grib ma snum par gyur pas mchog tu yid 'phrog par byed pa'i bai dUr+ya dang in dra nI la'i 'od dang ldan pa'o/ /yul phyogs kha cig ni dngul dang shel dang mu tig gi 'od rnams kyi mchog tu yid du 'ong bar gyur pa de dag</text></item>
<item><p>215b6</p><section>mdo sde</section><text>rnams kyi 'od kyis shin tu dga' bar snang ngo / /ri'i rtse mo rnams dang 'bab chu rnams kyang mchog tu gtsang ba dri ma med par gyur pa yon tan bdun dang ldan pa'i chu grang mo rnams rab tu 'bab par byed pa rnams mthong ngo / /</text></item>
<item><p>215b7</p><section>mdo sde</section><text>rtse mo mu tig gi tshogs dang ldan par gyur pa de bzhin du yul phyogs de na mngon par mthong ngo / /gzhan yang lha de dag rnams nam mkha'i dkyil na legs par gnas par gyur nas lta bar byed pa rin po che bdun gyis nye bar mdzes</text></item>
<item><p>215b8</p><section>mdo sde</section><text>par gyur pa'i pad ma'i rdzing bu rnams la bung ba'i tshogs rnams kyis nye bar bsgrags par gyur pas mchog tu yid 'phrog par gyur pa'i sgra rab tu snyan pa rnams kyi glus pad ma'i tshal du nye bar mtshon par byed do/ /</text></item>
<item><p>216a1</p><section>mdo sde</section><text>phal che bar gyur pa nyid du yang nye bar rtogs par byed do/ /shin tu ring bar ma yin pa nas bung ba'i tshogs de dag mngon par mthong nas/ yul phyogs gzhan dang gzhan rnams nye bar mtshon par byed de nags</text></item>
<item><p>216a2</p><section>mdo sde</section><text>dang nye ba'i nagase dang rdzing bu dag dga' bar gyur pa rnams so/ /de la dga' bar gyur pa'i nags de dag rnams la ri dgas dang bya rnams rab tu mthong bar gyur pa/ 'di lta ste rnam pa sna tshogs pa'i ri dgas kyi tshogs</text></item>
<item><p>216a3</p><section>mdo sde</section><text>kha dog mi 'dra bar gyur pa rnams la 'ga' zhig ni blta bar sdug pa'i dngul gyi rang bzhin gyi mdog la rwa dang mig dag ni pad ma rA ga'o/ /kha cig ni rgyab gser gyi rang bzhin du gyur pa la logs dag dngul lo/ /rin</text></item>
<item><p>216a4</p><section>mdo sde</section><text>po che kar ke ta na'i rwa shel gyi rang bzhin gyi mdog gi rmig pa'o/ /kha cig gi gzhung ni legs par rnam par phye bar gyur pa la 'phongs dang rkang pa rnams rin po che bdun gyi rang bzhin mdog dang ldan pa'i tshogs rnams</text></item>
<item><p>216a5</p><section>mdo sde</section><text>'jigs pa dang ngal dub dang bral bar gyur pa'i tshogs rnams la dga' bar byed do/ /kha cig ni mchog tu mdzes par gyur pa mchog gi las byas pa'i zas rnams nye bar za bar byed do/ /gzhan yang nags dang</text></item>
<item><p>216a6</p><section>mdo sde</section><text>nye ba'i nags de dag rnams mthong bar gyur nas phyogs kyi cha gzhan dag rnams su nges par song nas rab tu mthong bar gyur pa las rma bya dang shang shang te'u dang ni tA na tA dang pra ban dzu Da dang mig drug dang ldan pa dang /</text></item>
<item><p>216a7</p><section>mdo sde</section><text>rab tu ba yo ga'i sgros can gyi bya'i tshogs kyis khyab pa rnams ri'i rtse mo dang nags dang nye ba'i nags dag las 'byung ba rnams mthong ste/ bde ba'i phreng ba rgya chen po'i ri la lha rnams 'khod par gyur pa ni ri de'i yang ngos gcig</text></item>
<item><p>216a8</p><section>mdo sde</section><text>ni in dra nI la'i rang bzhin yin no/ /gzhan ni pad ma rA ga'i rang bzhin no/ /gzhan ni gser btso ma'i rang bzhin no/ /gzhan ni dngul gyi rang bzhin no/ /de la gcig in dra nI la'i rang bzhin gang yin pa'i</text></item>
<item><p>216b1</p><section>mdo sde</section><text>logs de la grib ma med pa zhes bya ba'i nags yod do/ /nags de na bai dUr+ya'i rang bzhin gyi ljon shing rnams la me tog gi tshan ka rnams kyis rgu bar gyur nas rnam par bkod pas nye bar mdzes par gyur pa 'bab chu dang chu klung</text></item>
<item><p>216b2</p><section>mdo sde</section><text>dang rdzing bu rnams brgya stong dang ldan pa/ pad ma'i nags brgya phrag rnams na nags na rgyu ba'i bya rnams kyi gsong gsal gyi sgra rnams rnam pa sna tshogs pa dang nye 'khor kun nas mngon par dga' ba rnams na lha dag gis</text></item>
<item><p>216b3</p><section>mdo sde</section><text>gang bar pas nye bar mdzes pa yin no/ /logs gnyis pa ni pad ma rA ga'i rang bzhin te/ logs de la ni rab tu dgod par gyur pa'i nags yod do/ /nags gang dag gi dngul gyi rang bzhin gyi ljon shing rnams</text></item>
<item><p>216b4</p><section>mdo sde</section><text>la gser btso ma'i rang bzhin gyi 'khril shing gis yongs su 'khril ba bung ba brgya'i tshogs kyis yongs su bskor ba bya'i tshogs kun nas sgrogs par byed pa/ me tog dri zhim pa rnams rlung 'jam pos skyod par byed pa</text></item>
<item><p>216b5</p><section>mdo sde</section><text>nye 'khor rnams na yang 'bab chu brgya stong dang ldan par gyur pa de ni rab tu dgod par gyur pa'i nags yin no/ /gang yang de'i ngos gsum pa gser btso ma'i rang bzhin yin pa la/ logs de na yang bde ba rin po che'i</text></item>
<item><p>216b6</p><section>mdo sde</section><text>rang bzhin zhes bya ba'i nags yod de/ shel gyi rang bzhin gyi ljon shing rnams kyis mdzes par gyur pa 'khris shing gi dra bas kun nas sbrel ba nye 'khor kun nas gser 'bar ba'i 'khris shing gis yongs su gang</text></item>
<item><p>216b7</p><section>mdo sde</section><text>ba/ bya brgya stong gis de na rtse bar gyur cing sgra sgrogs par gyur pa 'bab chu dang chu klung dang pad ma'i nags rnams kyis nye bar mdzes pa/ nye 'khor na yang rab tu dga' ba'i lha dang lha mo'i tshogs rnams kyis gang</text></item>
<item><p>216b8</p><section>mdo sde</section><text>bas rab tu glu len par gyur pa 'dod pa thams cad phun sum tshogs pa rnams kyis nye bar mdzes par gyur pa'o/ /logs bzhi pa ni dngul gyi rang bzhin yin te/ de la ni pad ma rA ga'i mdog gi ljon shing</text></item>
<item><p>217a1</p><section>mdo sde</section><text>rnams la in dra ni la'i kha dog gi 'khris shing gis nye bar mdzes par gyur pa/ skad dbyangs sna tshogs pa gdang zhing snyan pa'i sgra yis kun tu sgrogs pa'i rigs rnams kyis nges par sgrogs par gyur pa'i</text></item>
<item><p>217a2</p><section>mdo sde</section><text>nags rnams na/ lha dang lha mo'i tshogs kyis gang ba pad ma'i nags brgya stong gis mdzes par byas pa rnam par rtog pa du ma rnams dang blta na dga' ba du ma de dag rnams dang ljon shing de dag dang chu klung de dag dang 'khris shing</text></item>
<item><p>217a3</p><section>mdo sde</section><text>de dag dang mtsho dang ri dgas dang bya'i tshogs de dag rnams dang dri dang dbyibs sna tshogs par gyur pa'i me tog de dag rnams kyis bde ba'i phreng ba rgya chen por gyur pa'i ri'i nye 'khor rnams na rab tu 'bar bar gyur pas gsal bar snang</text></item>
<item><p>217a4</p><section>mdo sde</section><text>ngo / /de ltar lha de dag rnams nam mkha'i dkyil na kun tu gnas par gyur zhing bde ba'i phreng ba rgya chen po'i ri la gnas par gyur nas lta bar byed do/ /nye 'khor rnams thams cad las kyang kun tu rtogs pa shin tu lhag</text></item>
<item><p>217a5</p><section>mdo sde</section><text>par gyur pa'i rnam par bkra ba rnams kun du gsal bar byed do/ /smig rgyu ba sgyur ba dang ldan pas lha de dag rnams de ltar nges par rtog par byed do/ /nye 'khor kun tu yang de kho na bzhin du mngon par 'khor bar gyur cing ri'i</text></item>
<item><p>217a6</p><section>mdo sde</section><text>mchog de la gnas par byed de lhan cig spyod pa'i 'khor dang bcas pa rnams rnga skad yan lag lnga dang ldan pa nye bar bsgrags par gyur pas/ 'dod pa'i yon tan lnga la longs spyod pa dang ldan pa ni legs par byas pa rnams bsten</text></item>
<item><p>217a7</p><section>mdo sde</section><text>cing bsgoms la lan mang du byas pa/ 'dod pa sdug pa yid du 'ong ba'i tshul khrims 'phags pa'i skye bo rnams kyis bsten pa'i rnam par smin pa'i 'bras bu rnams nye bar longs spyod par gyur pas ri bde ba'i phreng ba</text></item>
<item><p>217a8</p><section>mdo sde</section><text>de la 'khod par byed do/ /de dag rnams 'khod par gyur pa dang de ni bden pa la 'jug pa zhes bya ba'i bya des tshigs su bcad pa brjod pa ji ltar/ legs par byas 'bras tshor bar btsas/ /myur bar 'gro</text></item>
<item><p>217b1</p><section>mdo sde</section><text>zhing rab tu 'gro/ /yul rnams kyis ni rab bcom pa'i/ /kun tu rmongs pas go ba'ang yin/ /dus gang nyid ni ltung gyur pa/ /de nyid 'chi ba'i mtha' yin no/ /bde la rmongs pa'i rgyags pa yis/ /lha rnams</text></item>
<item><p>217b2</p><section>mdo sde</section><text>kyis ni de mi go/ /gson par myur bar 'gro ba yang / /rnam par rmongs pas mi go'o/ /legs byas rnams ni mthong ba'ang yin/ /sred pa rnam par 'joms pa'ang min/ /srid nas srid par lus can gyi/ /</text></item>
<item><p>217b3</p><section>mdo sde</section><text>sred pa phyi bzhin 'brang ba yin/ /sems can rnam par rmongs pa yis/ /dge dang mi dge de mi rig /dge ba'i 'bras nyid yid 'ong ba/ /gang gis sngon du nyer longs spyod/ /mi dge ba 'ang de bzhin mthong / /</text></item>
<item><p>217b4</p><section>mdo sde</section><text>mi dge log par ltung bar skye/ /dge dang mi dge rab tu bral/ /gang gis 'du 'dzi'i skyon rnams spangs/ /rga shi spangs par gyur pa de/ /de ni nags kyi mchog tu song / /de ni rnam grol bde bar 'gro/ /</text></item>
<item><p>217b5</p><section>mdo sde</section><text>'dod las bde ba srid ma yin/ /lha gang de bzhin gzhan yang rung / /las zad pas ni grol bar 'gyur/ /mi rtag 'gyur bar de dag kyang / /rtag pa mdzes par 'gyur ba yin/ /sred pa mngon zhen</text></item>
<item><p>217b6</p><section>mdo sde</section><text>las skyes bde/ /log par ltung mthas dmad pa yin/ /de ltar bden par smra bar byed pa'i bya de dag gis 'khod par gyur pa'i lha de dag rnams la rjod par byed do/ /de dag gi drung nas thos par gyur nas</text></item>
<item><p>217b7</p><section>mdo sde</section><text>kyang lha gang dag shin tu bag med pas rgyu ba ma yin pa de dag rnams kyis ni thos par 'gyur ro/ /gang yang bag med par rgyu ba de dag rnams ni bag med pa'i skyon gyis thos par mi 'gyur ba nyid do/ /lha de dag</text></item>
<item><p>217b8</p><section>mdo sde</section><text>rnams kyi yid/ yul gyis nye bar 'phrogs par gyur pa'i phyir ni phan par gyur pa dang de kho na nyid du gyur pa'i bya rnams kyis brjod pa de dag rnams thams cad la rtsis bgrang du mi byed par slar yang de kho na bzhin</text></item>
<item><p>218a1</p><section>mdo sde</section><text>du ches rab tu dga' bar gyur pas/ gang na ri'i mchog de'i rtse mo mtho ba yod pa des mthong ba la legs par brten nas khang bu'i phreng ba la zhon te snga ma bzhin no/ /ri de'i rtse mo la yang kun nas</text></item>
<item><p>218a2</p><section>mdo sde</section><text>mthong na dga' ba zhes bya ba'i ri yod de/ gang gi phyir stong phrag du ma'i ri 'di dag thams cad kyi nang na nye 'khor kun las kyang ches mtho ba ni ri'i rtse mo de yin par 'dod de kun las legs par mthong ngo / /</text></item>
<item><p>218a3</p><section>mdo sde</section><text>lhan cig spyod pa'i 'khor dang bcas pa'i lha rnams kyis sna tshogs pa'i glu dang rol mo'i sgra dang gar dang bcas pa de la 'khod par gyur to/ /lha dang lha mo'i tshogs rnams ri de'i rtse mo la 'khod pas kyang mthong</text></item>
<item><p>218a4</p><section>mdo sde</section><text>bar gyur pa rnams la/ legs par byas pa'i las du ma rnams kyis sprul par gyur pa che zhing kha dog du ma dang ldan pa'i mtsho gsal bar snang ba zhes bya ba'i mtsho de gsal bar gyur pas mchog tu dga' bar</text></item>
<item><p>218a5</p><section>mdo sde</section><text>gyur pa/ rab tu dang bar gyur cing gtsang ba'i chu na gser gyi nya rnams kyis gang bar gyur pa rlabs kyi 'gram na mchog tu yid 'phrog pa'i ngang pa dang / ka raN Da ba dang ngang ngur gyi tshogs kyis kun tu gang ba</text></item>
<item><p>218a6</p><section>mdo sde</section><text>bya'i skad rnam pa sna tshogs pa rnams thos par brel ba'i sgra snyan pas gang ba pad ma dang ud pa la dang ku mu da dang ni na da dang pad ma dmar po'i me tog gi dbyibs legs pa rnam pa sna tshogs pa'i bung ba'i tshogs</text></item>
<item><p>218a7</p><section>mdo sde</section><text>rnams kyis sber bar byed pa'i sgra yid 'phrog par gyur pa rnams dang man d+da ra ba'i shing gis yongs su khyab pa gser dang nor bu'i stegs bu rnams kyis yongs su gang bar gyur pa ste/ rnam pa</text></item>
<item><p>218a8</p><section>mdo sde</section><text>de ltar gyur pa'i rab tu dang ba'i chu mchog tu dga' bar gyur pa de dag na mtsho'i dbu ba zhes bya ba'i pad ma 'dab ma stong phrag brgya dang ldan pa 'dab ma de dag rnams kyang kha dog du ma ste/ kha cig ni in</text></item>
<item><p>218b1</p><section>mdo sde</section><text>dra nI la dang mtshungs pa'i kha dog go/ /kha cig ni shel dang mtshungs pa'i kha dog go/ /kha cig ni gser gyi'o/ /kha cig ni dngul gyi rang bzhin no/ /kha cig ni mu sA ra'i rang bzhin no/ /kha cig ni kar ke</text></item>
<item><p>218b2</p><section>mdo sde</section><text>ta na'i rang bzhin no/ /kha cig ni rdo rje'i rang bzhin no/ /'dab ma de dag rnams ni mchog gi dri dang yang ldan no/ /mdog du mar gyur pa'i 'dab ma de dag rnams kyi dbus kyi snying po ni nyi ma dmar po dang mtshungs</text></item>
<item><p>218b3</p><section>mdo sde</section><text>pa'i kha dog du rnam par snang ngo / /de yang rnam pa sna tshogs pa nyid kyis rnam pa sna tshogs pa'i kha dog gis snying po'i gong bu la khyab pa'o/ /'di lta ste sngon po dang ser po dang dmar po dang dkar po dang skya bo dang nag po</text></item>
<item><p>218b4</p><section>mdo sde</section><text>dang skya rengs kyi mdog rnams so/ /ze 'bru'i dbus kyi snying po la ni yid du 'ong bar gyur pa'i dri rnams kyis legs par gang ba yin no/ /de nas lha de dag rnams nam mkha'i dkyil du mngon par 'phags nas</text></item>
<item><p>218b5</p><section>mdo sde</section><text>mtsho gsal bar der 'jug go/ /zhugs nas kyang de dag rnams las kha cig ni gser gyi steng du sdod do/ /kha cig ni pad ma la 'dug par gyur nas lha mo dang bcas pas yongs su bskor nas rtse bar byed do/ /</text></item>
<item><p>218b6</p><section>mdo sde</section><text>kha cig ni ud pa la la lhag par gnas te lha mo'i tshogs rnams dang bcas pas rtse bar byed do/ /kha cig ni ud pa la la gnas par gyur nas chu de nyid kyi nang du rtse bar byed do/ /kha cig ni ngang pa'i</text></item>
<item><p>218b7</p><section>mdo sde</section><text>rgyab du zhon nas chu'i rlabs rnams la rtse bar byed do/ /kha cig ni thang la gnas pa'i phug mchog rnams su song nas rjes su spyod pa dang bcas pa 'dod pa'i yon tan lnga phun sum tshogs pa rnams la</text></item>
<item><p>218b8</p><section>mdo sde</section><text>glu dang rgod pa dang 'gying bar gyur pas khang bu rnams su dga' bar byed do/ /kha cig ni yul phyogs gzhan du lha mo'i tshogs rnams kyis yongs su bskor nas ra ro ba'i skyon dang bral ba'i btung ba phal po che rnams</text></item>
<item><p>219a1</p><section>mdo sde</section><text>'thung bar byed de/ rgyags pa'i yon tan rnams rab tu nye bar gnas pa'i mdog dang ro dang reg bya phun sum tshogs pa'o/ /kha cig ni nor bu'i rang bzhin gyi snod rnams su 'thung bar byed pa</text></item>
<item><p>219a2</p><section>mdo sde</section><text>la 'di lta ste/ in dra nI la dang dngul dang gser dang / bai dUr+ya dang / pad ma rA ga dang / shel gyi rang bzhin rnams su'o/ /kha cig ni yang 'khor gzhan rnams kyis yongs su bskor nas pad ma'i 'dab</text></item>
<item><p>219a3</p><section>mdo sde</section><text>mar gser gyi rang bzhin gyi rtse 'thung ngo / /kha cig ni ud pa la kha zum par gyur pa rnams phan tshun du legs par brten nas 'dab ma ma rdol ba rnams su rtse 'thung ste/ glu len par gyur cing rol mo'i</text></item>
<item><p>219a4</p><section>mdo sde</section><text>sgra rnams kyis kyang rab tu dga' ba'i yid can no/ /kha cig ni yang gzhan dag dang bdud rtsi'i rang bzhin gyi zas rnams med par byed de/ de rang gi skye bo'i tshogs dang bcas pas mdog dang dri dang</text></item>
<item><p>219a5</p><section>mdo sde</section><text>ro dang reg bya phun sum tshogs pa la'o/ /kha cig ni gzhan na rnga skad yan lag lnga dang ldan pas lhan cig rjes su 'grogs par gyur pa'i lha mo'i tshogs dang bcas pas dga' bar byed pa dang / rtse bar yang</text></item>
<item><p>219a6</p><section>mdo sde</section><text>byed glu yang len par byed cing gar yang byed de gsal bar byed pa'i mtsho de yongs su bskor nas so/ /kha cig ni mtsho de nyid la lhan cig spyod pa rnams dang bcas nas chu'i rtsed mo byed do/ /chu de la yang</text></item>
<item><p>219a7</p><section>mdo sde</section><text>ji ltar 'dod pa rnams 'byung ngo / /gang dag lha rnams 'dod par gyur na/ ji lta bar chu 'di de ltar mdog dang ro dang dri dang reg bya dang ldan par 'gyur ro/ /ji ltar 'dod pa bzhin du bsil ba dang dro ba'i</text></item>
<item><p>219a8</p><section>mdo sde</section><text>reg bya de'i sems bskyed pa dang dus gcig nyid du chu de lta bu nyid rab tu gsal bar byed par 'gyur ba ni las kyi rang bzhin gyis yin te/ legs par byas pa rnams kyang rung ste las rnams kyis</text></item>
<item><p>219b1</p><section>mdo sde</section><text>mi byed pas de dag rnams kyang de ltar 'gyur ro/ /gzhan yang ji ltar chu 'di myos byed nyid du gyur par bdag cag rnams kyis mthong na rung ngo / /de dag gi sems bskyed pa dang lhan cig nyid du mdog</text></item>
<item><p>219b2</p><section>mdo sde</section><text>dang ro dang reg bya dang dri dang ldan par 'gyur te myos par byed pa'i skyon dang bral ba dang yid shin tu rab tu dga' ba dang bde ba yang rgya chen po byed par 'gyur ro/ /gzhan yang legs par byas pa'i las rnams</text></item>
<item><p>219b3</p><section>mdo sde</section><text>kyis lha rnams rab tu dga' bar byed par 'gyur ro/ /rang legs par byas pa'i las kyis rnam par sprul pa la de ltar lha dga' ba dang rtse bar yang byed do/ /legs par byas pa de dag rnams thams</text></item>
<item><p>219b4</p><section>mdo sde</section><text>cad kyang legs par byas pa'i las la long spyod par byed kyi ma byas pa ni nye bar longs spyod par mi byed do/ /legs par byas pa'i las rnams la ni rnam par chud za ba yang yod pa ma yin no/ /</text></item>
<item><p>219b5</p><section>mdo sde</section><text>las kyi 'khrul 'khor phung po khams/ /sbyin pa mi 'grin khams gsum 'di/ /ma lus thams cad 'thung bar byed/ /'on kyang 'jig rten gyis ma rig /lha de de bzhin 'dod yon</text></item>
<item><p>219b6</p><section>mdo sde</section><text>lnga'i/ /kun tu bde bar 'byung bar 'gyur ba/ /bde bar gnas pa rnams mthong bar gyur nas bya de kho na nyid brjod pas slar nyid tshigs su bcad pa brjod pa ji ltar/ mar nag 'jug pa rab 'jigs pas</text></item>
<item><p>219b7</p><section>mdo sde</section><text>ji ltar mar me rtag 'jig pa/ /de bzhin las zad dbang gis ni/ /lha yi gnas nas log par ltung / /brtsig pa zhig pa'i dbang gis ni/ /ji ltar ri mo rtag gnas 'jig /de bzhin</text></item>
<item><p>219b8</p><section>mdo sde</section><text>las zhig bde ba yang / /nges par log par ltung ba yin/ /lha gnas lha ni thams cad kyang / /bsod nams zad nas rgud pa'i mtha'/ /sems can de dag ltung ba po/ /de dag thams</text></item>
<item><p>220a1</p><section>mdo sde</section><text>cad mi rtag go/ /mi rtag mi brtan thams cad kyang / /gson pa yud kyis 'gro ba yin/ /bdud kyi stobs ni chen po 'di/ /'jig rten 'dis kyang go ba min/ /de ltar gzhan yang bya de kho na</text></item>
<item><p>220a2</p><section>mdo sde</section><text>nyid smra ba des lha de dag rnams nyid la phan par 'dod pas legs par byas pa'i las kyang bskul la/ de dag de ltar rtag tu brjod kyang lha gang dag shin tu bag med pa ma yin pa de dag rnams nyan par byed cing nye bar</text></item>
<item><p>220a3</p><section>mdo sde</section><text>'dzin par yang byed do/ /yud tsam zhig kyang yid shin tu mnyam par bzhag par yang 'gyur ro/ /gang yang bag med par spyod pa de dag rnams kyis ni mi thos pa ste rnam par g.yeng bar gyur pa'i yid kyis</text></item>
<item><p>220a4</p><section>mdo sde</section><text>de dus yun ring du mtsho der rtsed mo byed par 'gyur la/ yul gyi bde ba la sred pa' tshwas ngoms pa med par gyur nas rnam par rgyu bar gyur pas/ slar yang gang na ri de la sngar bzhin du de kho na ltar bzhon pa la mngon</text></item>
<item><p>220a5</p><section>mdo sde</section><text>par zhon te nam mkha' la slar yang 'phags so/ /thams cad dang bcas pa'i lhan cig spyod pa'i 'khor rnams dang bcas par gyur pas bar snang gi nam mkha' la 'phags nas kyang lha de dag rnams kyis</text></item>
<item><p>220a6</p><section>mdo sde</section><text>ri gzhan mthong bar gyur pa la rnam pa du ma'i nor bu'i rang bzhin du mar gyur pa'i dbyings du mar nam mkha'i dbyings nas 'phyar ba de dag thams cad kyi sting na de dag thams cad las lhag par gyur pa'i bde ba'i</text></item>
<item><p>220a7</p><section>mdo sde</section><text>phreng ba rgya chen po 'di dag kun tu brtsigs pa dang nye 'khor mthong na dga' ba rnams lta bar byed do/ /de gsum ni 'thab bral gyi ri rnams kyi tshad las kyang ches lhag pa yin no/ /de bzhin du lha</text></item>
<item><p>220a8</p><section>mdo sde</section><text>rnams ri de dag kun tu lta bar byed do/ /ri gang dag gi 'od zer gyis yan lag nye bar rgyas pa bzhin du nam mkha' thams cad rnam par snang bar byed pas ches lhag par yang dga' bar gyur pa rnams mthong</text></item>
<item><p>220b1</p><section>mdo sde</section><text>bar gyur cing gzhan rnams su de ltar kun tu bltas par gyur nas bde ba'i phreng ba rgya chen po'i ri'i rgyab du ngang pa las 'khod par gyur to/ /rnam par 'khod par gyur pa/ de'i rjes la lha de dag rnams kyis</text></item>
<item><p>220b2</p><section>mdo sde</section><text>mthong bar gyur pa rnams la ri de'i steng ni rnam par bkra ba'i cha shas rnam pa sna tshogs pa'i rin po che'i 'od rnams kyis kun nas brgyan pa la bai dUr+ya'i rang bzhin la gser gyi rang bzhin gyi lo ma dang ldan pa'i ljon shing</text></item>
<item><p>220b3</p><section>mdo sde</section><text>rnams kyis nye bar mdzes par byas pa/ de bzhin du gser gyi rang bzhin dang bai dUr+ya'i rang bzhin la gser gyi rang bzhin gyi 'dab mas nye bar mdzes par byas pa de bzhin du sdong po'i shing gzhan rnams gyis</text></item>
<item><p>220b4</p><section>mdo sde</section><text>nye bar mdzes par gyur pa ste/ ri de'i rgyab na sdong bu'i shing zhes bya ba gang dag gi rtsa ba dang sdong po dang yal ga dang lo ma dang rtse mo rnams sdong bu dang sdong bur gyur pa rnams kyang rin po che chen po bdun gyis rab tu</text></item>
<item><p>220b5</p><section>mdo sde</section><text>rnam par phye bas kun tu brgyan par gyur pa dang rtsa ba la sogs pa rnams kyang de dag gi rang bzhin du gyur pa'i sdong bu yin no/ /shing de dag rnams kyi sdong bu gcig ni bai dUr+ya'i'o/ /gzhan ni pad ma'i rA ga'o/ /</text></item>
<item><p>220b6</p><section>mdo sde</section><text>gzhan ni gser gyi'o/ /gzhan ni shel gyi'o/ /gzhan ni mu sA ra'i 'o/ /gzhan ni kar ke ta na'i ste/ de ltar shing de dag rnams ni sdong bu dang sdong bur cha shas rnam par phye bas mdzes pa yin no/ /</text></item>
<item><p>220b7</p><section>mdo sde</section><text>rtsa ba nas bzung nas ji srid du yal ga dang lo ma dang rtse mo de dag rnams dang 'dab ma yang de kho na bzhin du rin po che bdun gyi rang bzhin gyis rnam par gsal bar gyur pa'o/ /sdong bu'i shing de dag rnams mngon</text></item>
<item><p>220b8</p><section>mdo sde</section><text>par legs par mthong bar gyur pa dang lha de dag rnams rtse bar gyur pas 'jug par byed do/ /shing de dag las ha cang mi ring ba na khang bu'i phreng ba yod pa ni mi'i 'jig rten na nyi mas kun du gsal bar byed pa</text></item>
<item><p>221a1</p><section>mdo sde</section><text>dang kha dog mtshungs pa'o/ /de nas lha de dag rnams gang na khang bu'i phreng ba mod pa der nye bar byed do/ /khang bu de dag rnams kyi grangs ni 'bum phrag du brjod pa yin no/ /ji ltar 'dod pas</text></item>
<item><p>221a2</p><section>mdo sde</section><text>'gro bar gyur pa rnams kyi ji ltar 'dod pa'i tshad dang ji ltar 'dod par 'gyur ba yin no/ /khang bu de dag rnams kyis lha de dag rnams la 'dod pa rnams ji ltar 'dod pa bzhin du byed par 'gyur ro/ /pad ma'i rdzing bu rnams</text></item>
<item><p>221a3</p><section>mdo sde</section><text>kyang de kho na bzhin du sdong bu can gyi pad ma rnams rin po ches nye bar brgyan pa'i pad ma'i rdzing bu rnams rnam par gsal bar byed do/ /de kho na bzhin du sdong bu can gyi rang bzhin dang de kho na bzhin du rin po che bdun gyis nye</text></item>
<item><p>221a4</p><section>mdo sde</section><text>bar mdzes par gyur pa'i lus can gyi bung ba rnams dang bya rnams kyang rnam pa gsum du yon tan dang ldan par rnam par rgyu ba ni 'di lta ste/ chu la rgyu ba ngang pa dang ka raN Da dang ngang ngur dang ni lun tan dang / ma ku la dang ha shun da</text></item>
<item><p>221a5</p><section>mdo sde</section><text>la sogs pa rnams ni chu la rgyu ba'o/ /thang la rgyu ba la bya de dag rnams kyang ri de'i rgyab na rtse bar byed pa rnams la 'di lta ste/ bi shA kha dang kun dga' bar brjod pa dang / bya thams cad dang lhan cig tu kun sgrogs</text></item>
<item><p>221a6</p><section>mdo sde</section><text>pa dang dus thams cad du dga' bar 'jug pa dang / rnam pa de lta bu rnams ni thang la rgyu bar gyur pa'i bya mtho ris su skyes pa rnams kun tu sgra 'byin par byed do/ /rma bya yang sgra snyan par 'byin par byed do/ /</text></item>
<item><p>221a7</p><section>mdo sde</section><text>nags na rgyu ba'i bya mtho ris na yod pa rnams kyang 'di lta ste/ shang shang te'u dang rma bya dang yaSh+Ti dang kun tu mig dang mig mi 'dzums pa dang nye 'khor na rgyu ba dang / de kho na nyid brjod pa dang dus kun tu brjod pa la</text></item>
<item><p>221a8</p><section>mdo sde</section><text>sogs pa rnams mi dang mtho ris 'dras par gyur pa'i bya dag sgra kun tu 'don par byed do/ /mnyan par 'os pa'i rnam pa du ma dang nags na rgyu ba'i bya rnams rtse bar yang byed do/ /de bzhin du ri'i ri bya rnams</text></item>
<item><p>221b1</p><section>mdo sde</section><text>kyis kyang mchog tu mdzes par rjod par byed do/ /gzhan yang bde ba'i phreng ba'i rgya chen po'i ri'i rtse mo'i nam mkha' la rnam par rgyu ba'i bya rnams kyis/ rin po che bdun gyi rang bzhin rnam pa sna tshogs pa'i tshig gis</text></item>
<item><p>221b2</p><section>mdo sde</section><text>rnam par rtog pa rab tu bcom pa'i lha rnams la rjod par byed de/ ji ltar rnam par rtog pas nyer bcom dang / /'di ni yul gyis bslus pa 'ang yin/ /sred pa yis ni rmongs 'di dag /'chi bdag rgyal po</text></item>
<item><p>221b3</p><section>mdo sde</section><text>shin tu gnas/ /'dod longs spyod la kun tu chags/ /lam dang lam mi rig pa yi/ /'dod pa'i ming can yul rnams kyis/ /skye bo rnam par rmongs thams cad/ /sna tshogs 'gro kun du 'gyur ba/ /</text></item>
<item><p>221b4</p><section>mdo sde</section><text>sna tshogs las kyi rjes su 'gro/ /sna tshogs sems kyi dbang gis ni/ /sems can 'gro ba lnga na khyam/ /de ltar bya des mchog tu bag med pa'i lha rnams mthong nas rjes su 'doms par byed de snga ma bzhin no/ /</text></item>
<item><p>221b5</p><section>mdo sde</section><text>de nas lha de dag gis de ma rtsis par slar yang de kho na bzhin du yul rnams la bag med par gyur cing 'dod pa lngas yid 'phrog pas de kho na bzhin du dga' bar byed pa dang rtse bar yang byed do/ /dus de srid du ste/ ji srid du</text></item>
<item><p>221b6</p><section>mdo sde</section><text>dge ba'i las rnams byas shing bsags pa zad par ma gyur gyi bar du'o/ /de'i gting la nam zhig na lha'i 'jig rten nas 'chi 'pho bar 'gyur ro/ /shi 'phos nas kyang ji ltar las rnams kyis nye bar 'gro bar</text></item>
<item><p>221b7</p><section>mdo sde</section><text>gyur pa'i dmyal ba dang yi dgas dang dud 'gro'i 'gro bar skye bar 'gyur ro/ /gal te mi rnams dang skal ba mthun par mir skye bar gyur na yang lan grangs gzhan la myong bar 'gyur ba'i las rnams kyis de mchog tu skyid pa</text></item>
<item><p>221b8</p><section>mdo sde</section><text>dang mchog tu blo rgya che bar 'gyur ro/ /mchog tu rab tu dga' ba'i yid kyis rtse ba la ched che bar byed pa 'am rab tu dga' bar gyur pa'i lha rnams su 'am/ de yang na gser gling du 'am de yang na sing ha la'i gling du</text></item>
<item><p>222a1</p><section>mdo sde</section><text>longs spyod dang ldan par 'gyur ro/ /khyim bdag du yang las de'i rgyu mthun par 'gyur ro/ /rnam par 'dres pa'i khor yug na rgyu ba'i lha rnams kyi sa ste lnga pa rjogs s+ho// //gzhan yang dge slong</text></item>
<item><p>222a2</p><section>mdo sde</section><text>las dang 'bras bu'i rnam par smin pa shes pa de 'thab bral ba rnams kyi sa la kun tu lta bar byed do/ /des thos pa las byung ba'i shes rab kyis 'thab bral ba'i lha rnams kyi sa yang dag par ldan pa zhes bya ba mthong ngo / /</text></item>
<item><p>222a3</p><section>mdo sde</section><text>der las gang gis sems can rnams skye bar 'gyur ba yang / des mthong ba gang tshul khrims dag cing shin tu rnam par dag pa dge ba'i bsam pa dang ldan pa'i sems can du gyur nas srog gcod pa dang ma byin par len pa</text></item>
<item><p>222a4</p><section>mdo sde</section><text>yongs su spangs par gyur pa rnams ni snga ma bzhin no/ /'dod pa la log par g.yem pa yang yongs su spangs par gyur pa yang / ji ltar sngon gyi bud med kyi skye bo rnams lta ba rjes su dran par mi byed do/ /de ni dge ba</text></item>
<item><p>222a5</p><section>mdo sde</section><text>dang ldan pa'i skyes bu tshul khrims dang ldan pa yongs su dag pa'i blo yongs su bsgoms pa'i sems dang ldan pa rnams lus zhig pa na mtho ris bde 'gro'i 'jig rten pa 'thab bral gyi lha rnams kyi nang nas 'gro ba dang</text></item>
<item><p>222a6</p><section>mdo sde</section><text>yang dag par ldan pa zhes bya ba'i sar skye bar 'gyur ro/ /de la 'di skyes par gyur pa na yang rang nyid kyis legs par byas pa'i las dang 'dra ba'i 'bras bur 'gyur te/ 'di lta ste nags dang nye ba'i nags dang rdzing</text></item>
<item><p>222a7</p><section>mdo sde</section><text>bu dang pad ma'i nags rnams la bya sna tshogs pa rnams rtse bar gyur pa'i sgra gdangs snyan pa kun nas sgrogs pa rnams ni/ gzugs dang rgyan dang cha byed mchog dang ldan pa rnams kyis yongs su bskor ba'i lha</text></item>
<item><p>222a8</p><section>mdo sde</section><text>rdzas kyi bde ba dang ldan pas rnga skad yan lag lnga dang ldan par gyur nas/ rtsed mo rtse bar 'gyur zhing dga' bar 'gyur ba dpe med pa'i sgra dang reg bya dang ro dang gzugs dang dis rgyags pa la/ 'di lta ste/</text></item>
<item><p>222b1</p><section>mdo sde</section><text>lnga 'byung bar 'gyur ba'i sbubs mtsho'i bu gar mngon par zhugs pa las bar chad med par chu lngar 'jig cing ltung ngo / /de bzhin du dbang po lnga las sred pa dang ldan pa rnams kyi sred pa lnga po rnams nyi ma re re zhing</text></item>
<item><p>222b2</p><section>mdo sde</section><text>logs par ltung bar 'gyur ro/ /'on kyang dbang po lnga po 'di dag rnams la tshim pa skye ba yang ma yin no/ /yang 'di lta ste me lnga 'bar ba la rlung gis bskyod par gyur pas ri rab du 'bar bar byed pas mchog</text></item>
<item><p>222b3</p><section>mdo sde</section><text>tu sreg par byed pa'i shugs dang ldan pa la shing skam po ci lta ci ltar rab tu bcug pa de lta de ltar me ches phal che bar 'gyur te bud shing rnams sreg par 'gyur ba'i phyir ro/ /de bzhin du dbang po 'di dag rnams kyang rtag</text></item>
<item><p>222b4</p><section>mdo sde</section><text>tu sred pa dang ldan pa rnams ni me dang mtshungs pa yin la rnam par rtog pa'i rlung gis bskyod par gyur cing / tshul bzhin ma yin pa yid la byed pa'i ri'i rtse mo rnams su yul gyi bud shing rnams rab tu 'bar bar gyur pas/</text></item>
<item><p>222b5</p><section>mdo sde</section><text>dbang po lnga'i 'dod pa'i me rnams rab tu 'bar bar 'gyur ro/ /de dbang po 'di dag rnams kyi yul gyi shing rnams dang phrad par gyur na/ de lta de ltar me bzhin du rab tu 'bar bar 'gyur ro/ /ji lta ji ltar yang</text></item>
<item><p>222b6</p><section>mdo sde</section><text>me dang mar mer phye ma leb rab tu ltung bar 'gyur na de lta de ltar sreg par byed do/ /de kho na bzhin du sred pa dang ldan pa rnams yul gyi mes rab tu ltung bar gyur pas kyang 'chi bar 'gyur ba yin no/ /de'i phyir</text></item>
<item><p>222b7</p><section>mdo sde</section><text>na phye ma leb lta bur gyur pa ni sred pa dang ldan pa rnams thams cad yin no/ /de'i bdag nyid du gyur pa de go bar gyur pa yang ma yin no/ /phye ma leb lta bur gyur pa'i lha de dag rnams rab tu sreg par gyur</text></item>
<item><p>222b8</p><section>mdo sde</section><text>pas yul lnga'i mer rab tu lhung bar gyur nas nags dang nye ba'i nags rnams su yang 'gro bar byed de/ lha'i bu mo'i tshogs dang bcas pas bskor bar gyur nas pad ma'i tshal nas pad ma'i tshal</text></item>
<item><p>223a1</p><section>mdo sde</section><text>rnams dang / de bzhin du bdud rtsi'i yul phyogs nas gzhan bdud rtsi'i yul phyogs rnams su dang / de bzhin du btung ba'i bum pa nas yul phyogs gzhan btung ba'i bum pa rnams su dang / mar</text></item>
<item><p>223a2</p><section>mdo sde</section><text>gyis kun tu btab par gyur pa'i me bzhin du yul gyi me rnams kyis/ de bzhin du de kho na ltar rab tu 'bar bar 'gyur ro/ /lha de skyes pa nas yul phyogs de rin po che bdun gyis rnam par brgyan par gyur pa gang</text></item>
<item><p>223a3</p><section>mdo sde</section><text>yin pa rnams rnam pa du mar shin du yid 'phrog par byed pa'i lha dang lha mo'i tshogs brgya stong du mas gang ba mthong ngo / /rab tu dga' bar gyur pa'i rgyan dang cha byad du ma'i gzugs 'dzin pa gang yin pa gang yin</text></item>
<item><p>223a4</p><section>mdo sde</section><text>pa rnams kyis yongs su gang bar ma gyur pa ni/ yul phyogs 'di na yod pa ni ma yin no/ /yul phyogs de yang gang rgyun mi 'chad par lha'i tshogs dang ldan par mi 'gyur ba yang ni ma yin te/ de ltar</text></item>
<item><p>223a5</p><section>mdo sde</section><text>phan tshun lhan cig tu dga' bar byed pa dang rtse bar yang byed do/ /rab tu 'dres par gyur pa sna tshogs pa'i rgyan dang cha byad dang ldan par rgyan dang mngon par dga' ba yang yin no/ /lha rnams lha'i gnas rnams</text></item>
<item><p>223a6</p><section>mdo sde</section><text>nas rnga skad yan lag lnga dang ldan pas nye bar bsgrags par gyur pa'i lha gang yin pa 'di dag rnams las/ shin du nyung ba'i las gang yin pa la ni rgyan dang cha byed thams cad 'dzin par gyur pas lha'i rjes su 'brang bar</text></item>
<item><p>223a7</p><section>mdo sde</section><text>byed pa'i 'khor stong phrag bcur 'gyur ro/ /de lta bu'i rim pas kha cig la ni stong phrag sum bcu gnyis so/ /de bzhin du ji srid du stong phrag bzhi bcu dang / de bzhin du ji srid du stong phrag lnga bcu dang /</text></item>
<item><p>223a8</p><section>mdo sde</section><text>de bzhin du rjes su 'jug pa'i rim pas lha rnams kyi 'khor ji srid du stong phrag brgyar 'gyur ro/ /gal te de'i 'khor de dag rnams kyang yongs su skyo bar yang mi 'gyur te/ lha de de dag rnams dang lhan cig kun</text></item>
<item><p>223b1</p><section>mdo sde</section><text>tu sbyor bar byed pa na lha mo rnams thams cad kyang 'di ltar sems thams cad kyang 'di ltar sems par 'gyur te/ lha dang nga gcig pu kho nar kun dga' bar bya'o gzhan rnams dang ni lhan cig du ma yin no/ /de ltar</text></item>
<item><p>223b2</p><section>mdo sde</section><text>ngoms pa med pa'i lha rnams 'dod pa'i sred pa dang ldan bzhin dus byed do/ /de dag la ngoms pa skye ba yang ma yin no/ /'di dag ni gcugs par gyur bzhin du 'bar bar gyur pa yin no/ /de nas de ltar bag</text></item>
<item><p>223b3</p><section>mdo sde</section><text>med par gyur pa rnams rnam par 'phyo bar byed pas nags dang nye ba'i nags dang rdzing bu dang shing dang tshang tshing dang chu klu dang rdzing bu rnams su lhan cig dga' bar byed de/ lha mo med par lha'i tshogs kyis ni ma yin no/ /</text></item>
<item><p>223b4</p><section>mdo sde</section><text>de ltar rgyu bar gyur pa las de dag rnams gal te shed can ngang pa'i nags zhes bya ba'i nags rjes su sleb par 'gyur ro/ /de na yang de srid kho nar lha mo dang bcas nas te/ nags de ni dga' ba chen po dang</text></item>
<item><p>223b5</p><section>mdo sde</section><text>ldan pas lha rnams kyang ngo mtshar bar gyur pa'i dga' ba yin no/ /de'i dga' ba rnams ni 'di lta bur gyur pa yin te/ 'di ltar nags de'i nye 'khor rnams na ngang pa de dag gis rnam par gsal bar byed do/ /</text></item>
<item><p>223b6</p><section>mdo sde</section><text>kun tu gnas par gyur pa rnams kyang kha cig ni dngul gyi rang bzhin gyi sgro dang gser 'bab pa'i rang bzhin gyi sgro dang pad ma rA ga'i mdog gi rkang pa dang pad ma rA ga dang mdog mtshungs pa'i kha dog dang gsus pa shin</text></item>
<item><p>223b7</p><section>mdo sde</section><text>tu bkra ba 'bar ba gang yin pa rnams so/ /kha cig gser 'bar ba'i rang bzhin gyi rgyab dngul gyi mdog dang ldan pa'i logs kar ke ta na'i rkang pa ste phug rnams kyang de bzhin no/ /kha cig ni shel</text></item>
<item><p>223b8</p><section>mdo sde</section><text>gyi rang bzhin gyi rgyab mu sA ra'i rang bzhin gyi logs gser btso ma'i mig de dang 'dra ba'i mchu in dra nI la'i rang bzhin gyi rkang pa'o/ /kha cig ni rnam par 'dres pa'i cha shas kyi sgro rnam par bkra bar</text></item>
<item><p>224a1</p><section>mdo sde</section><text>'gyur ba'i rin po che bdun gyi rang bzhin rnam par bkra ba'o/ /kha dog gcig pa rnams ni 'di lta ste dngul gyi mdog dang shel gyi mdog dang gser 'bar ba'i kha dog dang mu sA ra'i kha dog dang kar ke ta na'i kha dog rnams te/</text></item>
<item><p>224a2</p><section>mdo sde</section><text>ji lta bu'i las sems dang sems kyis rnam par bkra bar gyur pa rnams dga' bar byed pa dang / rnam par dpyod par yang byed do/ /de dag rnams kyang ji ltar rjes su mthun par mchog tu rnam par bkra bar byas pa'i sgro'i cha shas rnam par bkra</text></item>
<item><p>224a3</p><section>mdo sde</section><text>bar gyur pa'i ngang mo rnams dang lhan cig tu rtse bar byed do/ /mtsho dag dang rdzing bu rnams dang ji ltar pad ma'i nags rnams la yang ngo legs par 'bab pa'i ri chu klung gi rlabs rnams la dang de bzhin du pad ma'i tshal rnams la dang de bzhin du yang</text></item>
<item><p>224a4</p><section>mdo sde</section><text>'jam pa mnan na nems pa'i sa gzhi cha gun la dang me tog dang ldan pa rnams la yang dga' bar byed do/ /yongs su spyod par byed do ngang pa rnams kyang lha bzhin du lhan cig spyod pa rnam pa du ma dang ldan pa yin no/ /de nas sna tshogs</text></item>
<item><p>224a5</p><section>mdo sde</section><text>pa'i lha mo'i tshogs rnams kyis yongs su skor ba'i lha de dag dang de dag gi nags der zhugs par gyur pa nyid na ngang pa de dag rnams mngon par mthong bar gyur nas slar nyid kyang ngo mtshar bar gyur cing yid ches rab tu dga'</text></item>
<item><p>224a6</p><section>mdo sde</section><text>bar gyur te mig gi rgyu ba g.yo ba dang ldan pas nags de'i yul phyogs kyi nye 'khor kun la rnam par lta bar byed de/ de dag rnams kyis kyang lha mo de dag rnams kyi yid kyi rjes su 'thun par gyur nas yid ches rab tu</text></item>
<item><p>224a7</p><section>mdo sde</section><text>dga' bar gyur pas 'di ltar rtog par byed de ji ltar lha rnams 'di na ngang pa'i nags zhes bya ba'i ngang pa rnams kyi nags mchog tu dga' bar gyur pa ji lta ba kho na bzhin du rnam par mdzes par gyur pa rnams la ji ltar 'di na lha'i ngang</text></item>
<item><p>224a8</p><section>mdo sde</section><text>pa'i nags zhes bya ba nags chen po mchog tu dga' bar gyur pa ji lta ba bzhin du de dag gis rab tu mdzes te/ rnam pa sna tshogs pa'i ljon shing gi tshogs rnams kyis de dag yangs su khyab par gyur pa rin po che khams du ma rnams kyi 'byung khungs dang</text></item>
<item><p>224b1</p><section>mdo sde</section><text>ldan pa de dag ni shin tu bar yang yon tan rnams phun sum tshogs pa/ rnam pa sna tshogs pa'i pad ma'i rdzing bu dang ldan pa'i ri'i rtse mo nye bar dud par gyur pa rnam pa brgya stong du mar ming btags par gyur kyang gang</text></item>
<item><p>224b2</p><section>mdo sde</section><text>dag rnams kyi ming yang shes par mi 'gyur ba'i me tog rnams dang nye bar ldan pa pad ma'i 'byung gnas brgya stong du ma rnams dang ldan pa yin te/ nags de na ni ngang pa'i rgyal po dus bzang zhes bya ba gnas so/ /</text></item>
<item><p>224b3</p><section>mdo sde</section><text>de ni ji ltar bdag cag 'thab bral ba rnams kyi mnga' bdag mu su lun d+ha yin de bzhin du ngang pa rnams thams cad kyi yang dus bzangs 'di yin te/ shin tu yangs pa zhes bya ba'i pad ma'i rdzing bu de na 'di rtse bar byed pa</text></item>
<item><p>224b4</p><section>mdo sde</section><text>dang dga' bar byed pa dang kun tu spyod par yang byed do/ /drung du yang 'thab bral gyi mnga' bdag mu su lun d+ha 'ong ngo / /de dang lhan cig tu bya chen po dga' bar byed kun tu spyod par yang byed pa ni ji ltar lha'i tshogs gzhan dag</text></item>
<item><p>224b5</p><section>mdo sde</section><text>rnams kyis de yongs su shes par 'gyur ba yang ma yin pa de ltar dga' bar byed do/ /dus bzangs gang yin pa de dang 'thab bral ba'i bdag po lhan cig tu dga' bar byed pa'i rgyu de ci yin pa'i rgyu de yang lha'i tshogs rnams thams</text></item>
<item><p>224b6</p><section>mdo sde</section><text>cad kyis kyang mi shes so/ /de la rgyu mtshan de dag rnams yid la gyis la lha khyod nyid kyang bdag cag rnams kyis yongs su bskor nas 'gro bar gyis dang / de la tshig de dag rnams lhag ma ma lus par mthong bar</text></item>
<item><p>224b7</p><section>mdo sde</section><text>'gyur gyis lha de dag dang bya'i rgyal po yang ji lta ba bzhin du thos par gyur nas lha gsar du skyes pa des lha de dag rnams kyi nang nas zhabs 'bring byed pa la 'di skad ces brjod de/ gang na ngang pa'i rgyal po de dang 'thab</text></item>
<item><p>224b8</p><section>mdo sde</section><text>bral gyi bdag po mu su lun d+ha yang yod pa der bdag cag rnams ji lta ba bzhin du 'gro bar bya'o/ /de nas de bzhin du lha mo de dag rnams dang lha de dag rnams dang nags de'i nang na yod pa der nye bar legs par phyin no/ /</text></item>
<item><p>225a1</p><section>mdo sde</section><text>zhugs par gyur pa na mthong ba rnams la ljon shing gi tshal rnam pa sna tshogs pa rnam pa du ma dang rnam pa sna tshogs pa'i ri dgas rnams dang bya rnams kyis kun tu gang bar gyur cing ri dgas kyi khyu rnams kun tu rgyu</text></item>
<item><p>225a2</p><section>mdo sde</section><text>ba rnams la kha dog rnam pa du ma rnams dang rigs sna tshogs pa rnams lhan cig spyod pa rnams dang bcas nas de dag la spyod par byed do/ /spyad par 'os pa'i zas rnams lhan cig tu za bar byed cing lha rdzas kyi nags rnams kyi</text></item>
<item><p>225a3</p><section>mdo sde</section><text>rtsa ba'i zas kyang ste/ rin po che bdun gyis spras pa'i lus can rnams nags rnams kyi nang du dang nags kyi tshang tshing rnams su dang chu klung gi ngogs rnams su dang pad ma'i tshal gyi 'gram rnams la dang mtshe'u gzhan</text></item>
<item><p>225a4</p><section>mdo sde</section><text>rnams la dang sman ljongs rnams su dang ri'i khong seng rnams la yang khyu rnams dga' bar byed cing kun rjod par yang byed do/ /de dag rnams mngon tu legs par mthong bas kyang lha rnams kyi mig dang yid mchog tu</text></item>
<item><p>225a5</p><section>mdo sde</section><text>'phrog par 'gyur zhing rnam pa du mar yang rab kyi mchog tu dga' bar gyur nas/ gzhan yang ngo mtshar bas mig kun tu bskyod par 'gyur zhing de dang de dag rnams mig btod par byed cing lha'i bu mo'i tshogs rnams kyis</text></item>
<item><p>225a6</p><section>mdo sde</section><text>yongs su bskor bar gyur nas kyang nye bar len par byed cing slar yang ngang pa'i nags de nyid du rab tu 'jug go/ /rab tu zhugs par gyur pa nyid na kun tu lta bar byed do/ /brgya phrag du mar gyur pa'i rma bya'i khyu rnams</text></item>
<item><p>225a7</p><section>mdo sde</section><text>kyang ljon shing gi tshang tshing dang nye bar gyur pa rnams na nye bar rtog ste/ kha cig ni mgrin pa nas dbyangs sgrogs pa'o/ /kha cig ni phan tshun du mdongs phyi rol tu byas nas kyang rtse bar byed pas lhan cig spyod pa rnams</text></item>
<item><p>225a8</p><section>mdo sde</section><text>kyi sngon du gar byed do/ /kha cig ni gcig pu zhig tu gyur nas shing mthug po rnams kyi nang du nor bu bdun gyis spras pa'i thig les rnam par bkra ba rnams ljon shing gi 'dab ma rnams dang lhan cig tu rtse bar byed do/ /</text></item>
<item><p>225b1</p><section>mdo sde</section><text>lhan cig spyod pa rnams kyis rjes su 'brang bar gyur pas nags de'i phyi rol na yang mtho ris kyi rjes su 'thun pa rnam pa du ma dang ldan par mthong ba nyid do/ /ngang pa'i nags der dga' bar gyur pa'i lha brgya stong bye ba rnams</text></item>
<item><p>225b2</p><section>mdo sde</section><text>de ltar legs par 'jug par byed do/ /gzhan yang lha rnams kyi nags gzhan dag rnams lha gsar du skyes pa des mthong bar gyur pa'i nags de dag rnams kyi dga' bar gyur pa ni 'di lta ste/ chu klung mchog tu dang</text></item>
<item><p>225b3</p><section>mdo sde</section><text>bar gyur pa shis pa'i chu bo'i ngos gnyi ga'i nye 'khor na lha rnams kyis yongs su bskor bar gyur pas rnam par gsal ba dang / chu klung de dag rnams kyang yon tan bdun dang ldan pa'i 'o mas yongs su gang ba rnams kyi ming du gyur</text></item>
<item><p>225b4</p><section>mdo sde</section><text>pa la 'di lta ste/ 'dod pa'i chu dang shis pa'i chu dang kun dga' bar 'bab pa dang myos pa med pa zhes bya ba'i chu dang mngar gyur pa dang 'dod pa thams cad kyi chu dang bya dang ldan pas mngon par dga' ba'o/ /rnam pa de lta bur</text></item>
<item><p>225b5</p><section>mdo sde</section><text>gyur pa'i chu klung rnams 'bab pa'o/ /dga' bar gyur pa'i nags chen po de'i chung klung de dag rnams la yang chu la rgyu bar gyur pa'i bya rnams grang mor gyur pa'i chu 'thung bar byed do/ /'thungs nas kyang tshigs su bcad pa brjod</text></item>
<item><p>225b6</p><section>mdo sde</section><text>par byed pa ji ltar/ legs par sngon gyi thar ba yi/ /lam rtogs nas ni gsar pa yang / /rma bya zad na skye ba ni/ /lha yi 'jig rten du 'bab 'gyur/ /gyis dang gang yang gsar pa'i las/ /rnom gsum rnam pa</text></item>
<item><p>225b7</p><section>mdo sde</section><text>gsum 'byung ba/ /rnying bcas gsar pa rjes su tshol/ /'thab bral dag tu skye bar 'gyur/ /ma 'ongs pa yi 'jig shes dang / /da ltar ba la 'chums med gang / /'das pa la yang chags pa med/ /ring</text></item>
<item><p>225b8</p><section>mdo sde</section><text>min pa na de chags bral/ /bde dang sdug bsngal dag gis kyang / /gang gi yid ni rnam mi 'gyur/ /blo gros bzang ldan lha yi ni/ /'jig rtan bdag cag 'bab pa bde/ /gang yang rnying pa zos nas ni/ /</text></item>
<item><p>226a1</p><section>mdo sde</section><text>gsar pa yang ni mi byed pa/ /sngon gyi legs byas zad pa ni/ /'chi ba'i dus su rnam par rig /yul rnams gyis ni 'khrid byed pa/ /lha gang sems ni rmongs pa yin/ /gang gi blo ni yon tan ldan/ /</text></item>
<item><p>226a2</p><section>mdo sde</section><text>'dod pa'i dbang rjes de mi 'gro/ /da ltar ba yi 'dod pa la/ /khyad par du ni skyon can la/ /gang zhig bde bas mi rmongs pa/ /de ni brtan pa zhes brjod do/ /skyon gyis 'jigs pas brkam chags med/ /</text></item>
<item><p>226a3</p><section>mdo sde</section><text>'dod rnams dbang du 'di mi 'gro/ /des ni sdig kyang rnam 'jig byed/ /de ni brtan pa zhes brjod do/ /bde ba yis ni 'phangs pa'i yid/ /sdig pa'i 'jigs pa ma mthong ba/ /dga' ba shin tu des sten pa/ /rmongs</text></item>
<item><p>226a4</p><section>mdo sde</section><text>pa gang ni rab tu 'joms/ /dga' ba rnyed nus thob gyur nas/ /ci phyir 'dod pas nyams par byed/ /rten pa de dag shis pa min/ /ngan song shin tu chen por 'gyur/ /'jig rten glog dang smig rgyu bzhin/ /</text></item>
<item><p>226a5</p><section>mdo sde</section><text>dri za'i grong khyer dang mtshungs par/ /thams cad slu ba'i bdag nyid can/ /'dod pa mi zad par rab brjod/ /de ltar ngos na spyod pa'i byas/ shin tu bag med par gyur pa'i lha gsar du skyes pa de mngon par mthong</text></item>
<item><p>226a6</p><section>mdo sde</section><text>nas tshigs su bcad pa de dag brjod do/ /gsar pa de yang yul gyis kun nas phrogs par gyur pa'i phyir na bya de dag gis ci brjod ces zer nas go bar mi 'gyur ro/ /de nas phan pa de dag rnams ma bgrangs par slar</text></item>
<item><p>226a7</p><section>mdo sde</section><text>yang de kho na bzhin du ngang pa'i nags kyi ches nang du zhugs par gyur pa na/ yul gzhan mang po rnams las 'dod pa'i rgyags pas zin pa rnams kyis ngang pa'i nags su ches mchog tu dga' bar gyur pa'i khyad par gyi</text></item>
<item><p>226a8</p><section>mdo sde</section><text>dngos po phal che ba nyid las dang por 'khris shing gi dra bas g.yogs par gyur pa rnams rtogs so/ /de lta de ltar mchog tu bla na med pa rnams dang legs par ldan pa las des rgyang ring ba nyid nas nor bu'i nags zhes</text></item>
<item><p>226b1</p><section>mdo sde</section><text>bya ba mthong ste/ ngang pa'i nags de nyid kyi 'od zer gyi phreng ba brgya stong dang ldan pa'i nor bu rnams gang yin pa'i khyad par gyis lha rnams nyid kyis nges par blta bar nus pa yang ma yin te/ 'og gi sa na gnas par</text></item>
<item><p>226b2</p><section>mdo sde</section><text>gyur pa'i lha sum bcu rtsa gsum pa 'am rgyal chen ris bzhi pa rnams kyang rung ste gzhan 'ga' zhig na yang rnam pa de srid kyi gzi brjid can ni yod pa ma yin no/ /nor bu de dag rnams ji ltar 'dod pa'i dbang gis 'gro</text></item>
<item><p>226b3</p><section>mdo sde</section><text>bar gyur pa gang yin pa'i lha rnams 'dod par gyur na des nor bu de dag rnams khang bur g+hur nas nam mkha' la 'phags par byed de/ khong seng can du gyur cing de dag gi yang nang du song nas kyang lha rnams rab tu rtse</text></item>
<item><p>226b4</p><section>mdo sde</section><text>bar 'dod pas nam mkha' la 'phag par byed la/ nor bu de dag rnams kyang sems bskyed pa dang lhan cig nyid du khang bur gyur nas nam mkha' la 'phag par gyur to/ /legs par byas pa'i las rnams</text></item>
<item><p>226b5</p><section>mdo sde</section><text>kyis nor bu de dag rnams kyi nang du yang chu klung dang 'bab chu dang rdzing bu dang nags dang skyed mos tshal dang pad ma'i rdzing bu dang ljon shing gi tshogs dang nags tshang tshing dang sa gzhi cha shas rnams dang ldan pa dang ri'i rtse mo</text></item>
<item><p>226b6</p><section>mdo sde</section><text>rnams dang bya'i sgra dga' ba rnams dang ldan par gyur pa yin no/ /ji ltar yang bde bar gyur pas lha de dag rnams nam mkha' la bde bar rab tu rgyu ba rnga skad yin lag lnga dang ldan pa dang 'dod pa'i yon tan drug</text></item>
<item><p>226b7</p><section>mdo sde</section><text>dang ldan pas dga' bar byed do/ /ji ltar gzhan yang lha de dag rnams nyid 'dod par 'gyur na/ ji ltar lha'i 'jig rten de dag rnams nyid kho nar rtag tu bdag cag rnams 'khod par bya na zhes de dag</text></item>
<item><p>226b8</p><section>mdo sde</section><text>rnams kyi sems bskyed pa tsam nyid na nor bu de dag rnams nyid 'thab bral ba'i lha'i ris de dag rnams nyid du 'gyur ro/ /slar nyid kyang de dag rnams nyid yid gzhan du gyur nas 'od zer gyi phung po rnams rab tu 'bar bar</text></item>
<item><p>227a1</p><section>mdo sde</section><text>byed do/ /rang gi 'od zer rnams nyid lha mo de dag gis lha gsar du skyes pa de la rjod par byed do/ /de nas de dag rnams mchog tu dga' bar gyur pa'i ngang pa'i nags de las kyang 'dod pa'i zhags pas</text></item>
<item><p>227a2</p><section>mdo sde</section><text>gzhan rnams kyis kun nas drangs par gyur to/ /slar yang yul gyis drangs par gyur nas nor bu'i nags der glu nye bar len par gyur cing rab tu brten nas de dag rnams kyis ha cang mi ring ba nas lta bar byed do/ /</text></item>
<item><p>227a3</p><section>mdo sde</section><text>sngon po dang ser po dang dmar po dang dkar po dag gi 'od zer brgya stong gis bskor nas nags dang bcas pa'i yul gyi nor bu'i nags de dang ha cang mi ring ba'i ngang pa'i nags kyi nye 'khor kun tu snang bar byed do/ /de nas</text></item>
<item><p>227a4</p><section>mdo sde</section><text>lha de dag lha de dag rnams kyi drung nas nags de dag nye bar bskor bar gyur nas/ nor bu'i khang bur gnas te/ gang na nor bu'i nags de yod par gyur pa der nye bar 'gro'o/ /lha mo de dag nyid dang lhan cig du</text></item>
<item><p>227a5</p><section>mdo sde</section><text>der nye bar legs par phyin nas/ nor bu du ma rnams 'bar ba'i phreng ba dang rnam par snang bar gyur pa'i nor bu'i 'od rnams la yang lta bar byed do/ /de nas lha de dag rnams 'di snyam du sems so/ /</text></item>
<item><p>227a6</p><section>mdo sde</section><text>ci ste yang bdag cag rnams lha'i nor bu gzhan rnams gang yin pa'i nang du ji lta bar song la nam mkha'i dkyil du 'khod nas rnam par rgyu bar bya ste mtho ris la blta ba'i don du de bzhin du bdag nye bar 'gro bar bya'o/ /</text></item>
<item><p>227a7</p><section>mdo sde</section><text>de nas lha gsar du skyes pa de'i sems bskyed pa dang lhan cig tu gang yid la bsams pa'i nor bu 'di lha de khang bur der gyur to/ /gyur nas kyang nam mkha'i khams su 'phags so de 'phags par gyur pa</text></item>
<item><p>227a8</p><section>mdo sde</section><text>yang legs par mngon par mthong nas lha de lhan cig spyod pa'i 'khor de dag rnams nyid kun nas nor bu'i rang bzhin gyi khang bu der mngon par zhugs pa de dag gis mthong bar gyur te/ ji ltar rang gis byas</text></item>
<item><p>227b1</p><section>mdo sde</section><text>pa'i las dang 'dra bar dga' ba de'i nang de na 'di dag yod de/ chu klung dang 'bab chu dang rdzing bu dang nags skyed mos tshal dang pad ma'i tshal dang dga' tshal dang ri dang ri'i rtse mo dang tshang tshing dag gis legs par gang bar</text></item>
<item><p>227b2</p><section>mdo sde</section><text>gyur pa mthong na dga' ba du ma rnams phyogs gzhan dang gzhan na mthong bar gyur pa rnams la/ bya rnams dga' bar 'gyur ba'i kra kri'i sgra rjod par byed pa dang / kha dog dang dbyibs sna tshogs pa'i sa'i cha rnams</text></item>
<item><p>227b3</p><section>mdo sde</section><text>dang dri dang ldan par gyur pa'i me tog gis kun tu khebs pas chags par byed do/ /de bzhin du yul gzhan rnams na yang mthong bar gyur pa la ri dgas dang bya rnams chu klung mnyam pa dang mi mnyam pa'i dga' bar gyur pa'o/ /</text></item>
<item><p>227b4</p><section>mdo sde</section><text>gzhan yang lhas yul phyogs gzhan rnams su mthong bar gyur pa la gang dag ji ltar 'dod pa bzhin du lha dang lha mo'i tshogs rnams kyis legs par gang bas rgod pa dang 'gying ba dang rtse 'jo bas rnam pa sna tshogs pa'i bde</text></item>
<item><p>227b5</p><section>mdo sde</section><text>ba blta bar dga' ba rnams so/ /ji skad du bshad pa'i yul phyogs de dag rnams thams cad la gsar du skyes pa'i lha des dang po mthong ba yin pas lha mo de dag rnams dang lhan cig tu rtse bar byed cing bag med par</text></item>
<item><p>227b6</p><section>mdo sde</section><text>rgyu bar byed do/ /gzhan yang yul phyogs gzhan dag rnams su yang mi ngoms pa'i 'dod pa'i sred pa rnams kyis nye bar 'gro ste/ gang na bdud rtsi'i rang bzhin gyi sa phyogs yod pa der zas don du</text></item>
<item><p>227b7</p><section>mdo sde</section><text>gnyer bar 'gro bar byed do/ /de der ji ltar legs par byas pa'i las dang 'dra bar za bar byed do/ /de nye bar zos nas kyang yul gyi mes bsregs par gyur pas gang na btung ba'i chu klung yod</text></item>
<item><p>227b8</p><section>mdo sde</section><text>pa der lhan cig spyod pa'i 'khor dang bcas nas nye bar 'gro'o/ /de'i 'khor de dag rnams nyid dang rgya chen po'i sred pa'i rlabs rnams kyis khyer bar gyur pa na bdud rtsi 'di dag rnams dang phrad par</text></item>
<item><p>228a1</p><section>mdo sde</section><text>gyur te/ de nas de dag btung ba'i sa gzhir song nas rnam pa sna tshogs pa'i nor bu'i snod rnams su myos byed de dag 'thung bar byed do/ /de phyir zhing nyid kyang myos byed kyis rangs par</text></item>
<item><p>228a2</p><section>mdo sde</section><text>gyur pa ni mar kun tu blugs par gyur pa nyid kyi me 'gran zla med par gyur pa bzhin du 'di'i yul gyi sred pa rnams kyang rab tu 'bar bar 'gyur ro/ /de yang yul de dag rnams kyis kun tu rmongs par gyur</text></item>
<item><p>228a3</p><section>mdo sde</section><text>nas phyir zhing nyid kyang lha'i bu mo de dag nyid dang lhan cig tu gar dang rab tu dga' bar yang byed do/ /de dag de bzhin du gnas der rtsed mo rnams byas nas/ slar yang gang na pad ma'i rdzing bu yod par gyur pa</text></item>
<item><p>228a4</p><section>mdo sde</section><text>der nye bar 'gro bar byed do/ /chu la rtse bar bya bar 'dod pa'i dbang du byas nas thams cad la yang rig par byas te/ gang na pad ma'i rdzing bu de yod pa der kun tu nye bar 'gro'o/ /gzhan yang de yul</text></item>
<item><p>228a5</p><section>mdo sde</section><text>rnams kyis rgyags par gyur nas de dag rnams dang lhan cig tu chu'i rtsed mo byed par 'gyur ro/ /lha'i bu mo de dag rnams nyid dang lha'i bde ba mchog tu dpe med pa rnams mngon sum du nye bar longs spyod pa</text></item>
<item><p>228a6</p><section>mdo sde</section><text>byed do/ /de gzhan yang de kho na bzhin du rgyags pas rgyags par gyur nas rna ba tshim par bya 'dod pas 'gran gyi do med pa'i yul gyis kun tu khrid pa'i phyir rnga skad yan lag lnga pa nyan par 'dod</text></item>
<item><p>228a7</p><section>mdo sde</section><text>do/ /de nas gzhan yang de dag rnams nyid kyi dkyil du song nas lha de cig pu glu len no/ /glu nyan par mang byed do/ /rnga skad yan lag lnga dang ldan pa thams cad kyi rna ba dang yid 'phrog par byed</text></item>
<item><p>228a8</p><section>mdo sde</section><text>pa gang yin pa ni dngos po gzhan rnams kyi dpe bya bar yang sla ba ma yin no/ /de de ltar 'dod pa'i yon tan lnga la nye bar longs spyod par 'gyur bas kyang ngoms par 'gyur ba yang ma yin no/ /srid pas rnam</text></item>
<item><p>228b1</p><section>mdo sde</section><text>par gdungs par gyur pa'i bsam pa can rnams ni srid pas rnam par ngoms par 'gyur ba yang ma yin te/ ji ltar me ni bud shing rnams kyis ngoms par mi 'gyur la de bzhin du 'dod pa dang bcas pas</text></item>
<item><p>228b2</p><section>mdo sde</section><text>'dod pa dang ldan pa rnams rnam par ngoms pa mi skye'o/ /de de na rnam pa du ma dang rnam par rtog pa du ma'i bde ba rnams nye bar longs spyod par gyur pas dus ring du rtse 'jo byas nas/ gzhan yang nor bu'i</text></item>
<item><p>228b3</p><section>mdo sde</section><text>rang bzhin gyi khang bu de nyid kyis ngang pa'i nags de nyid du slar yang rab tu 'jug par byed de/ phyir bzhin 'brang bar gyur pa'i 'khor rnams thams cad dang de song nas phyir zhing nyid kyang snga na ma mthong ba'i yul</text></item>
<item><p>228b4</p><section>mdo sde</section><text>phyogs gzhan rnams su 'jug par byed do/ /nags de'i dga' bar gyur pa yang 'di dag yin te/ ji ltar bltas par gyur pa de ltar nags de ni ches dga' bar gyur pa yin no/ /dbang po</text></item>
<item><p>228b5</p><section>mdo sde</section><text>rnams kyang yul rnams kyis ngoms par yang med do/ /de ltar byas pas nags da dag ni blta bar nus pa yang ma yin no/ /de bzhin du 'bab chu dang rdzing bu dang nags dang nye ba'i nags dang shing gi tshogs</text></item>
<item><p>228b6</p><section>mdo sde</section><text>rnams dang lha dang lha mo'i tshogs rnam pa du ma rnams kyang de na mthong ngo / /de kho na bzhin du rnga skad yan lag lnga dang ldan pas rtse bar gyur pas gzhan yang mkha' lding gi rgyal po dus bzangs de rnam par yangs pa'i</text></item>
<item><p>228b7</p><section>mdo sde</section><text>pad ma'i rdzing bu gang na gnas par gyur pa der lha'i bu mo'i tshogs kyis yongs su bskor ba dang bcas nas de dag rnams legs par 'gro byed do/ /de ltar des mang du mthong ngo / /de ltar des lha'i</text></item>
<item><p>228b8</p><section>mdo sde</section><text>tshogs brgya stong du ma rnams glu len par gyur pa dang / lha rdzas kyi rim pas bde ba dang / yang dag par ldan par gyur pa rnams mthong bar 'gyur ro/ /gang dag la dpes gzhal bar bya ba</text></item>
<item><p>229a1</p><section>mdo sde</section><text>rnams ni cung zad kyang yod pa ma yin la/ gang gis dper byed par gyur pa'i 'jig rten kun tu gsal bar byed pa'i nyi ma yang gang dag gis khyad par gyis srin bu me khyer tsam du yang ma</text></item>
<item><p>229a2</p><section>mdo sde</section><text>yin no/ /'od zer gyi dbang du byas nas de las gzhan pa rnams gang dag gis dper byed pa yin/ de ltar lha rnams ni dpe med pa'i yul rnams kyis nye bar 'tsho ba yin no/ /ro rnams kyi</text></item>
<item><p>229a3</p><section>mdo sde</section><text>yang dpe bya bar nus pa ma yin te/ mi rnams kyi yang gang gi phyir ro'i mchog tu gyur pa rnams la 'di lta ste/ sbrang rtsi dang bcos pa'i chang dang bu ram shing dang sha'i rigs su gyur pa rnams dang</text></item>
<item><p>229a4</p><section>mdo sde</section><text>ste/ shin tu lags par sbyar ba'i ro de rnams thams cad dang yang dag par ldan pas kyang / bdud rtsi'i dmar po dag gi khyad par gyis bim pa'i 'bras bu tsam dang yang 'dra ba ma yin no/ /</text></item>
<item><p>229a5</p><section>mdo sde</section><text>mi rnams kyi ro thams cad dang yang dag par ldan pa de gang gis dper byed par 'gyur/ ro'i dbang du byas nas lha rnams kyi bcu drug char yang mi phod do/ /dri rnams kyi yang dper bya ba nus pa ma yin te/</text></item>
<item><p>229a6</p><section>mdo sde</section><text>'di na mi rnams kyi dri zhim par gyur pa rnams thams cad la 'di lta ste/ tsan dan dang / a ga ru dang / phye ma dang byug pa dang ni khu sti dang tsam pa ka dang / ke ta ka dang yid bde ba'i me tog dang 'dza' ti'i dri dang dbyar gyi</text></item>
<item><p>229a7</p><section>mdo sde</section><text>dus pa dang / ud pa la dang / ku su mA dang ni tsu la la sogs pa'i'o/ /de dag rnams bsdoms nas gcig tu byas pas kyang lha rnams kyi me tog thams cad kyi tha mar gyur pa nim pa'i lo ma'i bcu drug gi char yang</text></item>
<item><p>229a8</p><section>mdo sde</section><text>mi chog go/ /de ltar byas nas dri rnams kyi dper bya bar yang mi nus so/ /lha rnams kyi reg bya ni dpe med pa dang yang dag par ldan pa yin te lha rnams kyi gang yin pa la ni mi rnams kyis rtogs pa'i</text></item>
<item><p>229b1</p><section>mdo sde</section><text>yul ma yin no/ /mi rnams kyi reg bya rnams thams cad kyi mchog tu gyur pa rnams kyang 'di lta ste/ srin bal dang mon dar dang du gu la dang bal dang ras bal la sogs pa dang gzhan yang mi rnams kyi</text></item>
<item><p>229b2</p><section>mdo sde</section><text>gang dag rnam pa de lta bur gyur pa de dag thams cad bsdoms par gyur pas kyang / lha rnams kyi rig bya thams cad las tha mar gyur pa 'di lta ste/ lha rdzas kyi rdo rjer gyur pa'i srid pa'i sdug bsngal byed</text></item>
<item><p>229b3</p><section>mdo sde</section><text>pa rnams kyi yang bcu drug char phye ba tsam du yang mi chog par 'dod do/ /rgyu des na lha rnams kyi reg bya yang dpe med pa yin la de dag la yang dpe bya bar nus pa ma yin no/ /sgra rnams kyang dpe med pa dang yang</text></item>
<item><p>229b4</p><section>mdo sde</section><text>dag par ldan pas lha rnams rgyu ba yin no/ /'di na mi rnams kyi mchog tu gyur pa'i sgra ni 'di lta ste/ pi bang dang sa kA sha dang gling bu dang rdza rnga dang glu la sogs pa rnams yin no/ /chags par gyur pa</text></item>
<item><p>229b5</p><section>mdo sde</section><text>de dag rnams thams cad bsdoms pas kyang lha rnams kyi rgyan gyi mchog gi bcu drug char yang mi chog par 'dod de/ lha rnams kyi sgra rnams kyang dpe med pa dang yang dag par ldan pa yin no/ /dper bya</text></item>
<item><p>229b6</p><section>mdo sde</section><text>ba ni 'di dag rnams yin te/ rgyal chen ris bzhi'i lha rnams dang mi'o/ /sum bcu rtsa gsum pa rnams kyis ni 'thab bral ba la ma yin no/ /de'i khyad par yang mi rnams kyi 'dod pa dang rgyal chen ris</text></item>
<item><p>229b7</p><section>mdo sde</section><text>bzhi'o/ /de'i khyad par gyis sum bcu rtsa gsum pa dang rgyal chen ris bzhi'o/ /rgyal chen ris bzhi'i yul dang sum bcu rtsa gsum pa'i khyad par gang yin pa'i khyad par 'di dag gis kyang / sum bcu rtsa gsum pa</text></item>
<item><p>229b8</p><section>mdo sde</section><text>rnams kyi 'dod pa'i rim pa rnams dang las kyi khyad par rnams kyis 'dod pa na spyod pa'i lha drug po rnams kyi yang lha rdzas kyi yul rnams kyi yon tan khyad par du 'phags pa yin no/ /de'i phyir yang lha rnams ni bde ba</text></item>
<item><p>230a1</p><section>mdo sde</section><text>dpe med pa du ma rnams dang yang dag par ldan pa yin no/ /lha de dag ngang pa'i nags de na rtsed mo rtse bar gyur pa las bar snang la 'gro ba'i rgyal po de dang nye bar phyin par gyur te/ gang la 'di rtse bar gyur pa</text></item>
<item><p>230a2</p><section>mdo sde</section><text>rnam par yangs pa'i pad ma'i rdzing bur lhan cig rjes su spyod pa rnams kyis yongs su bskor zhing pad ma'i nags la legs par gnas te nye 'khor na lha'i tshogs kyis yongs su bskor to/ /de dag rnams gang yin pa de'i pad</text></item>
<item><p>230a3</p><section>mdo sde</section><text>ma cig po gang la 'di rtse bar byed pa de ni tshad dpag tshad tsam mo/ /rin po che sna bdun gyi dper bya bar gyur pa/ rdo rje'i ze'u 'bru rnams kyis reg na bzod par gyur pa bla na med pa'i dri dang kha dog rnams dang ldan pa dpe med par</text></item>
<item><p>230a4</p><section>mdo sde</section><text>gyur pa 'od zer du ma rnams kyis rnam par snang bar byas pa 'dab ma stong phrag brgya pa gang yin pa 'di'i dbus su gnas par gyur nas pad ma'i rdzing bur mu su lun d+ha la sogs pa rnams la chos ston par byed do/ /de yang smon lam gyi</text></item>
<item><p>230a5</p><section>mdo sde</section><text>dbang gis 'thab bral ba'i lha rnams kyi nang du skye bo rnams la phan pa'i don dang bde legs su 'gyur ba'i don du ste phan par 'dod pa dag gis der skyes so/ /de dag rnams la chos ston par byed de/ bag med pa spang ba'i don du'o/ /</text></item>
<item><p>230a6</p><section>mdo sde</section><text>lha gsar du skyes pa de mthar gyis rnam par yangs pa'i pad ma'i rdzing der slebs par gyur to/ /de mngon par mthong nas kyang dus bzang des tshigs su bcad pa rjod par byed pa ji ltar/ 'dod pas ngoms pa med pa dang /</text></item>
<item><p>230a7</p><section>mdo sde</section><text>sred pas kyang ni gdungs pa yi/ /sems dang dbang po g.yo ba yi/ /dus 'di yongs su 'da' ba yin/ /'ching ba lnga yis bcings 'gyur zhing / /drug gis rnam par rmongs pa yang / /dus gsum la yang</text></item>
<item><p>230a8</p><section>mdo sde</section><text>rnam rmongs pa'i/ /dus 'di yongs su 'da' ba yin/ /'gro ba'i btson rar bcings na yang / /skyo ba'i dbang du 'gro min pa/ /bag med yul gyis rmongs pas kyang / /dus 'di yongs su skyel ba yin/ /</text></item>
<item><p>230b1</p><section>mdo sde</section><text>rgod dang khrel med chags pa dang / /lus kyi mdzes pa la dga' zhing / /'dod pas yid ni ngoms med pa'i/ /dus 'di kun ni 'gag pa yin/ /mi rtag bsgrub par mi nus pa'i/ /bde la chags pa'i lus</text></item>
<item><p>230b2</p><section>mdo sde</section><text>can rnams/ /bud med mthong bas brgyal ba yi/ /dus 'di yongs su 'da' ba yin/ /skye dang 'chi ba'i dbang nyid dang / /sred pas kyang ni rmongs pa yi/ /byis pa'i skye bo rnams kyi yang / /dus 'di</text></item>
<item><p>230b3</p><section>mdo sde</section><text>yongs su 'da' ba yin/ /gti mug mun par bying ba dang / /kun nas 'dod chags kyis phrogs pa'i/ /sred pas ngoms pa med pa yi/ /zhe sdang 'ching bas bcings nas ni/ /dus 'di yongs su 'da' bar</text></item>
<item><p>230b4</p><section>mdo sde</section><text>byed/ /log par ltung ba mngon mi shes/ /rnam par rtog pas nyer bcom pa'i/ /skye bo chags pa'i yid can rnams/ /dus 'di yongs su 'gag pa yin/ /dus de tsam du dga' 'gyur yang / /yongs su smin</text></item>
<item><p>230b5</p><section>mdo sde</section><text>nas phan min pa'i/ /'dod pa la ni chags pa'i yid/ /dus 'di yongs su skyel ba yin/ /sngon gyi sdug bsngal mngon mi shes/ /lha yi bde la dga' ba yang / /rnam bral de ni mi shes par/ /dus 'di yongs</text></item>
<item><p>230b6</p><section>mdo sde</section><text>su 'da' ba yin/ /las kyi dra bas kun nas bcings/ /bkren pa nyid kyi byed pa yis/ /dam pa'i lam las yongs nyams nas/ /dus 'di yongs su 'da' bar byed/ /rnam rmongs sems dang bral bas ni/ /</text></item>
<item><p>230b7</p><section>mdo sde</section><text>srid pa'i skyon ni shes pa min/ /gti mug mun par nub pa yis/ /dus 'di yongs su 'da' bar byed/ /las zhags cig gis bcings nas ni/ /grogs med gcig pu'i lus can rnams/ /lha mo'i tshogs kyis</text></item>
<item><p>230b8</p><section>mdo sde</section><text>rnam rmongs pas/ /dus 'di yongs su 'gag par byed/ /dbang po rnams kyis khrid pa dang / /dam pa'i lam la 'khrul bas kyang / /bud med de ni shes min pas/ /dus 'di yongs su 'da' bar byed/ /sdom dang sdom</text></item>
<item><p>231a1</p><section>mdo sde</section><text>min shes min dang / /gnod sems mang por gyur pa dang / /legs par bsdams pa'i lam zhig pa/ /dus 'di yongs su skyel bar byed/ /phan dang phan min phyi rol dang / /don dang don min la rmongs pa'i/ /</text></item>
<item><p>231a2</p><section>mdo sde</section><text>rtsed mos byis pa dang mtshungs pa'i/ /dus 'di yongs su 'da' bar 'gyur/ /chu klung 'bab chu lteng ka dang / /nags dang skyed tshal sa gzhi la/ /rtse dga' la ni ched che 'di'i/ /dus 'di yongs su zad pa yin/ /khang</text></item>
<item><p>231a3</p><section>mdo sde</section><text>bu dang ni ri steng dang / /pad ma'i tshal gyi rdzing bur yang / /dga' bar 'dod pa'i longs spyod la/ /dus 'di yongs su 'da' bar byed/ /las dang las kyi rnam smin la/ /snang ba med pa'i lus can rnams/ /zas la chags</text></item>
<item><p>231a4</p><section>mdo sde</section><text>pa 'ba' zhig gis/ /dus 'di yongs su zad par byed/ /khams gsum 'di na rtag tu yang / /las kyi rlung gis yongs su bskor/ /'khrul 'khor bzhin du rtag tu 'khor/ /byis pa rnams kyis go ba'ang min/ /mthon</text></item>
<item><p>231a5</p><section>mdo sde</section><text>po'i rang bzhin 'phyang mo zhon/ /skyes bu log par ltung ba yin/ /rnam par rmongs pas skyon rnams ni/ /bzlog la rab tu 'bad mi byed/ /de dag dang ni de las gzhan/ /'dod pa'i bde ba yongs spong ba/ /'dod dang</text></item>
<item><p>231a6</p><section>mdo sde</section><text>bral ba brtan pa yi/ /skyob pa mya ngan 'das pa yi/ /de ni thog ma bar tha mar/ /dge ba'i bde legs bla na med/ /gang zhig thob nas thub pa rnams/ /yams dang bral ba'i zhi bar rgyu/ /'dod skyes srid</text></item>
<item><p>231a7</p><section>mdo sde</section><text>bde dam pa ni/ /de ni log ltung nang du chud/ /sdug bsngal rnam smin skyes min pa'i/ /'dod pa'i khyad par 'ga' zhig med/ /de phyir 'dod pa zhes bya'i blo/ /nam yang bskyed par mi bya'o/ /de yang sdug bsngal rnam 'khor</text></item>
<item><p>231a8</p><section>mdo sde</section><text>ba'i/ /rgyur gyur shin tu mi bzad pa'o/ /de ltar ngang pa des lha gsar du skyes pa de mngon par legs par mthong nas tshigs su bcad pa brjod la/ yul rnams la smad ra yang byas so/ /des de lta bu rnams kho na bshad par</text></item>
<item><p>231b1</p><section>mdo sde</section><text>gyur pa na lha de mtha' ma nyid thob par 'gyur ro/ /lha des legs par bshad pa de dag rnams la brtsi bgrang ma byas pas de bzhin du yul gyis kun tu rmongs par gyur nas slar yang de nyid kyi mdun du rtse ba dang dga' ba dang yongs</text></item>
<item><p>231b2</p><section>mdo sde</section><text>su spyod par yang byed cing / chu la rtse bar byed do/ /pad ma'i rdzing bur zhugs par gyur nas pad ma dag bcad de lha'i bu mo de dag dang lhan cig tu rtsed mo yang rtse bar byed de lha rdzas kyi bde ba dang ldan pa'i yul gyis rnam par rmongs</text></item>
<item><p>231b3</p><section>mdo sde</section><text>pa'i phyir ro/ /phan pa'i tshig de dag rnams nye bar thos par gyur nas kyang dga' bar byed pa nyid ni 'dod pa'i dbang du song ba'i phyir ro/ /de nas yang nam mkha' lding gi rgyal po de mun pa'i snod kyi lha de dag rnams la gzhan yang</text></item>
<item><p>231b4</p><section>mdo sde</section><text>rjod par byed pa/ ji ltar yul 'di dag gis rnam par rmongs par gyur pa des na phan pa'i tshig 'di dag rnams mi thos so/ /ma thos par gyur yang song dang de shes par byed pa 'byung bar 'gyur gyis/ de ltar nam mkha' lding</text></item>
<item><p>231b5</p><section>mdo sde</section><text>gi rgyal po des rjod pa dang / lha rdzas kyi ches gtso bor gyur pa mchog tu yang rna ba dang yid 'phrog par byed pa'i sgra dag ring ba nas thos par gyur to/ /legs par byas pa'i las ches lhag par gyur pa'i sgra gang yin pa</text></item>
<item><p>231b6</p><section>mdo sde</section><text>des pa Ta ha dang gling bu dang pi bang dang rnga mu ra ba'i tshogs dang chags par 'gyur ba'i glu dang rol mo'i sgra thams cad nyams par byed do/ /de nas lha gang dag rnam par yangs pa'i pad ma'i rdzing bu na rtsed mo rtse bar byed pa de dag</text></item>
<item><p>231b7</p><section>mdo sde</section><text>las de rnams thams cad kyang gang nas sgra thos par gyur pa der kha phyogs te gnas so/ /de nas ring ba nyid nas 'ongs par gyur pa ni khang bu brgya stong gis yongs su bskor cing lha rdzas kyi glu mkhan gyi sgras chags pa</text></item>
<item><p>231b8</p><section>mdo sde</section><text>skyed par byed pa'i sgra rnams nye bar bsgrags par gyur pa ste ji ltar gza' dang skar ma dang rgyun skar rnams kyis yongs su bskor ba'i zla ba rnam par mdzes pa bzhin du/ de ltar rnam par mdzes shing gsal ba yin</text></item>
<item><p>232a1</p><section>mdo sde</section><text>no/ /de ltar yang khang bu'i phreng ba brgya stong gis yongs su bskor bar gyur pa dang de'i lus las kun nas 'phro ba'i 'od zer gyi phreng ba rnams kyis lha'i tshogs thams cad kyi yid 'phrog par gyur pas/ mchog tu</text></item>
<item><p>232a2</p><section>mdo sde</section><text>gsal bar byed pa dang lha mo brgya stong gis kyang nye bar glu len par gyur pas shin du 'thab bral ba rnams kyi bdag po 'ongs par gyur te/ 'dab ma stong phrag brgya pa rin po che sna bdun gyis nye bar snang bar byed pa mchog tu</text></item>
<item><p>232a3</p><section>mdo sde</section><text>mdzes par gyur cing / dga' ba'i pad ma'i dbus kyi snying po gang yin pa de la nye bar gnas shing chos nyan par 'dod pas lhan cig spyod pas yongs su bskor nas gang nas byang chub sems dpa' dus bzangs nam mkha' lding gi rgyal po</text></item>
<item><p>232a4</p><section>mdo sde</section><text>yod pa der 'ongs pa yin no/ /de nas nam mkha' lding gi rgyal po byang chub sems dpa' des de dag nye bar mthong bar gyur nas rtsom pa chen pos de rings par 'gro bar byed de de yang ngang mo gzhan dag rnams kyis yongs su bskor cing / ngang</text></item>
<item><p>232a5</p><section>mdo sde</section><text>pa yang rin po che bdun gyi nor bu'i thig le rnams kyis rnam par bkra bar gyur pa brgya stong du mas yongs su bskor nas nam mkha'i dkyil du 'phags par gyur nas/ gang na 'thab bral gyi mnga' bdag yod pa der nye bar phyin to/ /</text></item>
<item><p>232a6</p><section>mdo sde</section><text>ngang pa de dag gis kyang dga' ba'i dbyangs dag kyang nye bar bsgrags so/ /de bzhin du lha dang bya'i rgyal po dag phan tshun du gus pa dang bcas pa dang rab tu 'dud pas phyag byas nas/ smon lam gyi dbang gis 'thab bral gyi lha</text></item>
<item><p>232a7</p><section>mdo sde</section><text>rnams kyi bag med pa gdul ba'i don du skyes par gyur pa'i byang chub sems dpa' dus bzangs des lha rnams kyi mnga' bdag de la brjod pa/ rnam par yangs pa'i pad ma'i rdzing bu gang yin pa 'dir 'thab bral gyi bdag po dus</text></item>
<item><p>232a8</p><section>mdo sde</section><text>shin du ring ba nas ci la 'ongs pa lags/ ngas kyang lha gzhan gyi drung nas thos pa yang ji ltar/ mu su lun d+ha ni bag med pas bag med par mi rgyu ba dang tshogs pa rgyu ba rnam par rgyu ba'i sa dag tu de bzhin gshegs pa</text></item>
<item><p>232b1</p><section>mdo sde</section><text>drug gi mchod rten de dag rnams la 'dis phyag byas shing lha'i tshogs dang bcas pa rnams kyis gang rdzu 'phrul gyi stobs kyis mngon par bris par gyur pa'i mdo de dag kyang bklags shing lha rnams la yang nye bar bstan no/ /</text></item>
<item><p>232b2</p><section>mdo sde</section><text>lha rnams kyang nges par bden pa yin pa'i rgyu 'dis nga khyed kyi drung du ma 'ongs so/ /ngas rnam par yangs pa'i pad ma'i rdzing du 'ongs nas rtsed mo rtse bar byed pa'i lha gzhan dag rnams la chos bstan te/ don dam par</text></item>
<item><p>232b3</p><section>mdo sde</section><text>gyur pa nye bar 'phel bar byed pa dge bar gyur pa bag med pa dang bral bar byed pa po thams cad la mthar thug par phan par byed par gyur pa'o/ /de la rgyu 'di dag gis kyang nga lha khyod nyid kyi tsar nga ma 'ongs pa yin par shes par</text></item>
<item><p>232b4</p><section>mdo sde</section><text>gyis la mi dga' bar mi bya ba dang rjes su mthun par bya ba dang chos la gus par bya ba rnams bya'o/ /de nas de'i tshig 'di dag rnams thos nas mu su lun d+has 'di skad ces smras so/ /dam pa khyod kyi yon tan 'di</text></item>
<item><p>232b5</p><section>mdo sde</section><text>dag kyang shes lags kyi 'jigs par ma mdzad cig /khyod nyid ni 'thab bral na gnas pa'i lha 'di rnams thams cad kyi nye bar gnas pa'i dge ba'i bshes gnyen bcom ldan 'das lags kyis mkha' lding la mnga' mdzad</text></item>
<item><p>232b6</p><section>mdo sde</section><text>pa'i rgyal po gshegs mdzod gang na rnam par yangs pa'i rdzing bu yod pa der bdag cag gshegs so/ /'dir de skad ces phan tshun du brjod nas mkha' lding gi rgyal po de yang 'thab bral gyi bdag po dang lha brgya stong</text></item>
<item><p>232b7</p><section>mdo sde</section><text>du mas khang bu rnams dang ngang pa du ma rnams kyis kyang yongs su bskor bar gyur nas gang na rnam par yangs pa'i pad ma'i rdzing bu der nye bar legs par 'gro ste nam mkha'i dkyil nas rol mo'i sgra</text></item>
<item><p>232b8</p><section>mdo sde</section><text>dang rnga sgra dang glu dang bcas pas mchog tu dge bar gyur pa'i sems kyis kun nas bde bar gtogs pa'i yid dri ma med par gyur pas/ bag dang ldan par rgyu ba dang / de bzhin du rnam pa de srid kyi bag med</text></item>
<item><p>233a1</p><section>mdo sde</section><text>pa'i sa rnams la 'jug par 'gyur ba'i 'od zer gyi mchog dang ldan par gyur pa rnams rnga sgra dang ldan par song nas rnam par yangs pa'i ming can gyi rdzing 'dir zhugs par gyur to/ /de nas phyin par gyur</text></item>
<item><p>233a2</p><section>mdo sde</section><text>pa dang lha gzhan ches rab tu dga' ba'i yid kyis pad ma'i rdzing bu der rtsed mo rtse ba rnams kun nas legs par mthong bar gyur pas rtsed mo rab tu rtse bar rtsom mo/ /rtse bar gyur pa'i lha de dag rnams thams cad</text></item>
<item><p>233a3</p><section>mdo sde</section><text>kyis kyang sgra 'thug po'i sgra kun nas sgrogs par byed pa bzhin du nam mkha'i dkyil de dag rnams thams cad nas thos par gyur te/ thos nas yid 'phrog par byed pa dang des khro ba med par byed pa dang rna ba dang yid</text></item>
<item><p>233a4</p><section>mdo sde</section><text>'phrog par byed pa rnams so/ /de nas phyin par gyur pa de dag rnams thams cad pad ma'i rdzing bu'i bde ba 'dod pa dang yang yud tsam cig nye bar bral zhing de dag rnams thams cad sgra yang med par gyur pa dang / rnam</text></item>
<item><p>233a5</p><section>mdo sde</section><text>pa de srid kyi lha rdzas kyi yul rnams kyis kyang khrid par ma gyur cing g.yo bar gyur pa'i sems kyang chos la gus pas kun tu gnas pas g.yo ba med pa'i sems su gyur cing / chu'i rtsed mo la rnam par dga' ba dang pad</text></item>
<item><p>233a6</p><section>mdo sde</section><text>ma'i rtse mo la rnam par dga' ba rnams dang yang bral bar gyur pa dang byas par gyur pa'i las rnams chud mi 'dza' ba la kun tu bltas nas nam mkha' la 'gro ba'i rgyal po de la 'thab bral gyi bdag po des 'di skad ces smras so/ /</text></item>
<item><p>233a7</p><section>mdo sde</section><text>ji ltar dus bzangs legs par chos bstan par bya ba'i dus 'di yang bzang po yin te/ lha 'di dag rnams rgyags pa dang bral bar gyur pas 'dir lha dang bcas pa 'di dag rnams la chos bstan par bya ba'i dus 'di</text></item>
<item><p>233a8</p><section>mdo sde</section><text>ni bzang po lags so/ /de nas mkha' lding gi rgyal po skye ba gzhan dran par gyur pa des bcom ldan 'das 'khor ba 'jig gang yin pa de'i spyan sngar thos par gyur pa'i mdo de bstan pa'i don du dmigs shing / yud</text></item>
<item><p>233b1</p><section>mdo sde</section><text>tsam cig sgra med par byas te/ de nas de ltar mdo ston par rtsom mo/ /lha rnams nyon dang chos lnga po 'di dag rnams ni rnam par smad par bya ba yin te bag med par sten par byed pa gang yin pa'i lha rnams sam</text></item>
<item><p>233b2</p><section>mdo sde</section><text>mi yang rung ste/ mi rigs par gyur pa'i skyon yin no/ /lnga gang zhe na 'di lta ste/ bag med par gyur pas bag med par spyod pa/ rnam par g.yeng ba'i yid kyis gzhan nyid bsam pa na gzhan nyid rjod par</text></item>
<item><p>233b3</p><section>mdo sde</section><text>byed do/ /de yang snying po med pa don med par byed pa po snga ma dang phyi ma 'gal ba ye ye'o gzhan rnams la yang sems 'dzin par 'gyur ba ma yin no/ /de ci'i phyir zhe na/ bag med pas rnam par g.yengs par gyur</text></item>
<item><p>233b4</p><section>mdo sde</section><text>pa'i blos rig pa ma yin no/ /bdag gis gtam 'di ci smras pa dang rnam pa ji lta bu cig kyang bdag gis smras bya ba dang bdag gis gang la smra bar bya ba yang ste/ de'i blo rnam par g.yengs par 'gyur zhing rnam par</text></item>
<item><p>233b5</p><section>mdo sde</section><text>mi gnas pas gang rung ba la de smra bar byed do/ /de de ltar yang mor 'gyur ro/ /yongs las kha nyen par 'gyur ro/ /yid du mi 'ong bar 'gyur ro/ /gzhan dag rnams kyis kyang rnam par gshe bar byed do/ /</text></item>
<item><p>233b6</p><section>mdo sde</section><text>de thams cad la rtswa bzhin du bdag nyid 'dud par byed do/ /'di dag ni skyon dang po yin te/ bag med pas kun tu bcings pa'i skyon rnams kyis kyang log par ltung ba rnams su skye bar 'gyur ba ni 'gro ba gsum po rnams</text></item>
<item><p>233b7</p><section>mdo sde</section><text>phan tshun du gang yang rung ba rnams su'o/ /'di ni bag med pa rnams kyi skyon gyi dang po yin no/ /gzhan yang bag med pa rnams la skyon gnyis pa yod de/ gang zhe na 'di lta ste/ dgos pa dang dgos pa ma</text></item>
<item><p>233b8</p><section>mdo sde</section><text>yin pa rnams kyang mi shes pa'o/ /bag med pas nyams par gyur pa'i blos rtogs par mi 'gyur te/ bdag gi legs par byas pa'i don rnams ni ci yin/ ci ni bya ba ma yin pa yin/ de'i las de dag</text></item>
<item><p>234a1</p><section>mdo sde</section><text>rnams kyi 'bras bu ni rnam pa ci 'dra ba cig tu 'gyur/ de ji ltar las rnams shes pa ma yin pa de de ltar rnam par smin pa rnams yang mi shes so/ /de las dang 'bras bu rnams la rnam par</text></item>
<item><p>234a2</p><section>mdo sde</section><text>rmongs par gyur cing rmongs pa ni lus zhig par gyur nas bag med pa de'i skyon gyis ngan song log par ltung bar gyur pa dmyal ba rnams su skye bar 'gyur ro/ /gzhan yang skyon gsum pa bag med pa la yod de/ bag</text></item>
<item><p>234a3</p><section>mdo sde</section><text>med pa la kun tu 'khrid par gyur pa'i lha 'am mi rnams kyang rung ste grogs po dam pa ma yin pa sten par byed la/ dkon mchog gsum la bsnyen par mi byed pa dang / shes rab dang tshul khrims la yang ma yin/ bla ma</text></item>
<item><p>234a4</p><section>mdo sde</section><text>rnams la yang sten par mi byed do/ /skyon dang yon tan gyi khyad par rnams kyang kun tu mi shes so/ /'khor ba'i sdug bsngal rnams kyang shes par mi 'gyur ro/ /las rnam pa sna tshogs pa rnams kyang kun tu mi</text></item>
<item><p>234a5</p><section>mdo sde</section><text>rtogs so/ /srod dang tho ras mi nyal bar brtson par gnas pa'i rang bzhin can ma yin no/ /de shi bar gyur pa'i 'og tu bag med pa de'i skyon gyis ngan song log par ltung ba dmyal bar skye'o/ /gzhan yang skyon</text></item>
<item><p>234a6</p><section>mdo sde</section><text>bzhi pa bag med pa la yod de/ de gang zhe na/ 'di lta ste/ de kho nar skyes par gyur pa'i skyes bu rnams dang lha rnams kyang de kho na bzhin du tshe'i 'du byed rnams zad par 'gyur zhing legs par byas pa'i las rnams</text></item>
<item><p>234a7</p><section>mdo sde</section><text>zad par gyur nas ni 'chi bdag gi rgyal po 'ong bar 'gyur la/ gang dang lhan cig tu skyes par gyur pa'i bag med pa sten par byed pa rnams la de dang lhan cig tu rnam par 'bral ba 'byung bar 'gyur ro/ /bzhi po 'di dag</text></item>
<item><p>234a8</p><section>mdo sde</section><text>rnams gang yin pa dang ni nges pa kho nar lhan cig tu 'bral bar 'byung bar 'gyur ro/ /bzhi gang zhe na/ 'di lta ste lang tsho dang nad med pa dang srog dang phun sum tshogs pa rnams so/ /bzhi po 'di dag rnams dang</text></item>
<item><p>234b1</p><section>mdo sde</section><text>ni nges pa kho nar lhan cig tu 'bral bar bya dgos so/ /de dag rnams la yang mkhas pa rnams kyis skabs dbye bar mi bya ba dang bag med pa de yang 'dir brten par mi bya'o/ /ji ltar bag med pa des kyang 'dir dgra</text></item>
<item><p>234b2</p><section>mdo sde</section><text>bzhin du 'byung bar 'gyur bas/ 'di ni bsten par mi bya'o/ /bag med pas zil gyis mnan par gyur pa rnams ni lha 'am mi rnams kyang rung ste brlag par 'gyur ro/ /de'i phyir na 'di yongs su spang bar bya'o/ /</text></item>
<item><p>234b3</p><section>mdo sde</section><text>gzhan yang bag med par gyur pa rnams kyi skyon lnga pa'o/ /'di gang zhe na/ 'di lta ste/ gang la 'jigs pa'i gnas su gyur pa de dag kho na la yid ches par byed de/ 'jigs pa'i gnas su gyur cing yid mi</text></item>
<item><p>234b4</p><section>mdo sde</section><text>ches pa ji ltar bud med rnams dang mtshungs pa gzhan nyid ni yod pa ma yin no/ /bag med pa'i dbang du gyur pa'i skyes bu ngan pa rnams ni de dag rnams nyid la yid ches pa skyed par byed cing gang 'ga' zhig la yid ches</text></item>
<item><p>234b5</p><section>mdo sde</section><text>par mi byed pa rnams kyang de ji srid shi bar ma gyur gyi bar du snying la 'gebs par byed de ci ltar me'i lhan cig skyes pa tsha ba yin pa de bzhin du bud med rnams kyi yang g.yo dang 'dod pa can dang sgyu dang phrag dog dang /</text></item>
<item><p>234b6</p><section>mdo sde</section><text>mngon par 'khu bar 'gyur ba dang / nga rgyal dang mi snyan par byed pa dang log par bsgrub pa dang kun tu 'dres pa'i sems dang skyon de rnams bud med dang lhan cig skyes pa yin te/ bag med pas kun nas 'khrid par</text></item>
<item><p>234b7</p><section>mdo sde</section><text>gyur pa'i skyes bu ngan pa de tshig tsam 'ba' zhig gis rab tu rnam par bcom par gyur nas de dag nyid la yid ches par byed do/ /de dag nyid kyis kun nas 'chums par gyur cing blo rab tu sad par byed do/ /de ltar</text></item>
<item><p>234b8</p><section>mdo sde</section><text>mdor bsdus par gyur na bag med pa rjes su 'brang ba dang bcas pa rnams la skyon chen po lnga yod do/ /rab tu dbye ba las ni tshad med par 'gyur ro/ /de'i phyir lha 'am mi rnams kyis kyang rung ste rab tu</text></item>
<item><p>235a1</p><section>mdo sde</section><text>brtson pa mchog gis bag med pa yongs su spang bar gyis shig de dag ni mya ngan las 'das pa'i sgo gtan yin no/ /'di lta ste/ bag med pa sten cing bsgoms la lan mang du byas pas ni dmyal</text></item>
<item><p>235a2</p><section>mdo sde</section><text>bar 'gyur ro/ /bag med pa sten pa rnams ni yi dgas sam dud 'gro rnams su yang skye bar 'gyur ro/ /bag yod pas gnas pa rnams la ni yon tan lnga po 'di dag rnams yod de/ bag yod pa rnams kyi</text></item>
<item><p>235a3</p><section>mdo sde</section><text>bsngags pa'o/ /lnga gang zhe na/ 'di lta ste/ spyod pa kun nas bsdams par 'gyur ba dang / blo kun tu legs par gnas pa dang / bya ba byed pa dang blo mnyam par bzhag pa dang gcig tu phan pa byed pa</text></item>
<item><p>235a4</p><section>mdo sde</section><text>dang / dug rnams bzhin du bag med pa yongs su spong bar byed do/ /des rnam pa gsum kun tu rig go/ /'di ni bag yod pa la mngon par dga' bar gyur pa rnams kyi yon tan dang po'o/ /gzhan yang bag</text></item>
<item><p>235a5</p><section>mdo sde</section><text>yod pa la mngon par dga' bar gyur pa'i yon tan gnyis pa yod pa la/ 'di gang zhe na/ 'di lta ste/ las rnams kyi lci ba nyid kun tu shes pa'o/ /de skyes bu dam pa la rten par gyur pas las dang bcas</text></item>
<item><p>235a6</p><section>mdo sde</section><text>pa'i 'bras bu rig nas bya ba dag byed do/ /skyes bu dam pa ma yin pa la mi rten no/ /dman pa'i las rnams mi byed do/ /gang la yang rtag tu rnam par smod par 'gyur ba dang gang las skyon mthong ba de dag rnams</text></item>
<item><p>235a7</p><section>mdo sde</section><text>yongs su spong bar byed do/ /gang la yon tan mthong bar gyur pa de dag la nye bar bsten no/ /yon tan dang ldan pa dang yon tan shes par gyur pa'i blo gros bzang po rnams la sdig pa mi 'byung ngo / /gzhan yang</text></item>
<item><p>235a8</p><section>mdo sde</section><text>bag med pa spangs par gyur pa dang bag yod pa sten par byed pa'i yon tan gsum pa yod de/ gang zhe na/ de bzhin du srog gi mthar thug par gyur kyang bud med rnams kyi dbang du 'gro ba ma yin no/ /tshig rnams la</text></item>
<item><p>235b1</p><section>mdo sde</section><text>yang dad par mi byed do/ /rtag tu de'i rang bzhin la rjes su rtog go/ /'jig rten gnyis su 'ching bar byed pa yang gang gi phyir bud med dag yin par gyur pa de bzhin du yang rig la gzugs kyi 'khrul bar yang mi</text></item>
<item><p>235b2</p><section>mdo sde</section><text>'gyur ro/ /tshig la yang dad par mi byed do/ /de de bzhin du yang dag pa ji lta ba kho na bzhin du so sor rtog par byed do/ /de'i gar dang glu dang rgod pa dang 'gying bag dang rgyan chas kyang kun nas 'khrid par mi byed</text></item>
<item><p>235b3</p><section>mdo sde</section><text>do/ /bag yod pa dang bag yod par gyur pa'i skyes bu de rnams kyis kyang gzhan rnam pa de lta bu'i bag med pa'i gnas rnams mi byed do/ /de'i 'khor yang bsrabs par 'gyur te/ gang dag bud med kyi bag</text></item>
<item><p>235b4</p><section>mdo sde</section><text>med pas kun tu khrid par mi 'gyur ba rnams so/ /de yang des spong du 'jug la bag yod pa yang rjod par byed do/ /gzhan yang bag yod pa'i yon tan bzhi pa yod de/ 'di yang gang zhe na/ 'di lta ste/ bag</text></item>
<item><p>235b5</p><section>mdo sde</section><text>yod pa ni longs spyod rnams la ma yin/ 'dod pa rnams la ma yin no/ /brgya la na dbugs 'byin par byed kyi/ rtag tu blo la mi byed do/ /sems kyis rab tu rtog par mi byed do/ /ci ltar 'dod pa de dag</text></item>
<item><p>235b6</p><section>mdo sde</section><text>rnams ni rtag pa dang brtan pa dang yid ches pa'i sa yang ma yin la 'di dag rnams ni rgud pa'i mthar thug par 'gyur ba dang shin du myur bar rab tu 'jig par 'gyur ba'i chos can no/ /de bzhin du nad med pa la yang</text></item>
<item><p>235b7</p><section>mdo sde</section><text>bag yod pa rnams kyis nam yang yid ches pa bskyed par ni mi byed de/ nad med pa rnams thams cad kyang nad kyis zil gyis gnon no/ /de bzhin du lang tsho la nam yang yid ches pa bskyed par mi</text></item>
<item><p>235b8</p><section>mdo sde</section><text>byed de/ lang tsho 'di dag rnams thams cad kyang rga bas nye bar zil gyis gnon par 'gyur bas de lang tshos sgrub par mi byed do/ /khengs par mi 'gyur ro/ /ji ltar gson pas kyang sgrub par mi</text></item>
<item><p>236a1</p><section>mdo sde</section><text>byed do/ /rangs par mi byed do/ /dka' las rnams kyang mi byed do/ /de ci'i phyir zhe na/ nams kyang 'chi bdag gi rgyal pos 'phrog par byed par 'gyur ba'i phyir ro/ /de ltar bag yod</text></item>
<item><p>236a2</p><section>mdo sde</section><text>par spyod pa rnams yid ches par mi byed do/ /'dus byas kyi chos rnams la bag med par spyod par gyur ta re/ bag yod par 'gyur bas bag yod pa spyad pa la yon tan gzhan yang lnga pa yod pa ni/</text></item>
<item><p>236a3</p><section>mdo sde</section><text>'di lta ste/ thos pa dang ldan par 'gyur ro/ /'phags pa rnams la rjes su sten par byed do/ /ye shes la mngon par dga' bar 'gyur ro/ /dkon mchog gsum khyad par du byed pa'i rang</text></item>
<item><p>236a4</p><section>mdo sde</section><text>bzhin can du 'gyur ro/ /ma thos pa dang ldan pa'i don rnams rnam par dpyad pa la mkhas par 'gyur ro/ /des 'chi bdag gi dus kun tu shes so/ /sdug bsngal dang 'chi ba'i rgyu mtshan rnams</text></item>
<item><p>236a5</p><section>mdo sde</section><text>rnam par shes so/ /de la lha rnams kyi 'chi 'pho ba'i rgyu mtshan rnams ni thos pa'i don gyis shes so/ /skyes bu 'chi ba'i rgyu mtshan dang de ngan song du 'gro ba'i rgyu mtshan rab tu 'ong ba rnams kyang shes</text></item>
<item><p>236a6</p><section>mdo sde</section><text>te/ ji ltar bdag ngan song du 'gro bar 'gyur ro/ /de'i rab tu bya ba rnams kyang kun tu rig go/ /de la yang sems rab tu dang ngo / /de'i sems bskyed par gyur pa tsam gyis ngan song du 'gro ba'i</text></item>
<item><p>236a7</p><section>mdo sde</section><text>rgyu mtshan de dag nub par 'gyur ro/ /bde 'gro'i rgyu mtshan yang rab tu 'byung bar 'gyur ro/ /mchog tu gyur pa'i 'bras bu de dag rnams ni bag yod pa yin no/ /mchog tu sdug bsngal bar</text></item>
<item><p>236a8</p><section>mdo sde</section><text>gyur pa'i 'ching ba rnams thams cad kyi drung na yang lhag par gyur pa'i 'bras bu yin no/ /de dag ni bag med pa'i skyon lnga dang bag yod pa'i yon tan lnga yin no/ /de nas de'i tshe dus bzangs des/</text></item>
<item><p>236b1</p><section>mdo sde</section><text>'khor ba 'jig gis gsungs pa'i bcad pa rjod par byed pa/ 'dod pa rnam par spangs pa yi/ /bag yod sangs rgyas bsngags par mdzad/ /rga dang 'chi ba'i khog rtse yi/ /bag med pa ni btsog pa yin/ /</text></item>
<item><p>236b2</p><section>mdo sde</section><text>bag yod skye bo grol ba yin/ /bag med sdug bsngal skal ldan yin/ /bag med 'chi ba de dag gi/ /blo dman rnams ni gcod par byed/ /bag yod pas ni dge rnams kyi/ /lha rnams kyi ni gnas su 'gro/ /de</text></item>
<item><p>236b3</p><section>mdo sde</section><text>phyir gang zhig bag med pa/ /rjes sten slar yang ltung ba yin/ /bag med skyes bu thams cad ni/ /de ltar 'khor ba las sgrol min/ /gang gis lus can rnam bsdams pa'i/ /bag med zhags pas nyer 'gro</text></item>
<item><p>236b4</p><section>mdo sde</section><text>rnams/ /don min don dang 'dra ba dang / /don yang rtag tu don min bzhin/ /bag med pa yi skyes bu ni/ /thams cad phyin ci log tu mthong / /'jig rten don yang med pa la/ /nges par legs pa ga la yod/ /</text></item>
<item><p>236b5</p><section>mdo sde</section><text>mkhas pa blo yi pha rol 'gros/ /bag med kun tu rab mi bsngags/ /de phyir bag med pa ni mi yis sten mi bya/ /de ni ngan song rnams kyi dang po'i rtse mo yin/ /skye gnas stong du 'gro bar byed pa'i sdug bsngal de</text></item>
<item><p>236b6</p><section>mdo sde</section><text>brtan pa srid pa'i pha rol mchog tu 'gro bas spongs/ /de ltar dus bzangs 'dis lha brgya stong du ma rnams kyis yongs su bskor bar gyur pa'i mu su lun d+ha de'i mdun du chos bshad par gyur te/ gzhan yang phan pa</text></item>
<item><p>236b7</p><section>mdo sde</section><text>la rab tu zhugs par gyur cing lha dang mi rnams la phan par 'dod pa'i phyir ro/ /gzhan yang mkha' lding gi rgyal po de nyid kyis mu su lun d+ha la chos kyi mchog rnams ston par byed do/ /ji ltar lnga po 'di dag</text></item>
<item><p>236b8</p><section>mdo sde</section><text>rnams ni bag med pa skyes pa'i gnyen por gyur pa la 'di lta ste/ 'di na bag med pa'i skyes bu rnams ni thams cad las khyad par du sdug bsngal bar 'gyur ro/ /de bag med pa'i skyon rnams gang dang gang gis sdug</text></item>
<item><p>237a1</p><section>mdo sde</section><text>bsngal dang ldan par 'gyur ro/ /de skyon dang bcas pa yin par shes par gyur nas yongs su spong bar ste/ yon tan dang skyon dag shes par gyur cing yon tan dang skyon dag mthong bar gyur pa rnams kyis de</text></item>
<item><p>237a2</p><section>mdo sde</section><text>yongs su spangs par gyur pa las ni 'di dag don ma yin par mi 'gyur ro/ /sdug bsngal bar yang mi 'gyur ro/ /mi dge ba mngon par 'phel bar yang mi 'gyur ro/ /shes bzhin du yang rgyu bar 'gyur ro/ /</text></item>
<item><p>237a3</p><section>mdo sde</section><text>'di ni bag med pa'i gnyen por gyur pa gcig yin no/ /gzhan yang bag med pa'i gnyen por gyur pa gnyis pa gang zhe na/ yang dag pa ji lta ba'i don mthong ba'o/ /yang dag pa mthong bar gyur pas kyang skyes</text></item>
<item><p>237a4</p><section>mdo sde</section><text>bu rnams kyis thams cad nges par legs par rtogs par 'gyur te de kho na nyid bzhin kho nar mthong bar 'gyur ro/ /de kho na nyid rig pa de ni bag med pa'i skyon rnams shes par gyur nas bag med pas kun tu</text></item>
<item><p>237a5</p><section>mdo sde</section><text>bkri bar mi nus so/ /gzhan yang bag med pa'i gnyen po gsum par gyur pa rnams 'di lta ste/ bag yod pa sten par byed pa gang yin pa de dag rnams la sten par byed do/ /de dag rnams kyi</text></item>
<item><p>237a6</p><section>mdo sde</section><text>drung nas tshul khrims srung bar byed do/ /spyod pa rnams rnam par bgrang bar byed do/ /lus ngag gi bya ba rnams kyang slob par byed do/ /tshul khrims de dang mnyam pa yod pa rnams dang lhan cig tu gnas par</text></item>
<item><p>237a7</p><section>mdo sde</section><text>byed do/ /bag med pa de dag nyid kyi skyon rnams shes par gyur nas yongs su spong bar byed pa rnams kyi ni mthar 'bral bar 'gyur ro/ /gzhan yang bag med pa'i gnyen por gyur pa bzhi pa 'di dag kyang gang zhe na</text></item>
<item><p>237a8</p><section>mdo sde</section><text>'di lta ste/ ye shes dang tshul khrims dang ldan par gyur pa'i skyes bu rnams ni rtag tu yang de nyid la mngon par dga' bar gyur pas bag med pa rab tu 'joms so/ /bag yod pa rab tu sten par byed do/ /</text></item>
<item><p>237b1</p><section>mdo sde</section><text>bag med pa rab tu bcom par gyur pa de'i bde ba rnams nye bar 'gyur ro/ /sdug bsngal ring du byas par 'gyur ro/ /gzhan yang des bag med pa'i skyon rnams mthong bar gyur cing de de kho na bzhin du bag med</text></item>
<item><p>237b2</p><section>mdo sde</section><text>pa rnams spong bar byed do/ /'di ni bag med pa'i gnyen po bzhi pa yin no/ /gzhan yang bag med pa'i gnyen po lnga pa 'di lta ste/ skyes bu bag med pa'i nyes dmigs can rnams la rgyal po 'am rgyal po'i</text></item>
<item><p>237b3</p><section>mdo sde</section><text>blon po rnams kyis kyang rung ste chad pas gcod par byed pa rnams ji lta ba bzhin du mthong ba'o/ /de'i srog gi chad pa 'am de'i rang gi thams cad 'phrog par byed pa'i chad pa 'am de'i lus sgyur bar byed pa 'am de'i lag</text></item>
<item><p>237b4</p><section>mdo sde</section><text>pa gcod par byed pa 'am rnam pa de lta bu'i chad pa rnams bag med pa las 'byung bar gyur pa gang gi tshe mthong ba de'i tshe de las gzhan pa'i bag med pa rnams la yang 'jigs par 'gyur ro/ /de 'jigs pa dang</text></item>
<item><p>237b5</p><section>mdo sde</section><text>bcas par gyur pa nyid kyis dri ma can bag med pa rnams yongs su spong bar byed do/ /de bzhin du bag med pa rnams rab tu 'joms par yang byed do/ /bag yod pa yang kun nas sten par byed do/ /de las</text></item>
<item><p>237b6</p><section>mdo sde</section><text>rjes su dpags nas de sdig pa rnams mi byed de bdag dmyal bar skye bar ma gyur cig snyam du bsams pa'i phyir ro/ /bag med pa sten par gyur pa'i lha de dag rnams ni sdig pa byed do/ /'di ni bag med pa'i</text></item>
<item><p>237b7</p><section>mdo sde</section><text>gnyen po lnga pa'o/ /de ltar bag med pa de dag rnams ni lha rnams la mdzes pa ma yin la mi rnams la yang ma yin no/ /mdo de dag thos nas kyang lha mang po rnams mchog tu yid byung bar gyur nas bag med pa</text></item>
<item><p>237b8</p><section>mdo sde</section><text>yongs su spong bar byed do/ /mu su lun d+has kyang mkha' lding gi rgyal po des bshad pa de rnams la mngon par dga' zhing rjes su yi rang bar yang gyur nas slar yang lha'i tshogs de dag rnams nyid dang ji ltar 'ongs par</text></item>
<item><p>238a1</p><section>mdo sde</section><text>gyur pa ltar nam mkha' la 'phags te dong ngo / /de dag rnams las kyang gzhan du gyur pa'i lha lhag ma rnams kha cig ni rnam par yangs pa de nyid kyi nang na rtsed mo rtse bar byed do/ /kha cig ni ji</text></item>
<item><p>238a2</p><section>mdo sde</section><text>ltar 'ongs par gyur pa de bzhin du slar yang nags dang nye ba'i nags rnams su zhugs par gyur cing lha dag rab tu rtse bar yang byed ste/ de srid du 'dod pa sdug pa yid du 'ong ba byas shing bsags par gyur pa'i</text></item>
<item><p>238a3</p><section>mdo sde</section><text>legs par byas pa'i las rnams zad par ma gyur pa'i dus de srid du lha'i rigs der rtse bar byed cing dga' bar byed do/ /de de dag rnams zad par gyur cing lha'i rigs de las shi 'phos par gyur nas kyang ji</text></item>
<item><p>238a4</p><section>mdo sde</section><text>ltar las kyis nye bar 'gro ba dmyal ba dang yi dgas dang dud 'gro rnams su skye bar 'gyur ro/ /gal te na 'ga' zhig mi rnams dang skal ba mthun par gyur pa mir skyes na/ de mchog tu skyid pa nyid du 'gyur te</text></item>
<item><p>238a5</p><section>mdo sde</section><text>las de'i rgyu mthun pas yid gzhungs pa dang shes rab kyis 'tsho ba dang rgyal po mngon par 'dod pa dang shin du phun sum tshogs par 'gyur ro/ /'gro ba dang yang dag par ldan pa'i sa rdzogs so// //</text></item>
<item><p>238a6</p><section>mdo sde</section><text>gzhan yang dge slong las kyi 'bras bu rnam par smin pa shes pa de 'thab bral ba'i lha rnams kyi sa la kun tu lta bar byed do/ /ji ltar yod pa'i 'thab bral ba rnams kyis 'od zer 'phro ba zhes bya ba des thos</text></item>
<item><p>238a7</p><section>mdo sde</section><text>pa las byung ba'i shes rab kyis mthong ngo / /der las gang gis sems can rnams skye bar 'gyur ba yang des mthong bar gyur pa ni skyes bu dam pa gang gis thos pa'i don dang ldan zhing tshul khrims dang ldan</text></item>
<item><p>238a8</p><section>mdo sde</section><text>par 'gyur te/ mchog tu gyur pa'i yang dag pa'i lta ba dang ldan pa gang gis pha rol la yid gdung bar mi byed pa dang drang po dang yid drang por gyur pas srog gcod pa dang ma byin par len pa yang spangs par gyur</text></item>
<item><p>238b1</p><section>mdo sde</section><text>pa rnams ni sngar bzhin no/ /'dod pa la log par g.yem pa yang rnam par spangs par gyur pa'o/ /de ltar yang chung zad cig kyang bud med dag la tshul bzhin ma yin pa yid la byed par gyur pas lta bar</text></item>
<item><p>238b2</p><section>mdo sde</section><text>mi byed de/ 'dod pa la log par g.yem par gyur pa'i 'jigs pa rnams kyis 'jigs pa'i phyir ro/ /shin du rnam par dag pa'i las shin du rnam par dag pa'i 'tsho ba las kyi mtha' rnams shin tu rnam par dag par gyur pa/</text></item>
<item><p>238b3</p><section>mdo sde</section><text>de lus zhig nas mtho ris bde 'gro'i 'jig rten 'od zer 'phro ba can gyi sar skye bar 'gyur ro/ /de la skyes par gyur pa ni lha rdzas kyi yul rnams la longs spyod par gyur pa'i bud med brgya stong gis yongs su</text></item>
<item><p>238b4</p><section>mdo sde</section><text>bskor ba las kyi mtha' rnams yongs su dag pa/ 'dod pa'i yon tan lnga'i rgyags pas dbang po drug gi dbang du song bar gyur nas de nags dang nye ba'i nags kun du blta ba la bag med pa rnams ji lta ji</text></item>
<item><p>238b5</p><section>mdo sde</section><text>ltar lha des lha rdzas kyi sred pa du ma rnams rnam pa du mar mthong bar gyur pa de ltar bag med par rgyu bar 'gyur ro/ /'di ltar gyur pa yin te lha de lha rdzas kyi yul de dag rnams nyid sgrub pa la ched che ba yongs su sgrub</text></item>
<item><p>238b6</p><section>mdo sde</section><text>pa lhag par 'gyur ro/ /de dga' bar gyur pa'i sa gzhi mnyam pa mnan na nem pa bteg na 'phar ba 'jam por gyur pa rin po che bdun dang ldan pas shin du rnam par phye ba'i sa gzhi cha mchog tu dga' bar gyur pa la</text></item>
<item><p>238b7</p><section>mdo sde</section><text>rab tu 'jug par byed do/ /sa gzhi de ni rnam pa de lta bu rnams yin te/ shing gang dag la zhon par gyur pa de dag rnams kyang de kho na bzhin du rig par bzod par 'gyur ro/ /mchog tu mnyen par gyur</text></item>
<item><p>238b8</p><section>mdo sde</section><text>pa sbyangs pa 'jam po'i gser gyi 'dab ma dang 'bras bu rnams ji ltar 'dod par gyur pa'i ro dang dri dang kha dog dang ldan pas shin du yang lha rnams kyi zas kyi rgyur 'gyur ro/ /de ltar lha de dag rnams nyid</text></item>
<item><p>239a1</p><section>mdo sde</section><text>'di ltar 'gyur te/ gang gi tshe bdag cag rnams 'bras bu 'di dag rnams las mchog tu ro dang dri dang kha dog dang reg bya rnams phun sum tshogs pa'i btung ba 'bras bu de dag las 'bab par gyur mod/ de</text></item>
<item><p>239a2</p><section>mdo sde</section><text>nas sems bskyed pa tsam nyid na lha de rnams nyid kyi drung du 'bras bu bzang po de dag las btung ba snga na med pa ro dang kha dog gi yon tan dang ldan pa rab tu 'bab pa'o/ /de yang lhas nor bu'i rang bzhin gyi snod legs par</text></item>
<item><p>239a3</p><section>mdo sde</section><text>bzhag nas lha mo dang bcas pa rnams 'thung bar byed do/ /de dag rnams kyi btung ba de yang dman pa dang bar ma dang mchog tu gyur pa'i kha dog dang ro dang drir 'gyur te/ las du ma rnams dang 'dra ba yin pas ji ltar legs</text></item>
<item><p>239a4</p><section>mdo sde</section><text>par byas par gyur pa'i las rnams ni ros kyang so sor ston par byed pa lta bur 'gyur ro/ /de nas lha de dag rnams btung ba de 'thungs par gyur nas gzhan yang rgyags pa du mas rgyu bar byed cing bag med par rgyu bas</text></item>
<item><p>239a5</p><section>mdo sde</section><text>bsregs nas nags dang nye ba'i nags rnams lta ba'i g.yo 'gul gyis bsregs pas rab tu gar byed pa dang glu dang gar dang rgod pa dang phan tshun du lhan cig tu bskyod par byed pas gang na nags dang nye ba'i nags rnams yod pa der</text></item>
<item><p>239a6</p><section>mdo sde</section><text>nye bar 'gro bar byed de blta bar bya ba'i don tu'o/ /de gang kho na nas ji ltar 'gro bar byed pa des de de kho na nas rnam pa du mar dpe med pa'i lha rdzas kyi gzugs rnams mthong bar 'gyur ro/ /so sor ston par</text></item>
<item><p>239a7</p><section>mdo sde</section><text>byed pa lta bur gyur pa'i ro yang myang bar byed do/ /de la des rnam pa du ma dang rnam par rtog pa du mar gyur pa'i ro rnams myang bar byed do/ /de bzhin du yid 'phrog par byed pa gang yin pa kho na'i dri rnams snom par</text></item>
<item><p>239a8</p><section>mdo sde</section><text>byed do/ /de la des rnam pa du ma dang rnam par rtog pa du mar gyur pa rnams snom par byed do/ /yid kyi rjes su 'thun pa'i reg bya 'dod par gyur pa rnams gang dag kho na yin pa lha rnams kyis reg bya reg par</text></item>
<item><p>239b1</p><section>mdo sde</section><text>'dod pa de nyid rnam pa du ma dang mchog tu bde ba'i rjes su mthun pa rnams la rig par byed do/ /lha sgra gang dang gang dag nyan par 'dod pa de nyid rnam par rtog pa du ma dang mnyam par dga' ba'i sgra du ma rnams kyis</text></item>
<item><p>239b2</p><section>mdo sde</section><text>yid kyi rjes su mthun par gyur pa'i rnam par rtog pa du mas nyan par byed do/ /lha mchog tu dge ba'i tshul khrims kyi 'bras bu la nye bar longs spyod par gyur pas/ yon tan rnams phun sum tshogs par gyur</text></item>
<item><p>239b3</p><section>mdo sde</section><text>pa'i yul lnga po rnams la rnam par spyod do/ /de dag de ltar rnam par rgyu zhing rtsed mo rtse ba la blos lhung bar gyur pas dus yun ring por yul gyi bde bas ngoms pa med pa rnams kyis/ de nas mngon par dga' ba'i</text></item>
<item><p>239b4</p><section>mdo sde</section><text>nags zhes bya ba'i nags mthong bar gyur pa la shing ljon pa brgya stong du ma dang ldan pa nye 'khor na yang nye ba'i nags kyis kun du brgyan pa'o/ /mngon par dga' ba'i nags de na yang dga' ba 'di dag rnams yod de/</text></item>
<item><p>239b5</p><section>mdo sde</section><text>de dag rnams ni ji ltar so so tha dad par rtsa ba dang yal ga dang yal ga phra mo dag dang ldan par gyur pa yin la de la ngos cig gi nye 'khor kun nas mchog tu dkar ba dang / mchog tu dkar bar snang bar 'gyur bas</text></item>
<item><p>239b6</p><section>mdo sde</section><text>gangs kyi mdog dang zhad 'dra ba'i nags ni dngul gyi ljon shing gi nags zhes bya ba yin te/ nye 'khor de ni de bzhin du kun tu snang bar byed do/ /ji ltar 'dzam bu'i gling du zla ba rgyas par gyur pa de bzhin</text></item>
<item><p>239b7</p><section>mdo sde</section><text>du 'od zer rnams yin no/ /nags der gtogs pa'i shing re re'i 'od kyang de bzhin du 'gyur te/ yul thams cad las kyang mchog tu dga' bar gyur pa des mig sngar dga' bar gyur pa'i 'od kyis sdug</text></item>
<item><p>239b8</p><section>mdo sde</section><text>par 'dzin pa skyed pa'o/ /gzhan yang logs gzhan ni kar ke ta na bzhin du nye bar mdzes par gyur pa ste/ mchog tu dmar ba'i tshogs su gyur pa 'od dmar po rnams kyis rnam par brgyan pa 'dab</text></item>
<item><p>240a1</p><section>mdo sde</section><text>ma dmar po rnams la bya dmar po'i tshogs kyis kun tu brjod par gyur pas mngon par dga' zhing rnam par snang ste rnam par rtog pa du mar gyur pa rnams thams cad las mchog tu dmar bar snang bas</text></item>
<item><p>240a2</p><section>mdo sde</section><text>dmar bar gyur pa'i nags des nam mkha' rnam par gsal bar byed do/ /rtag tu mngon par dga' ba'i logs gzhan gsum pa de'i logs kyi nye 'khor na nye ba'i nags dag dang ldan pa kha dog cig tu</text></item>
<item><p>240a3</p><section>mdo sde</section><text>gyur pas kyang shin du khyad par du 'bar bar byed par gyur pa ni mthing ka rab tu dang ba'i mdog dang ldan pas nye 'khor kun du 'od zer gyis snang bar byed do/ /de'i 'od rnams kyis kyang de las gzhan pa'i</text></item>
<item><p>240a4</p><section>mdo sde</section><text>nam mkha'i dkyil rnams kyang de bzhin du sngon pos shin du bar yang mdzes so/ /'dzam bu gling pa'i nam mkhar ji lta ba bzhin du bai dUr+ya de'i 'od rnams kyis de dag rnams mdzes par byed do/ /rtag tu</text></item>
<item><p>240a5</p><section>mdo sde</section><text>mngon par dga' ba'i nags de na phal che ba nyid du gzhan yod pa ni ma yin gyi nye ba'i nags shel gyi rang bzhin du gyur pa nye 'khor na mchog tu dang bar gyur pa'i 'od rnams kyis rnam par snang bar byed do/ /</text></item>
<item><p>240a6</p><section>mdo sde</section><text>rtsa ba dang 'dab ma dang yal ga dang yal ga phra mo dang ldan pas chen por gyur pa chu glung dang 'bab chu dang rdzing bu phun sum tshogs pa du ma dang ldan par gyur pa'o/ /nags chen po de nyid kyi logs gzhan</text></item>
<item><p>240a7</p><section>mdo sde</section><text>la yang nags rnam par snang bar byed pa ni in dra nI la'i ljon shing gi nags yin te/ rtsa ba dang yal ga dang 'dab ma dang ze ba dang ldan par gyur pa nye 'khor rnams ni mchog tu sngo ba dang ldan pas yid</text></item>
<item><p>240a8</p><section>mdo sde</section><text>'phrog par gyur pa'i 'khris shing gi shing rnams dang ldan pa la rnam pa sna tshogs par yid 'phrog par byed pa'i bde ba'i sgra dang ldan par gyur pa'i bya rnams kyis gang ba/ pad ma'i rdzing bu rnam pa du ma</text></item>
<item><p>240b1</p><section>mdo sde</section><text>dag gis kyang nye bar mdzes par gyur pa'i nye ba'i nags rnams kyi rnam par snang bar byed do/ /de na 'od zer 'phro ba'i lha de rang gis las rnam par 'phro ba'i 'od kyis kun nas brgyan pa'i lus can rnams</text></item>
<item><p>240b2</p><section>mdo sde</section><text>gang na rtag tu mngon par dga' ba'i nags yod pa der nye bar legs par 'gro bar byed la/ blta bar 'dod pas dang rtse bar 'dod pa'i phyir te/ nags dang nye ba'i nags de dag rnams su rtsed mos rgyu bar 'dod</text></item>
<item><p>240b3</p><section>mdo sde</section><text>pa rnams sred pa'i rgyan rgyun gyis kun nas bcings shing 'dod pa'i yon tan lngas ngoms pa med pas kun nas drangs nas lha de slar yang kun tu dga' bar gyur pa dang rtse bar gyur pas gang na rtag tu mngon par</text></item>
<item><p>240b4</p><section>mdo sde</section><text>dga' ba'i nags zhes bya ba'i ming can der de nye bar 'gro bar byed do/ /nags de'i nang na yang thams cad rnam par bkra bar gyur pa ste/ rnam pa sna tshogs pa'i kha dog gi me tog du ma rnams dang ldan pa</text></item>
<item><p>240b5</p><section>mdo sde</section><text>dang 'bras bus gang bar gyur pa'i nags de yang ljon shing mchog tu dri zhim pa dang ldan pa rnams kyis khyab par gyur pa'o/ /bung ba rnams 'bab par gyur pas kyang me tog gi 'khris shing rnams mngon</text></item>
<item><p>240b6</p><section>mdo sde</section><text>par khyab pa dang rtag tu yid 'phrog par byed pa'i bya'i tshogs dag gis kyang bsten par gyur pa'i 'khris shing kun nas dud pa rnams kyis nye bar mdzes pa dang 'od zer gyi phreng ba kun tu 'dres par gyur pa</text></item>
<item><p>240b7</p><section>mdo sde</section><text>'bab chu dang chu gshor dang rdzing bu dang khang bu dang chu tshang tshing dang shing gi tshang tshing dang 'khris shing gi khang pa dang me tog gi 'byung gnas rnams kyis nye bar mdzes par gyur pa ste/ rnam par rtog pa du mas</text></item>
<item><p>240b8</p><section>mdo sde</section><text>nags kyi rgyal po rnam par bkra ba 'khris shing kun nas 'khris pas dga' ba'i sa gzhi shin du dga' bar gyur pas shin du bar rnam par snang ngo / /lha'i tshogs gzhan dag brgya phrag rnams kyis</text></item>
<item><p>241a1</p><section>mdo sde</section><text>kyang lan cig ma yin par bsten par gyur pa 'khris shing gi khang pa dang pad ma'i rdzing bu dang chu klung gi ngos dang 'bab chu dang smen dang ljongs dang ljon shing gi tshang tshing rnams sten par gyur pas ches dga' bar</text></item>
<item><p>241a2</p><section>mdo sde</section><text>gyur pa glu dang gar dang rgod pa dang 'gying ba dang rgyan cha'i sgras yid 'phrog par gyur pas rab tu glu len pa bzhin du nags de nye bar rnam par snang ngo / /bde ba'i don du nags kyi me tog rnams rab tu g.yo bar gyur pa ni</text></item>
<item><p>241a3</p><section>mdo sde</section><text>rlung legs par rab tu g.yo bas me tog gi rgyan rgyun rnams 'phyang zhing rab tu bskyod par byed par gyur pa rnams ni rab tu gar byed pa bzhin du nags de dag rnams thams cad ches lhag par rnam par snang bar gyur pas lhaM</text></item>
<item><p>241a4</p><section>mdo sde</section><text>me'o/ /de nas lha de dag rnams nags der zhugs par gyur pa dang yid shin du ngo mtshar zhing yid ches rab tu rangs par yang gyur nas phyir zhing nyid kyang kun du rtsom pa lta bur gyur pa'i yid kyis phan tshun grogs byas par</text></item>
<item><p>241a5</p><section>mdo sde</section><text>gyur nas rgyags pa la don gcig pa rnams gar byed do/ /rgod par byed do/ /glu len par byed do/ /rtag tu yang yul rnams la phyogs par gyur pa'i yid dang bag med pa la 'gro bar byed pa'i yid kyis nags</text></item>
<item><p>241a6</p><section>mdo sde</section><text>kyi gseb rnams su rtag tu lha mo rnams dang rtse bar byed do/ /de de ltar rtse bar gyur pas nags nas nags rnams su dga' bar gyur pa las gal te shed na mun da ra ba'i tshal du phyin te/ rin po che bdun gyis</text></item>
<item><p>241a7</p><section>mdo sde</section><text>nye bar spras par gyur pa'i bcud du gyur cing snying por gyur pa nags de'i rgyal po lta bur gyur pa/ nyi ma brgya bas lhag pa'i 'od zer rnams kyis rnam par mdzes par gyur pa'i pad ma'i rdzing bu'i dbus su</text></item>
<item><p>241a8</p><section>mdo sde</section><text>'gro bar byed de/ de nas yang mAn da ra ba'i shing ljon pa la rnam par bkra ba zhes bya ba'i rma bya'i rgyal po rab tu gnas so/ /thig le bdun gyis rnam par bkra bar gyur pa'i sgro mgrin pa'i dbyangs</text></item>
<item><p>241b1</p><section>mdo sde</section><text>shin tu snyan pa dang ldan pas nags ma lus pa rnams gang bar byed de/ bag med pa'i lha rnams kyi bag med pa gdul bar bya ba'i don du smon lam gyi dbang gis byang chub sems dpa' der skyes pa yin te/</text></item>
<item><p>241b2</p><section>mdo sde</section><text>lha de dag rnams ni yul lnga'i me rnams kyi dbus su song ba'i phyir na 'dod chags kyi mes 'di na sreg par gyur pa rnams kun tu mngon par mthong nas/ ljon shing gi yal ga'i bar du song nas rab tu brtan pa'i</text></item>
<item><p>241b3</p><section>mdo sde</section><text>'gros kyis rjes su thugs brtse bar gyur pas lha de dag la 'di skad ces smras so/ /lha 'di dag rnams ni nges pa kho nar shin du bag med pa rnams kyi yang mchog tu gyur pas ltung bar 'gyur ba ni shin du ma</text></item>
<item><p>241b4</p><section>mdo sde</section><text>go ba yin no/ /de dag rnams kyis bde ba 'di dag rnams las shin du 'da' bar 'gyur te 'di dag rnams skad cig pa yin zhing brtan pa ma yin pa'i lha rnams kyi bde ba thams cad ni rab tu ltung bar 'gyur te</text></item>
<item><p>241b5</p><section>mdo sde</section><text>ri gzar po'i chu'i bang dang 'dra bar shin du 'jug par 'gyur ba yin no/ /de dag rnams rnam pa thams cad du yang mi go bar bag med pa'i phyir na ches lhag par sred pa rnams don du gnyer bar byed do/ /de nas</text></item>
<item><p>241b6</p><section>mdo sde</section><text>de'i tshe rnam par bkra ba'i rma bya'i rgyal po des tshigs su bcad pa brjod pa ji ltar/ rnam pa sna tshogs rmi lam don/ /chu yi chu bur dang 'dra ba/ /dri za'i grong khyer dang mtshungs pa'i/ /las la lha</text></item>
<item><p>241b7</p><section>mdo sde</section><text>rnams ltung ba yin/ /sred pa skyed byed ltar gyur pa/ /mthar ni rnam par 'jom byed dang / /'od byed rnam par yangs pa yin/ /'dod pa la ni lha ltung ngo / /shin du myur bar brag bar chu/ /</text></item>
<item><p>241b8</p><section>mdo sde</section><text>shugs kyis 'bab par gyur lta bu'i/ /ngan song rnam pa lnga por yang / /lha ni 'dod pas sgyur ba yin/ /shin du g.yo ba'i rlung shugs kyis/ /g.yo ba'i rlabs kyi chu zla dang / /zo chun</text></item>
<item><p>242a1</p><section>mdo sde</section><text>'khor mo'i lim log lta'i/ /'dod pa la ni lha rnams ltung / /glog dang zo chun 'khor lo mtshungs/ /smig rgyu dang yang mtshungs pa dang / /dbu ba bzhin yang snying po med/ /'dod pa</text></item>
<item><p>242a2</p><section>mdo sde</section><text>la ni lha rnams ltung / /glang chen rna ba g.yo ba dang / /chu shing lo ma mtshungs pa yi/ /'phags min skye bo kun dga' ba'i/ /rnga sgra la ni lha rnams ltung / /kim pa ka yi 'bras bu mtshungs/ /</text></item>
<item><p>242a3</p><section>mdo sde</section><text>nya mchil zas kyi rigs can dang / /sgyu ma bzhin dang mi rtag pa'i/ /'dod pa la ni lha rnams zhugs/ /dga' bar gyur pa'i bud med kyang / /'jigs bcas nye bar 'tshe ba dang / /lnga rnams</text></item>
<item><p>242a4</p><section>mdo sde</section><text>shin du stong pa dang / /g.yo bar byed pa'i khyad par can/ /btung ba mngar po de dag gi/ /'dod pa la ni lha rnams ltung / /srid pa'i 'ching ba'i rgyur gyur pa'i/ /bag med cig pu'i ro shes pa'i/ /</text></item>
<item><p>242a5</p><section>mdo sde</section><text>ngan song myur dang mi bzad pa'i/ /'dod pa la ni lha rnams ltung / /dga' bar gyur pa'i bud med ni/ /'jigs bcas nye bar 'tshe ba dang / /dug dang me dang mtshon 'dra ba'i/ /'dod pa la ni lha rnams ltung / /</text></item>
<item><p>242a6</p><section>mdo sde</section><text>de rtag tu mngon par dga' ba'i nags su zhugs par gyur pa'i lha de dag rnams la des rjes su ston par byed do/ /rnam par bkra ba'i rma bya'i rgyal po da mchog tu dge ba'i kun du rtog pa dang yang dag par ldan par</text></item>
<item><p>242a7</p><section>mdo sde</section><text>gyur pa'i smon lam gyi dbang gis lha'i ris de nyid du skyes par gyur la/ des de dag rnams mir gyur pa gang yin pa na de dag gis mthong ba'i dngos po 'dra ba de rnams kyi dpes 'jal bar byed kyi/</text></item>
<item><p>242a8</p><section>mdo sde</section><text>lha rdzas rnams kyis ni ma yin te/ rgyu gang gis lha de dag rnams kyis cung zad thos par gyur pas skye ba gzhan rnams rjes su dran par gyur cing / de las kyi 'bras bu de dag rnams rjes su dran par</text></item>
<item><p>242b1</p><section>mdo sde</section><text>gyur nas rtag tu sgom par byed pa dang / de shin tu lhag par yang 'dod pa rnams la sgrub par mi byed pa dang / de ltar byas pas kyang mi bzhin du rtag tu so sor 'gyod pa dang ldan pa dang / 'dod pa'i</text></item>
<item><p>242b2</p><section>mdo sde</section><text>nyes dmigs rnams kyang ste/ legs par bshad pa rnams lha de dag kha cig gis thos par gyur nas skye ba gzhan dag dran pa dang ldan par gyur to/ /de las des las rnams kyi 'bras bu rjes su dran</text></item>
<item><p>242b3</p><section>mdo sde</section><text>par gyur nas yud tsam zhig 'dod pa rnams la bag med pa dang ldan par mi byed do/ /dge ba rjes su dran pa yang kun tu skyes par 'gyur ro de dag rnams kyis 'dir yud tsam cig phan par 'gyur ba dang</text></item>
<item><p>242b4</p><section>mdo sde</section><text>bde bar 'gyur ba dang skye ba gzhan brgya stong 'phen par byed pa rnams kyang kun tu byung bar gyur pa ni gzhan la phan pa la rab tu zhugs pa'i byang chub sems dpa' rnam par bkra ba des tshigs su bcad pa de</text></item>
<item><p>242b5</p><section>mdo sde</section><text>dag rnams bshad pa'i rgyus byas pa yin no/ /de nas slar yang dbang po de nyid kyis kun nas khrid par gyur nas nags de nyid kun tu lta bar rtsom par byed de/ de dag rnams kyi mgo bo la pad ma'i phreng</text></item>
<item><p>242b6</p><section>mdo sde</section><text>ba can rang gi 'od dang ldan pa lha rdzas kyi rgyan gyis kun nas brgyan pa rnga skad yan lag lnga dang ldan pas kun nas bsgrags pa'i sgra'i rgyags pas rgyags pa rnams so/ /nags de na ni rab tu phal che bar gyur pa'i</text></item>
<item><p>242b7</p><section>mdo sde</section><text>shing ljon pa dang / 'bras bu dang chu klung dang 'bab chu dang rdzing bu dang chu mig rnams phun sum tshogs par gyur pa rnams shin tu khyad par du 'phags par yid dga' bar gyur pa rnams mthong ngo / /lha rnams</text></item>
<item><p>242b8</p><section>mdo sde</section><text>bag med par gyur pa la ro gcig tu byas nas skye ba dang rga ba dang 'chi ba'i 'jigs pa dang rnam par bral bar gyur pas/ de dag rnams de ltar gar byed par gyur cing / me tog gi phreng ba'i nags zhes bya</text></item>
<item><p>243a1</p><section>mdo sde</section><text>ba'i nags gzhan du legs par rjes su phyin par gyur to/ /nags de na yang shing shA li'i 'khris shing brgya stong du ma dang ldan pa shing dang me tog du ma kun tu 'byung bar 'gyur ba rnams kyi mdog dang</text></item>
<item><p>243a2</p><section>mdo sde</section><text>dri dang dbyibs dang 'dab ma dang myu gu dang ze'u 'brur gyur pa'i me tog rnams kyis nye bar mdzes par byas pa/ me tog de dag rnams thams cad ni khris shing la legs par rab tu brgyus pa rnams yin no/ /</text></item>
<item><p>243a3</p><section>mdo sde</section><text>de dag rnams kyi nags dag cig na yod pa rnams ni rin po che bdun gyi rang bzhin du gyur pa'i rnam par bkra ba'i gzugs dang sgra mchog tu snyan par gyur pa'i dbyangs rnam pa du ma dang ldan pa'i bung ba rnams kyis nye bar</text></item>
<item><p>243a4</p><section>mdo sde</section><text>mdzes pa dang / me tog gi phreng ba'i nags de na rnam par 'gyur ba du ma'i me tog gi phreng ba rnams kyis lha de dag rnams rnam pa sna tshogs pa'i rtsed mo rtse bar byed do/ /de de ltar mdzes par gyur pa las kyang</text></item>
<item><p>243a5</p><section>mdo sde</section><text>slar yang bcu 'gyur bas kyang ches lhag par mtshungs pa'i lha mo rnams kyis mdzes par gyur to/ /lha mo rnams kyang me tog gi phreng ba'i nags na ched cher gyur pas phan tshun du gnod pa dang bral bar gyur</text></item>
<item><p>243a6</p><section>mdo sde</section><text>nas don cig tu gyur pa'i nags dang nye ba'i nags kyi 'od kyi rang bzhin sgron ma'i shing gi gseb rnams kyi me tog 'thog par byed do/ /rnam pa du mar gyur pa'i me tog rnams kyis gang 'ga' zhig gi dri ni</text></item>
<item><p>243a7</p><section>mdo sde</section><text>dpag tshad lngar 'gro'o/ /kha cig gi bcur 'gyur ro/ /kha cig gi ni nyi shur ro/ /kha cig gi ni dpag tshad sum bcu rtsa gnyis su dri rab tu rgyu'o/ /de ltar nags de na mchog tu dri phun sum</text></item>
<item><p>243a8</p><section>mdo sde</section><text>tshogs par gyur pa'i rnam pa du ma'i me tog rnams dang yang nye bar ldan pas lha mo dang lha dag rgyags pas thams cad rtse bar gyur cing rgod par gyur pas gang na bag med pa'i chu zhes bya ba'i chu klung der 'gro'o/ /</text></item>
<item><p>243b1</p><section>mdo sde</section><text>btung ba de yang sgra dang reg bya dang ro dang gzugs phun sum tshogs par 'bab bo/ /de mthong bar gyur nas lha de dag rab tu dga' ba'i yid kyis 'thung bar 'dod par gyur nas chu klung gi 'gram du 'khod do/ /</text></item>
<item><p>243b2</p><section>mdo sde</section><text>skom par gyur nas kyang de dag rnams kyis 'thungs par yang gyur to/ /rtag par rgyags pa zhes bya ba'i bya bag med pa'i chu klung de nyid kyi 'gram na rab tu gnas so/ /des tshigs su bcad pa brjod pa ji ltar/</text></item>
<item><p>243b3</p><section>mdo sde</section><text>bag med chu bor kun tu nub/ /yul rnams kyis ni kun tu khrid/ /yid ni rnam par rmongs byed pa/ /myos byed btung bas yang ci bya/ /yul gyi me yis bsregs pa yis/ /don dang don min mi shes phyir/</text></item>
<item><p>243b4</p><section>mdo sde</section><text>nags dang nye nags su rkam pa/ /myos byed btung bas kyang ci byas/ /de ltar rtag par rgyags pa'i bya des mchog tu myos byed kyi btung ba la kun tu chags par gyur pa rnams mngon par mthong ba nas rjes su</text></item>
<item><p>243b5</p><section>mdo sde</section><text>'doms par byed pa'i tshigs su bcad pa brjod de/ de dag rnams kyis mthong nas slar yang myos byed de nyid 'thung bar byed do/ /mchog tu rangs pa'i yid can 'od kyi phreng ba mchog dang ldan pa rnams de me</text></item>
<item><p>243b6</p><section>mdo sde</section><text>tog gi phreng ba'i nags der yang dus ring du rnam pa du ma rnams dang gzhan dang mi 'dra ba rnams kyi myos byed kyi bya ba dag byas nas/ slar nyid kyang yul gyis ngoms pa med pas 'dod pa'i yon tan lnga po des kyang bag</text></item>
<item><p>243b7</p><section>mdo sde</section><text>med par gyur nas rnga skad yan lag lnga dang ldan pas lhan cig tu gar byed par gyur cing / gang na me tog gi khang pa zhes bya ba yod pa der nye bar legs par 'gro bar byed de/ bro gar dang glu dang rol mo'i sgra</text></item>
<item><p>243b8</p><section>mdo sde</section><text>dang bcas nas rgyags pas rnam par rgyu ba rnams 'gying bag gis 'gro bar byed do/ /de nas me tog chen po phun sum tshogs pa'i nags de kun nas lhag par byed de/ lha rnams snga na med pa pi lta bas gdungs</text></item>
<item><p>244a1</p><section>mdo sde</section><text>pa'i phyir ro/ /lha de dag rnams kyang de ltar dga' ba'i nags dang nye ba'i nags dang pad ma'i tshal dang rin po che bdun gyi ri'i rtse mo dang ldan pa'i lha'i ris de dag rnams mngon par mthong nas mchog tu ngo mtshar</text></item>
<item><p>244a2</p><section>mdo sde</section><text>ba skyes par gyur te ca co dang mig kyang rig rig por gyur cing nye 'khor kun tu mig sgyur bar byed pas kyang ngoms par 'gyur ba ni ma yin no/ /lha de dag dang lha mo rnams kyang de kho na bzhin du snga na med pa mthong bas</text></item>
<item><p>244a3</p><section>mdo sde</section><text>g.yo zhing zhen pas de rim gyis rnam par rtog pa brgya stong du mas me tog dang nye bar ldan pa'i me tog gi khang pa kun tu mngon par mthong bar gyur pa des slar nyid kyang yid ches pa rtsom pa dang ldan pa bzhin du gar byed pa</text></item>
<item><p>244a4</p><section>mdo sde</section><text>dang rgod par byed pa dang glu len par yang byed de/ de dag rnams de kho na bzhin du bag med pas mchog tu sdug par gyur pas 'khris shing gi khang bu rnams su zhugs so/ /khyim de dag rnams kyang 'khris shing</text></item>
<item><p>244a5</p><section>mdo sde</section><text>gi shing ljon pa rnams nye bar dud par gyur pa 'dab ma rnam par bkra bar mdzes par gyur pa'i rin po che'i rang bzhin rnam pa sna tshogs pa'i 'khris shing gis nye bar sgrub pa rnams la 'di lta ste bai dUr+ya'i 'khris shing gi</text></item>
<item><p>244a6</p><section>mdo sde</section><text>khang bu gang yin pa de la ni gser 'bar ba'i mdog gi 'dab mas kun tu khyab par gyur pa'o/ /gang yang gser gyi 'khris shing nye bar sgu ba'i khang bu gang yin pa de dag rnams la ni bai dUr+ya'i 'dab ma rnams</text></item>
<item><p>244a7</p><section>mdo sde</section><text>kyis gang bar gyur cing kar ke ta ma'i mdog gi 'bras bus nye bar mdzes par byas pa'o/ /in dra nI la'i rang bzhin gyi 'khris shing gis mdzes par byas pa'i 'khris shing gi khyim gang yin pa de la ni</text></item>
<item><p>244a8</p><section>mdo sde</section><text>dngul gyi rang bzhin gyi 'dab ma rnams kyis phubs su gyur par byas shing / shel gyi rang bzhin can rnams la ni gser gyi 'bras bu dang ldan pa'o/ /kar ke ta na'i shing 'khril ba rnams gang yin pa de</text></item>
<item><p>244b1</p><section>mdo sde</section><text>la ni in dra nI la'i rang bzhin gyi 'dab ma rnams kyis nye bar mdzes par gyur cing gser gyi rang bzhin gyi 'bras bus mdzes par byas pa'o/ /shel gyi 'khris shing rnam par brgyangs pa nye bar phub par gyur pa'i</text></item>
<item><p>244b2</p><section>mdo sde</section><text>'khris shing gi khang pa gang yin pa de'i tshe ni de la gser gyi 'dab ma rnams kyis nye bar mdzes par gyur pa dang / sngon po chen po'i kha dog gi 'bras bus mdzes par gyur pa'o/ /de na yang rnam par rtag par mdzes pa'i</text></item>
<item><p>244b3</p><section>mdo sde</section><text>bung ba'i tshogs rnams kyis yid 'phrog par byed pa'i sgra'i mchog rnams nye bar sgrogs par byed pa me tog chen po'i khang pa zhes bya ba'i nags de na ni nang rnams kyang de ltar mchog tu dga' bar gyur pa yin te/ gang na lha</text></item>
<item><p>244b4</p><section>mdo sde</section><text>dag myos pa la don cig pas dga' bar byed pa'o/ /nags de'i phyi rol rnams na yang mchog tu dga' bar gyur pa rnams yod pa la 'di lta ste/ pad ma'i rdzing bu dag na gser gyi 'dab ma rnams dang bai dUr+ya sngon po rnams dang</text></item>
<item><p>244b5</p><section>mdo sde</section><text>in dra nI la'i ze'u 'bru dang / dngul gyi rang bzhin gyi snying po can gyi nye 'khor rnams khyab par gyur pa dang / bung ba'i tshogs rnams kyis kyang nags de nye bar mdzes par byas pa ngang pa dang ka raN Da ba dang ngang ngur</text></item>
<item><p>244b6</p><section>mdo sde</section><text>dang ka dam pa'i sgra kun tu sgrogs par byed pas sgra yid 'phrog par gyur pa rnams kyis nye bar mdzes par gyur cing yongs su bskor nas nags de ches lhag par rnam par mdzes so/ /me tog gi phreng ba rnams nyid kyi</text></item>
<item><p>244b7</p><section>mdo sde</section><text>pad ma'i nags de'i nye 'khor kun nas 'khor bar gyur pa la des kyang me tog gi khang pa'i nags yongs su bskor nas mdzes so/ /pad ma'i phreng ba de dag rnams kyi phyi rol gyi shing gi nags gang dag la ri dgas dang bya'i</text></item>
<item><p>244b8</p><section>mdo sde</section><text>tshogs rnams mchog gi rab tu dga' bar gyur pas kha cig ni shing gi rtsa ba nas byung nas sdod do/ /kha cig ni pad ma dang nye ba na za bar byed de/ lha rdzas kyi nags kyi 'bras bu dang me tog dang rtsa ba rnams</text></item>
<item><p>245a1</p><section>mdo sde</section><text>mchog tu dri zhim pa'i mdog dang ro dang dri dang yang dag par ldan pa rnams la ste/ lhan cig spyod pa'i 'khor dang bcas pa rnams song nas lha'i mchog de dag dga' bar byed do/ /ri dgas dang bya de dag</text></item>
<item><p>245a2</p><section>mdo sde</section><text>rnams kha cig ni mchog tu dga' bar gyur pa'i lha rdzas kyi sgra thos pas yid 'phrog par 'gyur zhing chags pa dang mtshungs pa dang dpe med pa'i lha rdzas kyi glu rnams nyan par byed do/ /rna ba dang mig gdangs pa ngo mtshar</text></item>
<item><p>245a3</p><section>mdo sde</section><text>zhing rgyags pa'i ri dgas rnams dga' bar byed do/ /kha cig ni gzhan ri dgas mo dang phan tshun lhan cig mngon du phyogs pa nyid kyis shing gi rtsa bar byung zhing gnas nas skyugs ldad byed par gyur pas mnan na nem pa</text></item>
<item><p>245a4</p><section>mdo sde</section><text>bteg na 'phar ba'i sa gzhi dga' bar gyur pa rnams su nye bar gnas nas phan tshun du lta bar byed do/ /kun rjod par yang byed do/ /ri dgas ri dgas mo dang lhan cig tu rin po che sna bdun gyis rnam par bkra zhing</text></item>
<item><p>245a5</p><section>mdo sde</section><text>nye bar 'bar bar gyur pa'i thig les nye bar bkra bar byas pa'i lus can kyi nags kyi nang rnams su dga' bar byed do/ /bya rnams dang ri dgas rnams kyang rnam pa sna tshogs pa'i kha dog dang dbyibs dang rigs rnams so/ /</text></item>
<item><p>245a6</p><section>mdo sde</section><text>mchog tu zhi bar gyur pa rnam par rtog pa sna tshogs pa rnams kyis dga' bar byed pa rnams la 'di lta ste/ kha cig ni pad ma khas blangs nas glu'i sgra rnams nyan no/ /yongs su 'cham par byed de 'khor lo'i 'gros</text></item>
<item><p>245a7</p><section>mdo sde</section><text>kyis rtsed mo rtse bar byed pa'i gros can rnams lhan cig spyod pa dang bcas nas bzhad gad byed pa yin no/ /kha cig ni khyur gyur par nye bar gnas nas sgro dag kun tu gyon pas lus gong bur byas shing kun blo 'thun par gyur pas</text></item>
<item><p>245a8</p><section>mdo sde</section><text>de dag rnams song ste/ nags kyi gseb la brten nas sgra nyan par byed do/ /kha cig ni rin po che gzhan dag rnams kha na bzung nas 'od zer gyi phreng ba dang ldan pa'i yul phyogs gzhan dang gzhan rnams su nye bar 'dre</text></item>
<item><p>245b1</p><section>mdo sde</section><text>bar byed do/ /kha cig ni gzhan ri rnams kyi rtse mo rin po che bdun gyi 'od kyis snang bar byas pa la bsnyeng zhing sprugs te sgro'i phreng ba steng du rnam par brkyang nas glu len par gyur pa des thos pas kun tu khrid de/ gang na glu'i</text></item>
<item><p>245b2</p><section>mdo sde</section><text>sgra de yod par gyur pa'i me tog gi khang pa der 'gro ste/ nam mkha' la mdzes par gyur pa'i sgro'i sgra rnams kyis mchog tu yid rab tu dga' bar gyur par ro/ /ljon pa'i nags kyi nags gzhan rnams nas kyang</text></item>
<item><p>245b3</p><section>mdo sde</section><text>sna tshogs pa'i sgro rnam par bkra ba'i lus can gyi bya gang dag gis/ me tog rab tu rgyas pa'i 'khris shing dag kha nas khyer nas gang na de me tog gi khang pa'i nags yod pa der bsnyen te 'ong bar byed do/ /gzhan yang</text></item>
<item><p>245b4</p><section>mdo sde</section><text>phyogs kyi cha gzhan rnams nas kyang glu len pa de mngon par thos par gyur nas/ ngang pa dang ngang mo rnams phan tshun du phan par gyur pa dang phan tshun du kha nas rin po che'i phreng ba rnams yongs su khyer ba/ kha dog sna</text></item>
<item><p>245b5</p><section>mdo sde</section><text>tshogs pa'i 'od kyis rgyan du byas pa rnams gang na me tog gi khang pa yod par nam mkha'i dkyil na mdzes par gyur pas der 'babs par byed do/ /de ltar na nang dang phyi rol rnams na rnam pa du mar gyur pa'i ri dgas dang</text></item>
<item><p>245b6</p><section>mdo sde</section><text>bya sna tshogs pa'i gzugs dang cha byad dang dbyibs mchog tu mdzes pa dang yang dag par ldan pa'o/ /nags de na yang rnam pa de srid kyi lha'i rigs de dag rnams kyis kyang mdzes par byed par 'gyur ro/ /de nas lha</text></item>
<item><p>245b7</p><section>mdo sde</section><text>de dag rnga skad yan lag lnga dang ldan pas nags der zhen par byas nas slar yang de'i sred pas bsregs par gyur pa dang rnam par ngoms pa med par gyur pas kyang gang na de bya'i sgra mngon par dga' ba zhes bya ba'i nags der</text></item>
<item><p>245b8</p><section>mdo sde</section><text>nye bar 'gro bar byed de/ lhan cig spyod pa du mas yongs su bskor bar gyur nas de de kho na bzhin du gar byed par gyur cing ngo / /kha cig ni nam mkha'i khams gzhan du grogs med par 'gro bar byed do/ /</text></item>
<item><p>246a1</p><section>mdo sde</section><text>gzhan dag rnams ni ngang pa rnams kyi rgyab tu kun nas zhon nas so/ /gzhan dag rnams ni rma bya dag gi rgyab tu zhon nas so/ /gzhan dag rnams ni pad ma'i nang nyid kyi snying po la nye bar gnas par</text></item>
<item><p>246a2</p><section>mdo sde</section><text>gyur cing nam mkha'i dkyil du 'phags nas so/ /gzhan dag rnams ni rin po che bdun gyi rang bzhin gyi bya'i rgyab du legs par zhon par gyur nas nam mkha'i dbyings na mdzes par gyur pas gang na bya'i nags yod pa der</text></item>
<item><p>246a3</p><section>mdo sde</section><text>nye bar legs par 'gro'o/ /de ltar rnam par 'gyur ba du mar gyur pa'i rnam par rtog pa'i don du mdzes pa dang yang dag par ldan pas legs par 'ongs pa'i lha de dag rnams la ji lta ba bzhin du de kho na nyid brjod pa zhes</text></item>
<item><p>246a4</p><section>mdo sde</section><text>bya ba'i bya de dag gis tshigs su bcad pa brjod pa ji ltar/ las kyi rang bzhin bzhon pa las/ /bzhon pas khyad par byed gzhan med/ /las kyi bzhon pas skyes bu rnams/ /khams gsum du ni rnam par</text></item>
<item><p>246a5</p><section>mdo sde</section><text>rgyu/ /gang gis gang la ji lta bzhin/ /mdzes pa byas par gyur pas ni/ /de yi de la de bzhin las/ /lus can rnams la smin par 'gyur/ /las kyi blo yi ri mo ni/ /sems kyi rgyu yis rab tu bcug /</text></item>
<item><p>246a6</p><section>mdo sde</section><text>dus ring bar yang zhugs rnams kyi/ /bsgrub bya cung zad dmigs pa min/ /las kyi rgyu yis kun bslang ba'i/ /bde ba rnam pa sna tshogs rnams/ /bde ba 'ang rnam pa sna tshogs kyang / /las zad pa yis rab</text></item>
<item><p>246a7</p><section>mdo sde</section><text>tu 'jig /de phyir las kyi bde ba ni/ /ji srid zad pa ma mthong ba/ /de srid bde ba'i skal ldan pa'i/ /las gzhan dag ni khyed kyis gyis/ /le lo dang ni ldan pa'i yid/ /bag med pas ni rnam par brgyal/ /</text></item>
<item><p>246a8</p><section>mdo sde</section><text>slu ba med pa'i zhabs kyis ni/ /rab tu ltung bar rab nyams 'gyur/ /'das pa'i bde rnams thams cad bral/ /sdug bsngal chen po'i 'byung gnas rnams/ /khams dang phung po 'gag pa la/ /'chi bdag</text></item>
<item><p>246b1</p><section>mdo sde</section><text>zhes ni de la brjod/ /de 'dir myur du 'ong 'gyur te/ /gson pa'i bar chad cher byed do/ /'di yang legs par mthong min te/ /yul gyis shin du rmongs pas so/ /de ltar bya de legs par byas pa'i las dang</text></item>
<item><p>246b2</p><section>mdo sde</section><text>rab tu 'brel pa lha de dag rnams la rjes su 'doms so/ /de nas de dag la ma dpyad pa dang de kho na'i tshig kyang spangs par gyur te/ slar yang yul gyi sred pas gdungs par gyur nas nags dang nye ba'i nags rnams su rnam</text></item>
<item><p>246b3</p><section>mdo sde</section><text>par rgyu ba rnams rab kyi mchog tu rangs par gyur pa'i yid can/ phyir yang bya'i sgras mngon par dga' bar gyur pa'i nags de nyid du rab tu zhugs par 'dod par gyur cing thams cad kyang lta ba la mchog tu byed pas nags</text></item>
<item><p>246b4</p><section>mdo sde</section><text>de rab tu lta'o/ /de nas zhugs par gyur pa na nags de'i rang bzhin nyid kyis bya'i kun nas brjod pa rnams kyis mngon par dga' ba/ ljon shing thams cad gser gyi rang bzhin dang bai dUr+ya'i rang bzhin dang dngul gyi</text></item>
<item><p>246b5</p><section>mdo sde</section><text>rang bzhin dang shel gyi rang bzhin dang / in dra nI la'i rang bzhin dang pad ma'i sdong po'i rang bzhin gyi shing rnams kyis mar me dang 'dra bar thams cad rnam pa sna tshogs par mdzes par gyur pa dang ldan pa'i kha dog dang dbyibs</text></item>
<item><p>246b6</p><section>mdo sde</section><text>du ma can gyi bya'i sgro rnam par bkra bar byas pa rnams la gang dag gi mdog dang dbyibs brjod par sla ba yang ma yin pa rnams so/ /de ci'i phyir zhe na/ las du ma sna tshogs pa rnams kyis rnam par bkra bar byas pa'i</text></item>
<item><p>246b7</p><section>mdo sde</section><text>rnam par bkra ba yang rnam pa sna tshogs pa'i las kyis byas pa yin la/ las de'i 'bras bu rnams rnam pa du mar rnam par bkra ba yin no/ /de dag rnams ni brjod par sla ba ma yin no/ /sems yang mor</text></item>
<item><p>246b8</p><section>mdo sde</section><text>yongs su 'jug pa'i rgyur 'gyur ba'i rgyu 'dis de 'dir rnam par bkra ba nyid brjod par bya bar yang mi nus so/ /mtho ris kyi srid pa rnams thams cad du cung zad cig rjes su dpags par gyur pas kyang las dang 'bras</text></item>
<item><p>247a1</p><section>mdo sde</section><text>bu rnams kun tu bstan pa'i don du 'di dag brjod par zad do/ /ji ltar mchog tu bag med pas nags dang nye ba'i nags dang 'bab chu dang rdzing bu dang ri dang ri bo'i rtse mo dang / pad ma'i tshal dang bya dang rin po</text></item>
<item><p>247a2</p><section>mdo sde</section><text>che la sogs pa'i tshogs dang bud med kyi tshogs yid 'phrog pa'i yul rnams la legs par byas pa'i las rnams kyis byas pa'i 'bras bu nye bar sprul pa'i lha'i 'jig rten de yin pa'i rgyu 'dis na dga' bar brjod do/ /</text></item>
<item><p>247a3</p><section>mdo sde</section><text>ji ltar legs par byas pa'i las rnams kyi 'bras bu rnam par smin pa rab tu ma bstan na/ byas pa'i 'bras bu rnam par smin pa rnams kyang thob pa ma yin par 'gyur ro/ /'di ni 'dir bde ba ston par byed</text></item>
<item><p>247a4</p><section>mdo sde</section><text>pa'i rgyu gzhan gnyis pa yin no/ /slar yang de kho na bzhin du lha de dag rnams sna tshogs pa'i me tog gi phreng ba dang / phye ma dang byug pas byugs pa'i lus can rang las 'od 'byung bas gtad pas mchog tu dga'</text></item>
<item><p>247a5</p><section>mdo sde</section><text>ba'i yid kyis lha de bya'i sgras mngon par dga' ba'i nags lta bar byed do/ /ji ltar bltas par gyur pa na rin po che bdun gyi rang bzhin gyis rnam par brgyan par gyur pa'i shing ljon pa'i 'od 'bar ba dang 'dra ba'i nags de'i nye</text></item>
<item><p>247a6</p><section>mdo sde</section><text>'khor rnams na rnam pa sna tshogs pa'i bya dang ldan pa la bya de dag rnams kyi byas kun tu bsgrags pa sdug pa dang ldan pa'i rnam pa rnams thos so/ /lha des gal te shes na thos pa gang yin pa de dag ni de srid kyi snyan pa mnyam</text></item>
<item><p>247a7</p><section>mdo sde</section><text>pa'i cha shas rgya che ba nyams pa med pa gyur pa thos na yid 'phrog par byed pa rnam par rtog pa du ma dang ldan pa slu bar mi byed pa lha'i tshogs thams cad rab tu tshim par byed pa'i bya de shing rnams kyi gseb du 'gro ba dang /</text></item>
<item><p>247a8</p><section>mdo sde</section><text>pad ma'i rdzing bu'i gseb du 'gro ba dang / me tog gi nags rnams kyi nang du 'gro ba dang / rdzing bu'i gseb rnams su yang song bar gyur nas kyang lhan cig tu glu len no/ /rnam pa sna tshogs pa'i sgra rnams</text></item>
<item><p>247b1</p><section>mdo sde</section><text>thos pas yid 'phrog par byed pa gang yang des lha mo de dag gi glu len par byed pa rnams bor nas langs te bya de'i rnam par legs pa rnams nyan par byed do/ /glu len par byed pa de ni rnam pa de srid du yid 'phrog</text></item>
<item><p>247b2</p><section>mdo sde</section><text>par byed pa yin te/ gang gis ri'i rtse mo rnams thams cad kun tu bsgrags par gyur pa des kun tu gang bar byed pa bzhin du'o/ /de thos nas ri gzhan dag rnams kyi rtse mo'i ri dgas de dag rnams ni rang bzhin kho</text></item>
<item><p>247b3</p><section>mdo sde</section><text>nas glu la dga' bas des glu de thos par gyur nas brgya phrag rnams dang gal te na stong phrag rnams su yang ngo / /'ongs par gyur nas kyang de las kha cig ni 'ongs pa dang rna ba dang mig mi g.yo bar nyan no/ /kha cig ni</text></item>
<item><p>247b4</p><section>mdo sde</section><text>shing gzhan gyi gseb du song nas nyan no/ /rnam par bsgrags pa des kha cig ni legs par byed pa'i pad ma du ma rnams yongs su btang na glu de la nyan par byed do/ /bya rnams kyi sgra de ltar dga' ba de ni bya'i</text></item>
<item><p>247b5</p><section>mdo sde</section><text>sgras mngon par dga' ba'i nags na yin no/ /sna'i blo 'phrog par byed pa yang nags de na rnam pa sna tshogs pa'i me tog gi nye bar mkho ba rnams mthong bas rnam par mdzes so/ /nags de gzugs rnam par bkra</text></item>
<item><p>247b6</p><section>mdo sde</section><text>bar gyur pa rnams dang / dri yang rnam pa sna tshogs pa'i rnam par rtog pa dang lhan cig tu sgra'i tshogs kyis rnam par brjod pas te/ de ltar yang nags de mdzes par gyur pa'i dri dang gzugs dang sgra rnams kyang ste/</text></item>
<item><p>247b7</p><section>mdo sde</section><text>gling bu dang rdza rnga dang pi bang gi sgra dang glu snyan pa'i sgra dang bya rnams kyi yang sgra dang sgra rgya chen por gyur pa yid 'phrog pa rnams so/ /dbang po cig gi yul rnams kyis kyang nags de ni shin tu rnam par mdzes pa yin no/ /gzhan</text></item>
<item><p>247b8</p><section>mdo sde</section><text>yang dbang po gzhan rnams kyi don rnams dang yang dag par ldan pas kyang nags de shin tu rnam par mdzes par byed pa la 'di lta ste/ rnam pa sna tshogs pa'i ro mngon par 'dod par gyur pa rnams la yang dper na 'bras</text></item>
<item><p>248a1</p><section>mdo sde</section><text>bu'i ro dang btung ba'i ro dang lha rdzas kyi sman gyi ro rnams kyis kyang ji ltar 'dod pa nyid kyi lha rdzas kyi ro rnams dang yang dag par ldan no/ /dga' ba du ma dang ldan pa'i nags de ni ches lhag par gyur pa'i</text></item>
<item><p>248a2</p><section>mdo sde</section><text>gzi brjid dang ldan pas dga'o/ /gzhan yang de nyid na rnam pa gzhan gyi ches lhag par mngon par snang bar byed do/ /'di lta ste rtsed mo'i ri dag la 'khris shing gi dra ba rnams kyis kun nas 'dud pa dang / nye</text></item>
<item><p>248a3</p><section>mdo sde</section><text>'khor kun na yang rin po che bdun gyi khang bzangs rnam pa du ma rnams kun nas 'bar bar gyur pa'i brtsig logs la yon tan du ma bris pa rnams kyis spras pas legs par gang bar gyur pas gnyis gar sdug par gyur pa</text></item>
<item><p>248a4</p><section>mdo sde</section><text>rnams kyis kun nas brgyan pa thams cad du yang rab tu dgod par gyur pa bzhin du ches lhag pa'i dpal rnam pa sna tshogs pas nags de na lham me bar gyur to/ /gzhan yang nags dang nye ba'i nags rnams dang ldan par</text></item>
<item><p>248a5</p><section>mdo sde</section><text>gyur pa yin la/ de la yon tan rnams kyis yon tan phun sum tshogs par gyur pa ni brjod zin no/ /ri de'i dga' bar gyur pa ni 'di dag rnams yin te/ bai dUr+ya'i 'byung gnas rnams dang ldan par gyur pa la/</text></item>
<item><p>248a6</p><section>mdo sde</section><text>'di lta ste yon tan chen po rnams phun sum tshogs par gyur pa'i yon tan bdun dang ldan pa'i sgra dang reg bya dang ro rnams 'dod par gyur pa kun tu rtog pa'i yon tan rnams phun sum tshogs pa rnams dang sgra'i yon tan phun</text></item>
<item><p>248a7</p><section>mdo sde</section><text>sum tshogs pa rnams kyang kun tu mthong ngo / /shin du yid du 'ong ba'i ri de'i yon tan de dag rnams skye bo dag gti mug gis lhan cig tu zin par gyur pas kyang lha de dag gis mthong ba yin no/ /de ltar lha de dag</text></item>
<item><p>248a8</p><section>mdo sde</section><text>rnams la ma dang pha dang mtshungs par gyur pa'i bya de dag rnams kyis de kho na dang phan par 'gyur ba yang mthong nas brtags par gyur pa'i tshig rnams ston par byed do/ /lha de dag rnams yul gyis khrid par gyur</text></item>
<item><p>248b1</p><section>mdo sde</section><text>pas kun tu rtog par 'gyur ba yang ma yin no/ /de ltar de yul rnams kyis rnam par rmongs par gyur nas des de dag rnams ma rtsis par slar yang yul gyi dga' ba rnams su bying bar gyur pas sred pa'i dgon pa</text></item>
<item><p>248b2</p><section>mdo sde</section><text>rgal bar mi nus pa gzhan rnams rjes su thob par gyur nas mtshon cha rnams kyis bsregs par gyur cing / dga' ba'i 'dod chags kyi dgra bo brgya phrag lngas rab tu rnam par nyams par 'gyur ba/ dam pa'i</text></item>
<item><p>248b3</p><section>mdo sde</section><text>lam rnams las nyams pa bde ba dang rjes su mi mthun par gyur pa'i bde ba gang yin pa rnams 'ba' zhig gis kyang kun du 'khrid par gyur pa rnams kyis kun nas rig pa yang ma yin no/ /de la phan par</text></item>
<item><p>248b4</p><section>mdo sde</section><text>gyur pa rnam pa du ma rnams brjod par gyur kyang / de slar yang gnas gsum du gtogs pa'i bya gzhan dag rnams kyi shin tu snyan par gyur pa'i glu de dag rnams nyan par byed do/ /'di lta ste/ chu la ni chu</text></item>
<item><p>248b5</p><section>mdo sde</section><text>la rgyu ba rnams lha rdzas kyi mdog dang dbyibs ldan pa rnams rin po che bdun gyis spras par gyur pa'i lus thig le bkra bas byas pa rnams la ngang pa dang ka raN Da ba dang / ngang ngur la sogs pa rnams lhan cig tu</text></item>
<item><p>248b6</p><section>mdo sde</section><text>chu la sgra kun nas gcod par gyur pas 'dres pa rnams nyan par byed do/ /mchog tu snyan pa'i glu'i sgras rtag tu gar byed par gyur cing dus thams cad du rgyags pa'i bde ba shin du rgya chen po dang ldan pas thams cad</text></item>
<item><p>248b7</p><section>mdo sde</section><text>nyid las kying dga' bar gyur par mthong ba rnams kyi bya 'di dag dang de dag dang gzhan dag rnams kyi snyan pa kun nas brjod pa'i rnar snyan pa'i glu rnams nyan par byed do/ /de bzhin du nags kyi nang na rgyu ba rnams la rmi bya</text></item>
<item><p>248b8</p><section>mdo sde</section><text>dang pA rA ba da dang shing gi rgyan dang ri khrod kyi gseb dang tshang tshing na gnas pa rnams kyang shin du snyan par gyur pa'i gre bar bya rnams thams cad kyang 'dra bar gyur pa'i sgra'i sprin tshogs rnams tshang tshing dang ri'i rgyan dang rin po</text></item>
<item><p>249a1</p><section>mdo sde</section><text>che bdun gyis rnam par bkra bar byas pa'i lus mthong na shin du tshad med par lha rnams kyi yid du 'ong ba thos na shin tu dga' bar 'gyur ba'i sgra rgyan gyi 'od zer gyi rgyun rnams skyed par byed pa so sor mdzes pa</text></item>
<item><p>249a2</p><section>mdo sde</section><text>rnams skyed par byed pas mthong na dga' bar gyur pa'i rtag par rgyags pa la sogs pa'i mthong bar gyur pa dang thos par gyur pa las mchog tu dga' bar 'gyur ba rgyan gsar pa rnams kyis brgyan pa rnams las/ ji ltar</text></item>
<item><p>249a3</p><section>mdo sde</section><text>gtso bor gyur pa'i bya rnams dag gi sgra 'ga' zhig tsam nyan par byed do/ /kha cig ni ca co 'don no/ /kha cig ni glu len no/ /kha cig ni gnas par byed do/ /kha cig ni sgra'i sprin rnams nyid de/ de ltar rnam</text></item>
<item><p>249a4</p><section>mdo sde</section><text>pa du ma dang rnam par rtog pa du ma dang ldan par rtag tu rgyun mi 'chad par yang brjod pa dang dbyangs dang ldan pas kun tu rjod par byed do/ /bya de dag rnams kyis mchog tu dga' bar gyur pa'i brjod pa rnams 'byin par byed do/</text></item>
<item><p>249a5</p><section>mdo sde</section><text>lha de dag chags pa'i sems kyis thams cad nyan par byed do/ /lha dag gis yongs su bskor bar gyur nas ches rab tu dga' bar gyur pa'i yid kyis te/ de rnams kyis de ltar thos nas dus shin du ring bar yang</text></item>
<item><p>249a6</p><section>mdo sde</section><text>ches phal che bar gyur pa'i sred pa rnams kyis non par gyur pas rtsi dag 'thung ba rtsom par byed do/ /ro dang dri mchog tu phun sum tshogs par gyur pa lha'i 'jig rten dang 'dra bar gyur pa ri khrod kyi phug gi gseb</text></item>
<item><p>249a7</p><section>mdo sde</section><text>nas 'bab pa rnams la bung ba'i tshogs kyis nye bar mdzes par gyur pa rnams 'thung bar rtsom mo/ /lha de dag phan tshun du rgyags pa la don cig du gyur pas pad ma'i bdud rtsi'i nags gzhan rnams su nye</text></item>
<item><p>249a8</p><section>mdo sde</section><text>bar 'gro bar byed do/ /pad ma'i kha zum pa nyid las kun tu byung bar gyur pa'i bdud rtsi gang dag ni mchog tu lha rdzas kyi ro dang dri dang reg bya phun sum tshogs pa zad pa med pa ji tsam 'dod par gyur pa'i ro</text></item>
<item><p>249b1</p><section>mdo sde</section><text>rnams yod de/ de ltar lha de lha mo'i tshogs kyis yongs su bskor nas dga' bar byed pa dang glu yang len par byed/ rgod par yang byed do/ /'gying bar yang byed do/ /tshogs pa phan tshun</text></item>
<item><p>249b2</p><section>mdo sde</section><text>grogs byed par gyur nas rgyags pa la don cig pas de de ltar de nyid kho na'i gzhis nags rnams na rab tu rgyu zhing rnam pa sna tshogs pa'i rtsed mo rnams byas nas/ slar yang yul de nyid kyis ngoms pa med pas</text></item>
<item><p>249b3</p><section>mdo sde</section><text>gang na bai dUr+ya dang ldan par gyur pa'i ri der nye bar 'gro bar byed do/ /ri de yang rin po che rnams dang ldan par gyur pa nye 'khor kun na sngon po rab tu dang ba'i mdog tu gyur pa nags dang nye ba'i nags rnams</text></item>
<item><p>249b4</p><section>mdo sde</section><text>kyang nye 'khor du dpag tshad stong phrag bcur grib ma rnams kyi kha dog sngon por rab tu byed do/ /nye 'khor dpag tshad sum brgyar 'phang du mtho ba'o/ /nags dang nye ba'i nags rdzing bu dang 'bab chu rab tu</text></item>
<item><p>249b5</p><section>mdo sde</section><text>gang bar gyur pa rnams thams cad kyang mthong na shin du yid 'phrog par byed pa'o/ /bya rnams kyi gnas mchog tu dga' bar gyur pa rnams la ri'i bang rim dang ri khrod dang phug dang ri rong dang tshang tshing dang</text></item>
<item><p>249b6</p><section>mdo sde</section><text>mdzes pa'i nags dang mtsho dang pad ma'i tshal dang me tog gi thang phun sum tshogs pa rnams la rnam pa gsum gyi ngang pa kun nas sgra 'byin par byed pa'i ngos rnams la/ 'di lta ste/ rin po che shel dang /</text></item>
<item><p>249b7</p><section>mdo sde</section><text>mtshungs pa'i mdog rin po che bdun gyi thig les spras par gyur pa rnams rang bzhin gyis kyang dkar bar gyur pa'i ngang pa'i rigs de dag gis brgyan pa dang / bai dUr+ya'i mdog dang ldan pa'i ri'i nye 'khor</text></item>
<item><p>249b8</p><section>mdo sde</section><text>rnams na rab tu 'bab par gyur pas rab tu 'bab pa'i 'bab chu rnams la nor bu'i 'od 'byung bar gyur pas khyab par gyur cing yongs su bskor ba dang / rab tu kha bye bar gyur pa'i me tog dri mchog dang ldan pa</text></item>
<item><p>250a1</p><section>mdo sde</section><text>rnams kyis kyang thams cad nas yongs su bskor nas gsal bar snang ngo / /bye brgya phrag stong rnams kyis rtse bar byed pa sgra 'khrol bar gyur pa gser gyi mdog dang ldan pa pad ma'i nags rnams</text></item>
<item><p>250a2</p><section>mdo sde</section><text>kyis kyang nye bar mdzes par gyur pa rnams su mchog tu rnam par rgyu ba na ngo mtshar ba skye bar byed pa gong nas gong du dga' bar gyur pa mchog gi gzugs rnams dang ldan par gyur cing ldan pa las kyang rnam par snang</text></item>
<item><p>250a3</p><section>mdo sde</section><text>bar byed do/ /sgra dang ro dang gzugs dang dri rnams kyang dngos po du ma rnams dang ldan par gyur pas rnam par gsal bar snang ngo / /dbang po drug gi bde ba rnams dang nye 'khor na ldan pas ri'i mchog de</text></item>
<item><p>250a4</p><section>mdo sde</section><text>rnam par gsal bar gyur to/ /lha de dga' ba'i 'dod sred gyis gdungs par gyur nas de dag tu nye bar legs par 'gro'o/ /nye 'khor kun du yang glu dang gar dang ldan par gyur pa pad ma'i phreng bas kun</text></item>
<item><p>250a5</p><section>mdo sde</section><text>du bcings pas ches lhag par dga' bar gyur pa rtag tu rgyags par gyur pa rtag par yang rab tu rangs pa yul lnga la rnam par chags pas 'dod pa rnams la dga' bar gyur pas/ me lnga bzhin du sreg par gyur</text></item>
<item><p>250a6</p><section>mdo sde</section><text>pas rnam par rgyu bar byad pa/ sred pa'i rdul rnams kyis kun nas bcings par gyur nas gang na ri de'i mtho ba po yod pa der nye bar 'gro'o/ /yul la 'chums par gyur pas lta ba la ched cher byed</text></item>
<item><p>250a7</p><section>mdo sde</section><text>pa'i yid kyis kyang ri de mthong bar gyur to/ /kun du rtog pa rnam pa sna tshogs rnam pa du mar dga' bar gyur pa'i ri de'i cung zad mtho ba la kun du 'dzegs par gyur nas lta bar byed do/ /tho 'khor kun</text></item>
<item><p>250a8</p><section>mdo sde</section><text>na yang bai dUr+ya'i rang bzhin gyi phug mchog tu dga' bar gyur pa rnams so/ /de dag gi grangs ni 'di yin te/ 'di ltar stong phrag bcu'o/ /'od sngon po rnams kyis brgyan par gyur pa nye 'khor rnams</text></item>
<item><p>250b1</p><section>mdo sde</section><text>na bde ba mchog gi sgron ma rnams ni mchod pa lta bur gyur pa'i 'od rnams mchog tu dga' bar gyur pa ni phug de dag rnams na'o/ /gang na ri'i mchog de la kun du gnas pa'i lha de dag phug de dag tu zhugs nas dga'</text></item>
<item><p>250b2</p><section>mdo sde</section><text>bar byed do/ /ji lta ji ltar lha de dag rab tu zhugs pa de lta de ltar yang phug de dag g.yo bar 'gyur ro/ /ji ltar yang lha de dag yid kyis sgom par byed par gyur pa de bzhin du bsam pa de dag thams cad phug</text></item>
<item><p>250b3</p><section>mdo sde</section><text>de dag rnams nyid las thob par 'gyur ro/ /phug de dag yang gang 'dod par gyur pa rnams byed pa yin no/ /de dag rnams kyi ming gis kyang lha de dag 'dod pa'i yon tan gyis ngoms pa med par dga' bar</text></item>
<item><p>250b4</p><section>mdo sde</section><text>byed par 'gyur te lhan cig spyod pa dang bcas pa rnams dga' ba'i rgyan dang cha byad kyi mchog 'dzin par gyur pa la gcig tu dge ba'i las kyis kha cig ni shin du bar yang yid 'phrog par byed pa'i rgyan dang cha byad dang</text></item>
<item><p>250b5</p><section>mdo sde</section><text>lang tsho dang 'gying ba dang rgod pa dang glu dang gar rnams kyis rnam par chags par gyur pas lhan cig tu dga' bar byed do/ /ji srid du dga' bar gyur pa'i phug de dag rnams thams cad kyi sgo na yang lha rnams la phan</text></item>
<item><p>250b6</p><section>mdo sde</section><text>par 'dod pas 'thab bral ba rnams kyi mnga' bdag mu su lun d+has gtsug lag gi tshigs su bcad pa mngon par bris pa ji ltar/ 'chi bdag gis ni byung ba 'thung / /rga ba yis ni lang tsho 'thung / /nad</text></item>
<item><p>250b7</p><section>mdo sde</section><text>rnams kyis ni nad med 'thung / /'jig rten pas kyang mi go'o/ /skyes pa yang ni du ma rnams/ /lhung ba yang ni du ma yin/ /'di nyid skye 'byung rgan 'gyur dang / /'chi 'pho dang ni skye bar 'gyur/ /</text></item>
<item><p>250b8</p><section>mdo sde</section><text>skyes bu thams cad bstan pa yang / /'jig rten gyis ni mi go'o/ /brje bsor ji lta ba yi yang / /skad cig yud tsam skabs yod min/ /ngag gis grol ba der mnar ba/ /'jig rten gyis ni go ba</text></item>
<item><p>251a1</p><section>mdo sde</section><text>'ang min/ /skye ba yang ni rnam mang po/ /lha ni yul gyis rnam rmongs pa/ /'jig rten gyis ni mi go'o/ /srid pa'i 'khor lo'i khog tse 'di/ /sred pa yis ni sngon du bcug /dga' ba'i 'dod</text></item>
<item><p>251a2</p><section>mdo sde</section><text>chags kyis yongs bskor/ /'on kyang 'jig rten pas mi go/ /rnam rtog mkha' lding gis gang ba'i/ /skyon rnams ches 'jug shes par gyis/ /srid pa'i chu klung rnam yangs 'di/ /'jig rten pas</text></item>
<item><p>251a3</p><section>mdo sde</section><text>kyang go ba min/ /de ltar phug gi sgo de dag rnams la lha rnams la phan par 'dod pa'i phyir na de bzhin du bris par gyur to/ /de la lha kha cig gis mngon par brjod nas sngon gyi skye ba dran par byas par gyur nas yid</text></item>
<item><p>251a4</p><section>mdo sde</section><text>byung bas yud tsam cig tu bag med pas rnam par mi rgyu bar 'gyur ro/ /legs par byas pa'i las kyis legs par bsgos par gyur pa'i sems yud tsam des kyang skye ba gzhan brgya stong du bde bar gyur pa'i skal ba</text></item>
<item><p>251a5</p><section>mdo sde</section><text>can du 'gyur ro/ /gang gi phyir stobs dang ldan pa rnams ni dkar po'i phyogs yin la/ stobs chung ba ni nag po'i phyogs yin no/ /de dag gi de ltar yud tsam des kyang skye ba gzhan brgya stong rnams chud gzan</text></item>
<item><p>251a6</p><section>mdo sde</section><text>par ma gyur to/ /phug gang dag gi sgo la tshigs su bcad pa mthong zhing yid byung bar gyur nas bag med pas rnam par mi rgyu bar gyur pa rnams dang / lha gang dag gis na de ma mthong ba nyid du zhugs par</text></item>
<item><p>251a7</p><section>mdo sde</section><text>yang gyur te/ de nas gang dag gis tshigs su bcad pa de mthong ba rnams dang yang gang dag gis ma mthong ba de dag rnams thams cad kyang sgo de nas zhugs te/ nang du gyur pa'i dga' ba'i yan lag rnams phyir</text></item>
<item><p>251a8</p><section>mdo sde</section><text>zhing nyid kyang bag med pas zin par gyur nas rab tu lta bar byed do/ /rnam pa ji lta bu'i nor bu'i phung po rnams la 'di lta ste/ rdo rje'i phung po dang in dra nI la'i phung po dang nI la chen po'i phung po dang nor bu'i phung</text></item>
<item><p>251b1</p><section>mdo sde</section><text>po rnams dang rnam pa du mar nye 'khor na kun tu snang bar byed do/ /rnam pa de dag rnams kyis rnam pa du mar yang phug de dag rang bzhin nyid kyis gzi brjid dang ldan par gyur pa las phyir zhing nyid kyang de dag shin du yang</text></item>
<item><p>251b2</p><section>mdo sde</section><text>'bar bar 'gyur ba yin no/ /'od gsum par gyur pa na lha rnams rang nyid kyi lus las kun du byung ba'i 'od zer rnams kyis te/ de ltar phug de ches dga' bar gyur pa yin no/ /de dag la yang lha de</text></item>
<item><p>251b3</p><section>mdo sde</section><text>dag rnams rangs par gyur nas dga' bar byed cing gar byed do/ /rgod par byed do/ /pha rol rgya chen pos zin par gyur pa'i 'jigs pa dang mya ngan dang bral ba/ lha rnams kyi 'dod pa'i yon tan lnga dang bcas</text></item>
<item><p>251b4</p><section>mdo sde</section><text>shing yang dag par ldan par gyur nas de dga' bar byed de lhan cig spyod pa'i 'khor dang bcas pa rnams zer zug dang rnam par bral rims nad med pa mya ngan med pa rang gi las kyi bgo skal la spyod pa rnams rnam pa du mar</text></item>
<item><p>251b5</p><section>mdo sde</section><text>dga' bar byed de/ des rin po che'i sa gzhi de nyid mngon par mthong nas rab tu rangs pa mchog gi yid kyis rab tu gar byed pa dang glu dang ca co'i sgra dang rnga sgra rnams kyis bsnyes par gyur pa'i yid kyis slar yang phug</text></item>
<item><p>251b6</p><section>mdo sde</section><text>de dag nyid kyi nang du zhugs par gyur to/ /zhugs nas kyang mthong bar gyur pa rnams la chu klung shing du dri zhim pa reg byas yongs su gang ba myos byed kyis yongs su gang bar gyur pa de la sten par byed pa'i byas</text></item>
<item><p>251b7</p><section>mdo sde</section><text>nye bar mdzes pa'o/ /de la bya'i rigs ni 'di dag rnams yod de rab tu dga' ba po de rtag tu myos pa dang kun tu dga' ba dang gzhan du ma yin pa dang ro la dga' bar byed pa dang rang bzhin gyis nga rgyal can dang</text></item>
<item><p>251b8</p><section>mdo sde</section><text>gzhan la mi dga' ba dang dri'i btung bas myos pa ste/ de dag dang bya gzhan dag rnams kyang mchog tu rab tu rangs par gyur nas myos byed kyi chu klung der dga' bar byed cing de legs par byas pa'i las</text></item>
<item><p>252a1</p><section>mdo sde</section><text>kyis kyang bskul nas tshigs su bcad pa rnams rjod par byed pa ji ltar/ ro yis mdzes pa'i myos byed ni/ /yongs su smin nas shin du gdug /yongs su smin pa'i sdig pa</text></item>
<item><p>252a2</p><section>mdo sde</section><text>yis/ /dmyal bar skye bar 'gyur ba yin/ /'thungs pas rmongs pa skyed par byed/ /rmongs pas sdig la dga' bar 'gyur/ /snying la kun nas chags ldan pa'i/ /byis rnams dmyal</text></item>
<item><p>252a3</p><section>mdo sde</section><text>ba'i rjes su rgyug /dang por rab tu dga' ba skyed/ /rnam smin bkren pa bla na med/ /sred pas dang por 'khol bar byed/ /phyi nas mi bzad par ni sreg /dang por ngag dang blo nyams byed/ /</text></item>
<item><p>252a4</p><section>mdo sde</section><text>phyi nas bde ba nyams par byed/ /de phyir skyes bu brtan ldan pa/ /gang zhig myos byed bsten mi bya/ /skyes bu myos byed sten rnams ni/ /mkha' lding dang ni mtshungs 'phyo ba'i/ /mtshungs par rnam par</text></item>
<item><p>252a5</p><section>mdo sde</section><text>rmongs skyed pa/ /chang ni spongs dang dug chen po/ /gang gis chang ni dug mtshungs mthong / /des ni bla med go 'phang mthong / /gang yang de ni rnam chags 'thung / /zangs zhu'i khu ba dmar po 'thungs/ /</text></item>
<item><p>252a6</p><section>mdo sde</section><text>gcig las sdig pa thams cad pa/ /gcig po chang 'thung ba 'di yin/ /de yis sems ni sun 'byin byed/ /sdom pas sems kyi rtsa ba can/ /gang phyir sems ni rtse gcig min/ /chos rnams</text></item>
<item><p>252a7</p><section>mdo sde</section><text>dpyod byed pa yang min/ /dge slong chang ni sten pa na/ /dgon par dga' bar 'gyur ma yin/ /chang gis yid ni g.yeng bar byed/ /snying yang rgod bag dang bcas 'gyur/ /chos la'ang dga' bar</text></item>
<item><p>252a8</p><section>mdo sde</section><text>'gyur ma yin/ /'jig rten 'di med pha rol med/ /spyod lam shes pa ma yin la/ /ston pa'i dus kyang shes ma yin/ /dam pa'i chos nyid dang 'gal zhing / /ston pas kyang ni ci zhig bshad/ /</text></item>
<item><p>252b1</p><section>mdo sde</section><text>re shig rang gis mi shes na/ /bdag gis 'dir ni ci zhig smra/ /mdzes min ngag gi spu gri'i mtshon/ /gzhan gyis ji ltar yongs su shes/ /'jig rten don la yang 'gyur zhing / /chos las</text></item>
<item><p>252b2</p><section>mdo sde</section><text>kyang ni yongs su nyams/ /'bar ba'i chang ni bsten pa na/ /skyes bu nor med mthong ba yin/ /'das pa'i don kun dran min dang / /da ltar ba la rmongs par 'gyur/ /ma 'ongs bsam pa ci la yod/ /</text></item>
<item><p>252b3</p><section>mdo sde</section><text>chang gis dus gsum chud gzon byed/ /sna tshogs gzugs kyang rnam par 'joms/ /lus can rnams kyis sems kyang 'joms/ /skyes pa'i skyon ni skyed byed pa'i/ /chang gis chos ni rab sun</text></item>
<item><p>252b4</p><section>mdo sde</section><text>'don/ /de ltar phug gi nang na gnas par gyur pa'i bya de dag rnams rtag par rab tu dga' ba dang ldan zhing ston par byed pa'i rtsa bar gyur pa las dam pa rnams kyis legs par bskul bas lha rnams la 'chod do/ /</text></item>
<item><p>252b5</p><section>mdo sde</section><text>de thos nas kyang lha gang dag legs par byas pa'i las rnams ches lhag par gyur pa de dag rnams kyis skye ba gzhan rjes su dran par 'gyur ba dang / chang gi skyon rnams kyang shes so/ /rgyu des kyang chang mi</text></item>
<item><p>252b6</p><section>mdo sde</section><text>'thung ngo / /de dag rnams 'dir bag med par yang mi 'gyur ro/ /de lta de ltar myos byed 'thung bar byed pa de dag rnams slar yang lha de dag rab tu dga' ba'i yid kyis rab tu rtse bar byed de rnga skad yan</text></item>
<item><p>252b7</p><section>mdo sde</section><text>lag lnga dang ldan pa shin du chags pa dang shin du snyan pa dang rgyun tu dga' bar gyur pa dag gis dga' bar byed do/ /de dag rnams dus yun ring po phug de dag du lha rdzas kyi mchog rnams sna tshogs pa yid</text></item>
<item><p>252b8</p><section>mdo sde</section><text>'phrog par byed pa rnams kyis rtsed mo rtses par gyur nas gang kho nas ji ltar zhugs par gyur pa de kho na bzhin du phyir 'gro'o/ /phyir song nas kyang gzhan yang yul rnams la sred par gyur pas bag med par</text></item>
<item><p>253a1</p><section>mdo sde</section><text>rnam par rgyu ba rnams nags dang nye ba'i nags dag lta ba la dga' ba'i yid kyis lhan cig spyod pa dang bcas pas pad ma'i tshal gyi nang dang chu klung dang tshang tshing dag du dga' bar byed do/ /lha de dag legs par</text></item>
<item><p>253a2</p><section>mdo sde</section><text>byas pa'i las kyi 'bras bu la longs spyod pas de dag rnam pa de srid kyi dpe med pa'i lha rdzas kyi bde ba rnams phun sum tshogs par 'gyur ba rnams la yul gyis ngoms pa skye ba med de/ rnam par yangs pa'i skyon kyis rnam</text></item>
<item><p>253a3</p><section>mdo sde</section><text>par yangs pa'i mun pa'i rang bzhin kho nas te/ de dag gis rang bzhin ni nam yang kun nas 'khum par mi 'gyur ro/ /yul gyi bde ba rnams kyis ngoms par 'gyur ba 'am rnam par yangs par gyur pa'i ngo bos</text></item>
<item><p>253a4</p><section>mdo sde</section><text>kyang dbang po rnams ni nam yang sred pa dang bral bar mi 'gyur ro/ /lha rnams lha rdzas kyi 'dod pa'i yon tan lnga yis nyi ma re re zhing rab tu 'phel bar gyur pa'i snga phyi rim pas ngo mtshar ba rnams skyed par byed pa dang yid kyi rjes su</text></item>
<item><p>253a5</p><section>mdo sde</section><text>mthun par byed pa dang dpe med pa dang yon tan dang ldan par gyur pas kyang des de dag nam yang ngoms pa skye ba ma yin no/ /ji ltar chu rnams kyis ni rgya mtsho ngoms pa yod pa ma yin no/ /de bzhin du lha rnams kyang ste</text></item>
<item><p>253a6</p><section>mdo sde</section><text>de dag dus de srid du rigs de nyid la dga' bar yang byed cing rnam pa sna tshogs pa'i bde ba rnams kyis rgyu ba rgyags pas nags dang nye ba'i nags rnams la rnam par rgyu bar byed pas 'dod pa'i chu bos kun nas khyer bar gyur pa</text></item>
<item><p>253a7</p><section>mdo sde</section><text>rnams lhan cig spyod pa dang bcas nas dga' bar byed de/ ji srid du 'dod pa sdug pa'i las byas shing bsags par gyur pa de dag rnams zad par ma gyur gyi bar du'o/ /de zad nas lha'i rigs de las 'chi</text></item>
<item><p>253a8</p><section>mdo sde</section><text>'pho bar 'gyur ro/ /'phos nas kyang ji ltar las kyis nye bar 'gro bar byed pa ji ltar las kyi thag pa dag gis kun nas lha de bcings par gyur cing rnam pa de lta bu'i bde ba las kyang yongs su nyams nas slar</text></item>
<item><p>253b1</p><section>mdo sde</section><text>yang dmyal ba dang yi dgas dang dud 'gro rnams su skye'o/ / de dag gi gal te legs par byas pa'i las su gyur pa lan grangs gzhan la myong bar 'gyur ba'i las kyis mi rnams su skyes nas de 'dzam bu'i gling du</text></item>
<item><p>253b2</p><section>mdo sde</section><text>mchog tu skyid de bar 'gyur te shin du mtho ba'i rigs su gar dang glu dang rgod pa dang 'gying bag dang bcas par skye'o/ /mchog tu skyid de bar 'gyur te/ skyes bu yang me tog phreng dang pi bang dang rgyan dang cha byad bzang po</text></item>
<item><p>253b3</p><section>mdo sde</section><text>dang mchog tu 'phags pa'i gzugs dang ldan pa phun sum tshogs pa mchog dang ldan pa yul ljongs kyi mchog dag tu nye bar skye bar 'gyur te rgyal po 'am rgyal po'i blon po yang rung ste yul kA shi 'am kau sha la 'am gling</text></item>
<item><p>253b4</p><section>mdo sde</section><text>phran dag tu yang las de'i rgyu 'thun pa'i 'bras bu dag gis so/ /'od zer 'phro ba can gyi lha rnams kyi lha'i rigs ji srid pa rnams yongs su bsdus pa ste sa bdun pa rdzogs s+ho// //yang dge slong</text></item>
<item><p>253b5</p><section>mdo sde</section><text>las kyi 'bras bu rnam par smin pa shes pa des 'thab bral ba'i lha rnams kyi sa gzhan la kun tu lta bar byed do/ /de thos pa las byung ba'i shes rab kyis 'thab bral ba'i lha rnams kyi sa ji ltar yod pa bsdams</text></item>
<item><p>253b6</p><section>mdo sde</section><text>par rgyu ba zhes bya ba mthong ngo / /sa de la las gang gis sems can rnams skye bar 'gyur ba des mthong ba mchog tu rnam par dag par gyur pa'i rnam par smin pa dkar ba bde ba skyed par byed pa'i las de'i 'bras bu</text></item>
<item><p>253b7</p><section>mdo sde</section><text>la slu ba med pa/ 'phags pa'i dgyes pa'i sbyin pa dang shes rab lhag pa des 'dod pa sdug pa yid du 'ong ba'i 'bras bur 'gyur ba la 'di lta ste/ lhar skye bar byed pa'o/ /rnam pa ji lta bu'i 'dod pa</text></item>
<item><p>253b8</p><section>mdo sde</section><text>sdug pa yid du 'ong bas lhar skye ba'i 'bras bu yin na 'di lta ste/ gang gis mchog tu dge ba'i sems su gyur nas shin du rnam par dag par spyod par gyur te/ gus pa legs par skyes pa'i yid</text></item>
<item><p>254a1</p><section>mdo sde</section><text>zhu bar gyur pas srog gcod pa dang ma byin par len pa dag rnam par spangs par gyur pa ni snga ma bzhin te/ 'dod pa la log par g.yem pa yang rnam par spong bar byed pa la 'di lta ste/</text></item>
<item><p>254a2</p><section>mdo sde</section><text>gang gis sngon skye ba gzhan du nyams su myong bar gyur pa'i 'khrig pa thos nas chags par byed pa dang / 'dod chags la spyod pa'i yid kyis kyang rab tu nyams par gyur nas yul gyi sred pas 'khrid par gyur</text></item>
<item><p>254a3</p><section>mdo sde</section><text>pa'i 'dod pa rnams kyang myang bar mi byed do/ /de dag rnams la sems par yang mi byed do/ /rab tu rtog par mi byed do/ /gzhan rnams kun du rtog par byed pa na rab tu 'gog par byed do/ /</text></item>
<item><p>254a4</p><section>mdo sde</section><text>de ltar yongs su dag pa'i las byed pa de lus zhig par gyur pa na mtho ris bde 'gro'i 'jig rten 'thab bral ba rnams kyis bsdams par rgyu ba'i sar skye'o/ /dge ba'i las de dag gi 'bras bus de las skyes</text></item>
<item><p>254a5</p><section>mdo sde</section><text>par gyur pa na yang 'di'i rnam pa sna tshogs pa'i dri dang ro dang reg bya rnams dang de yul du ma rnams la dga' bar gyur pas nags kyi nang rnams su rgyu bar byed cing lha rdzas kyi lto can rnams 'gying bar gyur pa lha mo brgya</text></item>
<item><p>254a6</p><section>mdo sde</section><text>stong gis nye bar bsgyur zlog byed pas nags dang nye ba'i nags dang rdzing bu dang 'bab chu dag la sten par byed pa yud tsam cig kyang gnas cig na dga' bar mi byed par de snga na ma mthong ba'i bde ba dpe med pa rnams la</text></item>
<item><p>254a7</p><section>mdo sde</section><text>longs spyod par gyur pa/ bde ba du ma pa du ma rnams kyis de'i dbang po rnams dang yid kyang ngoms pa med par de yang nags dang nye ba'i nags su yid la smon pa'i lha mo'i tshogs kyis yongs su bskor bar</text></item>
<item><p>254a8</p><section>mdo sde</section><text>gyur nas lha gzhan dag rnams nags rnams kyi nang du rtse bar gyur pa rnams mngon par mthong la de dag rnams kyis kyang lha gsar du skyes pa de mngon par mthong bar gyur te 'dod chags kyis gzir ba'i rgyags</text></item>
<item><p>254b1</p><section>mdo sde</section><text>pas rtse ba'i 'gros dang ldan pa lha rdzas kyi phreng ba'i rgyan can de dag rnams la gsar du skyes par gyur pa la nye bar rten par byed do/ /des kyang de dag rnams mngon par mthong bar gyur nas yon tan dang ldan</text></item>
<item><p>254b2</p><section>mdo sde</section><text>pa'i 'dod pa lngas rnam par zin par gyur pas de dag rnams nyid kyang thag nye bar gyur par legs par nye bar bsnyen nas 'gro bar byed do/ /lha mo de dag rnams dang lha gsar du skyes par gyur pa de yang phan</text></item>
<item><p>254b3</p><section>mdo sde</section><text>tshun du lhan cig du rgyags pa la don cig par gyur pas de thams cad gar byed par gyur pa dang rgod par gyur pa las de dag rnams 'di bzhin du sems par gyur te 'di dag ni bdag cag rgyas par byed par byed pa po'o zhes de</text></item>
<item><p>254b4</p><section>mdo sde</section><text>bzhin du bsams nas ji ltar de dag dang bdag tu 'dzin par gyur pas de dag rnams phan tshun du mngon par chags shing zhen pas ngal sos pa skyed par byed pa phan tshun du gnon pa med par gyur nas rgod pa dang</text></item>
<item><p>254b5</p><section>mdo sde</section><text>bskyod pa dang rtse dga' ba la don dam du byed par gyur pas nags nas nags gzhan rnams su dang ri'i rtse mo nas ri'i rtse mo rnams su dang rdzing bu nas rdzing bu rnams dang pad ma'i rdzing bu nas pad ma'i rdzing bu rnams dang</text></item>
<item><p>254b6</p><section>mdo sde</section><text>'khris shing gi khang pa nas 'khris shing gi khang par dang shing ljon pa'i tshal nas shing ljon pa'i tshal dag dang mtsho gzhan nas mtsho gzhan rnams su ste de dag na rnam pa du mar gyur pa'i bai dUr+ya sngon po dang 'dra bar</text></item>
<item><p>254b7</p><section>mdo sde</section><text>gyur pa'i ngang pa dang ngang ngur gzhal du med pa'i bya du mas sgra kun nas bsgrags par gyur pas rna bar snyan par byed pa kun bsams pas 'dod pa rnams 'byung ba'i chu yin te ji ltar lha de dag rnams kyi sems mngon</text></item>
<item><p>254b8</p><section>mdo sde</section><text>par rgyan par byed pa'i rnam pa de srid du 'gyur ro/ /de ltar gyur pa'i chu gang yin pa ni rnam pa du mar ro dang dri dang ldan pa yin no/ /de mtsho de dag tu rtsed mo byas nas slar nyid kyang gang na lha gzhan dag</text></item>
<item><p>255a1</p><section>mdo sde</section><text>rnams mchog tu dga' ba'i yid kyis 'gro bar byed pa der lha gsar du skyes pa de lha mo'i tshogs de dag rnams kyis yongs su bskor nas gar dang glu dang rol mo'i sgra dang bcas nas 'gro bar byed do/ /</text></item>
<item><p>255a2</p><section>mdo sde</section><text>lha de dag gis kyang lha gsar du skyes pa de kun nas mngon par mthong nas tshigs su bcad pa brjod pa ji ltar/ gsar du skyes pa'i brag rnams dang / /rdzing bu'i pad ma'i tshal dang ni/ /khang bzangs</text></item>
<item><p>255a3</p><section>mdo sde</section><text>rtse mo dga' ba las/ /rang 'khor lha dang bcas nas dga'/ /gser las gyur pa'i brag dang ni/ /bai dUr+ya yi rtse mo la/ /nags kyi tshal dang gzhan rnams yang / /rang gi lha 'khor bcas te dga'/</text></item>
<item><p>255a4</p><section>mdo sde</section><text>dga' ba'i dpag bsam shing dag dang / /chu klung dang ni 'bab chu dang / /mtsho bran yang ni rnam spangs pa/ /lha rang 'khor dang bcas te dga'/ /rin chen bdun gyis rnam bkra ba'i/ /ri rnams</text></item>
<item><p>255a5</p><section>mdo sde</section><text>dag dang chu klung dang / /ri logs dang ni cher 'os la/ /dga' bo rang bcas lha rnams dang / /mAn da ra shing chang ching dang / /ud pal sngon po'i tshal rnams la/ /bya yi dbyangs snyan dga' ba na/ /</text></item>
<item><p>255a6</p><section>mdo sde</section><text>rang 'khor lha dang bcas nas dga'/ /sa gzhi'i cha ni gzhan dag dang / /rin chen 'byung gnas tshal rnams dang / /khyogs kyi khang bu dga' bar ni/ /lha ni rang 'khor bcas te dga'/ /yid ni</text></item>
<item><p>255a7</p><section>mdo sde</section><text>mnyen zhing rlan byed pa'i/ /rnga skad yan lag lnga pa yis/ /gar dang ldan pa rtag bde bas/ /lha ni rang 'khor bcas te dga'/ /de ltar lha de dag gis lha gsar du skyes pa'i lha de la 'gro bar byed do/ /</text></item>
<item><p>255a8</p><section>mdo sde</section><text>de dag gi tshigs su bcad pa rnams kun tu zhi bar gyur nas/ de kho na nyid rjod par byed pa'i bya de dag rnams kyis kyang tshigs su bcad pa'i dbyangs dang zhad 'dra ba'i kun brjod pa dag bsnyad pa ji ltar/</text></item>
<item><p>255b1</p><section>mdo sde</section><text>nags dang nye ba'i nags rnams dang / /pad ma'i 'byung gnas nags rnams la/ /byis pa sred pas rnam par 'khrul/ /rang gi lha 'khor bcas te ltung / /gser las gyur pa'i brag rnams</text></item>
<item><p>255b2</p><section>mdo sde</section><text>kyi/ /rtse mo bai dUr+ya rnams la/ /dge ba'i las kyis 'phangs pa de/ /rang gi 'khor gyi lhar bcas ltung / /dpag bsam shing ni dgar 'gyur dang / /chu klung dang ni 'bab chu la/ /spyod pa de yis</text></item>
<item><p>255b3</p><section>mdo sde</section><text>dge zad nas/ /rang 'khor lha dang bcas nas ltung / /sa gzhi'i cha ni gzhan dag dang / /rin chen 'byung gnas nags la yang / /rtag tu dge min zhugs pa la/ /rang 'khor lha dang bcas pa ltung /</text></item>
<item><p>255b4</p><section>mdo sde</section><text>yid ni kun nas tshim byed pa'i/ /rnga skad yan lag lnga pa yis/ /phrogs pas de yi dus 'das nas/ /rang 'khor lha dang bcas rnams 'bab/ /de ltar yang bya de dag gis phan par 'gyur ba dang</text></item>
<item><p>255b5</p><section>mdo sde</section><text>kun tu skyo bar byed pa dang 'dra ba'i tshigs su bcad pa ji lta bar brjod do/ /rab tu bshad pa'i rjes la rna ba la lam byung bar gyur nas bag med pas kun tu khrid pa'i phyir lha skyes nas yun ring du lon pa rnams</text></item>
<item><p>255b6</p><section>mdo sde</section><text>kyis kyang tshigs su bcad pa'i ming tsam yang thos par mi 'gyur na/ gang dag skyes par gyur nas dus thung du lon pa shin du bag med pas rnam par rgyu bar byed pa'i lha de dag rnams kyis de brtsi bgrang mi byed pa la lta</text></item>
<item><p>255b7</p><section>mdo sde</section><text>ci smos/ ches bag med pas rnam par rgyu ba'i lha de dag rnams kyis de la brtsi bgrang ma byas par bag med pa'i dug gi shugs kyis kun tu rmongs par gyur nas nye 'khor kun na rab tu gar byed par gyur pa dang ches</text></item>
<item><p>255b8</p><section>mdo sde</section><text>rab tu dga' bar gyur pa'i yid kyis nags gzhan dag gi sa gzhi rnams la rab tu gar dang glu dang rnga sgra lhan cig tu yul rnams kyis rgyags pas rgyags par gyur pa'i yid can rnams rang gi 'od dang ldan pa thams cad</text></item>
<item><p>256a1</p><section>mdo sde</section><text>kyang dga' bar gyur nas lha rdzas kyi bde ba la longs spyod pa gang na ri'i phreng ba zhes bya ba'i ri bo der nye bar legs par 'gro'o/ /ri'i phreng ba zhes bya ba'i ri bo de yang khams du ma dang ldan par</text></item>
<item><p>256a2</p><section>mdo sde</section><text>rnam pa sna tshogs pa'i rin po che'i 'byung khungs rnams kyis rnam par brgyan par gyur pas nye 'khor kun tu shin du mdzes par byed do/ /nyi ma dmar ser dang 'dra ba'i pad ma brgya stong gis nye bar mdzes par gyur</text></item>
<item><p>256a3</p><section>mdo sde</section><text>pa'o/ /'bab chu brgya stong bye ba rnams kyis kyang nye bar mdzes par gyur pa ste/ dga' bar gyur pa'i ri bo ri'i phreng ba de'i logs bzhi la gnas pa bzhi yod do/ /'di lta ste mtsho brgya rab tu 'bab pa</text></item>
<item><p>256a4</p><section>mdo sde</section><text>dang rab tu dang bar snang ba chen po dang ri mdzes pa dang / ri'i nye 'khor zhes bya ba dang nags chen po bzhi po de dag rnams ri'i phreng ba ri bo'i mchog de la yod do/ /mtsho brgya 'bab pa ni dpag bsam gyi shing rnams</text></item>
<item><p>256a5</p><section>mdo sde</section><text>kyis nye bar mdzes par gyur pa'i mtsho bran brgya stong yod de/ gser dang dngul dang in dra nI la dang kar ke ta na rnams dang mdog mtshungs pa'i nor bus nye 'khor kun tu khyab par gyur pas mtsho de dag rnams</text></item>
<item><p>256a6</p><section>mdo sde</section><text>rab tu gsal bar gyur pa dang rab tu dang bar gyur pa dang chu grangs bar gyur pa dang ji ltar 'dod pa'i chu yang mtsho de dag 'gyur ba yin no/ /mchog tu mdzes par gyur pa'i nags dang nye ba'i nags rnams kyi tshogs</text></item>
<item><p>256a7</p><section>mdo sde</section><text>pa dang legs par ldan pa sngo zhing rab tu dang ba'i chu la ngang pa dang ngang ngur dang ka ran Da ba dang ka dam pa rnams kyi sgra thos na dga' bar 'gyur ba yin te/ byis pa thams cad rab tu dga' bar byed pa'i byas kyang lha de</text></item>
<item><p>256a8</p><section>mdo sde</section><text>dag kun tu mngon par mthong nas tshigs su bcad pa brjod pa ji ltar/ gson tshe thams cad rtag pa min/ /lang tsho yang ni 'gor ba min/ /'jig rten thams cad mi rtag pa/ /'jig rten</text></item>
<item><p>256b1</p><section>mdo sde</section><text>'di yis go ba min/ /las kyi skud pas sbrel byas pa'i/ /dngos po skad cig tsam 'gor ba/ /snga ma'i rim gyis 'jig 'gyur ba/ /'jig rten pas kyang go ba min/ /nags dang nye nags</text></item>
<item><p>256b2</p><section>mdo sde</section><text>sten pa yi/ /lha rnams bye ba phrag stong yang / /mig btsums tsam gyi dus yin pa/ /'jig rten pas kyang mi rtogs so/ /'dod na spyod pa'i lha ris drug /bag med longs spyod sred pa yis/ /</text></item>
<item><p>256b3</p><section>mdo sde</section><text>thams cad rlag par 'gro ba yang / /'jig rten pas ni mi go'o/ /dbu ba rdos pa dang 'dra ba'i/ /bde ba rmi lam rdzas dang mtshungs/ /myur du zad par 'gyur ba ste/ /'jig rten pas kyang mi rtogs</text></item>
<item><p>256b4</p><section>mdo sde</section><text>so/ /de ltar ri'i mchog de la mdzes par gyur pa'i lha de dag rnams la phan pa byed par gyur pa'i bya des legs par byas pa'i las kyis bskul bar gyur nas rjod par byed do/ /gzhan du na lha yul</text></item>
<item><p>256b5</p><section>mdo sde</section><text>rnams la ched cher byed par gyur pas de blo la byed par mi 'gyur ro/ /dam pa'i lam rnams la dmus long bzhin du gyur pa dang de kho na nyid kyang mi mthong ngo / /de nas gzhan yang nags chen po gnyis</text></item>
<item><p>256b6</p><section>mdo sde</section><text>par gyur pa rab tu dang bar snang ba chen po zhes bya ba'i nags su lha de dag rnams rtsed mo dang bcas nas so/ /rab tu dang bar snang ba chen po'i nags de dag ni rnam pa 'di lta bu yin te/ nyi ma brgya dang yang dag</text></item>
<item><p>256b7</p><section>mdo sde</section><text>par ldan pa rnams pas kyang ches lhag par gyur pa dpag bsam gyi shing rnams dang rin po che rnams dang de dag rnams kyi 'od zer gyi 'od rnams kyis kyang nags der shin tu lhag par yang yon tan rnams phun sum</text></item>
<item><p>256b8</p><section>mdo sde</section><text>tshogs par gyur cing rab tu 'bar bar gyur nas rnam par snang ngo / /rab tu dang ba chen po snang ba'i nags kyi nye 'khor rnams ni 'od zer rnam pa gsum gyis shin du gsal zhing rnam par mdzes so/ /</text></item>
<item><p>257a1</p><section>mdo sde</section><text>de na rnam pa de srid kyi thams cad las kyang mngon par dga' bar gyur pa'i chu klung dang 'bab chu dang mtsho bran rnams kyis rnam par brgyan par gyur pa dang dpag bsam gyi shing rnams dang ldan par gyur</text></item>
<item><p>257a2</p><section>mdo sde</section><text>pa'i rnam pa de srid rnams kyi nags kyi mchog der lha de dag rnams 'dus pa rnams dang ji ste na phung po rnams dang tshogs pa rnams kyis sgra dang rol mo'i sgra dang gar dang glu dang bcas pas dga' bar byed pa dang rtsed mo rtse bar yang</text></item>
<item><p>257a3</p><section>mdo sde</section><text>byed par gyur pas ni legs par byas pa'i las rnams kyang zad par 'gyur ro/ /ri bo'i mchog de nyid kyi sa'i cha rnams la yul gyi rgyags pas myos par gyur pa glang po chen po bzhin du de dag rnams nags de na</text></item>
<item><p>257a4</p><section>mdo sde</section><text>dus ring du rtsed mo rtses nas/ gzhan yang rang bzhin gyis yid tsab hral can du gyur pas ri'i phreng ba'i ri bo de nyid kyi nags gzhan ri mdzes pa zhes bya ba'i nags gang yin pa der nye bar 'gro'o/ /yul lnga'i</text></item>
<item><p>257a5</p><section>mdo sde</section><text>rgyags pas rgyags par gyur pa rnams bag med pa'i dgras shin du rmongs par byas pa'i lha rnams kyis ni bzlog par mi nus pa'i 'jigs pa chen por gyur pa'i 'chi 'pho ba'i 'jigs pa kun tu go bar 'gyur ba</text></item>
<item><p>257a6</p><section>mdo sde</section><text>ma yin gyi/ dga' ba rgya chen po'i sgra dang reg bya dang ro dang gzugs dang dri rnams 'ba' zhig gis bag med par gyur nas gang dang des kyang kun tu 'khrid par byed do/ /sred par yongs su chud par gyur pa'i yid</text></item>
<item><p>257a7</p><section>mdo sde</section><text>can des de na nags gzhan dag mthong bar gyur pa la nye 'khor na pad ma'i tshal gyis bskor bar gyur pa dpag bsam gyi shing rnams kyis rnam par bkra ba me tog brgya stong gis nye bar mdzes par gyur ljon shing</text></item>
<item><p>257a8</p><section>mdo sde</section><text>dri dang ldan par gyur pa'i shing gzhan rnams kyis kyang nye bar mdzes pa/ chu klung dang 'bab chus rnam par brgyan pa ljon shing gi nags du mas nye bar rgyas pa rnams la ri dgas dang bya'i tshogs rnam pa sna tshogs</text></item>
<item><p>257b1</p><section>mdo sde</section><text>pa rnam par bkra bar gyur pas spras pa'i rin po che bdun gyi rang bzhin gyi shing 'khyil pa brgyangs pa'i khang pa rnams kyis nye bar mdzes par gyur pa/ ku ha ra dang skad snyan pa dang bya'i tshogs gzhan rnams kyi</text></item>
<item><p>257b2</p><section>mdo sde</section><text>skad rnams kyis kyang thos na dga' bar 'gyur ba dang rin po che'i bzhon pas kyang chu klung brgyan par gyur pa ste des rnam pa de lta bu'i nags legs par rjes su thob nas/ lha de dag ri de la lan brgya phrag rnams dang</text></item>
<item><p>257b3</p><section>mdo sde</section><text>gal te na lan stong phrag du yang gar byed par gyur pa dang glu len par gyur pa phan tshun lhan cig tu de dag gis nags der mthar gyis sleb par gyur nas dus yun ring por dga' bar byed do/ /lhan cig spyod pa dang</text></item>
<item><p>257b4</p><section>mdo sde</section><text>bcas pa dang phan tshun g.yog byed par gyur pas kyang yul rnams kyi 'dod pa las phyir zhing ngoms pa med par gyur nas lha de dag rnams ri'i phreng ba'i ri bo de nyid la lan grangs du mar rnam par spyod par byed do/ /</text></item>
<item><p>257b5</p><section>mdo sde</section><text>bag med par gyur pas de dag gi gzhan yang mthong bar gyur pa/ mchog tu dga' bar gyur pa'i ri bo de nyid kyi nags ri'i nye 'khor zhes bya ba'o/ /nags de na dri zhim po 'di dag rnams yod de/</text></item>
<item><p>257b6</p><section>mdo sde</section><text>shing 'khril pa dud pa rnams kyi me tog dang gser gyi shing 'khril pa rnam par brgyangs pa las kun tu byung ba dang pad ma'i bzhon pa rnams dang mchog tu dri zhim pa rnams dang mAn da ra ba'i ljon shing rnams dang lha</text></item>
<item><p>257b7</p><section>mdo sde</section><text>rdzas kyi me tog gzhan rnams kyang ste dri rnams ni nye 'khor khor yug tu dpag tshad brgyar rlung gis 'debs so/ /lha rnams kyang ngo mtshar bar byed pa'i dri bla na med pa rnams dang mchog tu dri zhim par gyur</text></item>
<item><p>257b8</p><section>mdo sde</section><text>pa yang rnam pa du ma rnams so/ /de dag rnams smon par byed pas lha de dag nags der rab tu 'jug par byed de/ mchog tu mdzes par gyur pa rnams phan tshun lhan cig du rgyags pa la don gcig pa</text></item>
<item><p>258a1</p><section>mdo sde</section><text>yul gyi bde bas ngoms pa med par gyur pas yongs su skor bar byed do/ /rnam grangs du mar de dag rnams de ltar rnam par rgyu bar gyur pa dang rtse bar gyur pas gang na ri'i phreng ba'i ri bo de nyid kyi</text></item>
<item><p>258a2</p><section>mdo sde</section><text>mgo bo yod pa de la nye bar 'gro bar byed do/ /lan brgya dang yang na lan stong phrag du de dag de'i steng du lta bar byed pa na shin du chen por gyur pa'i gnas par bya ba'i gzhi rnams te/ rgyar ni dpag tshad lnga</text></item>
<item><p>258a3</p><section>mdo sde</section><text>brgya pa nye 'khor kun na khang bzangs kyis yongs su gang bar gyur pa la gser gyi rang bzhin gyi khang pa dang / dngul gyi rang bzhin gyi khang pa dang / bai dUr+ya'i rang bzhin gyi khang pa dang gser btso ma'i rang bzhin</text></item>
<item><p>258a4</p><section>mdo sde</section><text>gyi khang pa dang mu sa ri'i rang bzhin gyi khang pa dang de na rnam pa de lta bu'i mchog tu dga' bar gyur pa'i khang pa rnams kyis nye bar mdzes par byas pa dang de'i lam srang dang bcas pa'i bzhi mdo'i steng khang gi cha shas rnam</text></item>
<item><p>258a5</p><section>mdo sde</section><text>par mdzes pa dang rab tu rnam par phye ba'i cha shas dang ldan pa'i khang pa'i rta babs dga' bar gyur pa dang / nye 'khor na yang pad ma'i tshal gyis yongs su bskor ba ste/ rnam pa de lta bu'i grong khyer de la</text></item>
<item><p>258a6</p><section>mdo sde</section><text>lha rnams rab tu zhugs nas shin du rab tu dga' bar gyur pa'i yid kyis rnam pa sna tshogs pa'i 'dod pa'i yon tan rnams phun sum tshogs pa'i phug dang nye ba'i nags dang rdzing bu dang ldan pa shing 'khril pa kun du dud pa'i</text></item>
<item><p>258a7</p><section>mdo sde</section><text>khang pa dang me tog gi nags dang pad ma'i nags dang sa gzhi'i rnam par mdzes pa'i cha shas dang me tog gi tshal gyi sa gzhi dang phug dang ri'i khrod dang tshang tshing dang ri'i khong seng rnams la dga' bar byed do/ /de ltar ri de'i</text></item>
<item><p>258a8</p><section>mdo sde</section><text>grong khyer gang yin pa de dag ni nags su gyur pa yin no/ /de'i rgyab la rnam pa du mar yongs su bskor nas lha rnams dga' bar byed do/ /rnga skad yan lag lnga dang ldan pas yongs su bskor cing rnga skad yan</text></item>
<item><p>258b1</p><section>mdo sde</section><text>lag lnga dang ldan pa thos par gyur nas sgra yon tan phun sum tshogs pa de dang lhan cig tu dga' bar byed do/ /khyim la mngon par dga' bar gyur pa de dag rnams la byas tshigs su bcad pa brjod pa ji</text></item>
<item><p>258b2</p><section>mdo sde</section><text>ltar/ gang tshe lha rnams dge ba ni/ /yongs su zad par 'gyur ba na/ /de tshe bag med pa yi 'bras/ /rtsub mo sten pa shes par 'gyur/ /'dod la kun tu chags pa'i yid/ /de tsam gyi ni bde bsten pa/ /</text></item>
<item><p>258b3</p><section>mdo sde</section><text>bde las nyams pa 'byung 'gyur te/ /log par ltung ba'i 'jigs chen po/ /yul gyi bde la bde don gnyer/ /rtag tu bsam pa song bdag rnams/ /bud med lta bas myos pa rnams/ /log par</text></item>
<item><p>258b4</p><section>mdo sde</section><text>ltung bar 'byung 'gyur gyi/ /log par ltung byas sdug bsngal ni/ /de tshe rig 'gyur mi bzad pa/ /gang dang lhan cig bsten byas pa/ /bag med 'dod chags bsten pa rnams/ /bud med de dag thams cad</text></item>
<item><p>258b5</p><section>mdo sde</section><text>kyis/ /'chi ba'i dus na yongs su 'dor/ /'chi 'gyur lha rnams thams cad la/ /'ga' zhig rjes su 'gro ba min/ /las rnams nyid ni rgyab nas kyang / /'gro zhing rjes su 'gro bar 'gyur/ /legs</text></item>
<item><p>258b6</p><section>mdo sde</section><text>byas rtag tu sten par gyis/ /spang bar gyis dang nyes byas rnams/ /bag med rtag tu bsal ba dang / /bag yod la yang dga' bar gyis/ /sid pa'i rtsa ba bag med 'di/ /bag yod pas ni zhi bar</text></item>
<item><p>258b7</p><section>mdo sde</section><text>'gyur/ /bag med pa dang bag yod pa'i/ /'dis ni rang gi mtshan nyid brjod/ /rtag tu bstan pas de rnams so/ /bde ba legs par spyad pa spyod/ /chos la spyod pa'i skyes bu ni/ /sdug bsngal</text></item>
<item><p>258b8</p><section>mdo sde</section><text>nam yang 'byung ba min/ /de ltar bya des lha rnams la rtag par rgyun tu yang phan par gyur pa bshad de/ ji ltar bag med par gyur pas rnam par phrogs nas lha rnams kyis mi thos par gzhan yang yul</text></item>
<item><p>259a1</p><section>mdo sde</section><text>gyi dmus long du gyur pas nags dang nye ba'i nags rnams nyid la snyen par byed do/ /grong khyer gyi mchog de la dga' bar byed do/ /ri'i phreng ba de la dus yun ring du rtsed mo byas nas/ gzhan yang</text></item>
<item><p>259a2</p><section>mdo sde</section><text>gang na ri'i rtse mo stong yod pa der nye bar 'gro bar byed do/ /lta bar 'dod pa'i phyir dang lha rdzas kyi yul rnams la dga' bar gyur pa dang lha rdzas kyi las rnams byas pa'i rgyus bde ba la nye bar longs spyod par gyur pas/</text></item>
<item><p>259a3</p><section>mdo sde</section><text>'dod pa thams cad phun sum tshogs pa dus thams cad du me tog dang 'bras bu dang 'bab chu dang chu klung dang rdzing bu dang pad ma'i nags phun sum tshogs par gyur pa'i ri de'i dga' ba'i khyad par gong ma gong ma rnams la de ltar</text></item>
<item><p>259a4</p><section>mdo sde</section><text>bar byed do/ /dga' bar gyur pa du ma la lta bar byed pas rnam par rgyu ba'i lha de dag rnams thams cad kyang ngo mtshar bar byed pa'i ri bla na med pa mthong bar gyur to/ /ri'i phreng bar gyur pa'i ri chen po de ni gang gi</text></item>
<item><p>259a5</p><section>mdo sde</section><text>phyir rang bzhin kho nas ri'i phreng ba pa'i nye 'khor kun na/ rin po che sna tshogs pa'i rang bzhin gyi ri rnams la sna tshogs pa'i nags dang nye ba'i nags dang rdzing bu dang / pad ma'i nags dang chu klung dang btung ba'i</text></item>
<item><p>259a6</p><section>mdo sde</section><text>klung dang btung ba la dga' bar gyur pa rnams yod pa yin no/ /rin po che'i rang bzhin gyi rtse mo rnams la bya'i tshogs rnams kyi sgras kun nas bsgrags par gyur pa dang / sna tshogs pa'i sgra dang cha byad dang</text></item>
<item><p>259a7</p><section>mdo sde</section><text>dbyibs 'dzin pa'i mchog tu yid 'phrog par byed pa'i byas nye bar mdzes par byas pa'i ri de dag rnams kyi nye 'khor kun na rin po che'i 'od brgya stong gi 'od zer rnams kyis kyang rnam par snang bar byed cing mchog tu</text></item>
<item><p>259a8</p><section>mdo sde</section><text>gsal bar 'bar bar gyur pas lham mo bar gyur to/ /rin po che sna tshogs pa'i rang bzhin gyi ri de dag rnams kyi dkyil na yang ri chen po nyid rnam par gsal ba yin te/ nam mkha' brtol zhing bris pa bzhin du</text></item>
<item><p>259b1</p><section>mdo sde</section><text>de ltar rnam par snang ngo / /'od zer gyis rnam par gsal bar gyur pa'i dpal dang ldan pa'i ri de'i gzhi la lha rnams gnas par gyur nas rtse bas rgyu'o/ /mchog tu skyid par gyur pa dal bus rtse bar byed pa'i</text></item>
<item><p>259b2</p><section>mdo sde</section><text>'gro ba dang ldan pa rnams phan tshun lhan cig tu rgyags pa la don gcig par gyur cing / rnga skad yan lag lnga dang ldan pa'i rgyags pas smyos par dga' bar byed de/ lha mo dag kyang lha dang lhan cig tu rgyags</text></item>
<item><p>259b3</p><section>mdo sde</section><text>pas rab tu dga' ba'i yid kyis de la 'khod par byed do/ /ji ltar 'dod pas 'gro bar byed pa rnams kha cig ni nam mkha' las so/ /kha cig ni bud med kyi 'khor nang gi btsun mo'i 'khor gyis yongs su</text></item>
<item><p>259b4</p><section>mdo sde</section><text>bskor cing / yid de la song bar gyur pas yul lnga la rnam par chags pa'i sems ngan par gyur pa rnams sred pa'i chu klung gis khyer bar gyur pa na/ yud tsam cig kyang bzlog par 'gyur ba ni ma yin no/</text></item>
<item><p>259b5</p><section>mdo sde</section><text>snyoms par bde ba dang cig tu bde bar gyur pa gang yin pa de yang 'jig rten pha rol tu 'gro ba na bde bar 'gyur ba dang phan pa'i don du 'gyur ba yin no/ /de yang des yongs su spangs nas/ bde ba gzhan nyid la kun</text></item>
<item><p>259b6</p><section>mdo sde</section><text>tu chags pa'i yid can ni sbrang rtsi dang 'dres pa'i dug dang 'dra ba rnams la kun tu chags pa yin te/ ltung bar byed pa bzang po'i bde ba'i gzugs brnyan du gyur pa'i bde ba rnams la/ kun nas 'dod</text></item>
<item><p>259b7</p><section>mdo sde</section><text>chags par gyur pas dga' bar byed pa ste/ rnga skad yan lag lnga dang ldan par lhan cig tu rtse bar gyur pas de la 'khod do/ /ji lta ji ltar 'khor bar gyur pa de lta de ltar dga' ba lhag par gyur par ri'i</text></item>
<item><p>259b8</p><section>mdo sde</section><text>mchog de mthong ngo / /nye 'khor kun na yang mchog tu dga' bar gyur pa'i ljon shing dang chu klung dang bya dang mtsho dang nags dang nye ba'i nags dang rdzing bu rnams kyis yongs su gang ba dang nags</text></item>
<item><p>260a1</p><section>mdo sde</section><text>brgya stang du ma rnams dang ldan pa rin po che bdun gyis rab tu kun nas gsal bar byas pa'i phreng ba'i 'od kyi phreng bas kyang khyab par byas pa/ de'i nye 'khor na lha de dag lha mo'i tshogs dang lhan</text></item>
<item><p>260a2</p><section>mdo sde</section><text>cig tu dga' bar gyur cing rtse bar byed pas 'gro bar byed do/ /rgyan dang cha byad sna tshogs pa dang phreng ba 'dzin par gyur pas bsam pa gzhan med par bag med pas brel bar gyur pa'i yid can bag med pa ma spangs</text></item>
<item><p>260a3</p><section>mdo sde</section><text>pa'i sems rang gi 'od dang ldan zhing rang gi 'od kyis rgyan dang cha byad du ma dang ldan pa'i bud med kyi mchog rnams kyis yongs su bskor nas dal bu dal bus ji lta ji ltar 'dod par 'dod pa'i yid kyis ri mchog de la</text></item>
<item><p>260a4</p><section>mdo sde</section><text>gnas par byed do/ /rang gis byas par gyur pa'i legs par byas pa'i las thun mong ma yin pa'i tshul khrims kyi rnam par smin par gyur pa nges par myong bar 'gyur bas kha bsgyur bas dga' bar byed cing rtse bar</text></item>
<item><p>260a5</p><section>mdo sde</section><text>yang byed de/ nags dang nye ba'i nags dang rdzing bu dang chu klung dang 'bab chu rnams kyang rnam pa du mar sten par byed do/ /de ltar ri'i phreng ba'i ri bo'i rtse mo de la 'khod par gyur nas/ ri'i mchog de la rnam</text></item>
<item><p>260a6</p><section>mdo sde</section><text>par rgyu bar byed pa na mchog tu sred pas gdungs pas rnga skad yan lag lnga pa nyan par gyur cing nad rnams dang bral ba dang 'jigs pa rnams dang bral ba mchog tu rgyags pas yid kun nas bcings par gyur pas lha dag rtse</text></item>
<item><p>260a7</p><section>mdo sde</section><text>bar byed do/ /de dag rnams de ltar rgyu bar gyur pa na de dag gis lan mang du ri'i mchog la kun tu bltas nas/ so so so sor rang gi 'dun pas rgyu bar gyur pa dang rang gi 'dun pas 'gro bar byed pa rnams gang du 'dod</text></item>
<item><p>260a8</p><section>mdo sde</section><text>par lus ngag gi spyod pa ngal so bar gyur pas rnam par rgyu zhing gnas par byed do/ /de nas rin po che'i 'od kyi dpal thams cad las rab tu rgod par gyur pa'i ri'i phreng ba'i ri bo'i mchog de na lha rnams bsam par byed</text></item>
<item><p>260b1</p><section>mdo sde</section><text>cing de ltar bag med par gyur pa rnams/ kun nas mngon par mthong bar gyur pas legs par byas pa'i las rnams kyi lhag ma ni myur du 'god pa'i gson pa'i tha mar gyur pa'i 'jigs pa'i dus rab tu</text></item>
<item><p>260b2</p><section>mdo sde</section><text>rgod par gyur pa na lha'i tshogs thams cad phan pa la rab tu zhugs pa'i byang chub sems dpa' dge legs mchog dang ldan zhing dge ba'i las kyi mtha' la spyod pa de ri bo'i rtse mo la gnas nas brtan zhing rgya che</text></item>
<item><p>260b3</p><section>mdo sde</section><text>la gsal bar gyur pa dang / lha'i tshogs thams cad kyi yid 'phrog par gyur pa'i yid kyi mun pa rnams shin du 'phrog par byed pas ri'i rtse mo'i sgra de dag rnams thams cad nye bar bcom nas/ bag med</text></item>
<item><p>260b4</p><section>mdo sde</section><text>pa'i snying can gyi lha rnams kyi bag med pa spang bar bya ba'i don du ngang pa dus bzangs des tshigs su bcad pa brjod pa ji ltar/ snying ni 'dod la kun tu chags/ /rtag tu yul la don dmu du/ /gang zhig mthar</text></item>
<item><p>260b5</p><section>mdo sde</section><text>thug phan gyur pa'i/ /phan pa'i lha yis mi shes so/ /bsod nams lhag ma 'di cung zad/ /'chi 'pho kun du nye bar gnas/ /rang gi las 'bras spyad nas ni/ /lha ni gzhan du 'gro ba yin/ /</text></item>
<item><p>260b6</p><section>mdo sde</section><text>skye ba gzhan dang stong phrag ni/ /thig 'debs lam gyi 'khrul 'khor 'di/ /lus can rtag tu las bcings pa/ /phan pa'i zas za shes par gyis/ /gang zhig bde la rtag kun chags/ /dge ba'i</text></item>
<item><p>260b7</p><section>mdo sde</section><text>las kyang rtag tu byed/ /mi mthun pa yi rgyu de dag /rmongs pa rnams kyi snying la 'jug /skye bo 'dod pas rmongs de dag /longs spyod 'chi bdag rab tu lta/ /gang dag tshul khrims dka' thub shes/ /</text></item>
<item><p>260b8</p><section>mdo sde</section><text>bden dang sbyin la mi phyogs pa/ /spyad nas 'chi bdag gis rtogs pa'i/ /skye bo de ni 'dod pas rmongs/ /las kyi rnam smin mi shes gang / /skyon yang 'gog la mi dga' ba/ /longs spyod nas ni</text></item>
<item><p>261a1</p><section>mdo sde</section><text>'chi bdag dpyod/ /skye bo de ni 'dod pas rmongs/ /'bral bas byas pa'i sdug bsngal ni/ /mi bzad pa gang ma mthong ba/ /zos nas 'chi bdag gis rtogs te/ /skye bo de ni 'dod pas rmongs/ /</text></item>
<item><p>261a2</p><section>mdo sde</section><text>snying ni bud med 'gro la chags/ /yang srid pa ni shes min pa'i/ /zos nas 'chi bdag gis rtogs pa'i/ /skye bo de ni 'dod pas rmongs/ /rgud dang mya ngan nad rnams la/ /nam yang skyo ba skye min pa'i/ /zos nas</text></item>
<item><p>261a3</p><section>mdo sde</section><text>'chi bdag gis rtog pa/ /skye bo de ni 'dod pas rmongs/ /gang zhig sdig pa'i grogs po dang / /sten pa'i 'jigs pa che byed pa/ /spyad nas 'chi bdag gis rtogs pa'i/ /skye bo de ni 'dod pas rmongs/ /gang gi</text></item>
<item><p>261a4</p><section>mdo sde</section><text>sems ni sgom min dang / /de nyid don la mi sems pa/ /longs spyad nas ni 'chi bdag spyod/ /skye bo de ni 'dod pas rmongs/ /gang zhig gnas skabs thams cad du/ /'khor ba'i 'jigs pas 'jigs min</text></item>
<item><p>261a5</p><section>mdo sde</section><text>pa/ /spyad nas 'chi bdag gis lta ba'i/ /skye bo de ni 'dod pas rmongs/ /don dang don min la rtag tu/ /sems kyis sems par sems min pa/ /longs spyad nas ni 'chi bdag dpyod/ /skye bo de ni 'dod pas</text></item>
<item><p>261a6</p><section>mdo sde</section><text>rmongs/ /gang zhig de nyid blo dang rtag par ni/ /'byung po kun la phan par dga' min pa/ /longs spyad nas ni 'chi bdag rab rtog pa'i/ /skye bo de ni 'dod pas rmongs pa yin/ /gang zhig lus bde'i don tu ni/ /</text></item>
<item><p>261a7</p><section>mdo sde</section><text>rmongs pa yis ni chos nyams byed/ /yid ni rtag tu rtse gcig pas/ /rab tu brtson pas dge ba gyis/ /mi dge ba yang rtag tu spongs/ /de dag mkhas pa'i mtshan nyid yin/ /sbyin dang tshul khrims dka' thub bral/ /</text></item>
<item><p>261a8</p><section>mdo sde</section><text>las la ched cher byed pa med/ /bag med pas ni yongs bslus pa/ /ring po min par log par ltung / /de ni phyi nas dus ring yid/ /dus kyi dbang gis kun 'gro ba'i/ /phyi nas bzlog du med pa yi/ /gdung</text></item>
<item><p>261b1</p><section>mdo sde</section><text>ba'i rang bzhin me yis sreg /mi bzad bzlog par byar med pa/ /nges par myong ba'i lus can rnams/ /'chi ba'i dus kyi dbang du 'gro/ /de rig gyis la legs par spyod/ /de ltar ngang pa des ring ba</text></item>
<item><p>261b2</p><section>mdo sde</section><text>mi dman zhing rgya che ba'i rang bzhin gyis mchog tu snyan par gyur pas lha de dag rnams la ston par byed de/ byang chub sems dpa' de ni dbyangs snyan pa yin la lha de dag rnams thams cad la des rnam pa mang po dang ldan</text></item>
<item><p>261b3</p><section>mdo sde</section><text>pa'i dbyangs du ma rnams brjod pa dang ldan pa'i lha rdzas kyi sgra rnams nye bar bcom nas rnam par gsal zhing mdzes par byed pa yin te/ snyan par gyur pa dang phal che bar gyur pa dang / brtan par gyur pa</text></item>
<item><p>261b4</p><section>mdo sde</section><text>dang rgya che bar gyur pa'i phyir yang ste/ ri bo de la thos par gyur nas lha'i tshogs du ma rnams kyis yongs su bskor ba dus thams cad du me tog dang 'bras bu rnams phun sum tshogs pa pad ma'i tshal du mas</text></item>
<item><p>261b5</p><section>mdo sde</section><text>kun du khyab par gyur pa lha'i bu mo'i tshogs phal po ches rab tu dga' bar gyur pa'i glu legs par len pa rin po che'i phreng ba'i 'od kyis nye bar mdzes par gyur pa rin po che sna bdun gyis rnam par bkra bar byas pa'i</text></item>
<item><p>261b6</p><section>mdo sde</section><text>cha shas kyis mdzes pa rin po che sna bdun gyi nags dang nye ba'i nags dang rdzing bu dga' ba rgyal mtshan gyi 'dug pa'i stegs bu rnams kyis rnam par brgyan pa na lha dang lha mo brgya stong gis nye bar dbyangs sgrogs par</text></item>
<item><p>261b7</p><section>mdo sde</section><text>gyur pa rnams ni snyan pa dang mnyan par 'os pa'i rnga skad yan lag lnga pa kun du sgrogs par gyur pa thos na dga' ba bai dUr+ya dang in dri nI la dang dngul dang gser gyi ka ba brgya stong gis nye bar mdzes par gyur pa chen</text></item>
<item><p>261b8</p><section>mdo sde</section><text>po la 'os pa'i seng ge'i khris nye bar mdzes pa nam mkha' la rgyu bar byed pa'i gzhal yas khang dpe med pa la gnas nas 'thab bral gyi mnga' bdag rnam par mdzes par gyur cing bla na med pa'i dpal dang ldan</text></item>
<item><p>262a1</p><section>mdo sde</section><text>par lha brgya stong gis kyang glu nye bar blangs par gyur cing thal mo sbyar ba stong phrag brgyas mchod par gyur pa dang bstod par yang gyur pas rnam par brtol ba bzhin du nam mkha' las gang na ri'i phreng ba'i ri</text></item>
<item><p>262a2</p><section>mdo sde</section><text>bo der nye bar legs par 'ongs te/ mchog tu rangs par gyur pas ngang pa'i rgyal po dus bzangs blta bar 'dod pa'i phyir ro/ /smon lam gyi dbang gis dang lha rnams la yang phan par 'dod pas kyang</text></item>
<item><p>262a3</p><section>mdo sde</section><text>der skyes pa yin la skye ba dran pa'i dbang du byas nas kyang gus pa legs par skyes par gyur pas de lha 'thab bral gyi mnga' bdag legs par nye bar 'ong ngo / /ji ltar 'os pa bzhin du 'di'i drung nas ngas dam</text></item>
<item><p>262a4</p><section>mdo sde</section><text>pa'i chos mnyan par byed de/ lha rnams dang bdag nyid la phan pa dang bde ba'i don du dang / bag med pas log par ltung bar 'gyur ba rnams rnam par zhi bar bya ba'i don du yang ngo / /de nas ri'i phreng ba'i ri</text></item>
<item><p>262a5</p><section>mdo sde</section><text>bo gang yin pa de'i rnam pa sna tshogs pa'i gnas dang kun dga' ra ba dang skyed mos tshal dang nags dang nye ba'i nags dang ri logs dang sman ljongs dang / pad ma'i tshal dang mtsho bran dang thog gi rtse mo dang khang bu'i rgyab dang</text></item>
<item><p>262a6</p><section>mdo sde</section><text>rin po che'i khang bu dang / ri'i rtse mo dang chu klung dang tshang tshing dang ri'i rgyab dang me tog gi nags dang 'bras bu'i nags dang skyed mos tshal dang dpag bsam gyi shing dang dngul dang bai dUr+ya'i rang bzhin dang gser btso ma'i</text></item>
<item><p>262a7</p><section>mdo sde</section><text>rang bzhin gyi rnam pa du mar mthong na dga' bar gyur pa ljon shing rnams la yang lhan cig spyod pa rnams dang bcas pa'i lha de rnams dga' bar byed cing rtse bar yang byed pa las/ yul ljongs mang pos kun du gang</text></item>
<item><p>262a8</p><section>mdo sde</section><text>bar gyur pa'i lha'i tshogs de dag thams cad rab tu rings pa dang bcas pas ches rab tu dga' ba'i yid kyis gar byed par 'gyur/ bskyod par gyur rgod pa dang ches rab tu rgod pa'i yid kyis khang bzangs kyi</text></item>
<item><p>262b1</p><section>mdo sde</section><text>mchog na bzhugs par gyur pa'i lha'i mnga' bdag de kun du legs par mthong bar gyur te/ lha rdzas kyi dpe med pa'i bde ba rnams dang yang dag par ldan par gyur pa mngon par mthong zhing thams cad kyis</text></item>
<item><p>262b2</p><section>mdo sde</section><text>kyang bdag nyid thams cad kyis mu su lun d+ha de nyid mngon par mthong bar gyur nas rab tu dga' bas lta ba la ched cher gyur pa'i yid kyis de nyid mthong bar gyur pa na/ brjod par gyur pa ji ltar 'thab bral ba'i</text></item>
<item><p>262b3</p><section>mdo sde</section><text>mnga' bdag mu su lun d+ha yin la/ dam pa'i chos nyan 'dod pa yin te ngang pa'i mnga' bdag dus bzangs kyi drung du dam pa'i chos nyan 'dod pa yin na ngang pa'i rgyal po dus bzangs ma mthong bas de'i drung du bdag cag</text></item>
<item><p>262b4</p><section>mdo sde</section><text>rnams kyis mngon par blta bar bya ba dang mchod pa yang don du gnyer bar byed do/ /lha de dag rnams kyis de ltar rig par gyur nas 'dod pa'i yon tan lnga dang ldan pa'i bde ba yang dag par ldan pa lha rdzas kyi phreng ba'i rgyan</text></item>
<item><p>262b5</p><section>mdo sde</section><text>dang ldan pa rnams thams cad kyis lha'i mnga' bdag la rab tu bsnyen par gyur to/ /de nas gang yang mu su lun d+ha dang lhan cig tu nam mkha'i dkyil nas 'ongs pa'i lha de dag thams cad dang gang yang ri'i phreng ba'i rtse mo</text></item>
<item><p>262b6</p><section>mdo sde</section><text>stong pa na dga' zhing rtse bar byed pa'i lha rdzas kyi phreng ba'i rgyan dang yang dag par ldan pa de dag rnams thams cad kyis kyang 'thab bral gyi bdag po'i drung du mchod pa byas nas rab tu dga' ba'i yid kyis mdun du gar byed</text></item>
<item><p>262b7</p><section>mdo sde</section><text>par gyur cing glu len par yang byed do/ /thams cad dang yang dag par ldan par gyur pa de dag rnams 'thab bral gyi bdag po dang lhan cig tu gyur pas gang na byang chub sems dpa' mchog tu rno ba'i shes rab dang ldan</text></item>
<item><p>262b8</p><section>mdo sde</section><text>pa smon lam gyi dbang gis lha rnams kyi bag med pa bsal bar bya ba'i don du 'thab bral du skyes par gyur pa der thams cad nyid nye bar legs par song ngo / /de nas ring ba nyid nas 'thab bral gyi bdag po mthong</text></item>
<item><p>263a1</p><section>mdo sde</section><text>ba'i chos la gus pas gus pa legs par skyes pa dang khang bzangs de las babs nas de lha'i tshogs dang lhan cig tu chos chen po rab tu 'chad pa po'i chos la sgra 'byin pa'i mngon sum du der bsnyen pa'i</text></item>
<item><p>263a2</p><section>mdo sde</section><text>ngang pa'i gzi brjid kyis lha rnams thams cad kyi drung na ches lhag par chos kyi dpal rnam par mdzes so/ /de nas de ring ba nyid nas mthong bar gyur pas 'thab bral gyi mnga' bdag gus pa shin du legs par skyes</text></item>
<item><p>263a3</p><section>mdo sde</section><text>par gyur cing chos la yang gus par gyur pas khang bzangs de las kun nas babs par gyur te/ lha'i tshogs de dag rnams dang bcas pa rnams chos rab tu smra bar byed pa chos kyi sgra sgrogs par byed pa de la kha mngon du</text></item>
<item><p>263a4</p><section>mdo sde</section><text>phyogs par byed pa la nye bar rten par gyur to/ /ngang pa de yang chos kyi gzi brjid de dag gis lha rnams thams cad kyi drung na chos kyi dpal gyis shin du bla lhag par mdzes par gyur to/ /de nas mu su lun d+ha mngon par</text></item>
<item><p>263a5</p><section>mdo sde</section><text>mthong nas byang chub sems dpa' ngang pa des legs par 'ongs sam gyi tshig gis mngon par mchod de/ 'thab bral gyi bdag po gang dang de dag de ltar bde bar 'ongs sam/ de ltar bag med pas khyod bag med par</text></item>
<item><p>263a6</p><section>mdo sde</section><text>ma gyur ram/ bde ba'i sa gzhi rnams kyi mchog 'di thob par gyur nas kyang gang zhig phrogs par mi 'gyur ba de ni shin tu ngo mtshar to/ /phyir zhing kho na lha rnams kyi mnga' bdag byed par gyur pa gang gi phyir lha rnams</text></item>
<item><p>263a7</p><section>mdo sde</section><text>las kyang brgya 'gyur du bde ba rnams la nye bar longs spyod par gyur pa'i rnam pa de lta bu'i bde ba gang yin pa rnams kyis kyang 'khrid par mi byed pa de dag ni shin du ngo mtshar ba gzhan yin no/ /gang gi phyir legs par</text></item>
<item><p>263a8</p><section>mdo sde</section><text>byed pa'i rkyen rnams dang sdug bsngal gyi rkyen gyi shugs rnams kyis kyang 'dzin par byed pa yin no/ /de ltar skye ba gzhan rjes su dran par byed de/ sangs rgyas gtsug tor can gang gi spyan snga nas des chos 'dul</text></item>
<item><p>263b1</p><section>mdo sde</section><text>ba thos par gyur pa'i mdo sde dran par byas nas mu su lun d+ha de la 'chad do/ /ngang pa rnams kyi mnga' bdag dus bzangs 'dis mu su lun d+ha de la 'di skad ces smras so/ /ji ltar mu su lun d+ha khyod ni rnyed pa dang ldan</text></item>
<item><p>263b2</p><section>mdo sde</section><text>te gang bag med par gyur pas khyod ni rgyu ba dang nga'i yang chos kyi sgra thos par gyur nas 'dir 'ongs pa de dag ni 'dir ngo mtshar che ba yin no/ /de ltar yin pa de'i phyir 'thab bral gyi bdag po mnyan par gyis dang / bcom</text></item>
<item><p>263b3</p><section>mdo sde</section><text>ldan 'das gtsug tor can des nga mir gyur pa'i rgyal por gyur pa na bstan pa rgyal po chos la spyod pa zhes bya ba'i chos kyi rnam grangs kyi mdo gang yin pa de legs par rab tu yid la gyis la nyon cig dang bshad par bya'o/ /</text></item>
<item><p>263b4</p><section>mdo sde</section><text>rgyal rigs rgyal por spyi bo nas dbang bskur bas yang dag par skye dgu rnams skyong bar byed pa gang gis phan pa dang bde ba la sbyar bar 'gyur ro/ /de yang des rab tu bsngags par 'gyur ro/ /lus zhig nas kyang mtho</text></item>
<item><p>263b5</p><section>mdo sde</section><text>ris bde 'gro'i 'jig rten 'thab bral gyi lha rnams kyi mnga' bdag du 'gyur ro/ /chos gang dag dang yang dag par ldan par gyur pa'i rgyal rigs rgyal por spyi bo nas dbang bskur bas skye dgu rnams skyong bar byed pa yin zhe na/</text></item>
<item><p>263b6</p><section>mdo sde</section><text>mthong ba'i chos nyid la yang de des rab tu bsngags par 'gyur ro/ /lus zhig nas kyang mtho ris bde 'gro'i 'jig rten 'thab bral ba rnams kyi mnga' bdag tu 'gyur te/ rdzu 'phrul che ba dang stobs che ba dang nor che</text></item>
<item><p>263b7</p><section>mdo sde</section><text>bar yang 'gyur ro/ /'di na rgyal po chos sum bcu rtsa lnga dang yang dag par ldan pa'i rgyal pos skye dgu rnams skyong bar byed la/ skyong bar byed par gyur pas kyang nor chen por 'gyur ro/ /stobs che ba dang</text></item>
<item><p>263b8</p><section>mdo sde</section><text>phas kyi rgol ba'i dpung thams cad kyis mi thub par 'gyur ro/ /lus zhig nas kyang mtho ris bde 'gro 'thab bral ba rnams kyi mnga' bdag tu 'gyur ro/ /sum bcu rtsa lnga po gang dag zhe na 'di lta ste/</text></item>
<item><p>264a1</p><section>mdo sde</section><text>'di'i rang gi skye bo gtsang bar gyur pa dang dpya rnams nges par byas nas za bar byed pa dang bzod pa dang ldan pa dang lugs las phyogs 'dzin med pa dang bla ma mchod par byed pa dang sngar nyid ster bar byed pa yin sngar</text></item>
<item><p>264a2</p><section>mdo sde</section><text>byin par gyur nas phyis kyang ster bar byed pa yin chos ma yin pa 'dzin par mi byed pa yin/ sdig pa'i grogs po dang sten par byed pa ma yin bud med kyi dbang du 'gro ba ma yin thams cad kyi tshig la dad par byed pa ma yin</text></item>
<item><p>264a3</p><section>mdo sde</section><text>snyan par grags pa la 'dod pa skyed pa yin gyi nor la 'dod pa can ma yin no/ /log par lta ba dang ldan pa ma yin gtong ba can yin 'thun par byed pa dang ngag snyan par 'gyur ba yin bden par smra ba yin nor gzhis rnams</text></item>
<item><p>264a4</p><section>mdo sde</section><text>'phel ba dang 'grib par glo bur du mi byed pa yin mi'i khyad par shes pa yin dus nges par lags par ston par byed pa po yin/ gnyid che ba ma yin le lo med pa yin grogs po brtan pa yin mi phan pa rjes su sten par</text></item>
<item><p>264a5</p><section>mdo sde</section><text>byed pa ma yin/ khro ba'i shugs dang dga' ba ya ya bo sdom par byed pa yin zas dang skom la shin du kun nas chags pa'i rang bzhin can ma yin/ legs par bsam par bya ba rnams sems pa po yin don dus ring du</text></item>
<item><p>264a6</p><section>mdo sde</section><text>sgor bar byed pa ma yin chos la skye dgu rab tu 'god par byed pa yin dge ba bcu'i las kyi lam gyi dge ba rnams byed par 'gyur ba yin/ rgyu dang rkyen legs par ston par byed pa yin/ lha dag mchod par byed pa yin/</text></item>
<item><p>264a7</p><section>mdo sde</section><text>bu dang bu mo yang dag par bde bar yongs su skyong bar byed pa yin/ rtag par yang shes rab goms par byed pa'i rang bzhin can yin yul gyis dkri bar 'gyur ba ma yin rigs pa dang ldan pa'i rang bzhin rnams kyi rigs kyi</text></item>
<item><p>264a8</p><section>mdo sde</section><text>sa gzhi sbyin par gtong ngo / /de lta bu'i chos sum bcu rtsa lnga dang yang dag par ldan pa'i rgyal rigs rgyal po spyi bo nas dbang bskur ba de des rab tu bsngags par 'gyur ro/ /shin du nor che ba dang rab tu phal che ba'i</text></item>
<item><p>264b1</p><section>mdo sde</section><text>dkor dang nye bar mkho ba dang ldan par 'gyur ro/ /lus zhig nas kyang mtho ris bde 'gro'i 'jig rten 'thab bral ba rnams kyi lha'i mnga' bdag tu 'gyur te legs par byas par gyur pa de'i rgyu las so/ /de la gtsang ba'i</text></item>
<item><p>264b2</p><section>mdo sde</section><text>rang gi skye bo dang yang dag par ldan pa'i rgyal po nyung zad kyi rang bzhin can ma yin par 'gyur ba'i rnam pa ci lta bus skye bo de gtsang ba la sbyor bas gzhan la phan pa la rab tu zhugs pa yin zhe na/ chos lugs rnam par</text></item>
<item><p>264b3</p><section>mdo sde</section><text>gzhag pa la shin du bar yang sa 'tshams srung bar 'gyur ro/ /dam tshig srung bar 'gyur ba dang tsab hral can du ma gyur pa dang / rjed dpon la phan pa ma yin pa rab tu 'gogs par byed par 'gyur ro/ /'dis phan</text></item>
<item><p>264b4</p><section>mdo sde</section><text>par gyur pa dag la kun tu sbyor bar byed pa dang / rgyal srid kyang chos kyis legs par srung ngo / /phan pa dang grogs su 'gyur ba rnams smra bar byed pa dang / dus su nye bar gnas pa dang drang po'i rang bzhin</text></item>
<item><p>264b5</p><section>mdo sde</section><text>can gzhan la bzhad bgad du byed pa ma yin pa dang / zhabs 'bring byed pa'i dbang gis phan pa ma yin pa rnams rje bo la byed par mi 'gyur ba dang / 'dod pa dang nga rgyal dag gis kyang 'khrid par 'gyur ba</text></item>
<item><p>264b6</p><section>mdo sde</section><text>ma yin pa dang / gnas skabs thams cad du chos rnams las nyams par gyur pa yod pa ma yin pa dang / 'jig rten pha rol gyi don kun nas gleng slong bar byed pa dang ldan pa'o/ /'khor ba la 'jigs par</text></item>
<item><p>264b7</p><section>mdo sde</section><text>'gyur ba dang / las kyi 'bras bu rnam par smyin pa la skur ba mi 'debs pa dang / nyes par spyod pa rnam pa gsum yang yongs su spong bar byed do/ /goms par yang mi byed do/ /chad pa la dga' ba ma yin</text></item>
<item><p>264b8</p><section>mdo sde</section><text>no/ /blo gzhan dang ldan pa ma yin pa dang ste/ de rnam pa de lta bu dag gis skye bo gzhan dang bdag nyid kyang legs par 'jug par byed de rgyas par yang byed do/ /'jig rten gnyis su phan pa byed par gyur pa'i skye</text></item>
<item><p>265a1</p><section>mdo sde</section><text>bo rnam pa de lta bu de dag gi skye bo dang ldan pa'i rgyal pos rgyal khams kyang skyong bar byed cing rang dang gzhan yang 'dzin par byed pa rnams ni lus zhig nas mtho ris bde 'gro'i 'jig rten 'thab bral gyi lha rnams</text></item>
<item><p>265a2</p><section>mdo sde</section><text>kyi mnga' bdag tu 'gyur ro/ /yang chos gzhan dang yang dag par ldan par gyur pa'i rgyal pos rgyal khams legs par skyong bar byed pa ni/ lus zhig nas kyang mtho ris bde 'gro'i 'thab bral gyi lha rnams gyi</text></item>
<item><p>265a3</p><section>mdo sde</section><text>mnga' bdag tu 'gyur ro/ /gang dag zhe na/ 'di lta ste/ nges pa dang ldan pas 'bras bu rnams za bar 'gyur ba'o/ /nges pa med pa zhes bya ba ni de'i yul lam grong khyer ram grong ngam tshong dus rnams kyang rung</text></item>
<item><p>265a4</p><section>mdo sde</section><text>ste/ dus thams cad dang gnas skabs thams cad du nges par byas pa'i dpya rnams yod par gyur pa las de dag rnams de kho na bzhin du rgyal po 'dis nyams par ma gyur pa yang dus kyi skyon gyis sam/ mnar bar gyur</text></item>
<item><p>265a5</p><section>mdo sde</section><text>nas rim gyis 'phel bar gyur pa'i rang gi dngos po rnams rigs pa ma yin pas 'phrog par byed na/ 'jal byed la 'jel bar mi byed pa dang / g.yos bden par 'gyur ba yod dam ci/ de ltar rgyal po nges pa'i</text></item>
<item><p>265a6</p><section>mdo sde</section><text>'bras bu za bar byed pa yin no/ /des skye dgu rnams 'tshe bar mi byed do/ /yul 'khor yang yongs su srung bar byed do/ /skye bo thams cad la rjes su brtse ba po de lus zhig par gyur nas mtho ris bde</text></item>
<item><p>265a7</p><section>mdo sde</section><text>'gro'i 'jig rten 'thab bral ba rnams kyi bdag por 'gyur ro/ /yang chos gzhan dang yang dag par ldan pa'i rgyal pos yul 'khor yongs su skyong bar byed do/ /skye dgu kun tu dga' bar yang byed do/ /gang dag</text></item>
<item><p>265a8</p><section>mdo sde</section><text>zhe na/ 'di lta ste bzod pa dang ldan par gyur pa'o/ /'di la rkyen gyi dbang gis khro ba 'byung bar gyur na yang yongs su spong bar byed do/ /rjed dpon yin par gyur nas kyang gnang la sgo bar mi byed do/ /</text></item>
<item><p>265b1</p><section>mdo sde</section><text>gzhan gyi 'byor pas mi bzod par mi byed do/ /grong khyer nyes pa can rnams la yang gtse ba skyed par yang mi byed do/ /grogs po'i drung du tshig rtsub mo rnams smra bar yang mi byed do/ /khro ba skyes par gyur na yang</text></item>
<item><p>265b2</p><section>mdo sde</section><text>bzod pas rab tu zhi bar byed do/ /'dis snyan pa rjod par byed do/ /brjod par gyur pa na/ yang ji ltar 'dis grong khyer pa 'di rnams mi bde bar gyur cing 'khrug par byed pa ma yin no/ /de ltar gnas skabs thams</text></item>
<item><p>265b3</p><section>mdo sde</section><text>cad dang rnam pa thams cad dang dus thams cad du snying rje dang ldan par 'gyur te/ rang bzhin gyis yin gyi dgos pa rnams kyi rgyu gang las kyang ni ma yin no/ /rgyal po de bzod pa dang ldan par gyur pa'i rgyu de dag dang rkyen de</text></item>
<item><p>265b4</p><section>mdo sde</section><text>dag gis lus zhig nas mtho ris bde 'gro'i 'jig rten 'thab bral ba'i lha rnams kyi mnga' bdag tu 'gyur ro/ /rgyal rigs rgyal por spyi bo nas dbang bskur bar gyur pa 'jig rten 'di dang pha rol du yang phan par</text></item>
<item><p>265b5</p><section>mdo sde</section><text>'gyur ba'i phyogs 'dzin med par lugs legs par skyong bar byed pa 'di yang gang zhe na/ bla na med pa'i dge ba'i bsam pa mtshungs pas rgyal po yul ljongs pa rnams thams cad kyi ma dang pha dang 'dra bar 'gyur ro/</text></item>
<item><p>265b6</p><section>mdo sde</section><text>gcig tu nor gyi rgyus dang phan 'dogs pa'i rgyus dang rang gi skye bo yin pa'i rgyus dang sngon phan btags pa'i rgyus dang / 'brel bar gyur pa'i rgyus dang skye dgu'i bdag por gyur pa dang dmag gi dpon po yin pa'i rgyus kyang</text></item>
<item><p>265b7</p><section>mdo sde</section><text>ma yin te/ gnas skabs thams cad du yang phyogs 'dzin par mi byed do/ /de lugs rnam par gzhag pa byed pa'i dus na grogs po dang grogs po ma yin pa la blo mnyam par 'gyur ro/ /de dag rnams</text></item>
<item><p>265b8</p><section>mdo sde</section><text>byed par gyur pa na rgyal po de'i yul ljongs yongs su nyams par mi 'gyur ro/ /snyan grags kyang yongs su nyams par mi 'gyur ro/ /rgyal po med pa'i grong khyer du mi 'gyur ro/ /gzhan gyi dpung gis</text></item>
<item><p>266a1</p><section>mdo sde</section><text>'jigs par mi 'gyur ro/ /rgyal po gzhan kha drag par mi 'gyur ro/ /de dus yun ring du rgyal po byed par 'gyur ro/ /lus zhig par gyur nas kyang mtho ris bde 'gro'i 'jig rten</text></item>
<item><p>266a2</p><section>mdo sde</section><text>'thab bral gyi lha rnams kyi mnga' bdag tu 'gyur ro/ /gzhan yang rgyal rigs rgyal por spyi bo nas dbang bskur ba la gces par 'gyur ba'i chos yod pa ni/ 'jig rten gnyis la phan pa dang mya ngan las 'das</text></item>
<item><p>266a3</p><section>mdo sde</section><text>pa'i mthar thug par yang byed do/ /'di yang gang zhe na/ 'di lta ste/ bla ma mchod par byed pa'o/ /bla ma zhes bya ba yang ji lta ba bzhin du de kho na ston par byed pa'o/ /de yang tshul khrims dang shes rab</text></item>
<item><p>266a4</p><section>mdo sde</section><text>dang dka' thub dang ldan zhing sems can rnams la phan pa la legs par zhugs par gyur pa gcig tu nges par dge ba byed pa po lus dang ngag gis las kyi mtha' rab tu zhi ba dri ma rnams dang bral bar gyur pa de gzhan rjes</text></item>
<item><p>266a5</p><section>mdo sde</section><text>su 'dzin pa la zhugs pa de la rjes su rten par byed do/ /de dag gi drung nas ngag 'dzin par byed do/ /de ji ltar spyod par byed pa de ltar de yang spyod par byed do/ /rgyal rigs rgyal por spyi bo nas dbang bskur</text></item>
<item><p>266a6</p><section>mdo sde</section><text>ba dag de mchod par byed pas 'di la rtag tu phan par 'gyur ba dang / lus zhig nas kyang mtho ris bde 'gro'i 'jig rten 'thab bral ba'i mnga' bdag tu 'gyur te/ dge ba'i las de'i rkyen rnams dang dge ba de dag</text></item>
<item><p>266a7</p><section>mdo sde</section><text>gi rgyu las so/ /gzhan yang rgyal rigs rgyal por spyi bo nas dbang bskur ba la gces par 'gyur ba'i chos su gyur pa dag gis 'jig rten gnyis su phan par gyur pa ni 'di lta ste/ sngar byin nas phyis kyang ster bar</text></item>
<item><p>266a8</p><section>mdo sde</section><text>gyur pa'o/ /gang yang phas sam mes pos sam yang mes pos sam gzhan gyis sam de dag dang de las gzhan pa rnams kyis kyang rung ste rtag tu gang byin par gyur pa las gzhi 'am dbyig la sogs pa rnams 'dren ma dang</text></item>
<item><p>266b1</p><section>mdo sde</section><text>rnyog ma can du gyur pa'i sems ma yin pas dang phan pa dang mchog tu dang bas de dag la rjes su yid rang bar byed cing de dag nyid la dga' ba dang / slar nyid yang sbyin pa bsngags par byed do/ /gzhan yang sbyin pa rjes su gtong ba</text></item>
<item><p>266b2</p><section>mdo sde</section><text>la rab tu 'jug par byed do/ /de nyid kyang de bzhin du rab tu gnas pa dang rab tu 'jug par byed pa gang yin pa'i rgyal rigs rgyal por spyi bo nas dbang bskur ba 'di'i lus zhig nas las de dag rnams kyi rgyu dang / rkyen de</text></item>
<item><p>266b3</p><section>mdo sde</section><text>dag gis kyang mtho ris bde 'gro'i 'jig rten 'thab bral ba'i mnga' bdag tu skye bar 'gyur ro/ /chos gzhan yang rgyal rigs spyi bo nas dbang bskur ba'i 'jig rten gnyis su don dang / phan pa dang / bde bar 'gyur</text></item>
<item><p>266b4</p><section>mdo sde</section><text>ba 'di yang gang zhe na/ 'di lta ste/ sbyin pa'o/ /sbyin pa zhes bya ba yang gnas skabs thams cad dang / thams cad nyid la dang / rnam pa thams cad du dang / dus thams cad du dang / blo gros thams cad la</text></item>
<item><p>266b5</p><section>mdo sde</section><text>yang phan par 'gyur ba dang / bde bar 'gyur ba dang / thams cad nas 'gro ba thams cad du yang dmyal ba dang / yi dgas dang / dud 'gror skyes pa rnams la yang bkres pa rnam par 'joms pa dang / skom pa rnam par</text></item>
<item><p>266b6</p><section>mdo sde</section><text>'joms par byed pa yin na lha dang mi rnams la 'byung bar 'gyur ba la lta smos kyang ci dgos/ gtong ba can gyi rgyal po ni mthong ba'i tshe 'bras bu dang yang ldan pa yin no/ /gang dag zhe na/ 'di lta ste/ grags pas</text></item>
<item><p>266b7</p><section>mdo sde</section><text>rjes su dga' bar gyur nas grong khyer dang yul ljongs phun sum tshogs par 'gyur ba dang / de dag rnams kyis yongs su spong bar yang mi 'gyur ro/ /des yul ljongs gzhan gyi mchod pa yang bla na med pa 'thob bo/ /</text></item>
<item><p>266b8</p><section>mdo sde</section><text>de nyid mngon par kun du mthong nas kyang phas kyi dpung rnams kyis kyang zil kyis mi non no/ /'di la dgra rnams kyis bar du gcod pa phra mo tsam yang bya bar glags mi thod do/ /de yul dang grong khyer gyi mchog</text></item>
<item><p>267a1</p><section>mdo sde</section><text>rnams dang ldan par 'gyur ba ni goms par ma gyur pa rnams la yang mthong ba'i chos kyi sbyin pa'i 'bras bu yin no/ /gang yang zhing dang / dngos po dang / bsam pa phun sum tshogs pas sbyin pa byin par</text></item>
<item><p>267a2</p><section>mdo sde</section><text>gyur pa rnams la lta ci smos/ des ni gcig tu dga' bar gyur pa dang / gcig tu ngan song gi sgo rnam par sdom pa dang / gcig tu rnam par smin pa bde bar 'gyur ro/ /de la sbyin pa sbyin par bya ba rnams ni rnam pa du ma</text></item>
<item><p>267a3</p><section>mdo sde</section><text>yod do/ /rnam pa du ma de yang gang zhe na/ 'di lta ste/ zang zing gi sbyin pa dang / mi 'jigs pa'i sbyin pa dang / chos kyi sbyin pa'o/ /rnam pa de lta bu'i sbyin pa rnams gang gi tshe rgyal po des dge sbyong dang bram ze rnams</text></item>
<item><p>267a4</p><section>mdo sde</section><text>la gtong bar byed pa de yang lus zhig nas mtho ris bde 'gro'i 'jig rten 'thab bral ba'i lha rnams kyi bdag por las de'i rgyu dang rkyen rnams kyis 'gyur ro/ /gzhan yang rgyal po rgyal rigs spyi bo nas dbang bskur ba</text></item>
<item><p>267a5</p><section>mdo sde</section><text>la gces par 'gyur ba'i chos 'jig rten gnyis la phan par byed pa yod de/ 'di yang gang zhe na/ chos byed pa ma yin pa rnams mi 'dzin pa'o/ /rgyal po rgyal rigs rnams kyang gang gi phyir chos dang ldan pa dang /</text></item>
<item><p>267a6</p><section>mdo sde</section><text>chos kyi rjes su 'jug pa yin no/ /chos byed pa ma yin pa'i skye bo rnams nges par 'gegs par mi byed pa dang / 'dzin par byed pa dang / chos byed pa ma yin pa rnams kyis mgrin pa mi gtsang bar byed pa po log par</text></item>
<item><p>267a7</p><section>mdo sde</section><text>lta bas ri dgas kyi 'khor ba 'grol bar byed pa/ mchod sbyin dang phyugs gsod par byed pa/ skyes bu phyin ci log 'dzin pa/ pha ma la gus pa med pa dang rnam pa de lta bur gyur pa rnams yul du 'dzin par mi byed do/ /</text></item>
<item><p>267a8</p><section>mdo sde</section><text>de dang bsten 'grogs byas par gyur pa'i skyon gyis skyes bu gzhan dag dge ba'i sems dang ldan pa rnams kyang rab tu chud gzon par byed do/ /de dag rnams la bsten pa'i skyon gyis de dag chud gzan pas 'di'i mnga' byed</text></item>
<item><p>267b1</p><section>mdo sde</section><text>pa rnams yongs su nyams par 'gyur ro/ /dus ma yin par char 'bab par 'gyur ro/ /dus ma yin par lhas shin du tsha bar byed do/ /dus ma yin par lo tog rdzogs par byed do/ /yul ljongs brlag par</text></item>
<item><p>267b2</p><section>mdo sde</section><text>yang 'gyur te/ sdig pa byed pa po de rnams kyi nyes dmigs chen pos so/ /rgyu des na chos byed pa rnams 'dzin pa yin no/ /skyes bu chos byed pa kun du bzung bas kyang lhas dus su char 'bebs so/ /dus su</text></item>
<item><p>267b3</p><section>mdo sde</section><text>rlung rgyu'o/ /dus su lo tog rdzogs par byed do/ /yul ljongs brlag par yang mi 'gyur ro/ /'jigs pa dang / mya ngan dang / ya nga ba dang skye dgu rnams bral bar 'gyur ro/ /skyes bu chos byed de dag mnga' byed</text></item>
<item><p>267b4</p><section>mdo sde</section><text>par gyur pas 'du byed rnams thams cad kyi sdug bsngal rnam par chad par byed do/ /skyes bu chos byed legs par 'dzin cing sten par byed pa 'di'i snying po'i mchog ni tshangs par spyod pa'o/ /'di lta ste/ skyes</text></item>
<item><p>267b5</p><section>mdo sde</section><text>bu chos byed rnams sten pa 'am legs par 'dzin par byed pa'o/ /de'i phyir na blo dang ldan par gyur pa'i rgyal rigs rgyal por spyi bo nas dbang bskur bas skyes bu chos byed pa la kun du bsten par bya'o/ /de las kyang</text></item>
<item><p>267b6</p><section>mdo sde</section><text>'jig rten gnyis su phan par 'gyur ro/ /lus zhig par gyur nas kyang mtho ris bde 'gro'i 'jig rten 'thab bral gyi lha rnams kyi mnga' bdag tu 'gyur te/ las de'i rgyu dang rkyen kyis so/ /gang gis sdig</text></item>
<item><p>267b7</p><section>mdo sde</section><text>pa'i grogs po dang sten par mi 'gyur ba la sdig pa'i grogs po yang rnam pa brgyad spang bar bya ste/ 'di lta ste/ med par smra bar gyur pa gang gis sbyin sreg med do/ /sbyin pa med do/ /'jig rten 'di med do/ /</text></item>
<item><p>267b8</p><section>mdo sde</section><text>pha rol med do zhes zer ba 'di ni sdig pa'i grogs po gcig yin no/ /sdig pa'i grogs po gnyis pa yod de/ 'di ltar bgrod par bya ba ma yin pa yod pa ni ma yin no/ /tshangs par spyod pa med do/ /nam</text></item>
<item><p>268a1</p><section>mdo sde</section><text>zla dang dus kyis bud med dag la thams cad kyis bgrod par bya ba'o/ /skyes bu gsum pa sdig pa'i grogs por gyur pa ni 'di lta ste/ ji ltar gang dag sems can rnams la byin pa dang mer bcug pa de dag</text></item>
<item><p>268a2</p><section>mdo sde</section><text>rnams kyi bcug par gyur pa ni ma bcug pa yin no/ /sdig pa'i grogs po bzhi pa ni 'di na ji srid 'tsho ba'i bar de srid cig kho nar skyes bu dag 'gyur gyi de shi bar gyur na/ de'i phyir de'i legs par byas pa dang nyes</text></item>
<item><p>268a3</p><section>mdo sde</section><text>par byas pa de dag rnams thams cad kyang ji ltar sprin dang khug rna rnams rnam par nyams nas slar yang mi 'jug pa de bzhin du/ lus can de dag rnams kyi bsod nams dang sdig pa yang yin no/ /sdig pa'i</text></item>
<item><p>268a4</p><section>mdo sde</section><text>grogs po lnga par gyur pa ni pha dang ma'i rtsa nas 'byed par byed do/ /gus pa dang rnam par 'bral bar byed do/ /sdig pa'i grogs po drug pa yod do/ /'di lta ste/ srog gcod pa bya bar byas te rgan po dang /</text></item>
<item><p>268a5</p><section>mdo sde</section><text>long ba dang / mgon med pa dang / bkren pa rnams so/ /de dag kyang shi nas 'jig rten gzhan du bde bar 'gyur ro/ /sdig pa'i grogs po bdun pa ni 'di lta ste/ gang dag rlung gis sam de'i tshe mes sreg pa</text></item>
<item><p>268a6</p><section>mdo sde</section><text>dang / rlung za ba dang / gdung ba lngas dus byed pa ni de dag gi 'jig rten zad par 'gyur te/ gzhan dag tu rje bar 'gyur bas so/ /sdig pa'i grogs po brgyad pa ni 'di dag thams cad ni lhas byas kyi las dang</text></item>
<item><p>268a7</p><section>mdo sde</section><text>'bras bu'i mtshan nyid ni ma yin no/ /sdig pa'i grogs po brgyad po de dag rnams legs par yongs su spang bar bya'o/ /kun spang bar bya'o/ /yul du 'jog par mi byed do/ /phrad par yang mi byed do/ /</text></item>
<item><p>268a8</p><section>mdo sde</section><text>gang dag gis rgyu dang 'bras bu yang dag pa ji lta bar brjod pa de dag rjes su 'dzin par byed do/ /de dag rnams kyi drung nas dam pa'i chos rjes su 'dzin par byed do/ /'jig rten gnyis la phan pa la rab tu zhugs</text></item>
<item><p>268b1</p><section>mdo sde</section><text>pa'i rgyal po 'di ni lus zhig nas shi ba'i 'og du 'thab bral ba'i lha rnams kyi mnga' bdag tu 'gyur ro/ /gzhan yang rgyal pos chos rab tu gzhol bar bya ba 'di yang gang zhe na/ 'di lta ste/ bud med</text></item>
<item><p>268b2</p><section>mdo sde</section><text>kyi dbang du 'gro bar mi 'gyur ba'o/ /skyes bu tha mal pa rnams bud med kyi dbang du 'gro ba thams cad la yang 'jig rten pa rnams thams cad kyis gshe bar 'gyur ro/ /ci yang mchog tu rgya che ba'i</text></item>
<item><p>268b3</p><section>mdo sde</section><text>rigs rgyud du legs par skyes pa'i rgyal po lta ci smos/ bud med thams cad ni rnam par 'byed pa'i rang bzhin can yin no/ /des yul 'khor dang / yul ljongs rgya chen po rnams thams cad las</text></item>
<item><p>268b4</p><section>mdo sde</section><text>rgyal po rnam par 'byed par byed do/ /'dod pas zil kyis mnan par gyur pas lhan cig tu 'grogs pa rnams sun 'don par 'gyur ro/ /nor gyi chos kyi rjes su 'jug par byed la sbyin pa 'gogs par</text></item>
<item><p>268b5</p><section>mdo sde</section><text>byed do/ /'dod pas zil gyis mnan par gyur pa gang gi phyir le lo can rnams thams cad kyang bud med 'dzin par byed do/ /'dod chags kyi bsam pas glor kun nas skor bar byed do/ /skyes bu rang</text></item>
<item><p>268b6</p><section>mdo sde</section><text>gi don rnams las yongs su nyams par byed do/ /skyes pa chos kyi bsam pa yang dag par byung ba yang bud med thams cad kyis rnam par 'byed par byed pa dang / phra ma'i bsam pa dang / nga rgyal dang / phrag dog gi</text></item>
<item><p>268b7</p><section>mdo sde</section><text>skye gnas can de dag rnams kyis skyes pa rnams rang bzhin mtshungs par byed do/ /bud med kyis 'tsho bar gyur pa de dag ni sbrul nag po mthong ba dug can de dag gis yongs su nyams par byed do/ /de'i phyir bud med</text></item>
<item><p>268b8</p><section>mdo sde</section><text>kyis 'tsho bar gyur pa'i rgyal po zhe ldog go/ /de dag gi gzhi yang 'di lta ste/ bud med ces bya ba'o/ /gzhi des 'tsho bar gyur pas de ches bcog par 'gyur ro/ /kun gyi lam du gyur pa chos kyi dus las lhung nas</text></item>
<item><p>269a1</p><section>mdo sde</section><text>yongs su nyams par 'gyur ro/ / skyes bu bud med la gtsor byed pa rnams ni sdug bsngal dang lang tsho dag kyang kun du 'jug par 'gyur ro/ /'dod chags la mchog tu 'dzin pa'i skyon gyis rtag tu yang thams cad</text></item>
<item><p>269a2</p><section>mdo sde</section><text>kyis de yongs su spong bar 'gyur ro/ /de yang bud med de nyid rang gis slu bar byed de/ dkrig ma 'di dag rnams thams cad ni rang bzhin kho nas 'di lta ste/ gsar pa la zhon par byed pa dang / byas pa chud gzon pa</text></item>
<item><p>269a3</p><section>mdo sde</section><text>dang / sdug bsngal bar gyur na yongs su spong ba la mkhas pa dang / 'dod pa dang phrag dog phal che bar gnas pas kyang de dag rnams ni skyes pa la ngal sos par 'gyur ba med do/ /gang yang bud med kyi dbang gis</text></item>
<item><p>269a4</p><section>mdo sde</section><text>'gro bar gyur pa ni grong dang / grong khyer dang / grong rdal dang / ljongs dang / tshong 'dus rnams thams cad du yang 'di la skye bo dag gis shin du bar yang gshe bar 'gyur ro/ /khyad par du yang rgyal po la'o/ /de'i</text></item>
<item><p>269a5</p><section>mdo sde</section><text>phyir bud med bsgrub par mi bya'o/ /bud med kyis 'jigs shing skyon du lta ba de ni lus zhig nas mtho ris bde 'gro'i 'jig rten 'thab bral gyi lha rnams kyi mnga' bdag tu 'gyur ro/ /yang chos gzhan rgyal pos mi bya'o/ /</text></item>
<item><p>269a6</p><section>mdo sde</section><text>'di yang gang zhe na/ 'di lta ste/ thams cad kyi tshig la dad par mi bya'o/ /gson pa'i 'jig rten pa 'di dag thams cad ni rgyus tha dad par gnas pa phal cher yang phan tshun du sems kun nas tha dad pa dang / rang bzhin</text></item>
<item><p>269a7</p><section>mdo sde</section><text>rnam par tha dad pa dang / dgos pa rnams rnam par tha dad pa dang / rgyu rnam par tha dad pa dang / rang bzhin gyi gshis kyis dri ma'i dngos po rnams rnam par tha dad pa/ rtag tu 'thab pa dang / rtsod pa dang / rgyu</text></item>
<item><p>269a8</p><section>mdo sde</section><text>'thun pa'i sems tha dad pa dang / sten grogs rnam par tha dad pa dang / rang bzhin rnam par tha dad pa dang / yul ljongs la skyon byed pa rnam par tha dad pa rkyin dang bcas pa'i sems yang mor gyur pas kyang phan tshun du</text></item>
<item><p>269b1</p><section>mdo sde</section><text>rgyab kyi sha za bar byed do/ /phan tshun mngon sum du thul 'og tu 'jug go/ /de dag rnams thams cad kyi tshig la rgyal pos tha dad par mi bya ste/ de ltar gang dag rigs pa dang / rnam par tha dad par gyur pa dang /</text></item>
<item><p>269b2</p><section>mdo sde</section><text>snga phyi rnam par 'gal ba dang / bsam pa phan tshun ma rungs par song bar gyur pa dang / phyogs cha 'dzin par gyur pas kyang smras par gyur pa dang / nye bar bskyed 'dod pa'i dngos pos smras par gyur pa dang / sngon</text></item>
<item><p>269b3</p><section>mdo sde</section><text>phan par byas pa dang / gnod par byas par gyur pas smra bar 'gyur ba dang / phan tshun du nor dang dbral bar 'dod pas rgyal po la rjod par byed pa de dag sngar brjod par gyur pa'i rgyus phan tshun du rab tu sdang bar zhugs</text></item>
<item><p>269b4</p><section>mdo sde</section><text>pas rjod par byed do/ /de dag la rgyal pos dad par mi bya'o/ /de ltar na 'di'i yul ljongs rnams 'jig par mi 'gyur ro/ /rang bzhin gyis kyang mi skye la gnas ma yin pa la yang khro bar mi byed do/ /'byed par</text></item>
<item><p>269b5</p><section>mdo sde</section><text>byed pa rnams la dad par byed pa yang ma yin no/ /rgyal po de ni yon tan dang ldan par gyur pa gzhan gyi rkyen gyis mi 'gro bar rang gi 'dun par gyur pa/ 'jug par gyur pa/ khro ba shas chung ba skye bo rnams thams cad dang</text></item>
<item><p>269b6</p><section>mdo sde</section><text>lha rnams kyang blo 'thun pa ste/ legs par dpyad nas byed pa po chos byed drang por gyur pa grong khyer la gces shing 'dod pa ni lus zhig pa na mtho ris 'thab bral ba'i lha rnams kyi nang du skye'o/ /gzhan yang chos</text></item>
<item><p>269b7</p><section>mdo sde</section><text>gzhan dang yang dag par ldan pa'i rgyal rigs rgyal po spyi bo nas dbang bskur ba lus zhig nas mtho ris bde 'gro'i 'jig rten 'thab bral ba'i lha rnams kyi mnga' bdag tu 'gyur ro/ /'di yang gang zhe na/ 'di lta ste/</text></item>
<item><p>269b8</p><section>mdo sde</section><text>snyan grags la sred pa skyed par byed pa'o/ /rgyal po gang rdzas kyis ni ma yin la brkam chags can du gyur pa yang ma yin te/ lag pa bar du 'khums pa ni ma yin la bzhin rnam par bsdus par 'gyur ba yang ma</text></item>
<item><p>270a1</p><section>mdo sde</section><text>yin zhing mig chung ba yang ma yin no/ /gdong chung ba ma yin no/ /glo bur du khro ba ma yin pa dang / glo bur du dang bar 'gyur ba yang ma yin pa dang / shin du brtan pa'i blor gyur pa dang / de ni snyan</text></item>
<item><p>270a2</p><section>mdo sde</section><text>grags dang yang dag par ldan par 'gyur la/ nor rdzas rnams dang yang ldan par 'gyur ro/ /'on kyang de bzhin du nor la 'dod pa mi skyed de ji ltar skye dgu rnams la snyan grags su 'gyur bar rgyal po des sgyur bar byed do/ /</text></item>
<item><p>270a3</p><section>mdo sde</section><text>dgra rnams kyis kyang mi thub pa dang 'ju bar yang 'gyur ro/ /rgyu bcus snyan grags can 'thob par 'gyur te/ bcu po gang zhe na/ 'di lta ste/ tshig snyan par gyur pa dang / rgyal po yang kun 'gyed pa'i rang bzhin</text></item>
<item><p>270a4</p><section>mdo sde</section><text>can dang / ko trog can ma yin pa dang / shin du ring du rtogs par gyur pa'i bde bar sten pa dang / dus su rab tu sbyin pa gtong ba dang / bran dang nor bla ma dang / skye bo bzang po dang mgon med pa rnams la cha shas</text></item>
<item><p>270a5</p><section>mdo sde</section><text>'god par byed pa dang / gtsang ma'i rab tu spyod pa dang ldan pa dang / gnod par mi byed pa dang / log lta can ma yin pa dang / rgyu bcu po des snyan pa thob par 'gyur ro/ /rgyu de dag thams cad 'dis rab tu byed par</text></item>
<item><p>270a6</p><section>mdo sde</section><text>'gyur zhing gzhan yang byed du 'jug pa dang / des rgyu de dag byed par gyur pa na snyan pa yang 'thob bo/ /rgyal 'bangs kyang yang dag par skyong bar byed do/ /chos byed du yang 'gyur ro/ /gzhan gyis kyang gdul bar</text></item>
<item><p>270a7</p><section>mdo sde</section><text>mi nus so/ /bde bar sten par yang 'gyur ro/ /mi'i 'jig rten du dus shin du ring bar rgyal po byas nas rgyu de dang rkyen des lus zhig par gyur pa na mtho ris bde 'gro'i 'jig rten 'thab bral gyi lha rnams kyi mnga' bdag</text></item>
<item><p>270a8</p><section>mdo sde</section><text>du 'gyur ro/ /chos gzhan yang rab tu spangs par gyur pa na/ rgyal po rgyal rigs spyi bo nas dbang bskur ba yang dag par skye dgu skyong bar 'gyur la/ de bzhin du mthong ba'i chos la rtag par rab tu bsngags par</text></item>
<item><p>270b1</p><section>mdo sde</section><text>yang 'gyur ro/ /lus zhig nas kyang shi ba'i 'og tu mtho ris kyi 'jig rten 'thab bral ba'i lha rnams kyi mnga' bdag tu 'gyur ro/ /chos 'di yang gang zhe na/ 'di lta ste/ log par lta ba'o/ /log par lta</text></item>
<item><p>270b2</p><section>mdo sde</section><text>ba zhes bya ba nyes pa thams cad kyi gzhir gyur pa yang dag pa ma yin pa phyin ci log gi lta ba rgyu dang rkyen thams cad la gshe bar byed pa/ mi dad par byed pa'o/ /de gzhi de la rab tu gnas par mi byed pa dang / de la</text></item>
<item><p>270b3</p><section>mdo sde</section><text>rab tu zhe sdang bar byed pa dang / de la rnam par gshe bar byed pa dang / de yongs su spong bar 'gyur ro/ /log par lta ba dang ldan par gyur pa'i rgyal po ni skye bo thams cad kyi rjes su mi mthun par 'gyur ro/ /ma</text></item>
<item><p>270b4</p><section>mdo sde</section><text>mthun pas dus thams cad du yul ljongs pa rnams thams cad kyis yongs su spong bar byed de 'di mi bzod do/ /chos dang ldan pa'i lha dag gis kyang yongs su spong bar 'gyur ro/ /yongs su spangs par gyur pa de</text></item>
<item><p>270b5</p><section>mdo sde</section><text>nus pa mang po dang mi ldan par 'gyur ro/ /de'i phyir rgyal po log par lta ba can ma yin pa yang dag par lta ba can gyi rgyal po ni yang dag par skye dgu la phan par gnas par 'gyur ro/ /yul ba rnams thams</text></item>
<item><p>270b6</p><section>mdo sde</section><text>cad kyis mchod par 'gyur ro/ /lha chos pa dag gis kyang yongs su mi gtong ngo / /yul ljongs thams cad kyi rjes su mi mthun pa ma yin par 'gyur ro/ /'dis kun du brtags pa thams cad kyang</text></item>
<item><p>270b7</p><section>mdo sde</section><text>phun sum tshogs par 'gyur ro/ /'di'i yid la bsams pa thams cad kyang phun sum tshogs par 'gyur ro/ /rang bzhin gyis kyang phyis 'gyod pa can du mi 'gyur ro/ /de dus ring bar nyes pa med</text></item>
<item><p>270b8</p><section>mdo sde</section><text>pa'i rgyal srid byas par gyur nas lus zhig ste/ mtho ris bde 'gro'i 'jig rten 'thab bral ba'i lha rnams kyi mnga' bdag tu rgyu de dag dang rkyen des 'gyur ro/ /yang gzhan rgyal po rgyal rigs spyi bo</text></item>
<item><p>271a1</p><section>mdo sde</section><text>nas dbang bskur bas bya bar bya ste/ 'di yang gang zhe na/ 'di lta ste/ gtong ba can du gyur pa'o/ /rgyal po 'di'i mchog tu khrel yod pa'i rtsa ba de ni gang sbyin pa zhes bya ba des 'jig rten pa'i phan pa'i</text></item>
<item><p>271a2</p><section>mdo sde</section><text>lam rab tu sgrub bo/ /'jig rten las 'das pa dang 'jig rten pa yang re shig sbyin pa las yin te/ gtong bar byed pa na rgyal po 'am rgyal po'i blon po la yang rung ste/ ster ba'i skye bo de la yul ljongs pa thams cad</text></item>
<item><p>271a3</p><section>mdo sde</section><text>rang bzhin gyis mchog tu dga' bar 'gyur ro/ /yongs su spong bar mi byed do/ /gshe ba dang / smod par yang mi byed do/ yul 'khor gzhan du nye bar 'phos nas mi 'gro'o/ /gang yul gzhan nas song</text></item>
<item><p>271a4</p><section>mdo sde</section><text>bar gyur pa de dag yang gtong ba can gyi rgyal po zhes byas nas 'ong bar 'gyur ro/ /da'i yul ljongs kyi tshogs kun tu 'phel phar 'gyur ro/ /yul ljongs kyi tshogs des kyang rgyal po bsrungs par gyur pas gzhan</text></item>
<item><p>271a5</p><section>mdo sde</section><text>gyis mi thub par 'gyur ro/ /gang rang bzhin gyis kyang 'di rnam par 'phel ba dang ldan par 'gyur ro/ /de rang bzhin gyis rnam par 'phel bar gyur pas 'dzin pa dang / so sor skyob pa la nus pa mchog</text></item>
<item><p>271a6</p><section>mdo sde</section><text>dang ldan par 'gyur ro/ /de ltar 'jig rten pa'i don la yang sbyin pa rab tu bsngags so/ /sbyin pa ni 'jig rten las 'das pa'i don la yang rab tu bsngags te/ de ltar sbyin pa po dang sbyin bdag gi sbyin pa gtong</text></item>
<item><p>271a7</p><section>mdo sde</section><text>bar gyur pa na lha rnams kyis yongs su 'dzin no/ /gzi brjid che bar 'gyur ro/ /btsun phyug chen po dang ldan pa dang / mthu stobs che bar 'gyur ro/ /dge sbyong dang / bram ze dang / nyon mongs par gyur</text></item>
<item><p>271a8</p><section>mdo sde</section><text>pa dang long ba dag rnams la sbyin pa dag gtong bas 'jig rten pha rol du khyad bur du byad par 'gyur la mthong ba'i tshe la yang kha dog dang ldan par 'gyur ro/ /de ci'i phyir zha na/ gang gi phyir sems rab tu dad pa dang ldan</text></item>
<item><p>271b1</p><section>mdo sde</section><text>par gyur pas 'gro ba yang rab du dang bar 'gyur ro/ /rjes su rab tu dang bas kyang bzhin gyi kha dog rab tu dang bar 'gyur ro/ /de rab tu dang bar gyur pas de'i gzugs shin du bzang ba nyid dang ldan par 'gyur ro/ /</text></item>
<item><p>271b2</p><section>mdo sde</section><text>sbyin bdag rnams kyis sbyin pa gtong bar byed pa na 'di ni gzi brjid gcig yin no/ /yang mthong ba'i chos la sbyin pa las byung ba'i chos gzhan yod do/ /'di yang gang zhe na/ 'di lta ste/ sbyin pa gtong ba na nga</text></item>
<item><p>271b3</p><section>mdo sde</section><text>rgyal rab tu 'joms par byed do/ /'dod sred rab tu 'joms so/ /phrag dog rab tu 'joms so/ /ma rig pa rab tu 'joms par byed do/ /rgyu dang rkyen dag la dad pa dang ldan par 'gyur ro/ /rnam par</text></item>
<item><p>271b4</p><section>mdo sde</section><text>smin pa la yid ches pa can du 'gyur ro/ /'jig rten pha rol la skur pa mi 'debs so/ /bla ma rnams mchod par byed do/ /sems 'jam por 'gyur ro/ /blo gros mnyam par bzhag par 'gyur ro/ /</text></item>
<item><p>271b5</p><section>mdo sde</section><text>sems kyis kun du sgom par byed do/ /dngos po rnams yongs su gtong bar byed do/ /longs spyod chen por 'gyur ba'i rgyu rnams kun du 'phen par byed do/ /ser sna rnams rab tu 'joms par byed do/ /zhing rnam</text></item>
<item><p>271b6</p><section>mdo sde</section><text>pa gsum po yon tan dang / tshul khrims dang / gnyis ga srid pa rnams la sbyin pa'i sa bon chang bas 'debs par byed do/ /de de ltar legs par bsgoms par gyur pa'i yid can mchog tu rnam par dag pa'i yid dang</text></item>
<item><p>271b7</p><section>mdo sde</section><text>ldan pa ni dus ring du mnga' bdag byed par 'gyur ro/ /dus ring du 'tshe ba med pa dang skyon med par gyur pa'i longs spyod rnams dang ldan zhing 'jigs pa dang mya ngan dang rnam par bral ba dang lus zhig par gyur nas shi ba'i</text></item>
<item><p>271b8</p><section>mdo sde</section><text>'og tu yang mtho ris bde 'gro'i 'jig rten 'thab bral ba rnams kyi mnga' bdag tu 'gyur te/ des sngon byas par gyur pa'i las rnams kyi rgyu dang rkyen gyis so/ /chos gzhan yang rgyal pos rab tu brtson par bya'o/ /</text></item>
<item><p>272a1</p><section>mdo sde</section><text>'di yang gang zhe na/ 'di lta ste/ 'thun par byed pa dang snyan pa'i ngag go/ /rgyal po 'thun par snyan par smra ba ni/ gang gi phyir chos lugs legs pa dang ldan par 'gyur ro/ /rang bzhin gyis thams</text></item>
<item><p>272a2</p><section>mdo sde</section><text>cad kyang shin du sdug par 'dzin par 'gyur ro/ /gang 'thun par 'dzin pa'i snyan pa'i ngag gis byed pa ltar ni yo byad kyis kyang bya bar nus pa ma yin no/ /ji ltar snyan pa'i tshig gis yul ljongs pa de dag rnams thams</text></item>
<item><p>272a3</p><section>mdo sde</section><text>cad dga' bar 'gyur ba ltar rnam pa de lta bur rab tu dga' bar byed pa dang / yul ljongs kyi skye bo rnams thams cad shin du myur bar yid rab tu tshim par byed pa ni yod pa ma yin no/ /rgyu mtshan 'di dag gi phyir na</text></item>
<item><p>272a4</p><section>mdo sde</section><text>snyan pa'i tshig de bya'o/ /yang na 'thun par smra ba sngon du btang bas ni sems rab tu dang bar gyur nas skye bo rnams kyis gzhan rnams la go bar byed par 'gyur ro/ /snyan par smra ba'i tshig gi rgyu des de la dga' bar 'gyur</text></item>
<item><p>272a5</p><section>mdo sde</section><text>ro/ /snyan par smra ba'i rgyu de dang yang dag par ldan pa'i rgyal rigs rgyal por spyi bo nas dbang bskur ba gzhan gyi mdun du rnam par rgyal bar 'gyur ro/ /rang bzhin gyis kyang dga' bar 'gyur ba la/ bden pa dang sbyin</text></item>
<item><p>272a6</p><section>mdo sde</section><text>pa dang bsres pa'i snyan pa'i tshig gis phyir yang dga' bar byed do/ /snyan par smra bar byed pa'i rang bzhin can gyi rgyal po la ni dgra rnams kyang grogs par 'dud par byed na bar mar gnas pa dang / grogs po rnams</text></item>
<item><p>272a7</p><section>mdo sde</section><text>lta smos kyang ci dgos/ de ltar snyan par smra bar gyur pa'i rang bzhin can de la tshoms cig tu 'gyur ro/ /'di lta ste grogs po nyid kyi tshoms su 'gyur gyi/ bar mar gnas pa ni ma yin te rang bzhin</text></item>
<item><p>272a8</p><section>mdo sde</section><text>gyis skye bo thams cad dga' ba dang mchog tu mchod pa dang / dus ring du yang rgyal po byed par 'gyur ro/ /snyan par smras pa'i rgyu dang rkyen gyis lus zhig par gyur nas shi ba'i 'og tu 'thab bral gyi lha rnams</text></item>
<item><p>272b1</p><section>mdo sde</section><text>kyi mnga' bdag tu 'gyur ro/ /chos gzhan yang rgyal pos rab tu brtson pa mang pos chos rnams shin du bsten par bya'o/ /'di yang gang zhe na/ 'di lta ste/ bden par smra ba zhes bya ba 'khor ba na kun</text></item>
<item><p>272b2</p><section>mdo sde</section><text>nas bcings pa'i skye bo rnams thams cad nges par 'byin pa'i rgyu nges par 'byung ba'i rgyur gyur pa nyo ba'i rin thang byar med pa'i zad pa med pa'i nor gter du brdungs nas bskyed pa thun mong ma yin pa'i nor snying gi</text></item>
<item><p>272b3</p><section>mdo sde</section><text>rgyur gyur par gnas pa/ mchog tu lta bar mdzes pa'i rin po che chen po dam pa'i skye bo thams cad kyis bsten pa'i 'jig rten pha rol dang 'jig rten 'dir yang skyabs su gyur pa mya ngan las 'das pa la brtson</text></item>
<item><p>272b4</p><section>mdo sde</section><text>pa dang ldan pa rnams kyi sgo gnyer bar gyur pa yon tan dang kun tu 'brel ba rnams zad par mi 'gro ba rkyen rnams 'jigs par byed pa po yid ches pa skyed par byed po dbul ba 'jig par byed pa po bden par smra ba ni/</text></item>
<item><p>272b5</p><section>mdo sde</section><text>gzugs thams cad dang bral ba yin yang gzugs dang ldan pa thams cad las lhag pa yin te/ bden pa'i 'od zer gyis kun nas snang bar byas pa'i phyir ro/ /rigs thams cad las dman pa yin</text></item>
<item><p>272b6</p><section>mdo sde</section><text>na yang rigs rgyud thams cad kyi gtso bor gyur pa rnams kyi drung na lhag par 'gyur te/ bden pa'i dge ba des kun nas gsal bar byas pa'i rigs can rnams la ni yul ljongs thams cad kyi rjes su 'jug</text></item>
<item><p>272b7</p><section>mdo sde</section><text>par 'gyur ba yin no/ /skye bo thams cad kyis gnyen bzhin du mthong bar 'gyur ro/ /gang dang gang du 'gro ba de dang de nyid du rgyal po bzhin dang ma bzhin du mchod pa byed do/ /ngam grog thams cad du rab tu</text></item>
<item><p>272b8</p><section>mdo sde</section><text>zhugs na mchog tu skyid par 'gyur ro/ /rgyal pos kyang sa gzhir mchog gis phan par byed pa bzhin du mchod par byed do/ /grong dang grong khyer dang grong rdal dang tshong 'dus dag tu song na yang grong pa dang grong khyer</text></item>
<item><p>273a1</p><section>mdo sde</section><text>dag gis mchod pa byed do/ /grong chung ba dag gis mchog tu yang mchod par byed do/ /ma mthong ba dag tu yang lha dag gis snyan grags rab tu sgrogs par byed do/ /ji ltar yul 'dir rgyal po dang rgyal po'i blon</text></item>
<item><p>273a2</p><section>mdo sde</section><text>po yang rung ste bden par smra ba dge ba byed par gyur pa de'i snyan pa'i ba dan yul rnams su dam par byas nas 'dzin par byed do/ /dge ba byed pa po la ni lha dag gis kyang rtag tu phyi bzhin rjes su 'brang zhing mchod par byed do/ /rmi</text></item>
<item><p>273a3</p><section>mdo sde</section><text>lam ngan pa yang 'jig par byed do/ /lha rnams kyi gtso bor gyur pa rnams kyis kyang lha bzhin du mchod par byed do/ /bden par smra ba de nyid kyi gnas skabs der yang mchog tu rjes su 'jug pa dang slar yang legs par langs</text></item>
<item><p>273a4</p><section>mdo sde</section><text>nas 'gro'o/ /'di'i yid la bsams pa thams cad phun sum tshogs par 'gyur ro/ /dal bus kyang rims nad de dag rnams legs par zhi ba skyed par 'gyur te/ bden pa'i bcud kyi len gyis dbang po rnams tshim par</text></item>
<item><p>273a5</p><section>mdo sde</section><text>yang byed par 'gyur ro/ /rdzu 'phrul che bar yang 'gyur ro/ /mthu stobs che ba dang tshe ring ba kun tu 'phel bar byed pa'i las rnams kyang 'phen par byed do/ /skye bo rnams thams cad kyis kyang chos lugs rnam par</text></item>
<item><p>273a6</p><section>mdo sde</section><text>gzhag pa la gcig tu tshad mar byed do/ /rnam par ma gtses pa'i skyes bu rnams kyis kyang nor chen po'i sbas dang sbas pa yang rgyal po la ston par byed do/ /bden par smra ba zhes zer nas thams cad las mi g.yo bzhin</text></item>
<item><p>273a7</p><section>mdo sde</section><text>du'o/ /thams cad las kyang g.yo ba med par 'gyur ro/ /grogs pos 'khrid par mi byed do/ /grogs po ma yin pas 'khrid par mi byed do/ /rnam par g.yo bar mi byed do/ /gang bden par smra ba'i</text></item>
<item><p>273a8</p><section>mdo sde</section><text>mgrin pa rab tu rtse dga' bar gyur te bden pa'i tshig gis blo de tshim par byas pa lta bur gyur nas dga' bar 'gyur ro/ /bden pa'i nor de la dga' bar gyur pa'i rgyus yang dang yang du bsam par byed pa na yid khro ba dang</text></item>
<item><p>273b1</p><section>mdo sde</section><text>dga' ba ya ya pos mi khrid do/ /drang srong gi mchog 'jig rten gnyis su phan par byed pa rnams kyi bcud du gyur pa'i bden pa'i 'tshams de las nam yang 'da' bar mi 'gyur ro/ /chu med par yang bden pa'i rang</text></item>
<item><p>273b2</p><section>mdo sde</section><text>bzhin gyis mchog tu gtsang ba'i bden pa'i 'jug ngos su 'khru ba rnams ni mchog tu gtsang bar 'gyur ro/ /gos med par gyur yang mchog tu dkar ba ma btags pa bden pa'i gos mchog tu rgya che ba skad cig ma</text></item>
<item><p>273b3</p><section>mdo sde</section><text>yin par rtag tu legs par gyon par 'gyur ro/ /dri med par gyur na yang 'di'i snyan pa'i tshul khrims kyi dris phyogs dang phyogs mtshams rnams su rab tu 'gro'o/ /'di ma mthong bar gyur pa'i skye bo thams cad</text></item>
<item><p>273b4</p><section>mdo sde</section><text>kyang grogs po nyid du 'gyur ro/ /mthong ba rnams ni dang por yin no/ /ri rab lhun po'i rtse mo yang 'dis nges par rgal nas 'gro bar 'gyur te/ ji ltar 'od zer mchog gis brtol zhing phug par 'gyur ba bzhin</text></item>
<item><p>273b5</p><section>mdo sde</section><text>du rab tu 'phro bar 'gyur ro/ /rgan po rnams kyis pha bzhin du mchod par byed de bden pas rgan par gyur pa zhes byas so/ /tshe ring bar gyur 'phen par byed pa'i las rnams kyang 'phen par byed do/ /ji srid</text></item>
<item><p>273b6</p><section>mdo sde</section><text>du bla na med pa yang dag par rdzogs pa'i sangs rgyas kyi ye shes kyi las 'phen par byed na 'thab bral gyi mnga' bdag la lta smos kyang ci dgos/ bden par smra ba dang ldan pa'i rgyal rigs spyi bo nas dbang bskur ba</text></item>
<item><p>273b7</p><section>mdo sde</section><text>de lus zhig par gyur nas shi ba'i 'og tu mtho ris bde 'gro 'thab bral ba rnams kyi mnga' bdag tu 'gyur ro/ /yang chos gzhan dang ldan pa rgyal rigs spyi bo nas dbang bskur ba de 'thab bral ba'i lha rnams kyi</text></item>
<item><p>273b8</p><section>mdo sde</section><text>mnga' bdag tu 'gyur ro/ /gang dag zhe na/ 'di lta ste/ nor gzhis rnams glo bur du 'phel 'grib mi byed pa'o/ /rgyal po 'di ni blo brtan par gyur pa ste/ des de bzhin gyur nas ngang tshul dang chos lugs</text></item>
<item><p>274a1</p><section>mdo sde</section><text>rnam par gzhag pa yang blo gles ngal sos pa dang ldan par 'gyur ro/ /shin tu rnam par dpyad nas byed pa rnams ni rgyal por 'gyur ro/ /ma brtags par byed pa ni ma yin no/ /gang yang rgyal</text></item>
<item><p>274a2</p><section>mdo sde</section><text>pos rnam par spyad nas nor gzhis rnams 'phel ba dang 'grib par byed pa'i rgyal po de ni rgyal por mi 'gyur ro/ /gal te gyur na yang de yang yun ring por mi 'gyur ro/ /rgyal po'i ming tsam du 'gyur ro/ /</text></item>
<item><p>274a3</p><section>mdo sde</section><text>legs par rab tu brtags nas byed pa ma yin no/ /blo chung zhing tsab hral can du gyur pa dang blo rnam par gnas pa med pa'i yang mor 'gyur ro/ /gang yang snga rabs dag gis brjod pa na de la yang dad par mi byed</text></item>
<item><p>274a4</p><section>mdo sde</section><text>do/ /ci dga' ba'i rgyal po rdzun du smra ba de la 'dod chags dang bral bar gyur nas kyang rgyal po gzhan yang nye bar 'jog par byed do/ /de'i phyir skyon de dag rnams go bar byas la rdzun du smra bar mi bya'o/ /rdzun du</text></item>
<item><p>274a5</p><section>mdo sde</section><text>smra ba ni 'jig rten 'dir phan pa ma yin la 'jig rten pha rol tu yang ma yin no/ /de'i phyir na mthong ba'i tshe la yang skyon gyi rnam pa mang po de dag rnams go bar byas la rdzun du smra bar mi bya'o/ /thams cad las</text></item>
<item><p>274a6</p><section>mdo sde</section><text>kyang dang po kho nar ji lta ji ltar rgyal po chos la rab tu gzhol bar gyur pa'i rgyu gang gis de lta de ltar skye dgu 'phel bar 'gyur ro/ /skye dgu rnams la ni rgyal po gtso bor gyur pa'i phyir ro/ /gang yang rgyal po gcig</text></item>
<item><p>274a7</p><section>mdo sde</section><text>tu rtag pa kho nar bden pa smra bar gyur pa des ni skye dgu bsgos nas nges par gyur pa'i rgyal po'i brgyud pa dag gis yang dag pa'i bde bas yongs su skyong bar byed do/ /bden pa'i rtsa ba las chos yin no/ /de yang gang gi</text></item>
<item><p>274a8</p><section>mdo sde</section><text>tshe bden par smra bar mi byed pa de'i tshe des glo bur du nor gzhis rnams la 'phel ba dang 'grib pa byed par 'gyur ro/ /gang yang bden par smra ba rtag tu dul bar gyur pa de ni nam yang nor gzhis rnams la glo bur du</text></item>
<item><p>274b1</p><section>mdo sde</section><text>'phel ba dang 'grib par mi byed do/ /gnas rnams g.yo bar mi byed pa de'i drung nas nam yang gzhan dag tu 'gro bar mi 'gyur ro/ /mi dga' bar mi 'gyur ro/ /de 'di ma dang 'dra ba dang pha dang 'dra bar yang rjes su chags</text></item>
<item><p>274b2</p><section>mdo sde</section><text>par 'gyur ro/ /rtag tu yang yid bde ba dang ldan pa dang rtag tu yang bde skyid can du 'gyur ro/ /rgyal po de yang blo brtan par 'gyur ba dang 'gyur ba med pa'i blo dang blo cig tu nges pa dang bde ba ster bar byed pas lus zhig</text></item>
<item><p>274b3</p><section>mdo sde</section><text>nas mtho ris bde 'gro'i 'jig rten 'thab bral ba'i lha rnams kyi mnga' bdag tu rgyu 'di dang rkyen 'dis 'gyur ro/ /chos gzhan yang gang lan cig dang lan cig ma yin par rnam pa du mar rgyal pos rab tu brtson pa shes</text></item>
<item><p>274b4</p><section>mdo sde</section><text>par bya zhing bya bar yang bya'o/ /'di yang gang zhe na/ 'di lta ste/ mi'i khyad par shes par bya ba'o/ /mi'i khyad par shes par bya bar gyur pa de yang shes pa chen po yin te/ gang yang rgyal po mi'i khyad par rig</text></item>
<item><p>274b5</p><section>mdo sde</section><text>par gyur pa de ni sa gzhi thams cad kyi snod du 'gyur ro/ /gzhan rnams kyis mi thub par yang 'gyur ro/ /las rnams kyang ji ltar rig pa la 'jug par byed do/ /'di'i las kyi mtha' dag yang yongs su nyams</text></item>
<item><p>274b6</p><section>mdo sde</section><text>par mi 'gyur ro/ /nor las kyang yongs su mi nyams so/ /rtag par yang chos gong nas gong du byed par 'gyur ro/ /mi'i khyad par shes par gyur pa'i rgyal po yang skyes bu chos byed ma yin pa rnams mi</text></item>
<item><p>274b7</p><section>mdo sde</section><text>'dzin to/ /las dang dga' ba'i rang bzhin can ma yin stan la dad che ba ma yin/ byas pa chud gzon pa ma yin 'jig rten pa la zhe sdang ba ma yin log par lta ba can ma yin g.yo sgyu can dang ma yin gzhan gyi yon</text></item>
<item><p>274b8</p><section>mdo sde</section><text>tan dang kun du so sor 'brel bas don byed pa dang ma yin te/ de ni rgyal po gzhan gyis nye bar 'tsho bar 'gyur ro/ /'dra ba ma yin pa ma yin yul dus mi shes pa ma yin bsgrub par dka' ba ma yin rtag tu sdig</text></item>
<item><p>275a1</p><section>mdo sde</section><text>pa drag po byed pa ma yin yul gyis rab tu dkrugs pa rnams kyang ma yin g.yo sgyu'i rgyu smra ba yang ma yin/ ngo bo nyid kyi bshes kyis chog shes pa ma yin 'jig rten la mi phan pa ma yin gzhan du sdig pa byas pa</text></item>
<item><p>275a2</p><section>mdo sde</section><text>ma yin mngon pa'i nga rgyal can ma yin dgra bo ma yin sdug bsngal can ma yin ngag tsab hral can ma yin yid tsab hral can ma yin pa ste/ rnam pa de lta bu'i skyes bu ngan pa 'dzin par mi byed do/ /rgyal pos rnam pa ji</text></item>
<item><p>275a3</p><section>mdo sde</section><text>lta ba rnams 'dzin par byed na 'di lta ste/ chos pa dang tshul 'chos can ma yin pa dang nga rgyal can ma yin pa dang bden par smra ba dang shes rab can dang yid gzhungs pa dang brtan pa dang gzhan la gdung bar mi byed pa dang drang</text></item>
<item><p>275a4</p><section>mdo sde</section><text>po dang g.yo rnams spangs pa dang ches mchog tu dkon mchog gsum mchod par byed pa dang / sems chog shes pa thob pa dang dbang du gyur pa dang rgyun du las kyi rang bzhin can dang 'jig rten pa rnams blo mthun pa dang</text></item>
<item><p>275a5</p><section>mdo sde</section><text>snying rje dang ldan pa dang mi rnams kyis bsngags pa la rjes su chags par 'gyur ba dang yang dag pa'i lta ba can dang shes gnyen can dang dul ba dang skyes pa nas bzung nas lus dang ngag dang yid dag par byed pa po med par smra ba</text></item>
<item><p>275a6</p><section>mdo sde</section><text>ma yin pa dang rgyu rkyen la shin du bar yang rten pa dang las kyi 'bras bu rnam par smin pa shes pa dang bag med pa ma yin pa dang gnyid kyi dbang du song ba'i rang bzhin can ma yin pa dang / dge ba'i bshes gnyen la sten</text></item>
<item><p>275a7</p><section>mdo sde</section><text>par byed pa po dang gtong ba can dang tshul khrims dang ldan pa dang shes rab dang ldan pa dang / rnam pa de lta bu'i skyes bu rnams rtag pa kho nar rgyal po gang dag gis 'dzin par byed pa de dag ni khyad par shes pa yin no/ /</text></item>
<item><p>275a8</p><section>mdo sde</section><text>gang las gang la nges par sbyor bar byed pa'i rgyal po de ni gzhan dag gis rgyal srid las nyams par bya bar mi nus so/ /gdul bar mi thub par yang 'gyur ro/ /nor dang ldan par yang 'gyur ro/ /de nor dang</text></item>
<item><p>275b1</p><section>mdo sde</section><text>ldan par 'gyur zhing chos pa chos kyi rjes su 'jug par gyur nas sbyin pa dag gtong bar byed do/ /bsod nams dag byed do/ /dkon mchog gsum mchod par byed do/ /de'i lus zhig par gyur nas kyang mtho</text></item>
<item><p>275b2</p><section>mdo sde</section><text>ris bde 'gro'i 'jig rten 'thab bral gyi lha rnams kyi mnga' bdag tu 'gyur te/ las de dag gi rgyu dang rkyen gyis so/ /yang chos gzhan rgyal po thams cad kyis bya bar bya ba 'di yang gang zhe na/ 'di lta ste/</text></item>
<item><p>275b3</p><section>mdo sde</section><text>dus nges par legs par ston par gyur pa'o/ /rgyal po gang dag dus nges par ston par byed pa de ni dus yun ring du rgyal srid byed par 'gyur ro/ /'di'i rang bzhin la skyo ba skye bar mi 'gyur ro/ /des mi'i khyad par</text></item>
<item><p>275b4</p><section>mdo sde</section><text>rig par 'gyur ro/ /'di chos ma yin pa rnams la mi 'jug go/ /yul ji srid du stobs dang ldan par gyur nas rgud pa zil gyis gnon par byed do/ /de de'i rgyur lta ba la ched cher byed pa'i rgyal po rdzas dang</text></item>
<item><p>275b5</p><section>mdo sde</section><text>ldan par 'gyur ro/ /nor gyi thabs kyis phun sum tshogs par 'gyur ro/ /de tshul dang nor dang ldan par gyur nas gzhan rnams kyi dbang du 'gyur ba ma yin no/ /chos par yang 'gyur ro/ /chos kyi rjes su</text></item>
<item><p>275b6</p><section>mdo sde</section><text>'jug par byed pa dang dge sbyong dang bram ze rnams mchod par byed do/ /de dag rnams kyi drung nas chos nyan par byed pas de lta de ltar ches lhag par chos byed du 'gyur ro/ /nges par legs par ston par byed pas de ji</text></item>
<item><p>275b7</p><section>mdo sde</section><text>lta ji ltar chos byed du 'gyur ba de lta de ltar longs spyod chen po dang ldan par 'gyur ro/ /de longs spyod chen po dang ldan par gyur nas phyir zhing nyid du sbyin pa dag gtong bar byed do/ /bsod nams dag byed do/ /tshul</text></item>
<item><p>275b8</p><section>mdo sde</section><text>khrims dang ldan par 'gyur ro/ /gang gis kyang gdul bar mi nus par 'gyur ro/ /de la yon tan de dag rnams srid par 'gyur ro/ /de'i phyir rgyal pos rtag tu nges par legs par ston par bya'o/ /nges par legs</text></item>
<item><p>276a1</p><section>mdo sde</section><text>par ston par byed pa'i rgyal po chos pa gang gis phyir lus zhig par gyur nas shi ba'i 'og tu mtho ris bde 'gro'i 'jig rten 'thab bral ba'i lha rnams kyi mnga' bdag tu las de'i rgyu dang rkyen gyis 'gyur ro/ /</text></item>
<item><p>276a2</p><section>mdo sde</section><text>yang chos gzhan rgyal pos cis kyang bsten par bya ba la 'di lta ste/ gnyid la dga' bar mi bya ba'o/ /gnyid kyi dbang du mi 'gro ba'i rgyal po ni legs par bsam par bya ba rnams sems par 'gyur ro/ /blo shin du</text></item>
<item><p>276a3</p><section>mdo sde</section><text>rnam par chags pa dang ldan par mi 'gyur ro/ /kun tu rmongs pa'i blor yang mi 'gyur ro/ /dgra bos brgal bar mi nus so/ /blo rtse gcig par 'gyur ro/ /don nges par ldan pa dang don nges pa dang ldan par gyur</text></item>
<item><p>276a4</p><section>mdo sde</section><text>nas legs par rnam par dpyad pa'i don dag byed par 'gyur ro/ /de la legs par rnam par dpyad nas byed pa po 'di'i legs par don rnams smin par 'gyur ro/ /legs par 'grub par dus yun ring po ma yin pa na 'gyur</text></item>
<item><p>276a5</p><section>mdo sde</section><text>zhing dus snga bar rdzogs par 'gyur ba yin no/ /bag dang ldan par 'gyur ro/ /bag yod pas rgyu ba dang de'i tshe ring bar 'gyur ro/ /legs par bsam pa rnams sems par gyur pas legs par sems pa po de'i rang</text></item>
<item><p>276a6</p><section>mdo sde</section><text>bzhin gyis yid byung bar mi 'gyur ro/ /de skye bo rnams dang grong khyer rnams dang blon po dag gis yongs su bskor bar 'gyur ro/ /nor dang ldan par yang 'gyur ro/ /skye bo mang po la yang rgyal po'i nor gnas</text></item>
<item><p>276a7</p><section>mdo sde</section><text>pa nyid kyis nor dang ldan pa'i dpal kun tu gnas pas dpal dang ldan par gyur nas sbyin pa gtong bar yang byed do/ /tshul khrims kyang srung bar byed do/ /de lus zhig par gyur nas shi ba'i 'og tu de'i rgyu dang rkyen</text></item>
<item><p>276a8</p><section>mdo sde</section><text>gyis mtho ris bde 'gro'i 'jig rten 'thab bral ba'i lha rnams kyi mnga' bdag tu 'gyur ro/ /chos gzhan yang rgyal pos rab tu brtson pas bya bar bya'o/ /'di yang gang zhe na/ 'di lta ste/ le lo med pa'o/ /</text></item>
<item><p>276b1</p><section>mdo sde</section><text>le lo med par gyur pa'i rgyal po ni brtson 'grus brtan par gyur pa'i rigs pas brtsams pa'i phyir na las thams cad kyang rgyas par byed do/ /nges par rdzogs par byed cing sgrub par byed do/ /dbang du 'gyur</text></item>
<item><p>276b2</p><section>mdo sde</section><text>bar byed do/ /thub par mi nus par 'gyur ba dang thams cad du rang bzhin gyis dga' zhing rjes su dga' zhing rjes su chags pa dang gces pa'i blor 'gyur ro/ /'di'i yul 'khor dang grong khyer dang grong dang grong</text></item>
<item><p>276b3</p><section>mdo sde</section><text>rdal dang tshong 'dus rnams kyang shin du phun sum tshogs par 'gyur ro/ /le lo med par gyur pa'i rgyal po yang brtson 'grus brtan pa dang ldan zhing pha rol gnon par gyur pa ni las rnams gang kho na rtsom par byed pa de dag</text></item>
<item><p>276b4</p><section>mdo sde</section><text>nyid thams cad sgrub par byed do/ /de ci'i phyir zhe na/ le lo med par gyur pa dag ni rigs pas yul dang dus rnams la legs par 'dre bar gnas pa'i phyir na le lo med pa dag ni 'jig rten pa dang 'jig rten</text></item>
<item><p>276b5</p><section>mdo sde</section><text>las 'das pa'i ji srid du mya ngan las 'das pa'i mthar thug par dgos pa rnams thams cad phun sum tshogs par 'gyur ro/ /gal te yang des brtsams par gyur pa'i don gzhan yul dang dus gnyis ga la</text></item>
<item><p>276b6</p><section>mdo sde</section><text>chags pa dang bral bar byed par gyur pa rnams lta ci smos/ des thams cad kyang gzhan rnams dang thun mong ma yin par 'grub par 'gyur ro/ /de ji ltar 'jig rten pa'i don byed par 'gyur ba'i don de yang</text></item>
<item><p>276b7</p><section>mdo sde</section><text>phun sum tshogs par 'gyur ba dang / de bzhin du shes rab dang lhan cig tu gang gis 'jig rten las 'das pa yang byed pa yin te/ sbyin pa dang tshul khrims dang shes rab rnams so/ /'di de dag gi dri tsam</text></item>
<item><p>276b8</p><section>mdo sde</section><text>gyis kyang lus zhig par gyur nas shi ba'i 'og tu mtho ris bde 'gro'i 'thab bral gyi lha rnams kyi mnga' bdag tu 'gyur te/ rgyu de dang rkyen des so/ /chos gzhan yang rgyal pos bya'o/ /'di yang gang zhe na/ 'di lta ste/</text></item>
<item><p>277a1</p><section>mdo sde</section><text>grogs po brtan pa'o/ /rgyal po grogs po brtan por gyur pa ni shin tu legs par mthong bar byed pas rgyal srid dus ring du longs spyod par byed do/ /gos pa med pa dang gzhan gyis mi rdzi ba yin te/</text></item>
<item><p>277a2</p><section>mdo sde</section><text>shing bzhin du gang dag ches mang du legs par rab tu gnas pas g.yo bar mi 'gyur zhing ngan pa rnams kyis kyang mi g.yo ba/ rlung gis kyang nags kyi tshal 'di la ji lta ba de bzhin du rgyal po 'di'i grogs po ni shin du</text></item>
<item><p>277a3</p><section>mdo sde</section><text>brtan po yin no/ /rang bzhin shin du bzang bar gyur pas skye bo thams cad kyis mngon par bgrod par bya bar gyur pa mchog tu dga' bar gyur pa yin no/ /shin tu grogs po brtan par gyur pa'i yon tan dang ldan</text></item>
<item><p>277a4</p><section>mdo sde</section><text>pa la yang 'jig rten pa'i yon tan bcu gsum dang ldan par 'gyur ba rnams 'di lta ste/ gang du 'di la bug rdol byung bar gyur pa na de'i tshe 'dis rab tu 'gebs par byed pa yin te/ dka' bar spyad pa thams cad dang</text></item>
<item><p>277a5</p><section>mdo sde</section><text>mchog tu rgud pa'i don dag la'o/ /de ci'i phyir byed pa yin zhe na/ grogs po gang yin pa'i grogs po gzhan yang de'i grogs por 'gyur te des kyang nga'i grogs po 'di'i grogs po yin zhes byas nas de dang</text></item>
<item><p>277a6</p><section>mdo sde</section><text>lhan cig tu mdza' bar 'gyur ro/ /khyim na nor gyi rigs gang dag yod pa 'di la shes par byed do/ /gang dang gang yang phan pa'i lhag ma gzhan du gyur pa yang / de dag rnams 'dis bdag nyid thams cad kyis</text></item>
<item><p>277a7</p><section>mdo sde</section><text>byed de/ rnam pa thams cad dang bdag nyid thams cad kyis kyang sten par byed do/ /gal te yang 'di gang dag gis dka' bar gyur pa thams cad du gyur pa dang srog 'chad par gyur kyang des brgya la yang yongs su mi</text></item>
<item><p>277a8</p><section>mdo sde</section><text>gtong ngo / /'di yang ji lta ji ltar don gyi rigs rnams la bzod par 'gyur ba de ltar byed do/ /gang yang 'di'i khyim na cung zad yod pa de rnams thams cad sngo bar byed do/ /gang gi tshe 'di phun sum tshogs</text></item>
<item><p>277b1</p><section>mdo sde</section><text>par gyur pa de'i tshe shin du dga' bar 'gyur ro/ /gang gi tshe 'di la sdug bsngal dag byung bar gyur pa de'i tshe mnyam por sdug bsngal bar 'gyur ro/ /thams cad nas khros pa skyes par gyur kyang rnam par 'gyur</text></item>
<item><p>277b2</p><section>mdo sde</section><text>bar mi 'gyur ro/ /de dang yang gang lhan cig tu gyur pa de dag bza' za bas kyang de dang lhan cig tu dga' bar 'gyur ro/ /gang 'di'i khyim na yod par gyur pa de dag kyang dbang po la gnod pa med par don du gnyer</text></item>
<item><p>277b3</p><section>mdo sde</section><text>bar byed pa dang / gang yang bdag rang gi khyim na yod par de thams cad skyo ba med par yang 'di la ster bar byed do/ /gang yang cung zad khyim na yod pa de thams cad grogs po la rjod par byed do/ /rang gi gtam</text></item>
<item><p>277b4</p><section>mdo sde</section><text>rnams dag kyang rang gis rjod par byed do/ /rnam pa bcu gsum po de dag rnams dang ldan pa ni grogs po yin no/ /'jig rten pa'i grogs po yon tan rnam pa de lta bu dang ldan pa dang rgyal po yang dag par ldan</text></item>
<item><p>277b5</p><section>mdo sde</section><text>pas ni gcig gis kyang stobs dang ldan pa dang yang dag par ldan pa'i rgyal po ni stobs chen po dang ldan par 'gyur ro/ /ci yang mang po dang ldan par gyur pa mi rdzi ba la lta ci smos/ de'i phyir rab tu brtson</text></item>
<item><p>277b6</p><section>mdo sde</section><text>pas rgyal pos smyug ma'i grogs po bya'o/ /'jig rten las 'das pa'i lam dga' bar gyur pas don sgrub par byed pa'o/ /de grogs po'i yon tan mdor bsdu na bcu yin no/ /'di lta ste gang gis chos</text></item>
<item><p>277b7</p><section>mdo sde</section><text>ma yin pa byed par 'gyur ba na/ de 'gog par byed pa dang sbyin pa gtong du 'jug pa dang tshul khrims la goms par byed du 'jug go/ /grogs po ngan pa las rab tu zlog par byed do/ /las kyi 'bras bu</text></item>
<item><p>277b8</p><section>mdo sde</section><text>rnam par smin pa legs par ston par byed do/ /lam ngan par zhugs par gyur pa lam la rab tu 'god par byed do/ /gang yang 'di las tshul khrims 'chal pa chung zad yod pa de dang bral bar byed do/ /</text></item>
<item><p>278a1</p><section>mdo sde</section><text>pha dang ma dag gi ngag nyan par byed du 'jug go/ /dus thams cad bar rab tu brtson pas nges par legs pa la kun nas sbyor bar byed do/ /byed du 'jug pa dang rnam pa de lta bu'i grogs po ni</text></item>
<item><p>278a2</p><section>mdo sde</section><text>'jig rten las 'das pa'i yin no/ /thabs ma yin pa thams cad las kyang skyob par 'gyur ro/ /pha dang ma dang 'dra bar 'gyur ro/ /brtan po kho nar grogs po 'di dag rnams ni thams cad kho nar yang</text></item>
<item><p>278a3</p><section>mdo sde</section><text>sdig pa zad par byed par 'gyur ro/ /de dang nye ba las nyes pa 'byung bar yang mi 'gyur ro/ /pha rol gyi grogs po'i mchog yin gyi 'di'i ni ma yin no/ /de'i phyir rgyal pos grogs po brtan po brtan po bya'o/</text></item>
<item><p>278a4</p><section>mdo sde</section><text>gang dag dge ba'i bshes gnyen la nye bar sten par byed cing dge ba'i rnams kyang byed pa de ni lus zhig nas shi bar gyur pa'i 'og tu mtho ris bde 'gro'i 'jig rten 'thab bral gyi lha rnams kyi mnga' bdag tu 'gyur ro/ /</text></item>
<item><p>278a5</p><section>mdo sde</section><text>gzhan yang grogs po ma yin pa bde legs su 'gyur bar mi byed pa kun tu bsten par mi byed do/ /dper na skye bo thams cad slu bar byed pa 'ba' zhig pa shin tu lam log pa ston par byed pa dang bsam pa ngan pa sems</text></item>
<item><p>278a6</p><section>mdo sde</section><text>par byed pa nye bar sten par byed pa yang des ni don ma yin pa chen po dang kun tu sbyor ro/ /rlag par byed pa'i rtsa ba de yang rnam pa gnyis yin te/ rab tu 'gebs par byed pa dang nges par sbed par byed pa'o/ /de la rab</text></item>
<item><p>278a7</p><section>mdo sde</section><text>tu 'gebs par byed pa zhes bya ba ni 'jig rten pa slu bar byed pa rab tu dang ba ma yin par gyur pa tshul 'chos pa'i rtags 'dzin par byed pa las ci yang med pa zong bcos ma dang 'dra ba'i mu stegs kyi tsher mas rang gzhan slu</text></item>
<item><p>278a8</p><section>mdo sde</section><text>bar byed pa 'jig rten pha rol spangs pa bzang po'i cha byad ches 'dzin par byed pa don ma yin pa rnams byed par 'gyur ba po rkun ma de dag rnams la legs par phrad par bya ba dang kun brjod par yang sla bar sbyin par</text></item>
<item><p>278b1</p><section>mdo sde</section><text>mi bya na/ lhan cig tu 'grogs par bya ba lta smos kyang ci dgos/ de dag dang lhan cig par gyur pa ni des shin du bar yang spang bar bya'o/ /de dag la ni bdag nyid la yang yod pa ma yin na gzhan dag la ci la 'byung</text></item>
<item><p>278b2</p><section>mdo sde</section><text>bar 'gyur/ gang sdig pa'i grogs po spong bar gyur pa rnams kyis ni/ sgyu can la rjes su bsten par mi bya'o/ /tshul 'chos par byed pa dang yang ma yin la de dag dang grogs po mi byed pas yang dag pa'i legs</text></item>
<item><p>278b3</p><section>mdo sde</section><text>par gzigs nas byed par 'gyur ro/ /des grogs po tsab hral can la bsten par mi bya'o/ /de de nyid kyis bag chags kyis bsgos par gyur pa ni lus zhig nas kyang mtho ris bde 'gro'i 'jig rten du 'thab bral</text></item>
<item><p>278b4</p><section>mdo sde</section><text>gyi lha rnams kyi mnga' bdag rgyu rkyen des byed par 'gyur ro/ /gzhan yang chos gnyis rgyal pos ci nas kyang spang bar bya ste/ gnyis po gang zhe na/ 'di lta ste/ khro ba dang rgod pa ches sdom par byed pa'o/ /khro</text></item>
<item><p>278b5</p><section>mdo sde</section><text>ba dang dgod pa yang gang dag shugs sdom par byed pa'i rgyal po de ni rgyal srid brtan par 'gyur zhing rang bzhin bsgo bar byed pa yin pas phan tshun gyis kyang mngon par gdul bar mi nus so/ /'di la 'ga' zhig gis</text></item>
<item><p>278b6</p><section>mdo sde</section><text>kyang glags mi rnyed do/ /khro ba sdom par byed pa'i rgyal po de dag ni ma bsams par bya ba rnams byed par mi 'gyur ro/ /glo bur du gnas nas 'pho bar mi byed do/ /bran la glo bur du rdeg par mi byed do/ /gsang</text></item>
<item><p>278b7</p><section>mdo sde</section><text>bar bya ba rnams ni phyi rol du mi byed do/ /glo bur du 'phel ba dang 'grib pa dag skyed par mi byed do/ /dga' ba'i gnas su 'phar bar mi 'gyur ro/ /'di'i sems dma' bar gyur pas kyang don dag par 'gyur ba</text></item>
<item><p>278b8</p><section>mdo sde</section><text>ni ma yin no/ /skyes bu dam pa ma yin pa dag rjes su 'dzin par mi byed do/ /de ni blo brtan par 'gyur ro/ /de ltar rgyal po de khro ba dang rgod pa'i tshan ka sdom par byed pa nyid ni 'jig rten pa'i don la yang rab</text></item>
<item><p>279a1</p><section>mdo sde</section><text>tu bsngags par 'gyur ro/ /ji ltar 'jig rten las 'das pa'i lam la smod pa'i shugs sdom pa dang gang khro ba sdom par byed pa dag 'dir bsngags pa yin zhe na/ khro ba sdom par byed pa des ni/ 'khor</text></item>
<item><p>279a2</p><section>mdo sde</section><text>ba'i dri ma gcig bsdams pa yin no/ /gang gis yang rgod pa'i shugs mdzes pas rnam par sdom par byed par gyur pa des ni 'dod chags kyi shugs rnam par bsdams pa yin no/ /gang gis shugs dang ldan</text></item>
<item><p>279a3</p><section>mdo sde</section><text>pa'i dri ma gnyis po dag bsdams par byed pa nyid du 'gyur ba des gti mug gi shugs bsdams par 'gyur ro/ /dri ma gsum gyi shugs sdom par byed pa po de ni shes pa dang ldan pa dang bzod pa dang ldan pa dang blo</text></item>
<item><p>279a4</p><section>mdo sde</section><text>gros brtan pa dang gcig tu nges par gyur pa'i blo gros can dag ni sngon gyi rgyu rkyen de dag gis rnam par smin pas lus zhig par gyur pa na mtho ris bde 'gro'i 'jig rten 'thab bral gyi lha rnams kyi mnga' bdag tu 'gyur ro/ /</text></item>
<item><p>279a5</p><section>mdo sde</section><text>gzhan yang chos gnyis shin du yang dgag par bya'o/ /gnyis po gang dag zhe na/ 'di lta ste rgyal po shin tu yang zas dang skom rnams la sred pa'i rang bzhin can du mi bya'o/ /de ci'i phyir zhe na/ rgyal po shin tu</text></item>
<item><p>279a6</p><section>mdo sde</section><text>zas skom gyi rang bzhin can ni 'chums nas g.yeng bar 'gyur ro/ /gsum pa 'gengs par byed pa la shin du phyogs par 'gyur ro/ /de rang bzhin gyis nye bar chags par gyur nas phyugs bzhin du blo gcig</text></item>
<item><p>279a7</p><section>mdo sde</section><text>tu 'gyur ro/ /zas dang skom gnyis las ma gtogs pa don gzhan rnams la de'i blo 'jug par mi 'gyur ro/ /de ltar kun du chags par gyur pa'i blo dang spyod pa dang ldan pa blo de la song bar gyur pas chos dang</text></item>
<item><p>279a8</p><section>mdo sde</section><text>chos ma yin pa dpyod par mi byed do/ /yul 'khor rjes su sgrub par mi byed do/ /yul ljongs kyi don dag dpyod par mi byed do/ /rang bzhin legs par bsgo bar mi byed do/ /bka' blon pa rnams khur</text></item>
<item><p>279b1</p><section>mdo sde</section><text>la sbyor bar mi byed do/ /don dag lci mo dang yang mo rnams rtogs pa ma yin no/ /de rtag par yang don rnams las nyams par 'gyur ro/ /de yongs su nyams pa las kyang 'byor ba dman par 'gyur la des kyang</text></item>
<item><p>279b2</p><section>mdo sde</section><text>zas dang skom ming med par 'gyur ro/ /de de las yongs su nyams par gyur pas kyang 'jig rten pa rnams thams cad kyi skyug bro ba'i gnas su gyur pa mchog tu dbul bar 'gyur ro/ /sred pa'i rnam par</text></item>
<item><p>279b3</p><section>mdo sde</section><text>g.yeng ba des 'jig rten pa'i don rnams kyi yang bar du gcod par byed par 'gyur ba yin pa dang / zas dang skom nye bar sten par gyur pas ji ltar 'jig rten las 'das pa rnams la yang rnam par gshe bar gyur</text></item>
<item><p>279b4</p><section>mdo sde</section><text>pa yin no/ /'di lta ste shin du kho na yang zas skom la sred par gyur pa'i rang bzhin dang ldan pa de la yid song bar gyur pa de'i ngang tshul can dag ni rtag par yang ro'i sred pas kun tu khrid par byed pas yid mnyam par</text></item>
<item><p>279b5</p><section>mdo sde</section><text>bzhag pa ma yin par 'gyur ro/ /lus su gtogs pa'i dran pa dag med par 'gyur ro/ /tshor bar gtogs pa yang med do/ /sems su gtogs pa dag kyang med do/ /chos su gtogs pa dag kyang med do/ /</text></item>
<item><p>279b6</p><section>mdo sde</section><text>sdug bsngal dang kun 'byung dang 'gog pa dang lam gyis bsdus pa rnams kyang med do/ /zas dang skom la gus par 'gyur ba las ma gtogs pa 'di dag don gzhan rnams 'ga' zhig la yang blo las su rung bar mi</text></item>
<item><p>279b7</p><section>mdo sde</section><text>'gyur ro/ /de ni dud 'gro dang rang bzhin mtshungs par 'gyur ba yin no/ /de zas dang skom gyi spyod yul rnams las zas la rnam par spyod pa'i brtson pa de dag las grol ba ni lus ngag gi spyod pas bsdus pa</text></item>
<item><p>279b8</p><section>mdo sde</section><text>dang dbang po rnams kyang yang dag par yongs su smin par 'gyur ro/ /yang dag pa'i lam rnams spyod par byed do/ /de'i sems las su rung bar 'gyur ro/ /lus dang sems dang tshor ba dang chos rnams</text></item>
<item><p>280a1</p><section>mdo sde</section><text>dang sdug bsngal dang kun 'byung dang 'gog pa dang lam rnams ma lus pa shes pa dang ldan par 'gyur ro/ /de'i yid shin du mnyam par 'gyur ba dang sems dang dbang po rnams kyang rab tu dang bar 'gyur ro/ /</text></item>
<item><p>280a2</p><section>mdo sde</section><text>zas dang skom dang ldan pa'i lus ni yang dag par 'gyur te/ lus rang bzhin du gnas pa dang sems rang bzhin du gnas pa dang / sems rang bzhin du gnas par gyur pa yin pa gang gi phyir yang dge ba'i chos rnams</text></item>
<item><p>280a3</p><section>mdo sde</section><text>bsam par nus pa yin no/ /de'i phyir na ro la sred la ched cher 'gyur bar mi bya'o/ /gal te zas sam skom 'am lus la 'jug par byed pa de'i tshe grangs pa tsam dang phan pa tsam zhig goms par byas pas de ltar</text></item>
<item><p>280a4</p><section>mdo sde</section><text>'di'i yid las su rung ba dang sems mnyam par bzhag par yang 'gyur ro/ /sems shin du mnyam par bzhag par gyur pa rnams ni dge ba'i las la dpyod par byed do/ /dge ba'i las rnams kyi mtha' la spyod pa ni</text></item>
<item><p>280a5</p><section>mdo sde</section><text>lus zhig par gyur nas shi ba'i 'og tu las de dang de dag gi dri tsam gyis kyang 'thab bral ba'i lha rnams kyi mnga' bdag tu 'gyur te las de'i rgyu dang rkyen gyis so/ /chos gzhan yang rgyal pos byas par bya'o/ /'di yang gang</text></item>
<item><p>280a6</p><section>mdo sde</section><text>zhe na/ 'di lta ste legs par spyod par bya ba rnams sems par byed pa'o/ /legs par bsam par bya ba rnams sems par byed pa yang gang gi phyir 'jig rten 'di dang phyi ma ma yin yang sems can rnams kyi don sgrub</text></item>
<item><p>280a7</p><section>mdo sde</section><text>par byed do/ /de ci'i phyir zhe na/ sems kyi yon tan yin pa'i phyir te/ gang dag gi sa 'di dang pha rol du yang legs par bsam par bya ba rnams sems pa po ni mchog tu bde bar 'gyur ro/ /'on kyang skyon rnams</text></item>
<item><p>280a8</p><section>mdo sde</section><text>rab tu gzhom par bya zhing des legs par bsam par bya ba rnams bsam par bya'o/ /yid la yang gzhag par bya'o/ /'dod chags la sogs pa'i dri ma rnams kyang rtag par ngan song du rnam par 'jug par byed pa yin</text></item>
<item><p>280b1</p><section>mdo sde</section><text>par brjod par bya'o/ /'dod chags la ni mi sdug pas so/ /zhe sdang la ni byams pas so/ /gti mug la ni shes rab kyis so/ /de la dri ma rnam pa gsum po de dag rnams ni legs par bsam pa sems pa</text></item>
<item><p>280b2</p><section>mdo sde</section><text>zad par bya bar nus so/ /ngan par bsam pa sems par byed pa de dag rnams kyis ni ma yin no/ /'jig rten gyi chos rnams kyang de kho na bzhin du legs par bsam par sems par byed pa rnams kyis 'grub</text></item>
<item><p>280b3</p><section>mdo sde</section><text>par 'gyur ro/ /ngan par bsam pa sems par byed pas ni ma yin no/ /de'i phyir thams cad kyis gnas skabs thams cad du don thams cad legs par bsams la bya'o/ /de las 'di'i don kun 'grub par</text></item>
<item><p>280b4</p><section>mdo sde</section><text>'gyur ba dang / chos pa'i lus zhig par gyur nas kyang mtho ris bde 'gro'i 'jig rten 'thab bral gyi lha rnams kyi bdag por 'gyur te/ las bzang po de'i rgyu dang rkyen rnams kyis so/ /chos gzhan yang rgyal pos</text></item>
<item><p>280b5</p><section>mdo sde</section><text>mi bya'o/ /'di yang gang zhe na/ 'di lta ste/ don thag ring bar gyur pa zhes bya ba 'jig rten pa'i don rnams bsgrub pa dang / 'jig rten las 'das pa'i yang ste phan pa'i don gang byed par gyur pa dang / gzhan dag rnams</text></item>
<item><p>280b6</p><section>mdo sde</section><text>kyang byed par gyur pa na dus ring pos kyang bya bar mi nus pa'o/ /de dag la mi bzod par 'gyur ro/ /'di lta ste nas gyis kyang myur bar kun tu bcom par gyur pa na/ don thag ring bar gyur pa'i skyon kyis bsgrub</text></item>
<item><p>280b7</p><section>mdo sde</section><text>byar gyur pa rnams yang bsgrub bya ma yin par byas nas chud gzon par byed do/ /de bzhin du don gzhan dag du ma rnams kyang myur bar ma byas pas dus gzhan du shin du yang bzod par mi nus par 'gyur ro/ /</text></item>
<item><p>280b8</p><section>mdo sde</section><text>de ltar nges par legs pa'i lam cung zad tsam yang med de/ nad lta bur gyur pa'i nyon mongs pas rjes su bcom par gyur pas ngan song du 'gro bar 'gyur te/ don thag ring bar 'gyur ba'i skyon gyis</text></item>
<item><p>281a1</p><section>mdo sde</section><text>yin te/ de'i tshe 'jig rten las 'das pa'i lam cung zad tsam yang med do/ /lam rnams rjes su nye bar 'joms par 'gyur bas dug gi myug gu dang cha 'dra bar gyur pa rnam par 'phel bar gyur nas dus</text></item>
<item><p>281a2</p><section>mdo sde</section><text>gzhan du rab tu 'phel bar zhugs nas rgyud ma rungs par sreg par byed de/ gang gis srog chags rnams dmyal ba dang yi dgas dang dud 'gro'i skye bar 'gyur bar byed do/ /de'i phyir don thag ring ba ni rgyal po 'am de ma yin</text></item>
<item><p>281a3</p><section>mdo sde</section><text>pa dge slong rnams sam/ nor can rnams sam 'ga' zhig la yang snyan pa ma yin no/ /thams cad la shin du bar yang bsngags pa ma yin no/ /gang yang don thag ring bar gyur pa ma yin pa de dag ni skyon skyes par</text></item>
<item><p>281a4</p><section>mdo sde</section><text>gyur pa dag skad cig gi dus der sgyur bar byed do/ /gtong bar byed do/ /kun nas 'joms par byed do/ /rab tu 'joms par byed do/ /rtsa ba nas rlag par byed do/ /des skyon de dag rnams kun nas bcom par</text></item>
<item><p>281a5</p><section>mdo sde</section><text>gyur pas mthar thug par bde bar 'gyur ro/ /skyes bu 'jig rten pa 'am 'jig rten las 'das pa'i lam la yang gnas nas kun tu skyes pa'i skyon rnams 'joms par byed do/ /dug gi myug gu dang 'dra ba'i skyon</text></item>
<item><p>281a6</p><section>mdo sde</section><text>yang dus gzhan du 'phel nas skyon mang por 'gyur ro/ /de'i phyir gang dag gis skad cig de la skyon rnams gzhom par byas la rings par byas te yang bde legs kyi gnas la legs par sbyar bar bya'o/ /mngon sum</text></item>
<item><p>281a7</p><section>mdo sde</section><text>du 'gyur ba'i lus zhig nas shi ba'i 'og tu mtho ris bde 'gro'i 'jig rten 'thab bral ba rnams la dbang bar 'gyur ba yin te/ des sngon byas pa'i legs par byas pa'i las de nyid kyi rgyu dang rkyen rnams las yin no/ /</text></item>
<item><p>281a8</p><section>mdo sde</section><text>chos gzhan yang rgyal pos bya bar bya'o/ /'di yang gang dag zhe na/ 'di lta ste chos kyis skye dgu rnams bskyang bar bya'o/ /gang gi phyir rgyal po gang dag chos kyis skye dgu rnams bskyang bar bya'i chos ma yin pas ni</text></item>
<item><p>281b1</p><section>mdo sde</section><text>ma yin no/ /chos kyis lhag pa'i rgyal po'i yang bdag dang gzhin la phan par byed par 'gyur ro/ /bdag la phan pa ma yin pa mi byed do/ /ji srid du tshul khrims dang ldan par 'gyur ro/ /tshul khrims dang ldan</text></item>
<item><p>281b2</p><section>mdo sde</section><text>par gyur pa rnams ni chos ma yin pas nam yang skye dgu skyong bar mi byed do/ /de ltar bdag la phan pa byed do/ /ji ltar yang gzhan la phan pa byed pa yin na/ srog chags su gyur pa gang dag yang chos pa ma yin zhing</text></item>
<item><p>281b3</p><section>mdo sde</section><text>chos kyi rjes su yongs su 'jug pa yang ma yin pa/ de dag rnams 'dis bde legs la rab tu sbyor bar byed do/ /de ltar yang dag par skye dgu skyong bar byed pa nyid du 'gyur ro/ /bskyangs par gyur pa las kyang chos</text></item>
<item><p>281b4</p><section>mdo sde</section><text>dang don dang snyan pa rnams dang yang dag par ldan par 'gyur ro/ /re shig dang por chos kyis ni mchog tu nges par legs pa la yang dag par sbyor bar gyur pa yin na ji ltar na chos ma yin pa dang kun nas ldan par gyur/</text></item>
<item><p>281b5</p><section>mdo sde</section><text>rgyal po don dang yang dag par ldan par 'gyur te/ ji lta bu'i don gyis zhe na/ 'di lta ste/ gang gi tshe 'bras bu nges par byas nas za ba'i rgyal por gyur pa na drug cha len par byed pa yin la de'i tshe skye dgu rnams phun</text></item>
<item><p>281b6</p><section>mdo sde</section><text>sum tshogs par byed par 'gyur ro/ /legs par yongs su bskyangs pas ste skye dgu phun sum tshogs pa de yang rgyal po'i sems dga' ba'i dbang gis rjes su chags par gyur nas sgrol bar byed pa yin no/ /</text></item>
<item><p>281b7</p><section>mdo sde</section><text>de las yon tan gnyis pa dang yang dag par ldan pa phun sum tshogs par 'gyur ba ni rgyal po snyan grags dang yang dag par ldan par 'gyur ro/ /rgyal pos yang dag par skye dgu bskyangs par gyur pa na grong khyer pa</text></item>
<item><p>281b8</p><section>mdo sde</section><text>gang dag rjes su chags par gyur pa des phyogs thams cad du snyan pa sgrogs par byed par 'gyur ro/ /de ltar chos dang don dang snyan pa rnams dang yang legs par ldan par 'gyur ro/ /rgyal po legs par skye</text></item>
<item><p>282a1</p><section>mdo sde</section><text>dgu rnams bskyangs par gyur pa las lus zhig par gyur nas shi ba'i 'og tu mtho ris bde 'gro'i 'jig rten 'thab bral gyi lha rnams kyi bdag por 'gyur ro/ /des sngon byas pa'i rgyu las kyi rnam par</text></item>
<item><p>282a2</p><section>mdo sde</section><text>smin pa las yin no/ /yang chos gzhan rgyal po 'am gzhan gyis kyang rab tu brtson pa mang po rnams kyis bya bar bya ste/ 'di yang gang zhe na/ 'di lta ste dge ba bcu'i las kyi lam rnams bya ba'o/ /de ma lus pa</text></item>
<item><p>282a3</p><section>mdo sde</section><text>rnams kyis kyang mchog tu bde ba'i rnam par smin pa dang ldan par 'gyur ro/ /de la dge ba'i las kyi lam de nyid kyang rnam pa gsum ste/ lus kyi dang ngag gi dang yid kyi'o/ /lus kyi rnams ni srog gcod pa dang ma</text></item>
<item><p>282a4</p><section>mdo sde</section><text>byin par len pa dang 'dod pa log par g.yem pa spong ba'o/ /ngag gi rnams ni rdzun dang phra ma dang tshig rtsub po dang 'brel ba med par brjod pa spong ba'o/ /yid kyi rnams ni brnab sems dang gnod sems dang log par</text></item>
<item><p>282a5</p><section>mdo sde</section><text>lta ba rnams so/ /de la de dag ni ji ltar las kyi lam sna tshogs pa rnams su gyur pa'i mi dge ba bcu po de dag rnams ni mi dge ba'i las kyi lam zhe bya'o/ /shes rab ji ltar phyin ci ma log par gyur pa'i yang dag</text></item>
<item><p>282a6</p><section>mdo sde</section><text>pa'i dge ba'i lam zhes bya ba'i ming ni shes rab de la brjod pa yin no/ /shes rab de dag gang yin pa de dag gis kyang ji lta ba bzhin du mya ngan las 'das pa'i mthar thug par 'gyur ba yin no/ /mi dang lha rnams</text></item>
<item><p>282a7</p><section>mdo sde</section><text>'byung bar 'gyur ba gang dag ji ltar 'dod pa bzhin 'gyur te/ de dag rgyal po 'di rang nyid kyis 'dzin par nus pa dang / grong khyer ba rnams la yang rgyal po des pha dang ma dang 'dra bar 'gyur zhing mya ngan las 'das</text></item>
<item><p>282a8</p><section>mdo sde</section><text>pa rab tu 'thob par byed pa dang mtho ris rab tu 'thob par byed pa yin no/ /de'i bsam pa rnams thams cad mngon par 'grub par 'gyur ro/ /lha rnams kyis kyang 'di dag la srung bar 'gyur ro/ /'di la</text></item>
<item><p>282b1</p><section>mdo sde</section><text>mtshon cha dang mu ges byas pa'i 'jigs pa rnams dang yul 'jig par 'gyur ba nam yang 'byung bar mi 'gyur ro/ /'di'i yul du dus su lo tog rnams phun sum tshogs par 'gyur ro/ /'di'i yul du</text></item>
<item><p>282b2</p><section>mdo sde</section><text>yang dus su zla ba dang nyi ma dag rab tu 'od 'byin par byed pa dang / dgos pa thams cad phun sum tshogs par 'gyur ba dang yul ljongs rnams phun sum tshogs par yang 'gyur ro/ /rgyal po de legs par skye</text></item>
<item><p>282b3</p><section>mdo sde</section><text>dgu rnams bskyangs par gyur nas dus rnams yongs su smin par gyur te/ mi rtag pa'i rang bzhin yin pas gal te rnam par bral bar gyur na gang gi tshe lha rnams kyi nang du skye bar 'gyur ba de'i tshe dge ba'i las</text></item>
<item><p>282b4</p><section>mdo sde</section><text>kyi rnam par smin pa gang gis bde ba gang dag la nye bar longs spyod par 'gyur ba yin na/ de la mdor bsdu na 'thab bral gyi lhar skye bar 'gyur ba rnams las/ srog gcod pa rnam par spangs pas ni dman pa dang</text></item>
<item><p>282b5</p><section>mdo sde</section><text>bar ma dang khyad par du 'phags pa'i lha rnams tshe ring bar 'gyur ro/ /gzhan yang de kho na bzhin du lha'i ris drug du ma byin par len pa rnam par spangs pas ni nor brtan par 'gyur te/ rin po che bdun gyi rang bzhin</text></item>
<item><p>282b6</p><section>mdo sde</section><text>phun sum tshogs par 'gyur ba'i nags dang nye ba'i nags dang ri'i rtse mo sna tshogs par dga' bar gyur pa rnams la'o/ /'dod pas log par g.yem pa rnam par spangs pas ni ji srid du 'di shi 'phos par ma gyur gyi bar</text></item>
<item><p>282b7</p><section>mdo sde</section><text>gyi dus de srid du lha mo rnams lha'i bu gzhan dag rnams la 'pho bar mi 'gyur ro/ /gson bzhin du yang lha'i bu gzhan dag rnams la nam yang kun tu 'pho bar mi 'gyur zhing khyud 'phyang yang mi byed kyi de nyid kho na la</text></item>
<item><p>282b8</p><section>mdo sde</section><text>gzugs bzang ba thams cad kyis gzi brjid thams cad kyis kyang lta bar byed do/ /gang yang 'dod pa log par g.yem pa legs par bsrungs pa ma yin pa de dag rnams kyi lha mo rnams ni gzhan dag la 'pho bar 'gyur</text></item>
<item><p>283a1</p><section>mdo sde</section><text>te/ so so dang so sor las kyi rnam par smin pa rnams rab tu ster bar byed pa yin no/ /de ltar lus kyis legs par spyod pa rnams bsrungs shing bsten la bsgoms la lan mang du byas pas ni lha rnams</text></item>
<item><p>283a2</p><section>mdo sde</section><text>kyi nang du skye bar 'gyur ba yin no/ /rnam par smin pa bde ba dang ldan pa gnyis par gyur pa ngag gi rnam pa bzhis bsten cing bsgoms la lan mang du byas pas lha rnams kyi nang du skye'o/ /las gang gi rnam par</text></item>
<item><p>283a3</p><section>mdo sde</section><text>smin pas lha rnams kyi nang du skyes nas bde ba gang la longs spyod pa yin na/ ngag legs par bsdams pa rnams kyang bzhi'o/ /de la rdzun rnam par spangs pas ni gsal zhing snyan la zur thon pa'i ngag tu 'gyur ro/ /</text></item>
<item><p>283a4</p><section>mdo sde</section><text>rtag tu yang legs par sbyar ba'i mchog gi smra ba por 'gyur te/ gang dang gang nyid smra bar byed pa na bde bas de dang de kho na 'dis lhan cig tu rjod par byed pa ni lha 'di dag la nye bar gnas pa yin te/ de dag gis rdzun</text></item>
<item><p>283a5</p><section>mdo sde</section><text>legs par spangs pa yin pa'i phyir ro/ /phra ma rnam par spangs pas ni yul ljongs rnams 'jig par mi 'gyur ro/ /rtag tu yang tshig rtsub po de dang de nyid rnam par spangs pas ni rtag tu snyan pa'i glu dang gar dang</text></item>
<item><p>283a6</p><section>mdo sde</section><text>rgod pa dang 'gying bag gi sgra mchog tu rna ba dang yid 'phrog par byed pa rnams thos so/ /'brel ba med par brjod pa rnam par spangs pas ni rtag tu lce gzhal zhing ljags phyin par 'gyur ro/ /lha rnams thams cad</text></item>
<item><p>283a7</p><section>mdo sde</section><text>kyi yid du 'ong bar 'gyur ro/ /de ltar ngag gi legs par spyad pa'i 'bras bu rnams la longs spyod par byed do/ /lha rnams su lha rnams kyi yid kyi rnams kyang gang dag gis 'bras bu rnams gang dag la longs spyod</text></item>
<item><p>283a8</p><section>mdo sde</section><text>par byed na/ brnab sems rnam par spangs pas ni 'di'i 'dod pa rnams thams cad sems bskyed pa tsam nyid na nye bar 'du bar 'gyur ro/ /des thob pa rnams kyang nges par nyams par mi 'gyur ro/ /lha gzhan</text></item>
<item><p>283b1</p><section>mdo sde</section><text>'ga' zhig gis kyang dang du len par byed par 'dod pa yang ma yin te/ des na brnab sems rnam par spangs pa de dag rnams kyi de ltar 'gyur ba yin gyi rnam par smin pa 'di gzhan rnams kyi ni ma yin no/ /gnod</text></item>
<item><p>283b2</p><section>mdo sde</section><text>sems rnam par spangs pa rnams kyi yang gnod sems spangs pas ni lha'i skye bo rnams thams cad dang 'thun par 'gyur ro/ /gzugs mchog dang yang ldan par 'gyur ro/ /log par lta ba rnam par spangs pas</text></item>
<item><p>283b3</p><section>mdo sde</section><text>ni 'di la cung zad cig kyang gzhan mu stegs pa rnams kyis rtsod pa don du gnyer bar mi byed do/ /ji lta ba nyid du rab tu sems pa de kho na bzhin du phun sum tshogs par 'gyur ro/ /gzhan du 'gyur ba ni med do/ /</text></item>
<item><p>283b4</p><section>mdo sde</section><text>'dod bzhin du yang 'dod pa rnams kyis stong par ni nam yang cung zad cig kyang mi 'gyur ro/ /de la mdor bsdus nas de ltar dge ba bcu'i las kyi lam rnams kyis rnam par smin pa rnams so sor bshad pa yin no/ /</text></item>
<item><p>283b5</p><section>mdo sde</section><text>sbyin pa'i khyad par gyis ni longs spyod kyi khyad par rnams 'byung bar 'gyur ro/ /shes rab kyi khyad par gyis ni thams cad kyang ches khyad par du 'phags par 'gyur te/ gang gi phyir bde ba rnams thams cad ni</text></item>
<item><p>283b6</p><section>mdo sde</section><text>shes rab kyi rtsa ba las yin no/ /bde ba ma yin pa rnams ni srid pa'i rmongs pa sngon du 'gro ba can yin no/ /sems kyi dbang gis dang dus kyi dbang gis dang dngos po'i dbang gis dang lhag par mos pa'i dbang gis</text></item>
<item><p>283b7</p><section>mdo sde</section><text>kyang rung ste/ dge ba'i las kyi lam rnams las gal te shed na gcig gis kyang lhar skye bar 'gyur ro/ /mya ngan las 'das pa yang 'phen par byed na sems can rnams lha rnams su skye bar 'gyur ba la lta</text></item>
<item><p>283b8</p><section>mdo sde</section><text>ci smos/ de la de ltar las kyi rnam par smin pa 'di ni mchog tu phra bar gyur pa yin te/ de gang gis mi shes pa de dag rnams ni las rnam par smin pa rnams la yang kun tu rmongs par 'gyur la/ de kun tu</text></item>
<item><p>284a1</p><section>mdo sde</section><text>rmongs pas kyang dmyal bar nye bar rgyug par 'gyur ro/ /de la ji skad du bshad pa'i dge ba bcu'i las kyi lam de dag rnams la/ rgyal po gang zhig gis ji skad bshad pa bzhin du spyod par byed pa ni/ 'di'i</text></item>
<item><p>284a2</p><section>mdo sde</section><text>yul 'khor rnams dang grong khyer rnams des dbang du byed par 'gyur ba yin no/ /rgyal po de lus zhig nas shi ba'i 'og tu yang las de dag rnams kyi rnam par smin pas mtho ris bde 'gro'i 'jig rten 'thab bral ba'i lha</text></item>
<item><p>284a3</p><section>mdo sde</section><text>rnams kyi mnga' bdag tu 'gyur ro/ /chos gzhan yang rgyal pos rjes su bsgrub par bya'o/ /'di yang gang zhe na/ 'di lta ste/ rgyu dang 'bras bu la legs par blta'o/ /rgyu dang 'bras bu rnams la legs par</text></item>
<item><p>284a4</p><section>mdo sde</section><text>lta bar byed pa'i rgyal po'i blon po rnams kyang rung ste/ kun tu rmongs par mi 'gyur ro/ /las rnams dang las kyi rnam par smin pa rnams la yang rtag tu mnyam par bzhag pa'i blor 'gyur zhing / yul rnams la</text></item>
<item><p>284a5</p><section>mdo sde</section><text>bag med pas 'jug par yang mi 'gyur ro/ /de la rgyu bya ba'i ming ni 'bras bu'i sa bon no/ /rkyen ni nam zla'i dus tshod dang sa gzhi tshogs pa'o/ /de gal te de rgyu rnams la skur pa mi 'debs pa dang rkyen rnams la</text></item>
<item><p>284a6</p><section>mdo sde</section><text>skur pa mi 'debs pa de ni rgyu dang 'bras bu dag gi de kho na nyid mthong ba/ sdig pa'i las rnams la spyod par mi byed do/ /ji lta ba kho nas sa bon dang / myug gu dag rgyu rkyen du gtogs pa gang yin pa de kho na bzhin du</text></item>
<item><p>284a7</p><section>mdo sde</section><text>las dang las kyi 'bras bu rnam par smin pa rnams la yang kun du rmongs par mi 'gyur ro/ /de la skye ba'i lam du gyur pa'i dge ba dang mi dge ba'i las rnams kyis ni rnam pa sna tshogs pa'i bde ba dang sdug bsngal</text></item>
<item><p>284a8</p><section>mdo sde</section><text>rnams 'khor ba nas 'khor bar rab tu 'bab par 'gyur ba yin te/ srog chags rnams kyi rgyud des bsdus pa nas bzung nas dmyal ba dang yi dgas dang dud 'gro'i 'gro ba rnams dang lha dang mi rnams su khams</text></item>
<item><p>284b1</p><section>mdo sde</section><text>gsum du gtogs pa rnams kyi 'du byed du 'gyur ba rnam pa gsum po dge ba rnams dang mi dge ba rnams dang mi g.yo ba rnams kyis so/ /de yang dge ba'i las kyi 'du byed kyi rgyu rnams kyis ni lha rnams dang mi rnams</text></item>
<item><p>284b2</p><section>mdo sde</section><text>su'o/ /mi dge ba las ni dmyal ba rnams su'o/ /mi g.yo ba rnams kyis ni gzugs dang gzugs med pa'i khams dag tu'o/ /khams rnam pa gsum du gtogs pa de dag rnams la yang rgyal po gang zhig rgyu tsam de kho</text></item>
<item><p>284b3</p><section>mdo sde</section><text>na nyid du mthong ba de ni 'khor ba'i 'brog dgon pa rnams su rmongs par mi 'gyur ro/ /de ltar re shig 'dus byas 'di dag rnams thams cad mdor bsdus pa ni 'di lta ste rgyu dang 'bras bu'o/ /rgyu dang 'bras bu</text></item>
<item><p>284b4</p><section>mdo sde</section><text>kun nas mthong ba'i rgyal po ni skyon rnams kyis mi 'joms so/ /nyes pa'i 'jigs pa rnams kyis 'jigs pas mi dge ba'i las dag mi byed do/ /dge ba yang rtag tu byed par 'gyur ro/ /de ni lus zhig</text></item>
<item><p>284b5</p><section>mdo sde</section><text>par gyur nas mtho ris bde 'gro'i 'jig rten pa rnams kyi lhar skye bar 'gyur ro/ /de la yid la 'jug par byed pa rnams thams cad kyi mchog ni 'di lta ste/ rkyen legs par mthong ba zhes bya ba'o/ /de'i</text></item>
<item><p>284b6</p><section>mdo sde</section><text>phyir na chos 'di dag rab tu brtson pas rgyal pos gzung bar bya ba yin no/ /'di lta ste rgyu dang rkyen rnams la legs par blta ba'o/ /chos gzhan yang rab tu brtson pa du mas rgyal pos bya'o/ /'di yang gang</text></item>
<item><p>284b7</p><section>mdo sde</section><text>zhe na/ 'di lta ste lha dag mchod par bya'o/ /'dir legs par byas pa'i las kyi mtha' la spyad pa'i lha rnams ni legs par bya ba'i las rnams la grogs su rang dbang du 'gro bar 'gyur ro/ /dge ba'i</text></item>
<item><p>284b8</p><section>mdo sde</section><text>chos rnams la yang bar chad byed par mi 'gyur ro/ /nyin mo dang mtshan mor yang 'di dag mchod pas mchod par byed pa rnams la ni/ las rnams thams cad la yang lhan cig rang dbang du 'gyur ro/ /</text></item>
<item><p>285a1</p><section>mdo sde</section><text>rmi lam yang bzang po dang ngan pa myong bar 'gyur ba rnams nges par legs par ston par 'gyur ro/ / yul ljongs 'jig par 'gyur ba yang 'di dag gis srung bar byed do/ /dge ba'i las rnams rtag tu</text></item>
<item><p>285a2</p><section>mdo sde</section><text>skul bar byed do/ /'di lta ste/ dge ba dag la so sor nges par 'jug par byed pa na 'di dag gis nyin mo dang mtshan mor yang srung bar byed do/ /pha dang ma bzhin du thabs du mas dge bar byed pa'i lha mchod par bya bar</text></item>
<item><p>285a3</p><section>mdo sde</section><text>'as pa yang yin no/ /de'i phyir na rgyal pos rtag tu lha dag mchod par bya ba yin te/ chos dang ldan pa'i cho ga dag gis dang mngon par 'dod pa rnams dang dam tshig gis dang sdig pa'i las rnams dang rnam par bral bas</text></item>
<item><p>285a4</p><section>mdo sde</section><text>deng 'tshe ba med pa dang log par lta ba can gyi yi dam gyis ma yin pa dang / 'gro ba thams cad kyi las dang sdug bsngal byed pa por gyur pa'i rgyu de dang blo de dag dang ji lta bar bral bar gyur pa de ltar lha dag mchod par bya'o/ /</text></item>
<item><p>285a5</p><section>mdo sde</section><text>grogs byed pa'i yon tan rnams kyis de ltar mchod par byed pa'i rgyal po ni don dag las yongs su nyams par mi 'gyur ro/ /rgyu dang 'bras bu la skur pa mi 'debs so/ /log par lta ba dang ldan par mi</text></item>
<item><p>285a6</p><section>mdo sde</section><text>'gyur ro/ /rtag tu yang mchod par bya bar 'gyur ro/ /lus zhig nas kyang las de'i rgyu dang rkyen dag gis bde 'gro mtho ris kyi 'jig rten gyi lha rnams las 'thab bral gyi nang du skyes nas 'thab bral gyi lha</text></item>
<item><p>285a7</p><section>mdo sde</section><text>rnams kyi rgyal por 'gyur ro/ /chos gzhan yang rgyal pos bya bar bya'o/ /'di yang gang zhe na 'di lta ste/ legs par skye dgu rnams bskyang bar bya'o/ /rgyal pos yang dag par skye dgu skyong</text></item>
<item><p>285a8</p><section>mdo sde</section><text>bar byed pa ni chos byed chos kyi rjes su 'jug par gyur pa ma dang pha dang mtshungs par mi 'jigs pa sbyin par byed pa yin no/ /'jigs pa rnams thams cad las des mi 'jigs pa sbyin par byed pas</text></item>
<item><p>285b1</p><section>mdo sde</section><text>nyin dang mtshan du yang dge ba'i chos rnams kyi chu klung rab tu 'jug par 'gyur ba'i phyir rab tu rgyas par 'gyur ro/ /'di la grong khyer pa rnams thams cad rjes su chags par 'gyur ba dang rjes su chags</text></item>
<item><p>285b2</p><section>mdo sde</section><text>pa'i yid can de dag rnams las der nor rnams rnyed par 'gyur ba dang snyan pa la yang sbyor bar byed do/ /nyin dang mtshan du yang 'di'i bde ba sems par byed do/ /de de ltar zhugs par gyur pa'i rgyal po na sems</text></item>
<item><p>285b3</p><section>mdo sde</section><text>can rnams thams cad la phan par rab tu zhugs pas na dbang sgyur ba yang rab tu 'phel bar 'gyur te/ mnga' thang 'phel bar gyur pa gang yin pa de dag gis yang dag pa ji lta ba bzhin du lo tog rnams skye bar 'gyur ro/ /</text></item>
<item><p>285b4</p><section>mdo sde</section><text>legs pa nyid du skye dgu rnams kyang 'phel bar 'gyur ro/ /grong khyer de 'phel bar gyur pas kyang phyir zhing yang rgyal po de nyid mngon par 'phel bar byed do/ /de ltar rgyal po des skye dgu rnams bskyangs par gyur pa na</text></item>
<item><p>285b5</p><section>mdo sde</section><text>chos dang nor dang snyan grags dang yang rtag tu yang dag par ldan par 'gyur ro/ /legs par ldan pas phyir zhing yang rgyal 'bangs rnams skyong bar byed do/ /de rtag tu skye dgu rnams la phan par 'dod pa dang /</text></item>
<item><p>285b6</p><section>mdo sde</section><text>gnod sems pa dang / brnab sems med par 'gyur bas kyang lus zhig nas mtho ris bde 'gro'i 'jig rten pa rnams las 'thab bral gyi lha rnams kyi mnga' bdag tu 'gyur ba yin te/ des sngon byas pa'i rgyu</text></item>
<item><p>285b7</p><section>mdo sde</section><text>dang rkyen rnams kyis so/ /rgyal po chos byed chos kyi rjes su kun nas 'jug pas chos gzhan yang bya bar bya'o/ /'di yang gang zhe na/ 'di lta ste/ bu dang bu mo yang dag pa ji lta ba'i bde bas 'dzin pa'o/ /</text></item>
<item><p>285b8</p><section>mdo sde</section><text>bu dang bu mo yang yang dag pa'i bde bas 'dzin par byed par 'gyur ba'i rgyal po 'am rgyal po'i blon po la yang rung ste/ rnam pa du ma'i bsod nams chen po rgyun mi 'chad par rab tu 'phel bar 'gyur ro/ /gang</text></item>
<item><p>286a1</p><section>mdo sde</section><text>'di la gyur pa rnams de dag la 'gyur bar byed pa dang / rnam pa gang dag gis yin pa dang / yod pa rnams kyang ji srid kyi bar du dang / dus gang gi tshe na yod pa de dag rnams kyang de bzhin du des de la thams cad nas ster</text></item>
<item><p>286a2</p><section>mdo sde</section><text>bar byed pa ste/ rdzas dang zas dang skom dang gos dang yongs su 'khyud pa dang snyan par smra ba dang yid ches par bya ba dang dga' bar bya ba dang mi 'jigs pa sbyin pa rnams kyang shugs bton nas rab tu sbyin par bya'o/ /bu rnams dang bu mo</text></item>
<item><p>286a3</p><section>mdo sde</section><text>rnams las gang dag bsod nams chen po 'byung bar 'gyur te/ rnam pa du mar bsod nams chen por khyim nas kun tu 'byung bar 'gyur ba 'di ni bu dang bu mo legs par 'dzin pa zhes bya ba gang yin pa/ bkren pas zil gyis mnan</text></item>
<item><p>286a4</p><section>mdo sde</section><text>par ma gyur pa dang / 'dod pas gzir bar ma yin pas kyang bu dang bu mo rnams la snying rje dang ldan par gyur pa'o/ /de'i rdzas byin par gyur nas gsod pa las bsrungs pa rnams kyi drung na yang ches lhag par 'gyur ro/ /de'i phyir</text></item>
<item><p>286a5</p><section>mdo sde</section><text>na gang dag dad pas rab tu 'byung bar mi nus pa de dag rnams kyis bu dang bu mo rnams yang dag par bden pas gzung bar bya'o/ /gang yang nus pa dang ldan par gyur kyang bkren par gyur pas nus pa ji lta ba bzhin du bu dang bu mo</text></item>
<item><p>286a6</p><section>mdo sde</section><text>rnams 'dzin par mi byed pa de ni khyim pa yang ma yin la dge slong yang ma yin no/ /de'i phyir na zang zing gi sbyan pas sbyin pa la legs par sbyar bar bya ba dang / tshul khrims la kun nas goms par bya bas kyang rgyal po</text></item>
<item><p>286a7</p><section>mdo sde</section><text>dang rgyal po'i blon po rnams kyis kyang rung ste/ bu dang bu mo tshul khrims la rab tu dgod par bya'o/ /sbyin pa dag gtong du gzhug par bya'o/ /shes rab la goms par byed du gzhug go/ /yang dag pa'i bde bas yongs su</text></item>
<item><p>286a8</p><section>mdo sde</section><text>bskyang bar bya ba dang / rjes su bskyangs pa'i dbang du byas nas lhag ma rnams kyis rim kyis nus pa ji lta ba bzhin du ste/ de ltar byed par gyur pa'i rgyal po 'am rgyal po'i blon po de dag rnams kyang rung ste/ shin du ring du bde bar</text></item>
<item><p>286b1</p><section>mdo sde</section><text>'tsho'o/ /lus zhig par gyur nas kyang mtho ris bde 'gro'i 'jig rten pa rnams las 'thab bral gyi lha rnams kyi mnga' bdag tu 'gyur te/ bde ba'i las de dag gi rgyu dang rkyen rnams kyis so/ /chos gzhan yang rgyal pos rab tu brtson pa</text></item>
<item><p>286b2</p><section>mdo sde</section><text>du mar bya ba rnams la 'di lta ste/ shes rab la ci nas kyang goms par bya ba'i rang bzhin can nyid do/ /shes rab la goms par bya ba zhes bya ba ni sdug bsngal thams cad kun nas 'joms par byed pa 'khor ba thams cad las nges par 'byung</text></item>
<item><p>286b3</p><section>mdo sde</section><text>ba'i rgyur gyur pa'i phyir na/ de la ci nas kyang rgyal pos goms par bya ba yin/ shes rab zhes bya ba yin te/ gang gi phyir mun pa chen por kun nas ltung ba'i sdug bsngal du ma'i mun par 'thoms par gyur pa rnams la rab tu gsal</text></item>
<item><p>286b4</p><section>mdo sde</section><text>bar byed pa'i mar me 'khor ba' dbul po rnams kyi nor mig med par gyur pa rnams kyi mig stobs med pa rnams kyi stobs dang grogs med pa rnams kyi grogs dang skyob pa dang mi ldan pa rnams kyi skyob par byed pa dang / nad kyis shin du gzir</text></item>
<item><p>286b5</p><section>mdo sde</section><text>ba'i srog chags 'di dag rnams kyi ni sman no/ /lam med pa la rab tu gnas pa rnams kyi ni lam ston par byed pa'o/ /'khor ba'i dgon par rab tu zhugs par gyur pas sred pas kun nas gdungs pa rnams kyi ni shin du bar yang bsal bar</text></item>
<item><p>286b6</p><section>mdo sde</section><text>gyur pa'i chu rnam pa du ma rnams so/ /'khor ba'i btson rar kun nas bsdams pa rnams kyi nges par 'byin pa'i rgyur gyur pa'o/ /gnyen bshes med pa rnams kyi phan par byed pa'i gnyen no/ /mig ldongs pa rnams kyi rab rib</text></item>
<item><p>286b7</p><section>mdo sde</section><text>dang rnam par bral bar byed pa'i mig go/ /gsod par byed pa'i yul dang dus rnams su stobs dang ldan pa'i grogs po'o/ /gshin rje'i pho nya rnams nye bar gnas pa'i 'chi ba'i dus na stobs dang ldan pa'i grogs po rnams gang</text></item>
<item><p>286b8</p><section>mdo sde</section><text>gis ngan 'gro'i 'jigs pa rnams thams cad las kun tu 'dren par byed pa'o/ /bgrod dka' ba rnams dang ngam grog rnams dang g.yang sa rnams las lag pas 'don par byed pa'i stobs dang ldan</text></item>
<item><p>287a1</p><section>mdo sde</section><text>pa'i grogs po rnams gang gis bde ba rnams thams cad 'thob par byed pa'o/ /kun nas tshig par gyur pa'i skyes bu rnams kyi rin thang med pa'i gos rnams so/ /tshul khrims 'chal pa'i me'i</text></item>
<item><p>287a2</p><section>mdo sde</section><text>'jigs pa'i tsha bas gdungs pa rnams kyi shin du che ba'i yal ga du ma rnams kyis kun nas khyab par gyur pa'i bsil ba'i grib ma 'jigs pa med pa dang ldan pa la yal ga du ma stug por gyur pa yal ga phre'u dang /</text></item>
<item><p>287a3</p><section>mdo sde</section><text>chi'u gzhon nu dang 'dab ma dang ze ba dang ldan pa'i ljon shing skye bo rnams thams cad kyi mig dang reg pa na shin du dga' bar 'gyur ba yin no/ /de'i phyir na yang shes rab ni ches shin du lhag par gyur pa yin no/ /</text></item>
<item><p>287a4</p><section>mdo sde</section><text>kye ho 'jig rten pha rol dang 'di dang gzhan la yang rung ste/ skye dgu rnams la thog ma mad pa'i dus nas rab tu 'jug par gyur pa'i rgyur gyur pa rnam pa de lta bu gzhan ni yod pa ma yin no/ /shes rab kyis ni ji lta ba</text></item>
<item><p>287a5</p><section>mdo sde</section><text>bzhin du gcig tu yon tan dang ldan pa dang de yongs su shes par bya ba'i tshul ji lta bar goms par bya ba las lam dam pa rtogs par 'gyur zhing / legs par rnam par spyad nas sems la rab tu bzhag ste/ mtha'</text></item>
<item><p>287a6</p><section>mdo sde</section><text>mar lhan cig kun du bskyod pa dang / gcig tu nges pa dang da rnam pa du mar rnam par shes par bya ba yin pa dang / dang po dang bar dang tha mar ches mdzes par gyur pa bris pa/ ngo bo nyid kyi lam legs par ston</text></item>
<item><p>287a7</p><section>mdo sde</section><text>par byed pa'o/ /de dag nyid ni mngon par 'dod pa'i don thams cad la gcig tu chogs pa med par mya ngan las 'das pa'i grong khyer legs par ston pa po de ni rtag tu goms par bya'o/ /de ni yun ring du rgyal</text></item>
<item><p>287a8</p><section>mdo sde</section><text>srid la longs spyod par gyur pa dang grong khyer pa rnams kyang 'di la rjes su dga' bar 'gyur ro/ /yul gzhan rnams kyi rgyal pos kyang gzhom par mi nus so/ /dus yun ring du 'tsho bar 'gyur ba dang sdug</text></item>
<item><p>287b1</p><section>mdo sde</section><text>bsngal yang 'byung bar mi 'gyur ro/ /bde ba rnams la yang dus ring du nye bar longs spyod par byed pa des bde ba nas bde ba 'thob par 'gyur ro/ /lus kyang zhig par gyur nas shi ba'i 'og tu yang mtho ris bde</text></item>
<item><p>287b2</p><section>mdo sde</section><text>'gro'i 'jig rten las 'thab bral gyi lha rnams kyi mnga' bdag tu 'gyur te/ des sngon byas pa'i las rnams kyi rgyu'i rnam par smin pa'i rkyen gyis so/ /yang chos gzhan dag rgyal pos rab tu brtson pa thams cad</text></item>
<item><p>287b3</p><section>mdo sde</section><text>kyis bya bar bya'o/ /'di yang gang zhe na/ 'di lta ste/ yul gyis 'khrid par 'gyur ba de ltar mi bya'o/ /rgyal po gang zhig yul rnams mchog tu byed par gyur pa rnam pa thams cad du dge legs su 'os pa'i sgra dang reg</text></item>
<item><p>287b4</p><section>mdo sde</section><text>bya dang ro dang gzugs dang dri rnams kyis kun tu phrogs pa'i rgyal po ni thabs rnams thams cad kyis kyang dge bar bya mi nus so/ /rnam pa de lta bu dag gis yul rnams kyang dag pa'i bde bas yongs su skyongs bar mi</text></item>
<item><p>287b5</p><section>mdo sde</section><text>'gyur ro/ /bdag nyid kyang yul de dag rnams la mchog tu byed par yang mi 'gyur zhing blo de la song bar gyur pas kyang chos dang nor dang snyan pa rnams las kyang yongs su nyams par 'gyur ro/ /yongs su nyams pa</text></item>
<item><p>287b6</p><section>mdo sde</section><text>las ni mi mthun pa'i rgyal po gzhan gyis mngon par 'tshe bar byed do/ /de des mngon par gtses pa las ni de'i grong khyer ba rnams dga' ba dang rnam par bral bar gyur nas rgyal srid 'chor bar 'gyur ro/ /sdug</text></item>
<item><p>287b7</p><section>mdo sde</section><text>bsngal chen po rnams su yang lhung nas srog kyang ngam brgya la na ste med par 'gyur ro/ /de'i phyir na yul rnams la chad cher 'gyur bar mi bya'o/ /gang yang rgyal po yul rnams la ched cher byed pa ma yin pa dang rang gi</text></item>
<item><p>287b8</p><section>mdo sde</section><text>chos yongs su skyong bar byed pa dang / sems kyang shin du mnyam par bzhag pa dag ni sgra dang reg bya dang ro dang gzugs dang dri rnams kyis kun nas 'khrid par mi 'gyur ro/ /de ltar rgyal po des skye dgu rnams</text></item>
<item><p>288a1</p><section>mdo sde</section><text>bskyangs par gyur pa na chos dang nor dang snyan grags dang yang rtag tu yang dag par ldan par 'gyur ro/ /legs par ldan pas phyir zhings brgyal 'bangs rnams skyong bar byed do/ /de rtag tu skye dgu rnams</text></item>
<item><p>288a2</p><section>mdo sde</section><text>la phan par 'dod pa dang / gnod sems med pa dang brnab sems med par gyur pas kyang lus zhig nas mtho ris bde 'gro'i 'jig rten pa rnams las 'thab bral gyi lha rnams kyi mnga' bdag tu 'gyur ba yin te des sngon byas</text></item>
<item><p>288a3</p><section>mdo sde</section><text>pa'i rgyu dang rkyen rnams kyis so/ /yang chos gzhan yang rgyal pos mi bya bar gyur pa 'di yang gang zhe na/ 'di lta ste gdul dka' ba rnams yul du 'dzin par mi byed pa'o/ /gang yang rgyal por gyur nas gdul dka' ba'i</text></item>
<item><p>288a4</p><section>mdo sde</section><text>sdig pa'i las can tshul khrims 'chal pa rnams yul 'dzin par byed pa na de ni dus mi ring ba nyid na des byas par gyur pa'i skyon chen po kun tu ltung bar 'gyur ro/ /rkyen chen po de dag rnams kyis kyang yul ljongs</text></item>
<item><p>288a5</p><section>mdo sde</section><text>'jigs par 'gyur ba dang / mnga' byed rnams las yang yongs su nyams par 'gyur ro/ /lo tog rnams kyang smin par mi 'gyur ro/ /las kyi mtha' dag med par 'gyur ro/ /legs par skye dgu rnams skyong bar</text></item>
<item><p>288a6</p><section>mdo sde</section><text>yang mi byed do/ /de la skye dgu 'dod chags dang bral bar 'gyur ro/ /gdul dka' ba rnams yul du 'dzin par byed pa yin pa'i phyir na yul na gnas pa'i lha dag kyang rjes su brtse bar mi 'gyur ro/ /gdul dka'</text></item>
<item><p>288a7</p><section>mdo sde</section><text>ba rnams kyis ni gang gi phyir skye bo mchog tu dul ba rnams kyang gdul dka' bar byed pa yin te/ thams cad kyang bsten grogs kyi dbang gis yin pa'i phyir na yon tan dang ldan par gyur pa rnams thams cad dang gzhan</text></item>
<item><p>288a8</p><section>mdo sde</section><text>dang sten grogs byas par gyur pa las chud 'dza' bar 'gyur ro/ /de'i phyir na rgyal pos gdul dka' ba rnams kun tu gzung bar mi bya'o/ /gang yang skyes bu ngan pa gdul bar dka' ba sdig pa kun tu spyod pa 'dzin</text></item>
<item><p>288b1</p><section>mdo sde</section><text>par mi byed pa de dag la ni skyon ji ltar bshad pa de dag rnams mi 'byung ngo / /yang dag par skye dgu rnams skyong bar byed do/ /skyes bu chos byed ma yin pa rnams ni 'di'i yul na gnas par yang mi byed do/ /de skyes</text></item>
<item><p>288b2</p><section>mdo sde</section><text>bu chos pa rnams dang ldan pas chos ma yin pa rnams la dga' bar yang mi byed do/ /chos pa chos kyi rjes su 'jug par de'i yid la bsams pa 'di dag rnams thams cad phun sum tshogs par 'gyur ro/ /'di'i</text></item>
<item><p>288b3</p><section>mdo sde</section><text>yul yang 'jig par mi 'gyur ro/ /don ma yin pa gzhan yang 'byung bar mi 'gyur ro/ /rgyal po de chos kho na'i skyabs dang chos kho na'i grogs dang gzhi de nyid kyis lus zhig par gyur nas kyang mtho ris bde 'gro'i</text></item>
<item><p>288b4</p><section>mdo sde</section><text>'jig rten 'thab bral gyi lha rnams kyi mnga' bdag tu las de'i rgyu dang rkyen rnams kyis 'gyur ro/ /chos gzhan yang rgyal pos rab tu brtson par gyur pas byed pa na chos dang legs par ldan pas yin gyi 'di la yang</text></item>
<item><p>288b5</p><section>mdo sde</section><text>rang bzhin chags pa dang ldan pas ni ma yin no/ /'di yang gang zhe na 'di lta ste/ bran rnams la rang gi khyim du longs spyod par byed pa da ltar gyur pa'i sa gzhi dang nor sbyin par sbyin pa rnams rgyal po gang gis bran gang</text></item>
<item><p>288b6</p><section>mdo sde</section><text>la 'di'i khyim du rigs pa yin pa rnams des de rang la ster bar byed do/ /de la rang bzhin gyis mi dga' bar mi byed do/ /bran rnams dang phan tshun du dga' rangs par byed pa yang ma yin no/ /'di dag rnams la yid</text></item>
<item><p>288b7</p><section>mdo sde</section><text>'byung bar mi byed do/ /bgo bsha' byed pa'i dbang du byas nas gnas nas g.yo bar yang mi 'gyur ro/ /rtog par yang mi byed pa'i rgyal po ni shin du legs par gnas pa rnams kyis kyang gnas pa yin no/ /</text></item>
<item><p>288b8</p><section>mdo sde</section><text>'di ni nyo tshong gi bya ba'i yul rnams la yang 'jug par mi byed do/ /stobs dang ldan par gyur na yang stobs chung ba rnams ci nas kyang 'tshe bar mi byed do/ /chos rnams la 'dod pa can yang ma yin no/ /chog</text></item>
<item><p>289a1</p><section>mdo sde</section><text>shes can yin pa yang ji ltar rang gi las kyis byas pa rnams kyis chog shes so/ /yul ljongs rnams su yang dus ma yin par lhas char mi 'bebs so/ /dus ma yin par nyi ma rab tu tsha bar mi</text></item>
<item><p>289a2</p><section>mdo sde</section><text>'gyur ro/ /mu ge 'byung bar mi 'gyur ro/ /mtshon cha 'khrug par mi 'gyur ro/ /klu rnams kun nas 'khrug par mi 'gyur ro/ /lha dag gis yul de yongs su spangs par gyur nas yul gzhan rnams su nye bar</text></item>
<item><p>289a3</p><section>mdo sde</section><text>'gro bar mi 'gyur ro/ /yul de yang lha gzhan dag gis stongs par byas nas rlag par mi byed do/ /mi rnams dang lha rnams kyang mi rnams kyi stobs kyis 'phel bar byed pa yin no/ /de la de ltar skyon dag rjes</text></item>
<item><p>289a4</p><section>mdo sde</section><text>su rtogs par byas la rgyal pos mi sdig can rnams gzung bar mi bya'o/ /gang yang dge ba spyod par byed pa spyod pa rnams kyi mchog chos byed kyi mchog tu gyur pa rnams yul du 'dzin par byed pa'i yul de dag rnams</text></item>
<item><p>289a5</p><section>mdo sde</section><text>thams cad ni lhas yongs su skyong bar byed do/ /'dzin par byed do/ /'dzin par byed pa'i rgyu mtshan gyis kyang lha'i tshogs dang nye ba'i yul la lha gzhan rnams kyis der bar chad bya bar mi nus so/ /yul de la yang</text></item>
<item><p>289a6</p><section>mdo sde</section><text>srung bar 'gyur ro/ /rgyal po de yang rgyas par 'gyur ba de'i phyir yul du sbyin pa dag ni gtong bar byed la/ bsod nams dag kyang byed do/ /tshul khrims srung bar byed do/ /shes pa dang ldan par 'gyur ro/ /de de</text></item>
<item><p>289a7</p><section>mdo sde</section><text>ltar shin tu legs pa dang yang dag par ldan par gyur pa'i rgyal po chos byed kyi mchog ni 'jig rten 'dir yang mchog tu mdzes par 'gyur la lus zhig nas shi ba'i 'og tu yang mtho ris bde 'gro'i 'jig rten las</text></item>
<item><p>289a8</p><section>mdo sde</section><text>'thab bral ba'i lha rnams kyi mnga' bdag tu 'gyur ro/ /rgyal po gang dag chos sum bcu rtsa lnga po de dag rnams 'dzin par byed pa ni/ de dag gis kyang legs par gzung bar 'gyur ro/ /de ni yon tan rnams</text></item>
<item><p>289b1</p><section>mdo sde</section><text>thams cad phun sum tshogs par 'gyur ro/ /de la 'di ni bde ba nas kyang ches bde ba'i gnas su 'gyur ro/ /de nas de'i tshe nam mkha' lding gi rgyal po dus bzangs de gtsug tor can gyis gsungs pa'i tshigs su</text></item>
<item><p>289b2</p><section>mdo sde</section><text>gcad pa rnams brjod pa ni ji ltar/ gang gi skye bo gtsang ma'i 'khor/ /chos la spyod pa dbang po thul/ /rgyal po chos byed blo ldan de/ /mtho ris 'jig rten skye ba yin/ /dus ni nges par byed pa gang / /</text></item>
<item><p>289b3</p><section>mdo sde</section><text>chos kyis yongs su longs spyod cing / /'dod pa las grol rgyal po de/ /'thab bral rnams las lhag par 'gyur/ /bzod ldan snyan pa'i ngag can gang / /khro dang rgod pa 'ang rnam sdom pa/ /des ni sa chen</text></item>
<item><p>289b4</p><section>mdo sde</section><text>bskyang byas nas/ /lha 'di rnams kyi gtso bor 'gyur/ /dag pa phyogs su lhung min pa/ /grogs dang grogs min gyis mi 'joms/ /rgyal po shin du mnyam rgyal phyir/ /lha yi 'jig rten dgu du rung /</text></item>
<item><p>289b5</p><section>mdo sde</section><text>rgan po lha la spro ba che/ /bla ma mchod pa po nyid dang / /brkam chags med dang brtan po'i blo/ /lha rnams nang na lhang nge'o/ /pa yis sngon ni byin pa dang / /de nyid slar yang ster ba gang / /'byung po rnams kyang</text></item>
<item><p>289b6</p><section>mdo sde</section><text>mi 'tshe ba/ /de ni lhar ni skye bar 'gyur/ /sbyin dang tshul khrims rtag tu bsgrin/ /chos smra ba dang dbang po thul/ /rgyal des sa 'di legs gzung nas/ /lha yi 'jig rten sa bdag 'gyur/ /chos pa min</text></item>
<item><p>289b7</p><section>mdo sde</section><text>pa 'dzin mi byed/ /chos pa la yang dga' bar byed/ /de ni chos tshul kun dag pas/ /lha rnams kyi ni mnga' bdag 'gyur/ /rgyal po bud med dbang mi 'gro/ /rtag tu 'ang bzang po rnams kyi dbang / /dri med</text></item>
<item><p>289b8</p><section>mdo sde</section><text>blo gros sbyangs pa ste/ /lha yi 'jig rten dag tu skye/ /thams cad tshig ni 'dzin mi byed/ /'dzin byed bzang po rnams kyi tshig /bdud rtsi de nyid legs mthong ba/ /lha yi rgyab du gnas pa po/ /snyan grags la ni 'dod byed cing / /</text></item>
<item><p>290a1</p><section>mdo sde</section><text>rdzas nyid la ni 'dod ldan man/ /'dod pa'i dri ma las grol te/ /'thab bral rnams kyi mnga' bdag 'gyur/ /log par lta ba'i blo min zhing / /de nyid kun du lta la dga'/ /shin du lta dag mi g.yo ba/ /'thab bral</text></item>
<item><p>290a2</p><section>mdo sde</section><text>rnams las lhag par 'gyur/ /sbyin dang tshul khrims rtag tu ldan/ /shes rab kyis kyang rtag de 'gro/ /ma lus sa chen rnam rgyal de/ /phyi mar lha yi mnga' bdag 'gyur/ /rna ba spro ba byed pa'i mchog /ngag ni</text></item>
<item><p>290a3</p><section>mdo sde</section><text>snyan par gyur pa yis/ /rab tu tshim byed sa bdag ni/ /tha mar lha rnams dag tu skye/ /ngag gi slu ba med pa gang / /lhun po bzhin du mi g.yo ba/ /bden pa'i them skas la 'dzegs nas/ /tha mar de ni lha rnams nang / /</text></item>
<item><p>290a4</p><section>mdo sde</section><text>gzhis rnams la ni 'phel 'grib tu/ /glo bur du ni mi byed gang / /mchog tu bsgo byed rgyal po de/ /nges par lha yi 'jig rtan gnas/ /mi yi khyad par de nyid shes/ /stobs dang stobs min shes pa gang / /de ni</text></item>
<item><p>290a5</p><section>mdo sde</section><text>blo stobs legs ldan pas/ /'thab bral rnams kyi bdag por 'gyur/ /gang yang khams gsum pha rol gyur/ /'dir ni dkon mchog gsum zhes brjod/ /mi bdag gang gis de mchod pa/ /de ni lha yi nang du</text></item>
<item><p>290a6</p><section>mdo sde</section><text>skye/ /dus nges pa ni legs par ston/ /skye dgu rnams la phan par dga'/ /rgyags dang nyam nga bral ba yi/ /de ni lha rnams bdag por dran/ /gnyid kyi dri ma las rnams gol/ /'du 'dzi'i skyon ni yongs su</text></item>
<item><p>290a7</p><section>mdo sde</section><text>spangs/ /shes rab spyod yul yang dag ldan/ /nges pa kho nar lha nyid yin/ /le lo'i skyon dang bral ba dang / /rtag tu brtan pa pha rol gnon/ /des ni nyes pa'i tshogs bcom nas/ /pha rol du de</text></item>
<item><p>290a8</p><section>mdo sde</section><text>mtho ris 'gro/ /gang zhig grogs po brtan pa dang / /rtag tu las ni byed rnams kyi/ /dam pa'i grogs kyis legs yongs bskor/ /rgyal po lha yi bdag por 'gyur/ /gang gis g.yo sgyu can</text></item>
<item><p>290b1</p><section>mdo sde</section><text>mi sten/ /g.yo sgyu can ni spangs pas kyang / /de ni bsgrub bya'i yul las grol/ /lha rnams las ni lhag par 'gyur/ /khro dang rgod bag rnam par spangs/ /gang yang sdig la dga' mi 'gyur/ /des ni sdig</text></item>
<item><p>290b2</p><section>mdo sde</section><text>rdzab legs bkrus nas/ /rtag tu lha yi bdag por 'gyur/ /zas dang skom la chags pa min/ /dge ba rnams la rtag tu chags/ /dam pa chos legs mthong ba de/ /blo rab rgyal nas lhag par mdzes/</text></item>
<item><p>290b3</p><section>mdo sde</section><text>legs par bsams pa sems par byed/ /dam pa'i chos la 'jug par byed/ /dam pa'i chos kyi gdam ngag gis/ /ji bzhin lha yi nang du 'gro/ /don skor min dang myur bar yang / /gang zhig chos kyi rjes</text></item>
<item><p>290b4</p><section>mdo sde</section><text>su 'jug /sdug las de ni myur grol nas/ /lha yi 'jig rten du nyer 'gro/ /mi bdag gang yang chos kyis ni/ /rtag tu skye dgu yongs skyong ba/ /rab tu bsngags pa'i chos byed bdag /lha yi 'jig rten sa bdag</text></item>
<item><p>290b5</p><section>mdo sde</section><text>'gyur/ /dge ba'i chos bcu bdag gis ni/ /gang bshad de nyid mthong ba yis/ /gang de byed pa'i blo ldan ni/ /lha las lhag par mdzes pa yin/ /rgyu dang rkyen ni legs par mthong / /lam dang lam min de bzhin</text></item>
<item><p>290b6</p><section>mdo sde</section><text>te/ /de ni lta ba'i dri bral nas/ /de blo lhag par khyad par 'gro/ /ji ltar 'os par sa bdag gi/ /lha gang dag ni mchod byed pa/ /lha rnams mchod pas de ltar yang / /lha rnams las ni lhag par 'gyur/ /</text></item>
<item><p>290b7</p><section>mdo sde</section><text>rnyog pa med pa'i yid kyis ni/ /bu dang bu mo 'dzin byed pa/ /rang gi chung mas chog shes de/ /lha rnams kyi ni bdag por 'gyur/ /byis pa thams cad 'phrog byed pa'i/ /yul rnams gyis ni 'phrog mi 'gyur/ /</text></item>
<item><p>290b8</p><section>mdo sde</section><text>rtag tu tshul khrims kyis bsrungs pa'i/ /tshul khrims ldan de lha yul 'gro/ /gdul bar mi nus rtag tu spangs/ /sten pa gang yang chos byed la/ /dam pa'i chos sems gtsang ma ni/ /lhar 'os pa'i</text></item>
<item><p>291a1</p><section>mdo sde</section><text>phun tshogs ldan/ /rigs pas brtsams pa'i chos kyis 'di/ /sa skyong ba yi bdag po 'di/ /sa gzhi ma lus kun bsngags nas/ /'thab bral gyi yang bdag por 'gyur/ /de ltar 'thab</text></item>
<item><p>291a2</p><section>mdo sde</section><text>bral gyi mnga' bdag de mngon par mthong nas ngang pa'i rgyal pos dus bzangs kyis skye ba gzhan dran par gyur pas dang smon lam gyis kyang der skyes pas na/ gtsug tor can gyis gsungs pa rnams mu su lun d+ha de kun</text></item>
<item><p>291a3</p><section>mdo sde</section><text>tu dga' bar bya ba'i don du bstan pa yin no/ /gnas 'di ni de ltar rnyed pa ma yin gyi chos chen po'i khyad par gyis gnas 'di 'thob par 'gyur ba yin no/ /de thob nas kyang gang dag bag med pas mi phrogs pa de</text></item>
<item><p>291a4</p><section>mdo sde</section><text>ni phyis 'gyod pas gdung bar mi 'gyur ro/ /'chi ba'i dus na yang dmyal ba'i pho nya bzhin rnam par sgyur bar byed pa rnams 'di'i sngun na nges par gnas par mi 'gyur ro/ /de 'thab bral gyi bdag po khyod ni bag</text></item>
<item><p>291a5</p><section>mdo sde</section><text>med pa ma yin zhing bag med pas rgyu ba ma yin pas khyod nga'i sgra gang thos par gyur nas yul rnams thams cad yongs su spangs te/ chos nyan 'dod pas gdungs nas 'dir 'ongs so/ /gang dag sdug bsngal bas</text></item>
<item><p>291a6</p><section>mdo sde</section><text>chos la spyod pa de dag ni bde bar sgrub pa yin la/ gang dag bag med pas yongs su phrogs pas na/ lha'i yul rnams la longs spyod par byed pa de dag ni sdug bsngal ba yin no/ /de la mu su lun d+ha khyod 'dod</text></item>
<item><p>291a7</p><section>mdo sde</section><text>pa'i dbang gis mi 'gro ba gang yin pa de ni 'dir bde ba yin la/ lha gzhan yang gang dag khyod la mthun pas rjes su 'brel ba rnams ni mu su lun d+ha de dag rnams kyang skye ba 'di la dge ba'i bshes gnyen bsten pa</text></item>
<item><p>291a8</p><section>mdo sde</section><text>las na rtag tu bde bar 'gyur ba yin no/ /sdig pa'i grogs po rnams bsten par mi byed pa yang ste/ de la mu su lun d+ha khyod ni de dag nyid byed pa yin pas lha 'di dag rnams la gces par bya ba yin no/ /</text></item>
<item><p>291b1</p><section>mdo sde</section><text>des de dag rnams gnyis ga yang ji lta ba bzhin du mya ngan las 'das pa'i mthar thug pa'i bde ba rnams 'byung bar 'gyur ro/ /gang gi phyir khyed rnams thams cad kyang rang gi sa la 'gro bar gyis shig /kho bo yang lha</text></item>
<item><p>291b2</p><section>mdo sde</section><text>gzhan gang dag bag med par 'gyur ba de dag rnams kyi bag med pa gdul ba'i don du bdag gis brtson pa gang dag bya'o/ /de skad ces brjod nas ri'i phreng ba de'i nam mkha' la 'phags par gyur to/ /mu su lun d+ha yang des</text></item>
<item><p>291b3</p><section>mdo sde</section><text>bshad pa la mngon par dga' bar gyur nas/ lha rdzas kyi khang bzangs de nyid la mngon par zhon zhing / lha de dag rnams kyis de yongs su bskor nas nam mkha'i dkyil du 'phags so/ /lha gzhan de dag rnams</text></item>
<item><p>291b4</p><section>mdo sde</section><text>kyang lhan cig rjes su spyod pa'i lha de dag rnams nyid kyis yongs su bskor nas rtse mo stong pa'i ri'i phreng ba'i ri gang yin pa'i ri la rtse bar byed de/ de dag kho na bzhin du bag med pa'i dug gis kun tu rmongs par gyur cing /</text></item>
<item><p>291b5</p><section>mdo sde</section><text>yul sred pas nye bar bcom pas nags dang nye ba'i nags dang rdzing bu dang pad ma'i nags dang mtsho chen po rnams dang de yang dpag bsams gyi shing gi nags rnams la yang de kho na bzhin du phan tshun du grogs kyi bya ba dang</text></item>
<item><p>291b6</p><section>mdo sde</section><text>ldan pas dga' bar byed do/ /rtse bar yang byed pa ni lha rdzas rnga skad yan lag lnga dang ldan pa dpe med pas zas skom gyi chu klung rnams la dga' bar byed do/ /lha rnams rtse ba yang dus thams cad kyi me tog dang /</text></item>
<item><p>291b7</p><section>mdo sde</section><text>'bras bu dang bya dag sgra kun nas sgrogs pa phun sum tshogs pa rnams la rang gi las kyis sprul pa'i bde ba mchog la nye bar longs spyod par byed de/ yid du 'ong bar 'gyur ba byas shing bsags pa'i las rnams ji srid</text></item>
<item><p>291b8</p><section>mdo sde</section><text>du zad par ma gyur gyi bar gyi dus de srid du'o/ /gang gi tshe zad par gyur pa de'i tsha ji ltar byas pa'i rang gi las rnams kyis dmyal ba dang yi dgas dang dud 'gror skye bar 'gyur ro/ /gang yang mi rnams dang skal ba mthun</text></item>
<item><p>292a1</p><section>mdo sde</section><text>par gyur pa mi rnams kyi nang du skyes na/ de mchog tu skyid de bar 'gyur ro/ /rgya mtsho'i ngos rnams su 'am 'bab chu rnams kyi 'am tshong pa 'am sems stobs dang ldan pa dang rgyal po rnams thams cad kyis</text></item>
<item><p>292a2</p><section>mdo sde</section><text>kyang rgya mtsho'i ngos de nyid la rab tu rgyu bar mi byed pa dang longs spyod che ba'i mchog dang ldan pa dang skye bo thams cad phun sum tshogs par 'gyur zhing mthun pa dang yid du 'ong ba dang ldan par las de'i rgyu mthun pas 'gyur ro/ /</text></item>
<item><p>292a3</p><section>mdo sde</section><text>gzhan yang dge slong las kyi 'bras bu rnam par smin pa shes pa de/ 'thab bral ba'i lha rnams kyi sa la kun du lta bar byed pa na/ 'thab bral gyi lha rnams kyi sa rtag tu bde ba zhes bya ba ji lta ba bzhin du yod pa des thos pa</text></item>
<item><p>292a4</p><section>mdo sde</section><text>las byung ba'i shes rab kyis shes so/ /der las gang gis sems can rnams skye bar 'gyur ba yang des mthong ba ni/ gang gis srog gcod pa dang ma byin par len pa dag byed par ma gyur pa ni snga ma bzhin te/ 'dod pa la</text></item>
<item><p>292a5</p><section>mdo sde</section><text>log par g.yem pa yang thams cad du spangs par gyur pas cung zad cig kyang bud med kyi gzugs la mngon du lta ba dang sems par mi byed do/ /yid kyis kun du rtog par mi byed do/ /kye gzugs 'di ni ji ltar 'dod chags</text></item>
<item><p>292a6</p><section>mdo sde</section><text>dang bcas pa rnams la mchog tu sdug pa yin zhing / bud med che ge mo ni mchog tu bsten par mdzes par gyur pa ste/ gzugs 'di ni mchog tu dga' ba yin zhes pa 'di ni tshul bzhin ma yin pa yid la byed pas rab</text></item>
<item><p>292a7</p><section>mdo sde</section><text>tu rnam par rtog par byed pa yin pa dang yid 'dod chags dang lhan cig tu 'grogs par gyur pas dang / sems kun du bcom pas dang lam der zhugs pa yin pa'i yid la byed pa de lta bu rnams kyi 'dod chags dang lhan cig 'grogs</text></item>
<item><p>292a8</p><section>mdo sde</section><text>pa'i sdug bsngal yang yongs su spong bar byed do/ /bdag nyid kyi rnams kyang yongs su spong bar byed pa skyug bro ba yin par lta bar byed do/ /dga' ba bskyed par mi byed do/ /sa rnams skyed par mi byed pa'i blo sed par</text></item>
<item><p>292b1</p><section>mdo sde</section><text>byed do/ /gzhan dag rnams la yang de ltar 'dod pa log par g.yem pa nye bar ston par byed do/ /lam la rab tu 'god par byed do/ /'dod pa rnams kyi nyes dmigs rab tu ston par byed do/ /sred pa rnams la yang</text></item>
<item><p>292b2</p><section>mdo sde</section><text>kun tu 'dod chags par mi byed do/ /de ltar 'dod pa la log par g.yem pa rnam par spong bar byed pa de ni lus kyi las kyi mtha' rnams mchog tu dag pa yang dag pa'i lta ba can brkam chags med par 'gyur ba de'i</text></item>
<item><p>292b3</p><section>mdo sde</section><text>lus zhig nas shi ba'i 'og tu yang mtho ris bde 'gro'i 'jig rten pa 'thab bral gyi lha rnams kyi sa rtag tu bde bar skye'o/ /de la skyes par gyur pa de yang srid pa bar ma do nas bzung nas dbang po lnga po rnams sgra dang reg</text></item>
<item><p>292b4</p><section>mdo sde</section><text>bya dang ro dang gzugs dang dri phun sum tshogs pas tshim par byed de/ dge ba'i las rgya chen po dang las rgyun mi 'chad par byas pas legs par skye ba yin no/ de'i rjes thogs la 'di skye ba'i gnas rnams kyang</text></item>
<item><p>292b5</p><section>mdo sde</section><text>gsum du skye bar 'gyur ba yin te rdzus te skye ba la 'di lta ste/ pad ma'i snying po la yang skye bar 'gyur ba dang ud pa la'i ze ba'i dbus su dang mAn da ra'i me tog dag gi yang dbus su'o/ /de la gang yang ud pa la'i ze ba'i</text></item>
<item><p>292b6</p><section>mdo sde</section><text>dbus su 'am/ mAn da ra ba'i me tog gi dbus su yang skyes par gyur pa rnams ni de dag gi gzi brjid kyis de dag gi kha dog rnams de dag dang / zhad 'dra bar 'gyur ba yin pa la gal te na le brgan no/ /gal te na sngon</text></item>
<item><p>292b7</p><section>mdo sde</section><text>po'i 'od dang ldan par 'gyur ba yin no/ /de bzhin du kha dog sna tshogs pa rnams su 'gyur ro/ /ud pa la de ji lta ba kho na bzhin du rin po che bdun gyis rnam par bkra bar gyur pa'i lus su'o/ /de la ji ltar na rin</text></item>
<item><p>292b8</p><section>mdo sde</section><text>po che bdun gyis rnam par bkra bar gyur pa yin na/ gang dag ni bai dUr+ya'i mdog gi spu dang de bzhin du mig 'bras dag kyang ngo / /dngul gyi mdog gi sen mo dang dmar po dang ldan pa'i mdog can mu tig gi so dang 'dzam bu</text></item>
<item><p>293a1</p><section>mdo sde</section><text>chu bo dag pa'i gser gyi mdog gi lus dang / in dra nI la'i mdog dang mtshungs par gyur pa'i spu'i phreng ba dang sa ra ka 'dra ba'i byug pa dang ldan par rnam pa du mar 'di lus rnam par bkra bar byas pa</text></item>
<item><p>293a2</p><section>mdo sde</section><text>ni las gang yin pa des pad ma'i snying po las skye'o/ /de la de dag rnams phal cher ni de dag dang mtshungs pa'i kha dog 'dzam bu'i chu bo'i gser sbyangs pa yin no/ /skra rnams ni in dra nI la dang mtshungs pa'i mdog</text></item>
<item><p>293a3</p><section>mdo sde</section><text>dang pad ma rA ga dang cha 'dra ba'i mchu dang mu sa ra dang 'dra ba'i mig 'bras dang / pad ma rA ga dang zhad 'dra ba'i sen mo dang mchog tu gnag pa'i spu'i phreng bar gyur pa mu sa ra dang 'dra ba rnams so/ /de la cung zad kyang</text></item>
<item><p>293a4</p><section>mdo sde</section><text>ma mthong ba rnams dpes gzhal ba yin no/ /gzhan gang dag mAn da ra ba'i me tog gi nang du skye bar 'gyur ba de dag rnams ni sna tshogs pa'i gzugs dang cha byad dag gis rnam par bkra bar byas par gyur pa yang de</text></item>
<item><p>293a5</p><section>mdo sde</section><text>dag la bsten pa'i dbang gis so/ /dper na cung zad tsam zhig 'dra bar gyur pa ni gang zhig mngon du ji lta ba bzhin gyi rnam pas srin bu dag ji ltar snying por brjod pa las skye bar 'gyur ba na de lta bu nyid kyi kha dog tu</text></item>
<item><p>293a6</p><section>mdo sde</section><text>'gyur ro/ /'di'i yon tan yang bsten grogs kyis byas pa kho na yin la/ bsten grogs kyang dge ba dang mi dge bar yin no/ /de'i phyir thams cad du bsten grogs byas pa las thams cad 'gyur ro/ /</text></item>
<item><p>293a7</p><section>mdo sde</section><text>de las skyes pa'i lha de dag rnams mi bde ba rgya chen po rnams kyis yongs su gang ba'i mtho ris kyi bde bas 'phel bar 'gyur ba na/ rab tu rgya che bar gyur pa'i lha rdzas phal che ba rnams kyis yud tsam yud tsam la yang du mar shin</text></item>
<item><p>293a8</p><section>mdo sde</section><text>du mang ba'i lha rdzas kyi bye brag rnams kyi de dag rnams kyi bde ba rnams ni rnam pa thams cad kyi thams cad du phyogs cig kyang rtogs par byed pa'i dpes gzhal bar bya ba dang bral ba yin no/ /de dag rnams las cung zad cig mngon</text></item>
<item><p>293b1</p><section>mdo sde</section><text>par brjod pa yin no/ /de yang dper na rgya mtsho'i chu rnams las thigs pa gcig nyid yin pa de bzhin du 'di yang yin no/ /gang dag gis legs par byas pa'i las rnams byas par gyur pa rnams dge ba'i las</text></item>
<item><p>293b2</p><section>mdo sde</section><text>rnams la de rtag pa kho nar rab tu spro bar 'gyur ba'i rgyu gang gis legs par byas pa'i las dang 'bras bu dag rtogs par 'gyur ba yin no/ /nye bar longs spyad par bya ba rnams la mngon par zhen pas kyang legs</text></item>
<item><p>293b3</p><section>mdo sde</section><text>par byas pa'i las rnams byed pa yin no/ /de bzhin du thar pa la yang brtson pa'i blo yang yin te/ srid pa rnams na sdug bsngal du mas mngon par bcom pa rnams dang bred pa'i yul dag gis nye bar bcom pa</text></item>
<item><p>293b4</p><section>mdo sde</section><text>rnams la srid pa na bde ba cung zad cig tsam yang yod pa yin nam/ de la rgyu 'di dag gis legs par byas pa'i las rnams kyi 'bras bu bstan pa yin gyi/ 'dir srid pa la mngon par zhen par gyur pa 'di las</text></item>
<item><p>293b5</p><section>mdo sde</section><text>ni lha rnams kyi bde ba mngon par bsngags pa ma yin no/ /de nas lha'i sa de dag tu skyes pa'i lha rnams ni rtag pa nyid du lha rdzas kyi 'dod pa'i yon tan lngas rtse bar gyur pa dang / lha mo'i 'gro ba pa brgya stong</text></item>
<item><p>293b6</p><section>mdo sde</section><text>rnams kyis glu nye bar blangs par gyur pa rnams ni lha rdzas kyi nags dang nye ba'i nags dang mtsho dang mtsho bran dag du yang nye bar len par byed do/ /phan tshun du grogs su gyur pa rnams rang gi las la longs spyod pa dang</text></item>
<item><p>293b7</p><section>mdo sde</section><text>ldan pas ri ngos rnams dang ri bo dang / mtsho bran dang pad ma'i rdzing bu dang nags de dag rnams kyi bde ba rgya chen po rnams la longs spyod par byed pas lha dang lha mo'i tshogs kyi bde ba dang nye bar ldan pa/ rang gi 'od dang</text></item>
<item><p>293b8</p><section>mdo sde</section><text>ldan pa'i lha dang lha mo'i tshogs kyis yongs su bskor ba de dag rnams dang dga' bar byed do/ /yul nas yul dang nye ba'i nags nas nye ba'i nags dang ches dga' bar gyur pa nas ches dga' bar gyur pa dag dang rin po</text></item>
<item><p>294a1</p><section>mdo sde</section><text>che bdun gyi rang bzhin gyi rtse mo rnams nas rin po che bdun gyi rang bzhin gyi rtse mo rnams su 'dod pa'i sred pa rnam par ngoms pa med pa rnams kyis rnam par rgyu bar byed do/ /de dag gis snga na med pa'i</text></item>
<item><p>294a2</p><section>mdo sde</section><text>pad ma'i rdzing bu mdzes pa rnams rtag tu legs par mthong ba dang glu'i sgra rnams la yang shin du chags pa dang / lha rdzas kyi ro la myang bar byed pa dang lha rdzas kyi gos dang smad g.yogs dag gis khyab par byas</text></item>
<item><p>294a3</p><section>mdo sde</section><text>pa dang / lha rdzas kyi dri yid kyi rjes su 'thun pa rnams snom par byed pas kyang dus yun ring ba las kyang ring bar 'gro bar byed do/ /'dod pa kun nas sad pa de dag rnams ni phan tshun du snying kun nas chags</text></item>
<item><p>294a4</p><section>mdo sde</section><text>pa rnams yin no/ /phan tshun du snying kun nas chags pa de dag rnams la 'dod pa las legs par sad par byed pa zhes bya dag gis tshigs su bcad pa brjod pa ni ji ltar/ thams cad thams cad 'byung</text></item>
<item><p>294a5</p><section>mdo sde</section><text>thams cad/ /phung po gsum du nges par 'gyur/ /byis pa rnams kyang 'khor ba la/ /kun nas skyo ba skye ba 'ang min/ /thams cad thams cad du thams cad/ /du ma'i thabs kyis rab brtson pas/ /</text></item>
<item><p>294a6</p><section>mdo sde</section><text>'chi bdag dus ni mi zad pa/ /byung ba la ni skyabs yod min/ /rgyun chad bde ba thams cad rnams/ /sdug bsngal 'byung gnas chen po rnams/ /'brel ba thams cad 'bral byed pa/ /'chi bdag zhes</text></item>
<item><p>294a7</p><section>mdo sde</section><text>ni mngon par brjod/ /'byung gnas 'jigs par nyer khrid pa'i/ /sdug bsngal rnams ni rgya mtsho mtshungs/ /blo rnams rnam par rmongs byed pa/ /'chi bdag ces ni 'di la brjod/ /srog dang re</text></item>
<item><p>294a8</p><section>mdo sde</section><text>thag kun nas gcod/ /dbang po rnams kyang 'jigs byed pa/ /sems can kun gyis bzlog mi nus/ /'chi bdag ces ni mngon par brjod/ /'byung po kun gyis thub min dang / /las rnams kun</text></item>
<item><p>294b1</p><section>mdo sde</section><text>gyis rgyal min pas/ /sems can thams cad rnam 'joms pa/ /'chi bdag ces ni 'di la brjod/ /nges pa kho nar myong 'gyur dang / /lus can thams cad ltung ba'i mtha'/ /rigs mthun 'jig par</text></item>
<item><p>294b2</p><section>mdo sde</section><text>byed pa 'di/ /'chi bdag ces ni mngon par brjod/ /lhar bcas gnod sbyin dri za dang / /sha za klu dang srin po yang / /dus kyi 'khor los rnams 'joms pa/ /'chi bdag ces ni brjod pa yin/ /ma bsdams</text></item>
<item><p>294b3</p><section>mdo sde</section><text>pa dang bag med pa/ /lus can kun la me dang 'dra/ /khro ba yang ni phyir mi zlog /'chi bdag ces ni 'di la brjod/ /phung po skye mched 'jig pa dang / /tshe dang drod dang ci sta sems/ /dus kyi chos ni shugs po che/ /</text></item>
<item><p>294b4</p><section>mdo sde</section><text>'chi bdag ces ni brjod pa yin/ /de la 'di dag myur rgyug pas/ /lus can rnams ni log par 'khrid/ /dge legs dag ni 'bad par gyis/ /yid ni bag med par ma byed/ /de ltar dus su legs par 'bod pa</text></item>
<item><p>294b5</p><section>mdo sde</section><text>zhes bya ba'i byas bag med pa bag med par spyod par byed pa'i lha de dag rnams la 'chi bdag gi 'jigs pa bden pa gyur pa nges par myong bar bya ba rnams ston par byed do/ /de dag rnams de ltar thos par gyur yang lha</text></item>
<item><p>294b6</p><section>mdo sde</section><text>bag med par spyod pa de dag rnams ji ltar ma thos pa kho na bzhin du skyo bar yang mi 'gyur te rang bzhin gyis kyang dbang po rnams ni g.yo ba yin la/ khyad par du yang gang dag bde skyid can de dag rnams ni ches</text></item>
<item><p>294b7</p><section>mdo sde</section><text>kyang g.yo 'gyur can yin pa'i phyir dang / khyad par du yang lha rnams ni rtag tu bde bas rgyu ba yin pa'i phyir ro/ /de la rgyu 'di dag gis na lha de rnams la yang dag pa dang / de kho na dang phan pa dang snying po dang ji lta</text></item>
<item><p>294b8</p><section>mdo sde</section><text>ba'i don rnams brjod par gyur pa na yang kun du rtogs pa ma yin no/ /de dag rnams las nges par rtogs pa de dag rnams kyang mi 'dzin te/ yul gyi sred pa'i dug gis rnam par 'khrul bar byas pa'i phyir ro/ /</text></item>
<item><p>295a1</p><section>mdo sde</section><text>de la rgyu 'dis kyang lha dag yang dag par gyur pa rnams mi 'dzin to/ /de ltar rtsis btab ma byas par slar yang de kho na bzhin du rgya chen po mngar mo'i yul gyi bde ba rnams la dga' bar byed de/</text></item>
<item><p>295a2</p><section>mdo sde</section><text>rnam pa sna tshogs pa'i bde ba'i chu bo rnams la rgyu bas de de bzhin du slar yang rnga skad yan lag lnga dang ldan pa'i 'gying bas rgod la glu dang rol mo'i sgra rnams kyis rab tu dga' bas nags dang nye ba'i nags kyi sa</text></item>
<item><p>295a3</p><section>mdo sde</section><text>gzhi rnams la dang rdzing bu dang tshang tshing gi nags rnams la lha dang bcas nas dga' bar byed do/ /legs par byas pa'i las rnams kyis kyang 'dir dga' bar byed do/ /de dag rnams rin po che rnams kyi yul</text></item>
<item><p>295a4</p><section>mdo sde</section><text>du ma rnams la dang ri'i rgyab rin po che bdun gyis rnam par brgyan pa rnams la dang rtag tu khyad par du dga' ba'i bde bas rnam par rgyu ba rnams la dang 'dod pa thams cad phun sum tshogs pas bskyed pa rnams la</text></item>
<item><p>295a5</p><section>mdo sde</section><text>dang / mchog tu skyid pa rnams la yang rnam pa sna tshogs par rnam par bkra bar byas pa'i sa gzhi'i cha dga' bar gyur pa rnams la dang sa gzhi'i cha rnams la yang rtag tu skyed mos tshal du rab tu dga' ba'i yid</text></item>
<item><p>295a6</p><section>mdo sde</section><text>dang ldan pa yin no/ /lha mo'i tshogs rnams kyis yongs su bskor nas lha de dag rnams kyang zas dang skom gyi sa rnams su dga' bar byed par 'gyur ro/ /'dod pa thams cad phun sum tshogs pa de de kho na</text></item>
<item><p>295a7</p><section>mdo sde</section><text>bzhin du rnam par rol bar gyur pa na/ skyed mos tshal gyi ltad mo'i dbang du byas nas phan tshun lhan cig tu gyur nas/ gnod pa med par don gcig pa rnams rtag tu yang phan tshun gyi rjes su 'thun par byed pa de la</text></item>
<item><p>295a8</p><section>mdo sde</section><text>song ba'i yid can rnams rnga skad yan lag lnga dang legs par ldan par gyur nas/ kun dga' bar byed do/ /de dag dga' bar gyur pa las nam zhig na rnam par rgyas pa zhes bya ba'i mjug ngos su nye bar 'gro bar byed</text></item>
<item><p>295b1</p><section>mdo sde</section><text>de/ mjug ngos de'i yang nye 'khor ni dpag tshad brgya pa'o/ /de dag thams cad kyang rin po che bdun gyi rang bzhin gyi rnam par bkra ba'i cha shas kyis rnam par bkra bas reg par bzod pa'i bai dUr+ya'i yu ba zhes rdo rje</text></item>
<item><p>295b2</p><section>mdo sde</section><text>shin du phra ba rnams kyi ze 'bru can gyi rab tu kha bye ba'i pad ma chen po rnams kyis kun du khyab par gyur pa ste/ de yang snga na ma mthong ba des mngon par mthong nas lhas mchog tu ngo mtshar bar gyur pa'i ches dga' ba'i mtho</text></item>
<item><p>295b3</p><section>mdo sde</section><text>ris de dag la lha de dag gis snga na ma mthong bar mngon par mthong zhing de las gzhan pa'i ngo mtshar ba rnams dang mthong na mchog tu dga' ba rnams kyang mngon par mthong nas lha de phyir zhing nyid du brgya 'gyur gyis kyang</text></item>
<item><p>295b4</p><section>mdo sde</section><text>ches rab tu dga' ba'i yid kyis phan tshun du mngon par lta bar byid cing g.yog yang byed pa na/ yul cig na dga' bar gyur pa dang / rnam par dga' bar gyur pa shin du kha bye bar gyur pa'i pad ma chen po de dag rnams</text></item>
<item><p>295b5</p><section>mdo sde</section><text>kyis mthong bar gyur nas phan tshun du brjod par yang byed de/ lha dag ji lta ba bzhin du 'di la lta bar gyis dang mtho ris ma lus pa rnams la 'di ngo mtshar bar gyur pa dang mchog tu dga' bar gyur pa yang yin la/ gang</text></item>
<item><p>295b6</p><section>mdo sde</section><text>dag sngar nam yang mthong ma myong ba rnams kyi rnam pa de srid du mthong na ngo mtshar bar gyur pa 'od kyi mchog dang ldan pa de na/ bung ba rnam pa du ma'i rin po che bdun gyis rnam par bkra ba'i lus can rnams kyis nye bar mdzes</text></item>
<item><p>295b7</p><section>mdo sde</section><text>par byas pa'o/ /kha bye bar gyur pa'i pad ma chen po de la yang phan tshun du blta bar sdug pas na pad ma chen po la rtsed mo rtse bar byed do/ /mtsho de'i nye 'khor rnams na rab tu khyab pa ni ji ltar cung zad tsam pa rnams kyang</text></item>
<item><p>295b8</p><section>mdo sde</section><text>dge legs su gyur pa rnams yin te/ rnam par rgyas pa'i mtsho chen po de'i chur ni cung zad cig mthong ngo / /'gram gyi nye 'khor rnams na yang mu tig gi rang bzhin gyis kha'i 'tshams rnams bsgron pa dang / in dra</text></item>
<item><p>296a1</p><section>mdo sde</section><text>nI la dang pad ma rA ga dang dngul gyi rang bzhin gyi kha khyer dang kha khyer rnams kyi cha shas rab tu rnam par phye ba shin du blta bar sdug pa dang ldan pa yin no/ /'di dag gi dbus na yang pad ma chen po gang yin pa'i</text></item>
<item><p>296a2</p><section>mdo sde</section><text>snying po dang bcas pa'i 'phangs su ni dpag tshad lnga'o/ /rgyar ni dpag tshad bcu yin la legs par byas pa'i las byas pa'i lha rnams kyi ji lta ba 'dod pa bzhin du rgya che bar 'gyur ba ni ma gtogs te/ rgya che ba'i</text></item>
<item><p>296a3</p><section>mdo sde</section><text>dbang du byas nas ni ji ltar 'dod par lha de dag rtse bar 'gyur ba de bzhin du yang pad ma chen po de kha dbye ba dang 'khum par yang 'gyur ro/ /lha rnams kyis kyang ji ltar kun tu rtog par byed pa dang / gang yang kun du</text></item>
<item><p>296a4</p><section>mdo sde</section><text>rtog par byed pa dang rnam pa gang dag gis kyang kun tu rtog par byed pa na de dag rnams thams cad kyang mtsho chen po de dag pad ma chen po dag las rnyed par 'gyur ro/ /de ltar na yang mtsho chen po de ni kun brtags</text></item>
<item><p>296a5</p><section>mdo sde</section><text>par dga' ba zhes bya ba yin pa dang pad ma de yang kun brtags pa'i pad ma zhes bya ba yin te/ de dag gnyis kyi ming yin no/ /des na lha de dag rnams gang dang po nyid kho nar mtsho de dang pad ma 'di zhes de dag gnyis</text></item>
<item><p>296a6</p><section>mdo sde</section><text>ga'i ming du byed pa yin no/ /de nas lha de dag rnams thog ma nyid kho nar mtsho de gang yin pa de mthong bar gyur nas/ de brgya 'gyur gyis lhag par ches rab tu dga' bar 'gyur ba'i yid kyis mtsho de'i 'gram du gar</text></item>
<item><p>296a7</p><section>mdo sde</section><text>byed pa dang 'gying bag kyang byed do/ /glu yang len par byed do/ /phan tshun g.yog byed par gyur cing rnga skad yan lag lnga dang ldan pas de ltar lha rdzas kyi 'dod pa rnams la nye bar longs spyod par byed do/ /rang gi legs</text></item>
<item><p>296a8</p><section>mdo sde</section><text>par byas pa'i las byas pa de dag rnams mtsho la dus de snyed du rtsed mo byas nas phyis nyid kyang myos pa'i skyon rnams dang bral ba dang myos pa'i yon tan rnams dang ldan pa'i btung ba dag 'thung bar byed pa rnams la</text></item>
<item><p>296b1</p><section>mdo sde</section><text>ji ltar 'dod pa bzhin du bsil ba dang ji ltar 'dod pa'i dri rnams dang / ji ltar 'dod pa'i kha dog rnams dang ji ltar 'dod pa bzhin gyi snod kyi dbyibs dang rin po che'i rang bzhin gyi yon tan rab kyi mchog gis kun nas</text></item>
<item><p>296b2</p><section>mdo sde</section><text>gang ba'i btung ba'i mtsho chen po de nyid kyi drung nas byung nas/ ma lus pa rnams la 'gro bar byed pa dang gang dag yin pa'i lha de dag rnams 'thung bar byed do/ /gzhan yang thag nye ba na gnas pa'i lha gzhan dag rnams</text></item>
<item><p>296b3</p><section>mdo sde</section><text>kyang mtsho chen po de nyid du song nas gar byed par gyur pa na/ bdud rtsi'i khu ba dag lha rdzas kyi dri dang ro dang reg bya dang kha dog mchog dang ldan pa rnams de dag gis mthong bar gyur nas/ de dag rnams la dga' ba'i</text></item>
<item><p>296b4</p><section>mdo sde</section><text>yid kyis rtse bar byed de/ zas bza' bar 'dod pas de de dag rnams kyi drung du nye bar phyin nas bdud rtsi de dag mid par byed do/ /de yang lag tu blangs nas sam snod du bcug nas kyang rung ste/ ji ltar las kyi</text></item>
<item><p>296b5</p><section>mdo sde</section><text>rjes su mthun pa'i cha 'dra ba rnams yin no/ /de dag mid par gyur nas slar yang gang kho na mtsho de nyid yin pa der nye bar legs par phyin pa na/ des mthong ba ni pad ma chen po de'i 'od zer rnams dang ldan pa yang</text></item>
<item><p>296b6</p><section>mdo sde</section><text>nyi ma brgya stong rnams pas ches lhag par 'bar bar gyur pa gang la mtho ris kyi rin po che'i 'od rnams thams cad kyis bcu drug char yang mi phod pa yin no/ /de nas lha de dag gis pad ma chen po de kun nas</text></item>
<item><p>296b7</p><section>mdo sde</section><text>mngon par mthong bas/ mchog gi rab tu dga' ba'i yid kyis lha'i tshogs rnams kyis yongs su bskor nas rnga skad yin lag lnga dang ldan pas gar byed par gyur cing mtsho chen po rnam par rgyas pa de'i nye 'khor</text></item>
<item><p>296b8</p><section>mdo sde</section><text>rnams kun du yongs su 'chag go/ /de dag rnams ji lta ji ltar yongs su 'chag par byed pa de lta de ltar phyir zhing nyid kyang mchog tu blta na sdug pa rmad du byung ba'i khyad par gzhan rnam pa sna tshogs pa rnams mtsho</text></item>
<item><p>297a1</p><section>mdo sde</section><text>de dag tu legs par mthong ngo / /pad ma chen po de'i rnam pa de lta bu rnams gang zhe na/ 'di lta ste dga' bar gyur pa dang / ngo mtshar bar gyur pa rnams la/ kha cig ni pad ma chen po 'di'i steng na mdog</text></item>
<item><p>297a2</p><section>mdo sde</section><text>dang dbyibs sna tshogs pa'i bung ba rnams te/ rin po che bdun gyi rang bzhin gyi gshog pa can gyi bung ba dang bung ba mo dag lhan cig tu dga' bar spyod do/ /de kho na bzhin du rin po che bdun gyi rang bzhin gyi bung ba</text></item>
<item><p>297a3</p><section>mdo sde</section><text>mo de dag dang bung ba de dag rnams lhan cig tu me tog gi rtsi dpe med pa'i rang bzhin gyi pad ma'i rtsi rnams 'thungs par gyur pa na de tshigs su bcad pa brjod pa ji ltar/ rnam pa sna tshogs las bskyed pa'i/ /</text></item>
<item><p>297a4</p><section>mdo sde</section><text>sna tshogs 'bras dang yang dag ldan/ /gang 'di bkra bar 'gro ba yi/ /sems kyis ji ltar legs 'dod bzhin/ /thams cad sems kyis bkra bar byas/ /rnam par bkra bar rten par byed/ /las zhig</text></item>
<item><p>297a5</p><section>mdo sde</section><text>nas ni rnam 'jigs pa/ /ring po min par 'byung bar 'gyur/ /dpe med pa yi bde ba 'di/ /gal te lha rnams kyis mthong ba/ /mi rtag thabs 'og nyid du ni/ /ring po min par 'tshud par 'gyur/ /dbu</text></item>
<item><p>297a6</p><section>mdo sde</section><text>ba dang ni chu'i chu bur/ /'di ni smig rgyu'i mdog mtshungs pa'o/ /rab tu rnam 'jig bde ba kun/ /log ltung mthar ni 'gro bar 'dod/ /bzlog thabs med dang mi bzad pa'i/ /'byung po thams cad 'jig</text></item>
<item><p>297a7</p><section>mdo sde</section><text>byed pa/ /bzlog par mi nus shugs can 'dir/ /'chi bdag rgyal po rgyug par byed/ /bde ba thams cad 'joms pa dang / /gson pa yang ni bcom nas ni/ /kun rtog las kyis bcings pa yi/ /'jig</text></item>
<item><p>297a8</p><section>mdo sde</section><text>rten gzhan du 'khrid par 'gyur/ /mi rnams kyi ni 'das de gang / /de ni bde bar rtog pa med/ /gang yang bde ba 'dod gyur pa/ /de yang cung zad 'grang mi byed/ /sred pa'i dug dang 'dres pa yi/ /de lta ba yi</text></item>
<item><p>297b1</p><section>mdo sde</section><text>bde ba gang / /de kun log par ltung ba'i mthas/ /'dus byas mi rtag g.yo ba yin/ /'jig rten gsum gyi bde ba gang / /de nyid gzigs pas bsngags mi mdzad/ /de yis ji ltar lha rgyags 'gyur/ /don</text></item>
<item><p>297b2</p><section>mdo sde</section><text>med pa dang bral bar gyis/ /lus 'di ring min na nyams par/ /'di ni myur bar rgyug par 'gyur/ /shing skam la ni me bzhin du/ /lha gang gis ni chos sreg pa/ /bde ba thams cad shin du ltung / /dge legs</text></item>
<item><p>297b3</p><section>mdo sde</section><text>yid ni bya bar gyis/ /'chi bdag dus ni byung gyur na/ /phyi nas 'gyod par ma byed cig /skye ba gzhan yang stong phrag la/ /las kyis bde ba gang byung ba/ /de dag gang du song lam bzhin/ /bdag cag 'jig</text></item>
<item><p>297b4</p><section>mdo sde</section><text>pa'i mtha' min nam/ /shing skam me ni ji lta bar/ /bya rnams bde bas tshim pa min/ /de phyir bde la chags pa yis/ /bde ba mthar thug 'gyur ma yin/ /skom pa'i skyon la chags pa ni/ /'dod pa'i</text></item>
<item><p>297b5</p><section>mdo sde</section><text>skyon rnams rjes su 'dren/ /bsam gtan pa yang bag yod pa'i/ /de yi bde gang rnyog pa med/ /de thob shin du bder 'gyur gyi/ /srid pa las skyes bder mi 'dod/ /sbrang rtsi dang bsres sred ji ltar/ /de</text></item>
<item><p>297b6</p><section>mdo sde</section><text>ltar bde ba srid bde yin/ /de phyir bde la chags pa dang / /rtag tu 'dod pa bcal mi bya/ /bde ba shin du mthar thug yin/ /de phyir 'dod pa zhi ba min zhes bya'o/ /de ltar bung ba de dag rnams kyis mngon du phyogs</text></item>
<item><p>297b7</p><section>mdo sde</section><text>nas legs par gnas pa'i lha de dag rnams la legs par byas pa'i las kyis kun nas bskul ba brjod pa yin no/ /lha de dag rnams kyis de dag gis bshad pa de la rtsis bgrang ma byas par slar yang mtsho de lta bar byed pa la</text></item>
<item><p>297b8</p><section>mdo sde</section><text>shin du spro ba dang / de la song ba'i yid kyis lhan cig spyod pa'i 'khor rnams dang bcas nas dga' bar gyur pa dang rtse dga' bar gyur pa dang rgod par gyur pa dang glu len par gyur pas kyang yongs su spyod par byed do/ /de dag rnams</text></item>
<item><p>298a1</p><section>mdo sde</section><text>kyis de'i tshe dus ring du rtsed mo rtses nas/ gzhan yang mtsho de lta bar byed pa la kun nas mngon du phyogs pas phan tshun grogs su gyur pas/ mtsho de rgal bar byed do/ /pad ma chen po de gtsang mar gyur pa dang / 'byung ba chen po</text></item>
<item><p>298a2</p><section>mdo sde</section><text>yang ba'i dbang gis dang las rnams kyi mthus kyang yongs su rnam par rgyu ba yin no/ /rang gi las kyis 'gro bar byed pa de dag rnams pad ma'i 'dab ma 'chel zhing chags par gyur pa'i kha dog du ma rnam par bkra ba'i cha shas du</text></item>
<item><p>298a3</p><section>mdo sde</section><text>mas rnam par bkra bar byas pa rnams la zhen par gyur cing lha rnams dga' bar byed de/ lhan cig spyod pa rnams dang bcas pas pad ma'i 'dab ma gzhan dag gi nags rnams su yang lhan cig rtse bar byed do/ /kun du 'chel ba'i</text></item>
<item><p>298a4</p><section>mdo sde</section><text>lha de dag rnams nyid dang 'dab ma rnams la kun tu 'dzeg par byed pa'i lha de dag rnams dang lha de dag rnams ji lta ba bzhin du de ltar yang pad ma'i 'dab ma de dag kha 'bye bar 'gyur ro/ /dge ba'i las rnams kyi rkyen gyis pad ma</text></item>
<item><p>298a5</p><section>mdo sde</section><text>chen po de yang de kho na bzhin du kha 'bye'o/ /snying po yang de bzhin du ji srid dpag tshad nyis brgyar 'gyur ba dang / de bzhin du gsum dang de bzhin du bzhi dang de bzhin du lnga dang de bzhin du drug du yang 'gyur te/ de bzhin du dgu dang</text></item>
<item><p>298a6</p><section>mdo sde</section><text>de ltar ji srid du dpag tshad stong gi bar du yang lha de dag rnams kyi legs par byas pa'i las kyis 'gyur ro/ /snying po de yang de kho na bzhin du kha 'bye ste/ ji srid du dpag tshad brgya'i bar du kha 'bye'o/ /mthu stobs 'di dag</text></item>
<item><p>298a7</p><section>mdo sde</section><text>ni pad ma chen po de'i yin no/ /'di la lhan cig spyod pa dang bcas pa'i lha de dag rnams thams cad so so so sor 'dab ma gzhan la song nas dga' bar byed pa dang byed pa na de dag rnams kyang kha 'bye'o/ /de nas rtse bar byed pa'i</text></item>
<item><p>298a8</p><section>mdo sde</section><text>lha de dag rnams nyid 'di snyam du sems te/ bdag cag rnams rtse bar byed pas 'di ltar rnam par rgyu ba nyid la gzhan yang gnas 'di nyid na bza' ba'i klung dang btung ba'i klung ro bzang po dang ldan pa rnams 'byung bar 'gyur mod/</text></item>
<item><p>298b1</p><section>mdo sde</section><text>de nas sems bskyed pa tsam nyid na de dag rnams nyid gnas pa'i sar bza' ba'i klung dang btung ba'i klung de dag kyang pad ma'i nang gi 'dab ma de nyid la rab tu 'byung bar 'gyur ro/ /de dag nyid 'di snyam du sems par gyur te/</text></item>
<item><p>298b2</p><section>mdo sde</section><text>bdag cag gi btung ba dang kha zas 'di dag la ltos dang zer nas de dag lha dag dang lhan cig tu bdud rtsi za bar byed do/ /de nas lha de dag rnams dus ring du 'da' bar byed do/ /'das nas ni 'di nyid du rnam par gnas pa'i bdag cag</text></item>
<item><p>298b3</p><section>mdo sde</section><text>rnams la yang 'dab ma'i bar rnams nyid las rtsed mo'i nags 'di dag rnams kyang legs par 'byung bar gyur cig /de nas sems bskyed pa tsam nyid na legs par byas pa'i las rnams kyi nags de dag rab tu 'byung bar gyur pa ni/</text></item>
<item><p>298b4</p><section>mdo sde</section><text>rin po che bdun gyis rnam par spras pa'i ljon shing rnams la sna tshogs pa'i bya rnams kyis sgra'i khyad par brjod pas dga' bar gyur pa 'khris shing kun nas dud pa'i khang pa rnam par rgyas pa dang / me tog dang 'bras bu dang lo tog rnams</text></item>
<item><p>298b5</p><section>mdo sde</section><text>phun sum tshogs pas dus dang nam zla thams cad du dga' bar gyur pa dang / khyad par du rnam pa sna tshogs pa dga' bar gyur pa'i chu klung dang 'bab chu dang / shin du blta bar mdzes pa'i chu tshag tshig dang rnam pa sna tshogs pa'i</text></item>
<item><p>298b6</p><section>mdo sde</section><text>'bab chu dang chu gshal dag gi sgra 'ur 'ur zer ba rnams ches dga' bar gyur pa rnams dang / shin du rnam par phye ba'i sa gzhi'i cha shas rnams la rnam pa du ma sna tshogs pa'i dri dang tshad dang dbyibs dang ldan pa'i me tog rnams nye bar</text></item>
<item><p>298b7</p><section>mdo sde</section><text>skyes par gyur pa la/ 'di lta ste chu las gyur pa'i me tog der skyes pa na/ 'di lta ste/ ud pa la sngon po dang ku mu da dang / a ma lA nA dang nI tA na dang legs par spras pa dang 'dab ma brgya pa dang g.yo ba med pa dang phun sum</text></item>
<item><p>298b8</p><section>mdo sde</section><text>tshogs pa dang / la ba la dang khor yug dang 'dra ba dang 'od snang ba dang bung ba'i mig dang mtshungs pa rtag par rnam par bkra ba dang / in dra nI la'i mdog dang me tog rnams thams cad thams cad du skyes pa de lta bu rnams la</text></item>
<item><p>299a1</p><section>mdo sde</section><text>sogs pa'i chu las skyes par gyur pa'i lha rdzas kyi me tog rnams kyis nye bar mdzes par byas pa'i nags rnams rab tu 'byung ngo / /de bzhin du thang las skyes par gyur pa'i me tog rnams mdog dang dbyibs sna tshogs</text></item>
<item><p>299a2</p><section>mdo sde</section><text>par dga' bar gyur pa'i me tog gis nye bar mdzes par byas pa rnams pad ma chen po'i 'dab ma'i gseb du zhugs pa'i lha rnams la/ pad ma chen po nyid kyi nags las legs par skyes pa'i me tog rnams kha cig ni 'di lta ste</text></item>
<item><p>299a3</p><section>mdo sde</section><text>bde ba'i 'od zer 'thab bral ba rnams kyis/ bos par gyur pa na 'ong ba gang gi tshe bos pa nyid na lha mo rnams kyi drung du 'am/ lha rnams la yang rtag par rab tu drangs pas kha bye bar gyur pa'i mdog gis 'ong bar gyur te/</text></item>
<item><p>299a4</p><section>mdo sde</section><text>dpag tshad brgyar dri 'byung bar blta na sdug cing dga' bar gyur pa/ kha dog sna tshogs pa rnams legs par kha bye ba dus thams cad du rab tu rangs shing gang bar rgyas pa/ 'dab ma dang ze ba rnams 'jam pas reg na</text></item>
<item><p>299a5</p><section>mdo sde</section><text>shin du bde ba 'od zer thams cad kyis rnam par brgyan pa/ sa gzhi la blta bas ngoms pa med pa 'dod pa bzhin du dga' ba rnam pa de lta bu'i thang las skyes pa'i me tog rnams rab tu 'byung ngo / /yang nags rnams</text></item>
<item><p>299a6</p><section>mdo sde</section><text>ljon shing las gyur pa'i me tog rnams ni/ 'di lta ste mAn da ra ba'i me tog kyang btog par sla ba dang reg bya dang ro dang dri dang kha dog kyang dga' bar gyur pa dang ke ta kA dang tsam pa ka'i me tog dang klu gzhon nu'i lce dang rnying</text></item>
<item><p>299a7</p><section>mdo sde</section><text>pa dang gsar pa'i ma li ka dang yid bde ba dang yod pa dang / dris tshim par byad pa dang thams cad las dga' bar gyur pa'i ri'i phreng ba dang rtse mo dga' bar gyur pa rnams las/ rnam pa de lta bu'i me tog dang shing ljon</text></item>
<item><p>299a8</p><section>mdo sde</section><text>pa dang 'khris shing dang shing gel pa rnams las rab tu skyes shing legs par byung bar gyur pa ni/ pad ma'i nang gi 'dab ma rnams la zhugs nas rtse bar gyur pa'i lha de dag rnams kyi legs par byas pa'i las kyi mthu</text></item>
<item><p>299b1</p><section>mdo sde</section><text>las yin no/ /de nas lha de dag lhan cig spyod pa'i 'khor dang bcas pa rnams nags de dag rnams dang pad ma'i tshal gyi 'dab ma'i nang du song nas de ltar dga' bar byed pa dang rtse bar yang byed pa'i mthu stobs 'di ni/</text></item>
<item><p>299b2</p><section>mdo sde</section><text>pad ma chen po'i nags de dang pad ma'i nags de dang rnam par rgyas pa'i mtsho de'i yang yin te/ kun brtag par rnam par kha bye ba de'i yin no/ /de ltar lha de dag rnams pad ma chen po'i 'dab ma'i nang du song nas dus ring du</text></item>
<item><p>299b3</p><section>mdo sde</section><text>dga' bar byed pa dang lha rdzas kyi 'dod pa'i yon tan lnga dang nye bar ldan pas rtse bar yang byed do/ /de nas de ltar rtse bar byed pa de dag rnams de ltar pad ma chen po'i 'dab ma'i nang du song ba rnams 'di snyam du sems te/</text></item>
<item><p>299b4</p><section>mdo sde</section><text>gang ma thang yang bdag cag 'di na gnas nas rtsed mos rgyu ba rnams la ri dag 'byung bar 'gyur na rung ste/ rin po che sna tshogs pa'i rtse mo can 'od zer gyis snang bar byas pa dang bya'i tshogs kyi sgra rnam par brjod pas mngon</text></item>
<item><p>299b5</p><section>mdo sde</section><text>par dga' ba dang ri phug dang khrod dang chu klung dang ngos dang ljongs dag gis dga' bar gyur pa'i sa gzhi cha shas rnams legs par rnam par phye ba thams cad nas rtsed mo rtse bar 'os pa lha bdag cag rnams la bdag cag lha rnams</text></item>
<item><p>299b6</p><section>mdo sde</section><text>kyi yang lha bdag cag pad ma chen po'i 'dab ma'i gseb du zhugs pa rnams la de lta bu'i ri dag legs par 'byung bar gyur na rung ngo / /de nas sems bskyed pa dang lhan cig kho nar lha de dag rnams la 'byung bar 'gyur te/ lha</text></item>
<item><p>299b7</p><section>mdo sde</section><text>de dag gi legs par byas pa'i las kyi rkyen gyi dbang dang rkyen gyi dbang gis rab tu phal che bar gyur pa'i nags dang nye ba'i nags dang rdzing bu dang ri'i rtse mo dang khong gseng gi gseb dang dga' bar gyur pa'i ri ngos rnams dang tshang tshing dang phug</text></item>
<item><p>299b8</p><section>mdo sde</section><text>dga' bar gyur pa rin po che bdun gyis rnam par spras pas kun tu 'bar ba 'od zer dang ldan pas dga' bar byed pa de 'khris shing kun nas 'phyang ba dang sman ljongs dang ri khrod rnams yid kyi rjes su 'thun pa rtag tu mthong ba na dga'</text></item>
<item><p>300a1</p><section>mdo sde</section><text>bar 'gyur ba'i ri brgya phrag rab tu byung bar gyur pa rnams la lha rdzas kyi me tog dang 'bras bu dang 'khris shing kun tu 'phyang bas legs par 'khril ba rnams kyis dga' bar gyur pa'i phug dang ngos dang ljongs brgya stong</text></item>
<item><p>300a2</p><section>mdo sde</section><text>dang ldan pa rnams 'byung bar gyur to/ / de nas lha de dag rnams 'dab ma'i gang bu de yongs su spangs nas/ de kho na bzhin du lha brgya stong gis yongs su bskor bas lha rdzas kyi mdog dang dri dang reg bya dang ldan pa rnams kyi rnying</text></item>
<item><p>300a3</p><section>mdo sde</section><text>pa med pa'i me tog gi phreng ba rnams kyis nye bar khyab pa/ lha'i glu mkhan gyi skad snyan pa rnams dang bcas pa'i dal zhing brgyud pas yid 'phrog pa'i sgra mdzes pa rnams kyis ring du yang rna ba'i bu ga tshim pa med par lha rdzas kyi</text></item>
<item><p>300a4</p><section>mdo sde</section><text>'dod pa'i yon tan lnga dang ldan pa'i ri de la dal bus dal bus 'grim par byed do/ /tho phyi kun tu rgya bskyed nas mig legs par bsgyur zhing lta bar byed pa'i mig snga na mngon par dga' ba rnams lha de dag rnams dga' bar byed</text></item>
<item><p>300a5</p><section>mdo sde</section><text>cing g.yog gi bya ba rnams kyang byed do/ /zas dang skom gyi klung rnams la yang btung ba dang bza' ba dga' bar gyur pa dag la za ba dang 'thung bar byed do/ /de rnam pa sna tshogs pa rnam pa du ma dang ldan pa'i btung ba dang bza'</text></item>
<item><p>300a6</p><section>mdo sde</section><text>ba'i bya ba rnams byas nas ri khrod kyi gseb rnams su mAn da ra ba dang pad ma ku she Sha yA mchog gis rang gi lus la yang bcings pa dang / de bzhin tu lha mo rnams kyis kyang lha rdzas kyi phreng ba mchog gis byas nas gar byed pa</text></item>
<item><p>300a7</p><section>mdo sde</section><text>dang / glu len pas kyang dus ring du/ lha rdzas nyid kyi 'dod pa'i yon tan lnga dang bcas shing yang dag par ldan par gyur pas/ slar yang de kho na bzhin du yul rnams la chags pa'i yid kyis thams cad nyid du ngoms par ma gyur</text></item>
<item><p>300a8</p><section>mdo sde</section><text>nas/ sred pa'i gtsang pos nges par khyer bar gyur pas/ gzugs dang rgyan dang cha lugs sna tshogs pa can gyi lha de dag rnams lha mo'i tshogs kyis yongs su bskor nas lan brgya phrag rnams su dang / yang na lan stong</text></item>
<item><p>300b1</p><section>mdo sde</section><text>phrag rnams su slar nyid kyang gang na rnam par rgyas pa'i mtsho chen po la pad ma chen pos legs par rgyas pa der nye bar 'gro'o/ /phyir zhing yang mtsho chen po de nyid du kun nas nye bar 'jug par byed pa dang kun tu nye bar bgrod</text></item>
<item><p>300b2</p><section>mdo sde</section><text>par yang byed la/ slar yang de kho na bzhin du de kho na nyid kyi pad ma'i 'dab ma rnams la de bzhin nyid du so so so sor ches dga' bar gyur pa'i rtsed mo rnams nyams su myong bar byed de/ rang gi las rnams dang cha 'dra ba rgyas</text></item>
<item><p>300b3</p><section>mdo sde</section><text>btab pa'i rjes 'dod pa bzhin no/ /de nas gzhan yang lha de dag rnams nyid 'di snyam du sems te/ tha mar na yang bdag cag rnams kyi ri sul sna tshogs pa rnams nas rnam pa du ma rnam pa sna tshogs pa'i bya gzugs dang /</text></item>
<item><p>300b4</p><section>mdo sde</section><text>cha byad dang rtsed 'jo dang dbyibs dang zas dang gnas dang spyod lam rnams mthong na dga' ba snyan par gyur pa'i sgra du ma rnams kyis rtse sgrogs pas lhag par dga' bar gyur pa/ rin po che bdun gyi thig les rnam par spras pa'i</text></item>
<item><p>300b5</p><section>mdo sde</section><text>rin po che bdun rnam par bkra ba'i thig le rnams skyes pa'i lus rgya chen po thams cad du thogs pa med pa'i 'gros kyis legs par spyod pa/ chu dang thang dang bar snang rnams la yang bde ba'i 'gros kyis 'gro bar byed pa gang dag</text></item>
<item><p>300b6</p><section>mdo sde</section><text>gis bdag cag rnams nus par 'gyur ba blta na sdug pa'i bya de dag rnams byung na rung na/ nged rang rnams kyis kyang nam mkha'i dkyil du 'gro bar ni nus na/ 'on kyang bdag cag rnams 'dod pa na tha mar na yang bdag cag</text></item>
<item><p>300b7</p><section>mdo sde</section><text>bya de dag rnams kyi rgyab du zhon la lha mo'i tshogs rnams thams cad kyis yongs su bskor nas shin du bde bas nam mkha'i dkyil du rab tu bgrod pas bde ba rgya chen po'i sa ma lus pa 'di dag rnams kun nas gnod pa med pa'i</text></item>
<item><p>300b8</p><section>mdo sde</section><text>'gros kyis kun du blta bar bya'o/ /nye 'khor kun la rnam par bltas shing rnam par bltas nas slar nyid kyang ches lhag par lhan cig spyod pa'i 'khor dang bcas nas rtsed mo byed par gyur pa na/ de ltar lha de dag</text></item>
<item><p>301a1</p><section>mdo sde</section><text>rnams kyi sems bskyed pa dang lhan cig kho nar sna tshogs pa'i ri'i khrod dang phug dang 'khris shing 'phyang ba rnams dang ri'i rtse mo rnams dang rnam pa sna tshogs pa'i tshang tshing dang ri sul dang ljon shing rnams la</text></item>
<item><p>301a2</p><section>mdo sde</section><text>gnas pa'i bya rnams legs pa'i las kyis bos par gyur pa na 'ong bar 'gyur ba ni/ sna tshogs pa'i gzugs dang cha byad dang sna tshogs pa'i mdog dang skad kyi dbyangs rnams dang ldan pa dang / rin po che bdun gyi thig le</text></item>
<item><p>301a3</p><section>mdo sde</section><text>rnams kyis spras pas rnam par bkra ba/ lha mo rnams thams cad kyang ngo mtshar bskyed pa dang / yid mngon par dga' ba dang nam mkha'i dkyil ma lus pa de dag rnams kun nas khyab par gyur pa dang / rtse sgrogs pas</text></item>
<item><p>301a4</p><section>mdo sde</section><text>kyang gang bar byas nas pad ma chen po'i 'dab ma'i gong bu rnams gang na lha de dag rnams rtse ba der kun kyang 'ong bar 'gyur ro/ /de dag rnams ni nam mkha' la 'gro ba yin pas nam mkha' ma lus pa rnams thams cad du</text></item>
<item><p>301a5</p><section>mdo sde</section><text>khyab par byed do/ /de nas lha de dag gis bya de dag mngon par mthong nas lha mo dang bcas pa rnams slar nyid kyang ches rab tu rangs par gyur pa'i yid kyis lhan cig spyod pa dang bcas pa rnams nam mkha'i dkyil du 'phags par</text></item>
<item><p>301a6</p><section>mdo sde</section><text>'dod par gyur to/ /de nas bya de dag rnams gang gi tshe nye bar 'ongs pa de'i tshe lhan cig spyod pa rnams dang bcas pa de dag nyid kyi rgyab tu nges par zhon te/ nam mkha'i dbyings kun tu 'phags par gyur nas nye 'khor du</text></item>
<item><p>301a7</p><section>mdo sde</section><text>yang de dag gis khyab par byas so/ /de nas glu len par gyur pas lag na pi bang dang gser gyi dgu po rgyud mangs dang / gling bu dang rnga mu ra ba dang lha rdzas kyi rol mo mkhan dga' bar gyur pa rnams kyis rna ba'i bu gar</text></item>
<item><p>301a8</p><section>mdo sde</section><text>gtad par gyur pa phan tshun lhan cig tu bde ba'i sa de dag rnams la kun du lta bar byed do/ /dga' ba rnams la nye bar longs spyod par byed do/ /lha de dag rnams bde ba'i 'dod chags kyis chags par gyur pa dga'</text></item>
<item><p>301b1</p><section>mdo sde</section><text>ba'i 'dod chags kyis rab tu rnam par nyams pa'i yid can rnams kyis pha rol tu yang log par ltung bar 'gyur ba na mthong ba ma yin no/ /de nas de'i dus na legs par byas pa'i las rnams kyis legs par bskul</text></item>
<item><p>301b2</p><section>mdo sde</section><text>bas/ de kho na nyid brjod pa zhes bya ba'i byas lha bag med pa de dag rnams la rjes su 'doms par byed pa'i tshigs su bcad pa bshad pa ji ltar/ ji ltar lus can rnams kyi ni/ /srog ni shin du myur 'gro ba/ /bya rnams</text></item>
<item><p>301b3</p><section>mdo sde</section><text>'gros dang rlung po yang / /de bzhin myur du 'gro ba min/ /rlung de las ni phyir zlogs shing / /bya de rnams kyang phyir la zlogs/ /'gag par 'gyur ba'i srog kyang ni/ /de ni slar yang 'ongs pa med/ /las ni myur bar</text></item>
<item><p>301b4</p><section>mdo sde</section><text>zad pa dang / tha ma yang ni myur bar 'byung / /cis kyang 'byung ba'i 'du 'bral ba/ /lha rnams kyis kyang go ba min/ /bzlog par mi nus shugs chen po/ /gtum po thams cad brlag par nus/ /nges par</text></item>
<item><p>301b5</p><section>mdo sde</section><text>myong ba'i stobs ldan pa/ /'chi bdag 'di yang ma rig go/ /shin du bag med pa yi lha/ /bde bas yongs su bslus pa yin/ /gang zhig nges par 'byung ba yi/ /sdug bsngal chen po ma rig go/ /'dus byas kyang</text></item>
<item><p>301b6</p><section>mdo sde</section><text>ni thams cad kyang / /'jigs dang bcas pa'i khyad par gyis/ /'di ni rnam par 'jig par 'gyur/ /srid nas srid par chos nyid kyang / /'di ni rga bas lang tsho 'joms/ /srog ni 'chi ba'i tha ma ste/ /rgud par</text></item>
<item><p>301b7</p><section>mdo sde</section><text>gyur pa'i 'jigs byed kyis/ /gnas pa rnams ni 'jig pa'i rgyu/ /'jigs chen rnam pa de lta bu/ /sdug bsngal gyis kyang 'jigs pa che/ /bag med pa yi lha gang yang / /bsam pa de dag cung zad med/ /</text></item>
<item><p>301b8</p><section>mdo sde</section><text>gang yang blo yi mig gis ni/ /ma 'ongs pa'i 'jigs pa mthong / /de ni mkhas pa yin zhes bya/ /byis pa rnams ni bzlog pa yin/ /rnam rmongs yid can thams cad ni/ /rang gi sems ni bslus pa yin/ /</text></item>
<item><p>302a1</p><section>mdo sde</section><text>mar me'i snum ni zad lta bu'i/ /las zad pa ni ma mthong ngo / /dga' ba'i yul ni du ma rnams/ /bde ba bla na med pa 'di/ /longs spyod nas ni las zad pas/ /slar yang log par ltung bar</text></item>
<item><p>302a2</p><section>mdo sde</section><text>'gyur/ /de ltar bya des legs par byas pa'i las kyi tshig gis lha de dag rnams la rjes su ston par byed do/ /bag med pa'i yul gyis kun nas rmongs pa'i lha de dag rnams kyis go bar mi 'gyur zhing / brjod pa de dag</text></item>
<item><p>302a3</p><section>mdo sde</section><text>rnams la yang rtsis btab ma byas par phyir nyid kyang bde ba rgya chen po'i sa gzhi ma lus pa de dag rnams kun tu lta bar byed de/ thams cad las mngon par dga' bar gyur pa'i ri rnams dang chu klung dang / sman</text></item>
<item><p>302a4</p><section>mdo sde</section><text>ljongs dang 'bab chu dang rdzing bu dang ljon shing dang nags dang nye ba'i nags dang legs par 'brel pa rnams dang / de lta de ltar pad ma'i tshal rnams dang ri bo'i mchog rnams kyis yongs su gang ba rnams na lha'i tshogs rtse</text></item>
<item><p>302a5</p><section>mdo sde</section><text>dga' ba rnams kyis legs par 'brel ba rnams dang yang gzhan rnams la bya rnams kyis brjod pa'i khyad par dga' bar 'gyur ba rab tu glu blangs pa lta bur thams cad nas rna bas dang du len par byed pa'i sgra rnams dang /</text></item>
<item><p>302a6</p><section>mdo sde</section><text>gzhan yang de ma yin pa rnams mthong bar gyur pa la/ lha dang lha mo'i tshogs kyis yongs su bskor nas/ pad ma'i bar mtshams rnams nas rin po che'i rtsi dag 'thung bar byed do/ /dpag bsam gyi shing gi nags</text></item>
<item><p>302a7</p><section>mdo sde</section><text>rnams la yang rnga skad yan lag lnga dang ldan pas lhan cig tu dga' bar byed do/ /gzhan yang gzhan dag rnams su rgyu bar gyur pa na/ khang bu nam mkha'i dkyil dang 'dra ba rnams la zhon pa'i lha dang lha mo rnams lhan cig tu</text></item>
<item><p>302a8</p><section>mdo sde</section><text>lha rdzas kyi me tog gi phreng ba'i rgyan dang lha rdzas kyi yul lnga po rnams nyid lha rdzas kyi rnga rnams nyid kyis rtse bar gyur pa rnams mthong ngo / /lha dang lha mo de dag rnams nyid kyis kyang mthong nas phan tshun lhan cig tu tshogs par gyur te rtse</text></item>
<item><p>302b1</p><section>mdo sde</section><text>bar byed do/ /rin po che bdun dang rin po che ma ra ka ta yis rnam par bkra zhing 'tsher bag dang ldan par nam mkha'i dkyil nas 'ongs pa'i bya de dag rnams kyi rgyab du legs par zhon pa rnams dang lha gzhan gang dag dga' ba'i</text></item>
<item><p>302b2</p><section>mdo sde</section><text>tshal na kun du gnas pa'i dag rnams khang bu'i steng du legs par zhon pa rnams dang de dag thams cad dang yang dag par ldan par gyur nas nam mkha' nyid la rtse dga' bar byed pa dang / phan tshun du grogs kyi bya ba dang ldan</text></item>
<item><p>302b3</p><section>mdo sde</section><text>pas dga' bar yang byed do/ /dus shin du ring bar 'dod pa'i mchog rnams la de dag rnams kyis lhan cig tu rtse dga' bar byas nas slar yang ri'i rtse mo dag la 'khod par byed do/ /nags dang nye ba'i nags rnams la de</text></item>
<item><p>302b4</p><section>mdo sde</section><text>dag rnams kyis rnam pa sna tshogs pa'i rtsed 'jo rnams byas nas slar yang rnam par rgyas pa'i mtsho chen po der 'gro'o/ /bya de dag rnams nyid kyi rgyab du legs par zhon nas nam mkha' bzhin du khyab par byas pas/ lha rdzas</text></item>
<item><p>302b5</p><section>mdo sde</section><text>kyi rol mo rnams la chags par gyur pa'i yid kyis nags dang nye ba'i nags rnams las slar yang rnam par rgyas pa'i mtsho chen po de nyid du legs par 'gro bar byed do/ /gzhan yang rnam par rgyas pa'i mtsho de nyid thams</text></item>
<item><p>302b6</p><section>mdo sde</section><text>cad las dga' bar gyur par go nas/ gzhan yang de dag rnams bya de dag gi rgyab dag las mu tig gi stan rnams la legs par babs so/ /de nas yang thams cad dang ldan par gyur pa rnams phyir zhing nyid du de dag rnams</text></item>
<item><p>302b7</p><section>mdo sde</section><text>pad ma'i 'dab ma la rab tu 'dug nas dga' bar byed pa rnams ni snga ma bzhin no/ /de nas pad ma'i 'dab ma de la dus ring du dga' bar gyur nas/ dus gzhan na 'di lta bu'i blo skyes par gyur te/ gang bdag cag rnams 'di</text></item>
<item><p>302b8</p><section>mdo sde</section><text>kho na ltar gnas bzhin du ma thang yang 'khris shing gi khang bu rnams la rgyags pa'i khu byug gi sgra dga' bar gyur pa rnams dang / me tog gi tshar kun du 'phyang ba rnams dang rin po che sna tshogs pa rnam par bkra ba ches rab tu</text></item>
<item><p>303a1</p><section>mdo sde</section><text>phal che ba sna tshogs pa'i lo ma dang 'dab ma chags par 'gyur ba rnams dang yang dag par ldan pas nye bar bkod pa'i 'khris shing gi khang bu dag bdag cag rnams kyi rtsed mo'i don du rab tu 'byung bar gyur mod/ de nas sems</text></item>
<item><p>303a2</p><section>mdo sde</section><text>bskyed pa dang lhan cig nyid du lha de dag rnams kyi legs par byas pa'i las kyis de dag gi 'khris shing gi khang bu rnams rin po che sna tshogs pa'i 'od dang ldan pa/ me tog gi mchog gis kun tu spud pa gser bzang po'i rang bzhin dang dngul gyi</text></item>
<item><p>303a3</p><section>mdo sde</section><text>rang bzhin dang bai dUr+ya'i rang bzhin dang sngon po chen po'i rang bzhen dang / pad ma rA ga'i rang bzhin dang de bzhin du shel gyi rang bzhin dang de bzhin du gser btso ma'i rang bzhin gyi mchog tu mthong nas dga' bar 'gyur ba rnams dang / de bzhin</text></item>
<item><p>303a4</p><section>mdo sde</section><text>du rnam par 'dras pa po'i rnam par bkra ba'i 'khris shing gi khang pa de rang 'byung bar 'gyur te/ legs par byas pa'i las rnams kyis dus mi ring ba nyid na 'byung bar 'gyur ba yin no/ /de nas lha de dag rnams kyis 'khris shing gi</text></item>
<item><p>303a5</p><section>mdo sde</section><text>khang pa de dag mngon par kun nas legs par mthong bas mchog tu rab tu dga' ba'i yid kyis slar yang de kho na bzhin du rtse bar byed cing dga' bar yang byed de/ /lha mo'i tshogs rnams thams cad kyis yongs su bskor ba dang bcas</text></item>
<item><p>303a6</p><section>mdo sde</section><text>nas/ lha rdzas kyi phreng bas brgyan pa 'dod pa thams cad phun sum tshogs pa gnod pa med pa dang ldan pa'i yid kyis phrag dog dang ser sna dang bral ba/ 'thab mo dang yid mi bde ba'i skyon rnams dang bral ba/ bde legs su rnam par</text></item>
<item><p>303a7</p><section>mdo sde</section><text>rgyu ba legs par byas pa'i las rnams kyis de dag rnams la dga' bar byed pa'i rnga skad yan lag lnga dang ldan pa rnams la ma nyams pa dang snyan pa dang / dal zhing rgyun chags pa'i dbyangs kyis brgyan du byas pa 'khris shing gi khang</text></item>
<item><p>303a8</p><section>mdo sde</section><text>bu de dag rnams su lhan cig spyod pa de dag nyid dang ngoms pa med pa'i yid kyis lhan cig tu dga' bar byed pa rnams thams cad kyang sred pa'i dug gis bsregs par gyur pas 'dod pa'i yon tan lnga mtshungs pa med pa rnams kyis rnam</text></item>
<item><p>303b1</p><section>mdo sde</section><text>par ngoms pa med par gyur pa/ mi rtag pa dang cha 'dra ba'i dpe med pa'i 'khris shing gi khang par dga' bar gyur pas ches lhag par chags pas bsgos par gyur pa'i dga' ba rnams nyams su myong bar byed do/ /'khris</text></item>
<item><p>303b2</p><section>mdo sde</section><text>shing gi khang pa de dag kun yang rnam pa sna tshogs pa'i 'khris shing 'phyang bas dga' bar gyur pa rnams la/ 'di lta ste bai dUr+ya'i rang bzhin gyi 'khris shing rnams la ni gser gyi 'dab ma rnams dang pad ma rA ga dang mtshungs</text></item>
<item><p>303b3</p><section>mdo sde</section><text>pa'i mdog gi 'bras bu rnams so/ /in dra nI la'i 'khris shing rnams la ni dngul gyi rang bzhin gyi kha dog gi 'dab ma rnams dang shel dang kha dog mtshungs pa'i 'bras bu rnams so/ /gser gyi 'khris shing rnams la ni</text></item>
<item><p>303b4</p><section>mdo sde</section><text>in dra nI la dang mdog mtshungs pa'i lo ma rnams dang / pad ma rA ga dang mdog mnyam pa'i 'bras bu rnams so/ /rin po che bdun rnam par 'dres pa'i 'khris shing rnams la ni 'dab ma dang 'bras bu rnams kyang rnam par 'dres</text></item>
<item><p>303b5</p><section>mdo sde</section><text>pa'o/ /gser gyi 'khris shing rnams la ni dngul gyi rang bzhin gyi 'dab ma dang / dngul gyi kha dog gi 'bras bu rnams so/ /rnam pa de srid kyi 'dab ma rnams nyid yin te/ gser de dang mtshungs pa'i kha dog rnams la de</text></item>
<item><p>303b6</p><section>mdo sde</section><text>dang mtshungs pa'i 'dab ma dang de dang mtshungs pa'i 'bras bu'o/ /de ltar lha de dag rnams kyi 'khris shing gi khang pa rnams de dag rnams kyi legs par byas pa'i las kyis sems bskyed pa dang lhan cig nyid du 'byung bar 'gyur ro/ /</text></item>
<item><p>303b7</p><section>mdo sde</section><text>de nas lha de dag rab tu dga' ba'i bde bas 'khris shing gi khang bu de dag tu legs par zhugs nas lha mo rnams dang lhan cig tu rtse bar byed pa dang / dga' bar yang byed cing g.yog gi bya ba rnams kyang byed do/ rnam pa sna tshogs pa'i</text></item>
<item><p>303b8</p><section>mdo sde</section><text>lha yul gyi bde ba rnams kyis myos shing ngoms pa yang med la bde bas chu la nya bzhin du'o/ /de de ltar lha de dag rnams nyid kyang shin du ngo mtshar bar skyed par byed pa'i rgyur gyur pa'i 'khris shing gi rnam par 'phyang bas kun nas</text></item>
<item><p>304a1</p><section>mdo sde</section><text>g.yogs pa rnams su legs par zhugs nas dga' bar byed cing glu yang len par byed la rnga skad yan lag lnga pas de ltar yang dga' bar gyur pa na/ 'di ltar sems par byed de/ ji ltar chung ngu na 'khris shing</text></item>
<item><p>304a2</p><section>mdo sde</section><text>gi khang bu 'di nyid du rab tu bde bar zhugs pa'i bdag cag 'di dag rnams nyid la rab kyi mchog gi mdog dang dri dang / ro dang bde ba'i reg bya phun sum tshogs pa'i chu klung gang zhig 'dab ma'i gseb dag nas bab par gyur na ci ma rung / zhu</text></item>
<item><p>304a3</p><section>mdo sde</section><text>gsol byed pa'i lhan cig rjes su spyod pa dang bcas pa rnams phyir zhing ches lhag pa nyid du zhu bar bya ba'i don du de bzhin du sems par byed do/ /de dag rnams sems bskyed pa tsam nyid na/ chu klung de dag ro dang dri dang reg bya rab kyi</text></item>
<item><p>304a4</p><section>mdo sde</section><text>mchog dang ldan par yang legs par byas pa'i las rnams kyis byung bar gyur pa rnams ni 'dab ma'i gseb dag nas rgyun 'bab par gyur pas/ rab tu rdol bar gyur pa na/ de de ltar lhan cig rjes su spyod pa rnams dang</text></item>
<item><p>304a5</p><section>mdo sde</section><text>bcas pa rmad du gyur pas rgyags shing myos nas 'dod pa'i sred pa rnams kyis rnam par ngoms pa med pas dus yun ring du glu len pa'i rgyags pas rgyags pa'i sems kyis dga' bar byed pa dang rtse 'jo bar yang byed de/</text></item>
<item><p>304a6</p><section>mdo sde</section><text>bag med pa'i sa rnams su skyes par gyur pa de dag rnams ni rang bzhin gyis legs par byas pa'i las rnams zad par byed pa yin la 'chi 'pho ba'i dus na ni legs par mthong bar 'gyur ro/ /yul gyi sred pa</text></item>
<item><p>304a7</p><section>mdo sde</section><text>rnams kyis ngoms pa med par de ltar rtse rab tu 'jo bar byed pa rnams ni 'di ltar 'gyur ba yin te/ gang chung ngu na bdag cag rnams la dri dang ro dang mdog dang reg bya rab kyi mchog dang ldan pa'i bdud rtsi dag</text></item>
<item><p>304a8</p><section>mdo sde</section><text>'dab ma'i gseb rnams nas bar tu gzags par gyur mod/ de nas lha de dag rnams kyi legs par byas pa'i las dag gis sems bskyed pa tsam nyid kyis ro dang mdog dang dri dang reg bya mchog gi rab tu gyur pa'i bdud</text></item>
<item><p>304b1</p><section>mdo sde</section><text>rtsi de dag ji ltar las dang mkhos 'dra zhing / rjes su 'thun pa rnams rab tu bab par gyur pa na/ de ltar de dag rnams nyid dus yun ring por mid par byed do/ /de nas lha de dag rnams 'di ltar yang sems par byed de/</text></item>
<item><p>304b2</p><section>mdo sde</section><text>gang mthong yang bdag cag rnams la do shal dang cod pan nor bus spras pa rnams dang / dpung rgyan dang me tog gi phreng ba dang lha rdzas rnams ji ltar mtho ris kyi rjes su mthun pa ches lhag par dga' bar gyur pa rnams</text></item>
<item><p>304b3</p><section>mdo sde</section><text>'khris shing gi gseb dag nas rnyed na ci ma rung snyam na/ de ltar lha de dag rnams kyi sems bskyed pa dang dus gcig nyid du legs par byas pa'i las rnams kyis mtho ris kyi rjes su 'thun par dga' bar gyur pa'i rgyan de dag</text></item>
<item><p>304b4</p><section>mdo sde</section><text>rnams rab tu byung bar gyur to/ /de nas lha de dag rgyan de dag rnams kyis brgyan du byas nas/ 'dod pa'i bde ba rnams kyis dus ring du yang ngoms pa med par lha mo'i tshogs rnams kyis yongs su bskor ba dang bcas pas</text></item>
<item><p>304b5</p><section>mdo sde</section><text>dus ring por dga' bar byas kyang / yul gyi sred pa rnams kyis rnam par ngoms pa ni med pa yin no/ /de dag de ltar rnam par gnas pa rnams 'di ltar sems par 'gyur te/ gang chung ngu na rol mo mkhan rnams las kyang</text></item>
<item><p>304b6</p><section>mdo sde</section><text>lhag pa'i dbyangs gzhan du gyur pa rnam pa sna tshogs pa'i me tog gi dri rnams dang yang dag par ldan pa'i yon tan de lta bu dang ldan par 'dab ma rlung gis bskyod par byed na rung ngo snyam na/ de nas lha de dag rnams kyi legs par byas</text></item>
<item><p>304b7</p><section>mdo sde</section><text>pa'i las dag gis/ sems bskyed pa tsam nyid na rnam pa de tsam nyid kyi rlung rnams kyi khams legs pa dal bus 'byung ba rtsom ste/ gang gis de dag rnams la rab tu bskyod cing phan tshun du dkrol bas byas pa'i rnam pa de lta</text></item>
<item><p>304b8</p><section>mdo sde</section><text>bu'i dbyangs 'di dag rab tu 'byung ba'i khyad par gang gis/ glu mkhan gyi glu de dag ni bcu drug char yang chog pa ma yin no/ /de nas lha de dag rnams lha mo de dag dang stabs cig tu dus yun ring por dga' bar byed pa dang /</text></item>
<item><p>305a1</p><section>mdo sde</section><text>'gying bar yang byed la glu len pa dang rgod par yang byed de/ 'on kyang 'dod pa rnams kyis ni ngoms par 'gyur ba lta ga la yod/ de dag rnams ni gzhan yang 'di snyam du sems par byed do/ /gang chung ngu na yang bdag cag</text></item>
<item><p>305a2</p><section>mdo sde</section><text>rnam par gnas pa rnams nyid la rnam pa sna tshogs pa'i kha dog can rin po che sna bdun gyis rnam par spras pa 'dod pa thams cad phun sum tshogs par gyur pa'i khang bu dag rab tu byung bar gyur na rung ste/ gang gis slar yang bdag cag rnams</text></item>
<item><p>305a3</p><section>mdo sde</section><text>mtsho chen po 'di'i nye 'khor rnams su yongs su bskor nas nam mkha' la gnas pas de ltar rtsed 'jo dag byed par 'gyur ba dang / bdag cag rnams yongs su spyod par yang bya ba dang rgod par 'gyur ba dang 'gying bar 'gyur ba dang glu len par</text></item>
<item><p>305a4</p><section>mdo sde</section><text>gyur par yang ngo snyam na/ de ltar de dag gis sems bskyed pa tsam nyid na lha rnams kyi drung du khang bu dag rab tu 'byung bar 'gyur ba rnams la/ rin po che bdun gyi rang bzhin las rnam pa sna tshogs pa'i rin po che'i cha shas rnams kyis</text></item>
<item><p>305a5</p><section>mdo sde</section><text>rnam par bkra bar gyur pa/ mu tig gi phreng ba dang bcas pa lan kan dga' bar gyur pa rnams ches mchog tu mthong na dga' bar gyur pa yin te/ kha cig ni ngang pas 'dren pa dang kha cig rma byas 'dren pa/ kha cig ni shang shang rte'u</text></item>
<item><p>305a6</p><section>mdo sde</section><text>yis 'dren pa dang / la la ni rnam par bkra ba'i bya rnams thams cad kyis 'dren pa yin zhing / lha de dag rnams kyi mdun nyid na ji ltar 'dod pa'i gzhon pa de dag rnams yin par de ltar legs par shes so/ /de dag rnams</text></item>
<item><p>305a7</p><section>mdo sde</section><text>mthong bar gyur nas gzhan yang lha de dag kho na bzhin du mnyam por zhon par gyur nas de kho na bzhin du 'gying bar yang gyur pa dang / rtse bar gyur pas kyang de dag thams cad gang na rnam par rgyas pa'i mtsho yod pa der legs par</text></item>
<item><p>305a8</p><section>mdo sde</section><text>'gro bar byed do/ /de dag rnams kyis mtsho de mtha' dag dang / pad ma chen po de yang mthong bar gyur nas de dag rnams rgyu bar byed pa na/ pad ma chen po de ma lus pa mthong na shin du ngo mtshar bar gyur pa yin te/ de yang</text></item>
<item><p>305b1</p><section>mdo sde</section><text>rnam pa sna tshogs pa'i rin po che'i rang bzhin gyi 'dab ma rnams rnam par bkra ba'i 'od zer 'phro bar gyur pas rnam par gsal bar byas pa de'i kha dog sna tshogs pa rnams la 'di lta ste/ rdo rje dang in dra nI la dang ma rA ka ta dang pad ma ra</text></item>
<item><p>305b2</p><section>mdo sde</section><text>ga dang bai dUr+ya dang sngon po chen po dang / dngul dang gser dang mtshungs pa'i kha dog rnams dang de dag rnams kyi 'od kyis kun nas gsal bar byed pa dang 'dab ma rnams mtshungs pa dang / mchog tu blta na sdug par gyur pa dag mthong</text></item>
<item><p>305b3</p><section>mdo sde</section><text>ngo / /nam mkha'i dkyil na khang bu rnams la legs par gnas pa'i lha de dag rnams dang / pad ma'i 'dab ma de dag la lha gzhan dag lhan cig spyod pa'i 'khor dang bcas pa gnas pa rnams rtse bar byed pa dang / phan tshun grogs</text></item>
<item><p>305b4</p><section>mdo sde</section><text>su gyur pas myos pa la don gcig pa rnams mtsho de'i pad ma'i 'dab ma rnams kyi gseb du song nas/ glu len pa dang gar yang byed do/ /de nas nam mkha'i dkyil na rgyu bar byed pa'i lha de dag rnams dang gang yang pad ma chen po'i 'dab</text></item>
<item><p>305b5</p><section>mdo sde</section><text>ma'i nang na gnas pa de dag dang de dag rnams thams cad kyang rnam pa du mar rtse dga' ba chen po nyid kyis rnam par rgyu zhing rtsed 'jos rnam par rgyu bar byed pa gang yin pa la ni dpe rnams kyis nye bar 'jal bar bya bar sla ba yang ma yin no/ /de</text></item>
<item><p>305b6</p><section>mdo sde</section><text>dag rnams de ltar rtse bar gyur pa'i glu dang rol mo'i sgra dbyangs rnams ni dpag tshad lnga brgyar rnam par gnas par gyur pa dang / de dag ni 'dod pa'i yon tan lnga phun sum tshogs par gyur pa'i rnga skad yan lag lnga dang ldan pa'i chen</text></item>
<item><p>305b7</p><section>mdo sde</section><text>po rnams rnam pa du mar nye bar longs spyod par byed do/ /de dag rnams ni rang gi las kyi khyad par gang yin pa rnams spyad cing byas la yongs su bsags pa de skyel bar byed la/ 'on kyang dran par 'gyur ba yang ma yin no/ /</text></item>
<item><p>305b8</p><section>mdo sde</section><text>ji ltar na las rnams zad par 'gyur ba yin pa dang legs par byas pa rnams ni gtugs par 'gyur ba yin pa dang / 'chi 'pho ba'i dus na gang du 'gro bar bya dgos pa yin pa dang / 'gro ba gang rjes su bsgrub pa 'byung ba</text></item>
<item><p>306a1</p><section>mdo sde</section><text>yin pa dang rnam pa ji lta bu'i bde ba dang sdug bsngal rnams la nye bar longs spyad par bya ba 'byung ba dang 'byung bar mi 'gyur ba ni gang yin pa dang legs par byas pa dang nyes par byas pa'i las rnams kyi lam legs par</text></item>
<item><p>306a2</p><section>mdo sde</section><text>ston pa po dmyal ba dang yi dgas dang dud 'gro dang mi'i gnas rnams su 'jigs pa dang bcas pa dang 'jigs pa med par sgrub pa'i 'jigs pa med pa'i dbang du byas nas skye ba gzhan gyi gnas rnams la de ltar kun tu go bar ma yin te/</text></item>
<item><p>306a3</p><section>mdo sde</section><text>mun par byed pa'i bag med par nub par gyur pa de'i tshe go ba ma yin no/ /gang gi tshe legs par byas pa'i las rnams yongs su zad par gyur nas/ mi rtag pa nyid kyi rlung gis nges par ltung bar byed pa de'i tshe/ bag med pa de</text></item>
<item><p>306a4</p><section>mdo sde</section><text>bsten cing bsgoms la lan mang du byas par gyur pa rnams grogs po ma yin pa grogs po'i gzugs can dang / phan pa ma yin par phan pa'i gzugs 'dzin pa rnams kyis/ rim pa phyin ci log tu byed pa'i 'bras bu nye bar</text></item>
<item><p>306a5</p><section>mdo sde</section><text>rig par 'gyur ro/ /gang bdag cag gis bag med pa rnams kun nas bsten cing bsgoms la lan mang tu byas pa gang yin pa rnams ni/ legs par bsgrubs pa yang ma yin par de ltar 'bras bu rnams shes par 'gyur na/</text></item>
<item><p>306a6</p><section>mdo sde</section><text>bag med pa'i dgra bos ji ltar byas pa de dag rnams la rtsis bgrang med par lha de dag rnams phyir zhing nyid kyang dga' bar byed cing / glu len par byed la mtsho de yang legs par byas pa'i las rnams thams cad kyi snying po dang 'dra bas</text></item>
<item><p>306a7</p><section>mdo sde</section><text>ches dga' bar gyur par pad ma'i rgyal po'i 'dab ma rnams la rtse dga' bar byed pa de dag rnams dang gang yang nam mkha'i dkyil na khang bu rnams kyis 'gro ba dag gi mtsho de mtshungs par mthong ngo / /de nas de ltar bag med pa</text></item>
<item><p>306a8</p><section>mdo sde</section><text>rnams la chu'i rlabs la rtse ba zhes bya ba'i byas lha de dag rnams kyi legs par byas pa'i las kyis tshigs su bcad pa rjod par byed pa rnams la ji ltar/ lus can rnams kyi gson pa ni/ /chu yi rlabs ltar g.yo ba yin/ /snying</text></item>
<item><p>306b1</p><section>mdo sde</section><text>po med pa'i chu'i chu bur/ /lha rnams kyis ni go ba 'ang min/ /dbu ba'i phung po ring gnas kyi/ /tshe 'di yang ni mdor sdud pa'i/ /lha yi yun ring gnas min te/ /mi rtag pa yis skal ba spangs/ /ji ltar mar me rnam zhig</text></item>
<item><p>306b2</p><section>mdo sde</section><text>pas/ /'od rnams zhig par 'dod pa yin/ /de bzhin las ni rnam zad pas/ /lha rnams kyi ni bde ba 'jig /byas pa'i las gang mi 'jig pa/ /cung zad yod pa ma yin no/ /de ltar na yang rmongs pa'i rnab/ /skye 'di rnams</text></item>
<item><p>306b3</p><section>mdo sde</section><text>ni rtag nyid min/ /dngos gang 'ga' zhig skye ba ni/ /de yi 'jig pa rtag par gnas/ /'dus byas kyang ni thams cad kyi/ /chos nyid 'dir ni rnam par gnas/ /gal te 'khor ba'i srog chags rnams/ /rang gi las kyis 'khor</text></item>
<item><p>306b4</p><section>mdo sde</section><text>byed na/ /'jig rten 'di ci'i don du rmongs/ /bag med pas ni rnam par bcom/ /bag med pas ni bde legs 'joms/ /bag med pas ni 'ching ba'i mchog /bag med log par ltung ba dang / /bag med pas ni dmyal bar</text></item>
<item><p>306b5</p><section>mdo sde</section><text>'tshed/ /sdug bsngal 'di yi rgyu gcig pu/ /bag med yin par yongs su bsgrags/ /de phyir bde don gnyer skyes bus/ /bag med yongs su spang bar gyis/ /gang gis bag med yongs spangs pa/ /de yis go 'phang 'pho med 'thob/ /</text></item>
<item><p>306b6</p><section>mdo sde</section><text>gang yang bag yod la dga' ba/ /de ni mya ngan 'das mtha' nyid/ /bag yod go 'phang de dag kyang / /mya ngan 'das mchog 'gro ba yin/ /bag med log par ltung ba yi/ /rgyu de dag tu rab tu bsgrags/ /skyes bu bag med thams</text></item>
<item><p>306b7</p><section>mdo sde</section><text>cad ni/ /de ni smyon pa bzhin du snang / /'jig rten 'dir ni slang sla zhing / /phyi ma la ni sdig pas 'tshed/ /bag med pa yi skyes bu kun/ /phyin ci log la 'jug par byed/ /rgyu rnams las kyi rnam smin dang / /'chi 'pho skye ba</text></item>
<item><p>306b8</p><section>mdo sde</section><text>de bzhin te/ /bag med me ni gdug pa 'das/ /dmyal bar rjes su 'khrid par byed/ /de phyir dmyal las grol don du/ /bag med rnam par spang bar gyis/ /gang gis bag med nges rnam rgyal/ /rtag tu shes rab la dga'i</text></item>
<item><p>307a1</p><section>mdo sde</section><text>mi/ /de ni nyon mongs 'ching bcad nas/ /bde ba'i go 'phang 'char bar 'gro/ /sgo lnga nas ni dri ma gsum/ /skye bas khams gsum rtag 'jug pa/ /bag med las ni rnam rgyal ba'i/ /sangs rgyas rnams kyis</text></item>
<item><p>307a2</p><section>mdo sde</section><text>bag med gsungs/ /bag med mun pa'i skye gnas yin/ /bag yod pa ni bde ba yin/ /de phyir bde don gnyer skyes bus/ /bag med rnam par spang bar gyis/ /de ltar chu'i rlabs la rtsed mo rtse ba zhes bya ba'i byas lha bag med</text></item>
<item><p>307a3</p><section>mdo sde</section><text>par gyur pa de dag rnams kyi bag med pa kun du zhi bar bya ba'i don du rjes su ston pa'i tshigs su bcad pa rnams bshad do/ /lha de dag rnams kyang kun du rmongs par gyur pa'i phyir na ji ltar de kho na nyid de dag rnams brjod par gyur pa na/</text></item>
<item><p>307a4</p><section>mdo sde</section><text>de ltar kun tu mi rtogs so/ /slar yang de kho na bzhin du gang dag nam mkha'i dkyil du song ba rnams dang / mtsho chen po rnam par rgyas pa'i pad ma'i 'dab ma rnams la lta ba gang yin pa de dag rnams phan tshun kun tu lta ba la ched cher</text></item>
<item><p>307a5</p><section>mdo sde</section><text>byed pas/ rtse 'jo bar byed cing dga' bar yang byed de/ mchog tu snyan par gyur pa'i lha rdzas kyi rnga skad yan lag lnga pa rnams kyis so/ /yul gzhan rnams kyi gzugs dang dris kyang phan tshun du yid 'phrog par gyur</text></item>
<item><p>307a6</p><section>mdo sde</section><text>pa'i bde ba rnams kyis kyang rnam par ngoms pa med pa'i yul rnams ni lan tshwa'i chu bzhin du lan cig ma yin pa dang lan cig ma yin par yang nags rnams nyid du rnam par ngoms pa med par 'gyur te/ lha de dag rnams de</text></item>
<item><p>307a7</p><section>mdo sde</section><text>kho na bzhin du rnam pa du mar dga' bar byed cing bde ba yang nyams su myong bar byed do/ /de nas dus shin du ring bar lha de dag gis nam mkha'i dkyil du rtsed sgrogs dag byas nas/ slar yang gang na rnam par rgyas pa'i</text></item>
<item><p>307a8</p><section>mdo sde</section><text>mtsho de dang pad ma chen po'i nags yod pa der legs par 'babs par byed do/ /lha gang yang pad ma chen po de'i 'dab ma rnams la lhan cig rjes su spyod pa dang bcas nas/ rnga skad yan lag lnga dang ldan pas glu len</text></item>
<item><p>307b1</p><section>mdo sde</section><text>par byed pa dang dga' bar byed pa dang / kun du g.yog byed pa de dag rnams ni phan tshun du g.yog gi bya bas bgrod cing mthun par 'jug pas rgyags pa la don gcig pa 'dod pa drug la rnam par chags pa'i yid kyis/</text></item>
<item><p>307b2</p><section>mdo sde</section><text>dus ring du glu len par byed pa dang mchog tu rtsed mo rtse bar yang byed de/ de dag rnams rnam pa du ma dang rnam par rtog pa du mas bde ba rnams nyams su myong bar byed do/ /de dag gi bde ba de dag rnams kyang sems bskyed</text></item>
<item><p>307b3</p><section>mdo sde</section><text>pa dang / lhan cig tu skye ba dang / kun tu rtog pa tsam gyis rab tu 'grub par 'gyur ba ni/ dge ba'i las rnams kyis de ltar yang phun sum tshogs par 'gyur ro/ /lha da dag de ltar kun du rtog pa'i chu'i shugs la rnam</text></item>
<item><p>307b4</p><section>mdo sde</section><text>par rtog pa'i rlabs kyi phreng ba dang ldan pa'i chu klung chen pos kun du khyer bar gyur pa de dag rnams ni/ mchog tu bag med pa'i yid kyis dus ring du 'da' bar byed do/ /mtsho chen po de'i pad ma'i 'dab ma rnams la song ba'i</text></item>
<item><p>307b5</p><section>mdo sde</section><text>lha rnams la ni/ lha rdzas kyi bde ba rnam pa du ma rnams dang rnam par 'dres pa du ma rnams nyams su myong bar byed do/ /de dag de ltar rnam par 'phyan pas bag med par spyod pa de dag rnams la rjes su brtse ba'i don dang /</text></item>
<item><p>307b6</p><section>mdo sde</section><text>bag med pa kun du spang bar bya ba'i don du yang 'thab bral gyi bdag po mu su lun d+ha des/ des sprul pa 'di dag rnams byed pa yin te/ gzugs dang lang tsho'i rgyags pa rnams kun du zhi bar bya ba'i don du yang yin no/ /</text></item>
<item><p>307b7</p><section>mdo sde</section><text>de bzhin du yang mtsho chen po rnam par rgyas pa de'i drung de na grib ma sngon po zhes bya ba'i ri thams cad nas kyang shin du rab tu dang ba'i bai dUr+ya'i rang bzhin la gser dang dngul gyi khams kyi 'byung khung rnams dang ldan pa thams cad du</text></item>
<item><p>307b8</p><section>mdo sde</section><text>bkra zhing bkra bar gyur pa'i nags 'bar ba'i phreng ba rnams dang ldan pa/ 'bab chu stong phrag brgya gser shin du bsil ba dang rin po che'i 'od kyis kun du snang bar gyur pa'i rtse mo thams cad la yang ljon shing gi tshal dang ldan</text></item>
<item><p>308a1</p><section>mdo sde</section><text>pa dang pad ma'i rdzing bu rnams kyis nye bar mdzes pa dang / me tog gi 'byung gnas rnam pa du ma sna tshogs pa rnams kyis nye bar mdzes pa/ 'khris shing gi khang pa stong gis rnam par brgyan pa/ nye 'khor rnam</text></item>
<item><p>308a2</p><section>mdo sde</section><text>pa de ltar bur rnam par mdzes pa'i ri'i mchog de la/ 'thab bral ba'i mnga' bdag des bde ba rgya chen po'i sa na gnas pa'i lha rnams dang / lha gzhan rnams la yang phan par bya ba'i don du rdzu 'phrul byas pa rnams ni lha rdzas</text></item>
<item><p>308a3</p><section>mdo sde</section><text>kyi bsam gyis mi khyab pa'i ngo bo'i sprul pa rnams yin te/ bde ba rgya chen po'i sa la gnas pa'i lha de dag rnams las/ thabs thams cad nas bcu 'gyur gyis gzugs dang lang tsho dang mdangs dang mgyogs pa dang spro ba</text></item>
<item><p>308a4</p><section>mdo sde</section><text>dang gar dang glu dang rgod pa dang 'gying bag dang rtsed 'jo la spro ba la sogs pa rnams kyis ches lhag pa'i lha rdzas kyi yul gyi rnam pa de srid pa rnams sprul pa gang yin pa 'di dag gi khyad par gyis lha gzhan de dag rnams ni bcur byas</text></item>
<item><p>308a5</p><section>mdo sde</section><text>pa'i cha tsam du yang 'gyur ba ma yin no/ /rim pa thams cad kyis gzugs dang lang tsho dang tshad dang mdog dang dbyibs dang rgod pa dang 'gying bag dang glu dang gar dang rtsed mo'i yang rim pa rnams kyi rim pa rnams thams cad kyis</text></item>
<item><p>308a6</p><section>mdo sde</section><text>kyang cung zad mdzes pa ma yin no/ /rnam pa de srid du sprul pa de dag rnams phal cher ni grib ma ston po'i ri sel ste/ nye 'khor kun nas bai dUr+ya'i rang bzhin yin pa rnams ni snga ma bzhin no/ /de nas ri'i mchog gang yin pa</text></item>
<item><p>308a7</p><section>mdo sde</section><text>de'i rtse mo dang / thams cad mchog tu gyur pa de dag rnams las sprul pa'i lha de dag rnams dang / lha mo dag kyang glu len par gyur pas yan lag lnga dang ldan par gyur pa'i rol mo rnams kyang mnyam pa dang chags par byed pa dang /</text></item>
<item><p>308a8</p><section>mdo sde</section><text>snyan par gyur pa rnams byed cing gang na rang bzhin gyi lha de dag rnams gar byed pa dang / 'gying bar byed pas skyed mos tshal gyi ltad mo byed pa der lha mo de dag rnams dang lha de dag rnams rim gyis 'jug go/ /de nas lha de dag</text></item>
<item><p>308b1</p><section>mdo sde</section><text>rnams kyis sprul de dag gi glu'i sgra rnams thos par gyur pa dang / bcu 'gyur gyis shin tu snyan par gyur pa ni/ snga ma bzhin te rang bzhin gyi lha de dag rnams rtse dga' ba la mchog tu yang zhugs pa dang / lha mo de dag</text></item>
<item><p>308b2</p><section>mdo sde</section><text>rnams kyis kyang de kho na bzhin du rtses par gyur to/ /de nas sprul pa'i lha de dag rnams kyis dal bus dal bus legs par babs te/ de nas phan tshun du gang gi tshe khyad par zhugs par mthong bar gyur pa de'i tshe rang</text></item>
<item><p>308b3</p><section>mdo sde</section><text>bzhin gyi lha de dag rnams ni sprul pa de dag rnams kyi khyad par gyis tshul thams cad kyis mi mdzes so/ /gzugs lhag pas ni gzugs kyi rgyags pa nye bar bcom mo/ /de dag rnams kyis byas pa'i cha byad du byas pa</text></item>
<item><p>308b4</p><section>mdo sde</section><text>rnams bcom mo/ /'od rnams kyis ni rang gi lus las kun du 'byung ba'i 'od rnams bcom mo/ /sprul pa'i glu'i dbyangs rnams kyis ni ngo bo nyid kyi glu'i gdangs rnams nye bar bcom mo/ /dri rnams kyis ni dri rnams bcom</text></item>
<item><p>308b5</p><section>mdo sde</section><text>mo/ /sprul pa'i tshad dang kha dog dang dbyibs rnams kyis ni lha de dag rnams lha mo dang lhan cig tu bcas pa rnams kyi tshad dang kha dog dang dbyibs rnams nye bar bcom mo/ /de bzhin du yan lag lnga dang ldan pa'i yul gyi bde ba</text></item>
<item><p>308b6</p><section>mdo sde</section><text>rnams kyis ni yan lag lnga dang ldan pa'i yul gyi bde ba rnams nye bar bcom mo/ /ji lta ji ltar ngo bo nyid kyi lha rnams kyi rgyags pa chen po thams cad chung ngun du byas par 'gyur te/ thabs rnams thams cad kyis gang gi tshe lha</text></item>
<item><p>308b7</p><section>mdo sde</section><text>de dag dang ngo bo nyid kyi lha de dag rnams rnam par 'dre bar 'gyur ba de'i tshe na'o/ /de ltar de dag rnams kyis ngo bo nyid kyi lha rnams kyi gzi brjid de dag de bzhin du zil gyis gnon te/ ji ltar 'dzam bu'i gling du nyi ma shar bar gyur na/</text></item>
<item><p>308b8</p><section>mdo sde</section><text>gza' dang skar ma dang rgyu skar rnams kyi gzi brjid nyams par byed do/ /de bzhin du sprul pa'i lha de dag rnams kyis lha rnams thams cad kyi 'od zer zil gyis gnon no/ /ji ltar lha rdzas kyi rol mo rnams kyis mi</text></item>
<item><p>309a1</p><section>mdo sde</section><text>rnams zil gyis gnon par byed pa de bzhin du rol mo rnams kyang mngon par zil gyis gnon no/ /glu rnams kyang de bzhin du zil gyis gnon no/ /tshad dang mdog dang dbyibs rnams kyang de bzhin du zil gyis</text></item>
<item><p>309a2</p><section>mdo sde</section><text>gnon te/ ji ltar 'thab bral bas mi rnams zil gyis gnon pa bzhin no/ /de nas ngo bo nyid kyi lha de dag rnams ngo tsha ba dang bcas pas gang na de mtsho chen po de yod pa'i 'gram der nye bar 'gro bar byed de/ ngo tsha</text></item>
<item><p>309a3</p><section>mdo sde</section><text>ba dang ngo mtshar bar gyur pa dang bcas pa'i yid kyis so/ /de nas sprul pa'i lha de dag rnams mtsho de'i gang na pad ma chen po yod pa yin pa de dang nye bar mngon par gnas nas glu len par byed par gyur/ gar byed par</text></item>
<item><p>309a4</p><section>mdo sde</section><text>gyur rgod par gyur pas kyang lha rdzas kyi 'dod pa'i yon tan lnga phun sum tshogs par gyur pa'i bde ba rnams dang yang dag par ldan pas mtsho de'i steng gi pad ma chen po'i 'dab ma rnams kyi bar du song nas gar byed pa</text></item>
<item><p>309a5</p><section>mdo sde</section><text>dang / rgod par byed pa dang / 'gying bar byed pa dang / phan tshun grogs byed pas kyang rgyags pa la don gcig pa rnams yin te/ 'thab bral ba rnams las ches lhag pa'i lus can de dag rnams kyis</text></item>
<item><p>309a6</p><section>mdo sde</section><text>rang bzhin gyi lha rnams la phan par bya ba'i don du de'i tshe/ tshigs su bcad pa mngon par bsnyad pa/ /glu dang legs par 'dres pa rnams bshad pa/ ji ltar lha yi bde ba thams cad ni/ /las</text></item>
<item><p>309a7</p><section>mdo sde</section><text>dang cha 'dra mthong ba yin/ /gson pa dang ni bde ba yang / /las zad pas ni 'jig pa yin/ /de phyir rnam pa du ma'i bde/ /ji srid zad par ma gyur pa/ /de srid du ni bsod nams gyis/ /</text></item>
<item><p>309a8</p><section>mdo sde</section><text>bsod nams ma byas las sdug bsngal/ /gson tshe myur ba nyid du 'gro/ /lang tsho myur bar 'gro ba yin/ /'chi bdag myur ba nyid 'ong gis/ /bag med pa la dga' ma byed/ /lus can kun gyi bde ba</text></item>
<item><p>309b1</p><section>mdo sde</section><text>kun/ /'jig pa'i rgud par 'gyur ba yin/ /gson pa yang ni mthar 'joms na/ /bag med la ni dga' ma byed/ /dbang po rnams kyi spyod yul la/ /mi skye bar ni bya mi nus/ /dbang rnams rang gi spyod yul las/ /</text></item>
<item><p>309b2</p><section>mdo sde</section><text>gang phyir shes pas zlog par byed/ /de phyir rtag tu shes pa bsten/ /shes pa yongs su spong ba dang / /skyon rnams rtag tu spong mi 'gyur/ /de ni don min myu gu yin/ /bag med pa las 'dod chags skye/ /'dod chags</text></item>
<item><p>309b3</p><section>mdo sde</section><text>las ni sdug bsngal 'byung / /sdug bsngal gyis bsgrubs skye ba 'di/ /de dag 'khor ba'i lam yin no/ /bag med yongs su spangs pa gang / /yul 'di sten par mi byed pa/ /de la skyon ni mi dmigs la/ /skyon gyi dngos</text></item>
<item><p>309b4</p><section>mdo sde</section><text>po grol ba yin/ /sdug bsngal ljon shing rtsa bar ni/ /bag med 'di gcig rnam par gnas/ /bag med pa la mchog gyur pas/ /skye 'di lam ni thams cad 'joms/ /gzugs ni rtag pa mthong ba med/ /mnyam</text></item>
<item><p>309b5</p><section>mdo sde</section><text>du 'gro ba'i bde ba med/ /srid nas srid par dngos po 'di'i/ /kun thob pa yang rnam 'jig 'gyur/ /yul ni 'ching ba rnams kyi rgyu/ /ji lta ji ltar bsten byas pa/ /de lta de ltar rnam 'phel te/ /bud shing las ni</text></item>
<item><p>309b6</p><section>mdo sde</section><text>me ji bzhin/ /ngoms pa med pa'i sdug bsngal 'di/ /'di ni bde bar 'dir mi brjod/ /'khor ba las ni kha log pa'i/ /gang zhig sred bral de bde yin/ /de phyir gang zhig mthar thug bde/ /bde ba de ni bde bar</text></item>
<item><p>309b7</p><section>mdo sde</section><text>brjod/ /'dod pa 'byung min bde ba ni/ /mthar thug pa yi bde ba yin/ /de ltar bag med pa rnams kyis shin tu bcom par ma gyur pa'i mu su lun d+ha yis sprul pa'i lha de dag rnams kyis lha de dag rnams la glu la</text></item>
<item><p>309b8</p><section>mdo sde</section><text>bsnyad nas mchog tu snyan pa/ snga na ma thos pa'i glu rnams len par byed la/ ji ltar bstan pa dang kun tu bsres pa'i sprul pa'i de kho na nyid rnams ngo bo nyid kyi lha dag gis thos nas nyan par byed do/ /de nas lha de</text></item>
<item><p>310a1</p><section>mdo sde</section><text>dag gis tshigs su bcad pa'i dbyangs kyis bsnyad pa thos nas/ srid pa snga ma la goms par byas par gyur pa yongs su dag pa'i rgyud gang yin pa ji ltar lha de dag gis ches gtso bor gyur pa rnams kyis glu</text></item>
<item><p>310a2</p><section>mdo sde</section><text>dbyangs kyi don kun du rtogs nas skyo ba skye bar 'gyur ro/ /de nas yang bdag cag rnams kyi drung na rim pa rnams thams cad kyis khyad par du 'phags par gyur pa de dag gang gis tshigs su bcad pa'i dbyangs 'di dag rnams</text></item>
<item><p>310a3</p><section>mdo sde</section><text>legs par bshad pa yin yang de dag rnams gang yin pa'i drung na/ bdag cag rnams ci'i phyir thams cad du shin du dman par gyur zhes/ de ltar thabs de dag rnams kyis 'thab bral gyi bdag pos snying la legs par</text></item>
<item><p>310a4</p><section>mdo sde</section><text>go bar byas te/ bag med pa rnams dang bral bar yang byas so/ /thabs gzhan rnams kyis kyang phan par byas pa yin la/ de ltar lha de dag rnams gzugs la sogs pa'i bde ba'i rgyags pa dag gis rgyags par gyur nas</text></item>
<item><p>310a5</p><section>mdo sde</section><text>log par ltung bar 'gyur ba rab tu ma mthong ba de/ phyis 'chi 'pho ba'i dus na 'gyod pa'i mes bsregs nas phyi nas yang dmyal ba'i mes sreg par 'gyur ba yin no/ /de la thabs 'di dag gis rang bzhin pa'i lha de dag rnams la</text></item>
<item><p>310a6</p><section>mdo sde</section><text>phan par 'dod pas mu su lun d+ha des kun skyo ba skyed do/ /de nas lha de dag rnams yid byung bar gyur pa rtogs nas/ yang sprul pa gzhan yang shin du yid 'byung ba'i rgyur gyur pa'i sprul pa rnams byed de/ ji ltar pad ma'i 'dab</text></item>
<item><p>310a7</p><section>mdo sde</section><text>ma rnams nyid la rnam grangs du ma rnams kyis dga' bar byed pa dang yongs su glu len par byed pa dang rnam grangs du mar 'gying bar yang byed pa de ltar byed do/ /ji ltar rang bzhin gyi lha de dag rnams kyis nam yang 'ga' zhig</text></item>
<item><p>310a8</p><section>mdo sde</section><text>tu yang mthong ma myong ba'i rtsed mo de dag rnams de ltar rnam pa du ma rnams su dang rnam par rtog pa du ma rnams su dang ches dga' ba du ma rnams su ngo bo nyid kyi lha de dag rnams kyi bag med pa dang nges par bral bar bya ba'i don du dang /</text></item>
<item><p>310b1</p><section>mdo sde</section><text>ji ltar de dag rnams kyi rgyags pa kun nas spangs par 'gyur bar ro/ /ngo bo nyid kyi lha de dag rnams kyis sprul pa'i lha de dag rnams kyi glu shin tu snyan par gyur pa rnams ji lta ba bzhin du thos pas ngo tsha bar gyur nas/</text></item>
<item><p>310b2</p><section>mdo sde</section><text>glu len par mi byed pa dang gar yang mi byed 'gying bar yang mi byed dga' bar yang mi byed kun tu spyod par yang ni mi byed kyi sprul pa de dag rnams kyi la lta bar 'dod pa'i yid rtse gcig pas thams cad nyid gnas par</text></item>
<item><p>310b3</p><section>mdo sde</section><text>gyur to/ /de dag rnams kyis kyang rnam pa du mar gar dang glu dang rgod pa dang 'gying bag dang rnam par rtog pa du mar dang / dga' bar 'gyur ba du mar gzhan rnams dang 'dra ba ma yin pa'i rnam pa du ma rnams kyang</text></item>
<item><p>310b4</p><section>mdo sde</section><text>pad ma'i 'dab ma rnams la song nas lha de dag rnams glu len par byed pa dang gar yang byed do/ /de nas gang gi tshe rang bzhin gyi lha de dag rnams kyis yid las su rung bar byas par go nas/ mu su lun d+ha des sprul</text></item>
<item><p>310b5</p><section>mdo sde</section><text>pa gnyis pa byed pa rnams ni ji ltar pad ma'i 'dab ma rnams la gnas nas glu len par byed pa'i lha de dag rnams nyid kyi pad ma'i 'dab ma gcig sprul pa'i lha rnams kyis legs par gang ba rab tu lhung ngo / /de</text></item>
<item><p>310b6</p><section>mdo sde</section><text>de nas mtsho de la lha de dag rnams las kha cig ni nub par gyur to/ /kha cig ni byung nas yang nub bo/ /la la dag ni lus rnams chu la brten nas rkyal bar byed do/ /kha cig ni phan tshun kun du 'khyud par byed</text></item>
<item><p>310b7</p><section>mdo sde</section><text>pa dang nub par yang gyur nas/ ji lta ba bzhin du skyobs dang bskyab par gyis dang zhes de ltar phan tshun du 'bod par byed cing / 'bod par byed pas kyang phan tshun du rten par byed pa dang / ngu bar yang byed</text></item>
<item><p>310b8</p><section>mdo sde</section><text>pa dang lhung ba dang bying bar yang gyur pa'i nyam nga ba chen po dang 'jigs pa chen po dang sdug bsngal chen po rnam pa du ma de dag rnams mtsho chen po de'i 'gram du song bar gyur pa'i lha de dag rnams kyis khyad par du mthong ngo /</text></item>
<item><p>311a1</p><section>mdo sde</section><text>de nas 'dab ma gcig de dag tu zags pa dang mnyam pa thabs kyi rjes thogs su 'dab ma gzhan sprul pa'i lha rnams kyis kun du gang bar gyur pa'i 'dab ma de dang de dag rnams zags shing zags shing rnam par</text></item>
<item><p>311a2</p><section>mdo sde</section><text>rgyas pa'i mtsho chen por lhung la/ sprul pa'i lha de dag gang yin pa de dag rnams thams cad kyang 'jigs pa chen po rnams su lhung bar gyur te kha cig ni chur nub bo/ /kha cig 'gyur ldog byas shing smad par gyur nas rnam</text></item>
<item><p>311a3</p><section>mdo sde</section><text>par khro bar byed do/ /kha cig ni de na gar song ba mthong bar gyur pa nyid kyang ma yin no/ /kha cig ni chur 'gyur ldog byas pas shi bar gyur to/ /kha cig ni rnam par khro 'tshig go/ /de bzhin du lha'i bu mo rnams kyang shin du</text></item>
<item><p>311a4</p><section>mdo sde</section><text>rnam par nyams par gyur cing rnam par khros/ 'khrugs pa dang bying bar gyur pas lha de dag rnams la 'jus 'phyangs nas nub par 'gyur ro/ /ji ltar gang gi tshe gru zhig par gyur na de'i tshe gang dag der zhugs pa de dag rnams</text></item>
<item><p>311a5</p><section>mdo sde</section><text>med pa dang bying bar 'gyur ro/ /de bzhin du mi dge ba'i chu rnams kun du rgal bar byed pa na/ sprul pa'i lha de dag rnams kyang 'dab ma rnams las lhung bas nges par nub par 'gyur ro/ /de'i rjes la rnam par rgyas pa'i</text></item>
<item><p>311a6</p><section>mdo sde</section><text>mtsho chen por pad ma'i 'dab ma gsum pa lhung bar gyur pas de na yang lha gang dag gnas pa de dag rnams thams cad kyang / rdo ba bzhin du 'og tu bying zhing nub nas thams cad kyang ma mthong bar song ngo / /de'i rjes thogs</text></item>
<item><p>311a7</p><section>mdo sde</section><text>la sprul pa'i lhas kun nas gang ba'i 'dab ma gzhan dag kyang rab tu lhung bar gyur te/ de dag na yang de'i lha gang dag de la kun tu 'dus shing legs par tshogs pa de dag rnams kyang mtsho rnam par rgyas pa de dag tu nges</text></item>
<item><p>311a8</p><section>mdo sde</section><text>par lhung bar gyur to/ /lhung bar gyur nas kyang phan tshun kun du chags par gyur cing rnam par khros pas kyang phan tshun du 'bod par byed cing kun du 'bying bar gyur pas kyang / dus ring du rnam par brjod par byed cing</text></item>
<item><p>311b1</p><section>mdo sde</section><text>rnam par brjod pas kyang mtsho de'i nang du lhung bar 'gyur ba ni/ de ltar lan brgya phrag rnams su dang ji ste na lan stong phrag rnams su yang bye brag mang du rnam par brjod cing / mtsho de'i nang du nges par lhung zhing nges par bying ba ni</text></item>
<item><p>311b2</p><section>mdo sde</section><text>rdo ba bzhin te/ lan du mar yang 'og gi yang srid pa rnams su 'gro bar 'gyur ro/ /de'i rjes thogs la lha rnams nyid kyis kun nas gang ba'i pad ma'i mdab ma gzhan rnams kun du lhung bar gyur to/ /de dag</text></item>
<item><p>311b3</p><section>mdo sde</section><text>rnams lhung bar gyur pa de'i rtsa ba las kyang sgra chen po rnam pa du mar kun du byung bar gyur pa rnams ni/ dper na ri'i rtse mo kun tu nyil ba 'am sa gzhi g.yos pa 'am rgya mtsho 'khyoms par gyur pa rnams kyang kun du</text></item>
<item><p>311b4</p><section>mdo sde</section><text>'byung bar gyur te/ de ltar 'dir tug com gyi sgra de dag rnams rab tu byung bar gyur to/ /sgra de dag rnams thos nas kyang gang dag rang bzhin du gnas pa'i lha de dag rtsa ba nas 'gyel zhing gnas par gyur te/ rnam pa du mar khyad</text></item>
<item><p>311b5</p><section>mdo sde</section><text>par du mi rigs pa de dag rnams de dag gis mthong bar gyur nas/ shin du yi mug cing 'jigs pa dang mchog tu skyo ba'i yid du gyur to/ /gzhan yang gang na mtshor song ba'i sprul pa'i lha de dag rnams rab tu lhung bar</text></item>
<item><p>311b6</p><section>mdo sde</section><text>gyur pa'i de dag 'khor rnams kyis yongs su bskor nas shin du sdug bsngal ba'i yid kyi gnas pas gnas te/ snga na ma mthong ba 'di rnams ci yin lha rnams thams cad kyis kyang sngar nam yang de ltar nyams su myong</text></item>
<item><p>311b7</p><section>mdo sde</section><text>bar ma gyur pa/ shin du mi bzad pa'i sdug bsngal ba'i go 'phang lha rnams kyis nyams su myong ba yin no zhes rnam pa de lta bu'i mchog tu 'jigs par gyur pa'i shin du mi rigs pa rnams de skad du brjod par yang</text></item>
<item><p>311b8</p><section>mdo sde</section><text>byed do/ /de ltar de dag rnams sems par byed pa nyid dang phan tshun du gleng bar yang byed pa dang mchog tu skyo ba'i yid du yang 'gyur ro/ /'dab ma gzhan nyid kyang rab tu lhung bar gyur pas lha mo rnams thams cad kyang</text></item>
<item><p>312a1</p><section>mdo sde</section><text>shin du nyams smas par gyur nas phan tshun du rnam par khro bar byed pa dang / hA yongs su skyobs dang zhes bya ba de ltar phan tshun du brjod par yang byed do/ /ji ltar gang dag bag med par gyur pas bag med</text></item>
<item><p>312a2</p><section>mdo sde</section><text>par rgyu bar byed pa de dag rnams kyi ni gnas skabs 'di yin la/ rnam par lhung ba'i rnam pa rnams kyang 'di 'dra ba yin no/ /de ltar phan tshun rnam par khro ba rnams las rang bzhin pa'i lha de dag rnams kyi yid las su</text></item>
<item><p>312a3</p><section>mdo sde</section><text>rung bar byas te/ bag med pa nyams dma' bar gyur pa rnams ni mya ngan las 'das pa'i chos rnams bsgrub pa la las su rung ba yin par mthong nas/ mchog tu gzhan la phan pa la rab tu zhugs pa'i mu su lun d+ha des de dag</text></item>
<item><p>312a4</p><section>mdo sde</section><text>rnams la yang phan pa'i don du yang lha de dag dang bcas pa'i pad ma'i snying po de nyid mi mthong bar bsgyur ro/ /de yis 'gro ba'i tshogs chen po bag med pas na bag med par rnam par spyod par byed pa gang yin pa de</text></item>
<item><p>312a5</p><section>mdo sde</section><text>dag rnams kyi yid dge legs dang ldan par gyur to/ /de ltar legs par skyes par gyur nas dus 'di nyid du ni 'di dag rnams dam pa'i chos bsgrags pa rab tu 'dzin par 'gyur te dam pa'i chos bsgrag par bya'o/ /de nas</text></item>
<item><p>312a6</p><section>mdo sde</section><text>der de ltar rig nas mtsho der 'jigs pa chen po'i rim pa du ma gzhan nyid kyang sprul par byed pa yin te/ 'dab ma brgya yang 'jig pa dang sprul pa'i lha rnams kyang 'jigs pa chen po rnam pa du ma dang / phung nyes rnams</text></item>
<item><p>312a7</p><section>mdo sde</section><text>dang mtsho la yang 'bying bar 'gyur ba dang / de bzhin du rnam pa du mar kun tu brjod par byed pa dang yid nyams smas pa kun du 'byung ba dang / 'chi bar 'gyur ba du ma yang sprul par gyur to/ /de dus ring du rtogs par byed</text></item>
<item><p>312a8</p><section>mdo sde</section><text>de/ de dag gis kyang rang bzhin gyis lha de dag gi 'gos bcom zhing / ji lta ba bzhin du yid nyams smad nas gzhan du 'gro bar byed pa na yang de ltar byung ba'i 'gros bcom nas ji ltar de dag gis mthong bar 'gyur</text></item>
<item><p>312b1</p><section>mdo sde</section><text>bar byed do/ /mthong ba'i rjes thogs nyid la yid shin du nyams dmas shing skyo ba skye ba 'byung bar 'gyur ro/ /de ltar thams cad byas nas pad ma'i nang gi snying po la rjes su zhugs te/ bag med pa'i lha de dag rnams nyid dang</text></item>
<item><p>312b2</p><section>mdo sde</section><text>lhan cig tu lta bar byed pa dang lhan cig tu spyod par yang gyur pa na yang / shar bar gyur pa legs par mngon par mthong ba dang gzhan la phan pa dang rjes su 'dzin pa la rab tu zhugs pa dang / mchog tu snying rje che ba dang gzhan</text></item>
<item><p>312b3</p><section>mdo sde</section><text>rnams la phan pa dang rab tu ldan pas legs par zhugs pas kyang lha de dag rnams kyis rjes su 'brang ba dang bcas pas pad ma'i snying po de kun du btang bar gyur to/ /sprul pa de dag rnams kyang mi snang bar byas nas dbugs</text></item>
<item><p>312b4</p><section>mdo sde</section><text>'byin par byed do/ /ji ltar shin du bar yang 'jigs pa'i gnas rnams su lha dag 'gro bar byed pa/ shin du 'jigs par gyur pa'i gnas rnams su rab tu 'gro ba na bag med pas 'jigs pa'i gnas rnams su 'gro bar ma</text></item>
<item><p>312b5</p><section>mdo sde</section><text>byed cig /bag med pas rnam par rgyu ba rnams kyi gnas skabs ni 'di dag yin no/ /bag med pas rgyu bar byed pa rnams ni bag med pa'i rtsa ba las shin du 'jigs par 'gyur ba yin te/ bag med pa la sdug bsngal rnams mi</text></item>
<item><p>312b6</p><section>mdo sde</section><text>'byung ba ni 'ga' yang med do/ /de nas dus de dag tu mu su lun d+has tshigs su bcad pa'i dbyangs rnams brjod pa ji ltar/ bag med la ni mngon dga'i byis/ /rtag tu sdug bsngal skal ldan yin/ /gang yang bag med rnam par</text></item>
<item><p>312b7</p><section>mdo sde</section><text>spangs/ /rtag tu bde ba'i skal ldan de/ /sdug bsngal ljon shing thams cad kyi/ /rtsa ba bag med par brjod do/ /de phyir sdug bsngal yongs spong bas/ /bag med pa ni rnam par spongs/ /de nas lha rang bzhin pa de dag</text></item>
<item><p>312b8</p><section>mdo sde</section><text>gis kyang mu su lun d+ha de mngon par mthong nas/ de dag rnams yid rnal du phebs pa dang ches rab tu dga' bar gyur nas/ gang na 'thab bral gyi mnga' bdag de yod pa der thams cad nyid nye bar brgyugs so/ /</text></item>
<item><p>313a1</p><section>mdo sde</section><text>ji ltar lha bdag cag rnams kyi mgon po de bdag cag rnams kyi mgon po bdag cag 'thab bral ba rnams kyi mnga' bdag de ni pad ma'i snying po la lha'i tshogs rnams thams cad kyis yongs su bskor nas</text></item>
<item><p>313a2</p><section>mdo sde</section><text>legs par gnas te/ bdag cag rnams rjes su 'dzin par byed pa'i rgyu mtshan du 'dir byon no/ /de ltar phan tshun du rig par gyur nas gang na pad ma'i snying po yod pa der thams cad nyid nye bar 'gro bar byed/</text></item>
<item><p>313a3</p><section>mdo sde</section><text>de nas nye bar song ba dang pad ma'i snying po la rang nyid legs par gnas pa gang yin pa 'di ni mu su lun d+ha kun du gnas pa yin no/ /pad ma'i snying po'i seng ge'i khri la kha dog mtshungs pa'i gzugs dang ldan pa rnams kyi lha</text></item>
<item><p>313a4</p><section>mdo sde</section><text>gzhan gyis zhabs 'bring byas nas nye bar 'gro ba na lha de dag gis mu su lun d+ha de la 'di skad ces brjod de/ lha lags lha 'di dag rnams gang yin pa la de ltar mtho mtsham par byed pa 'di dag ci lags/</text></item>
<item><p>313a5</p><section>mdo sde</section><text>'ching bar byed pa dang kun du skor bar byed pa dang / chu rnams la yang kun du nub par byed par gyur pa dang rnam par khro bar yang byed pa dang rnam pa mang po'i gnas skabs rnams kyang byed du 'jug lags na/ de nas mu su</text></item>
<item><p>313a6</p><section>mdo sde</section><text>lun d+ha des lha de dag rnams la 'di skad ces brjod de/ ji ltar srog chags su gyur pa rnams thams cad kyis ni ci nas kyang myong bar bya ba gang yin pa ni bag med pa'i skyon 'di dag rnams/ yin par khyed rnams kyis</text></item>
<item><p>313a7</p><section>mdo sde</section><text>legs par ma go'o/ /de nas de'i dus na mu su lun d+has/ tshigs su bcad pa'i dbyangs kyis bsnyad pa ji ltar/ 'byung po thams cad kyis mi mthong / /las rnams kun gyis rgyal ba</text></item>
<item><p>313a8</p><section>mdo sde</section><text>min/ /'jig rten thams cad rnam 'jig pa/ /'chi bdag ces ni mngon par brjod/ /de yis skye bo 'di dag 'joms/ /phung po skye mched 'joms byed po/ /'jig rten 'di</text></item>
<item><p>313b1</p><section>mdo sde</section><text>nas pha rol tu/ /'chi bdag rgyal pos kun tu 'khrid/ /'di yis 'khrid par gyur pa na/ /de 'ga' zhig la'ang stobs mi dmigs/ /chos ma gtogs pa de yi phyir/ /chos ni skyob pa'i mchog tu brjod/ /gson pa yang</text></item>
<item><p>313b2</p><section>mdo sde</section><text>ni myur bar 'gro/ /myur bar lang tsho 'gro ba yin/ /'chi bdag myur bar 'ong ba yin/ /bag med pa yis dga' ma byed/ /lus can rnams kyi bder gyur pa/ /thams cad 'jig pa'i rgud pa yin/ /gson pa yang ni mthar</text></item>
<item><p>313b3</p><section>mdo sde</section><text>'joms kyi/ /bag med pa la dga' ma byed/ /dmyal ba yi dgas dud 'gror ni/ /las kun zad nas 'gro dgos kyi/ /shes kyis sdug bsngal mi bzad 'di/ /dga' bar ma byed bag med la/ /srid gsum ngam grog</text></item>
<item><p>313b4</p><section>mdo sde</section><text>srid 'di gang / /mi rtag pa yi thabs 'og yin/ /skye zhing 'chi ba de lta la/ /bag med pa la dga' ma byed/ /'chi bdag gis ni lus 'joms la/ /rgas pa yis ni gzhon pa 'joms/ /so gsod pa ni nad kyis 'joms/ /</text></item>
<item><p>313b5</p><section>mdo sde</section><text>bag med pas ni dga' ma byed/ /las kyi thag pas rnam bcings nas/ /sems kyi 'phyang mo la legs rten/ /sems can srid pa gsum na 'khyam/ /dga' bar ma byed bag med la/ /skyid de ba yang sdug bsngal 'gyur/ /</text></item>
<item><p>313b6</p><section>mdo sde</section><text>sdug bsngal can yang rnal phebs gnas/ /rje dpon yang ni bran 'gyur gyi/ /bag med pa la dga' ma byed/ /ma yang chung mar 'gyur ba dang / /chung ma yang ni dgra 'di nyid/ /'gyur ldog chen po 'di 'dra la/ /bag med</text></item>
<item><p>313b7</p><section>mdo sde</section><text>pa la dga' ma byed/ /nags dang nye nags brag rnams la/ /lha yi tshogs kyis brgyan pa yi/ /'jig rten 'di ni med 'gyur gyi/ /bag med pa la dga' ma byed/ /lus can rnams kyi bde ba ni/ /g.yo zhing 'tshe dang bcas pa</text></item>
<item><p>313b8</p><section>mdo sde</section><text>yin/ /yid ches med dang stong pa la/ /bag med pa la dga' ma byed/ /sdug bsngal gyis gzir skye 'di yang / /rga dang nad kyi snod yin no/ /skye ba nges par 'chi ba yang / /gang gis thams cad du nus min/ /skye ba thams</text></item>
<item><p>314a1</p><section>mdo sde</section><text>cad 'chi ba'i mtha'/ /de bzhin lang tsho rgas pa'i mtha'/ /rmi lam lta bu'i 'dod pa la/ /bag med pas ni dga' mi bya/ /chu shing lo ma dang mtshungs dang / /glog rnams dang yang rab tu mtshungs/ /</text></item>
<item><p>314a2</p><section>mdo sde</section><text>slu bar byed pa thams cad la/ /bag med pas ni dga' ma byed/ /yul gyi spyod yul can dbang po/ /rgyal bar bya bar nus ma yin/ /dbang po rnams kyi rang yul las/ /gang phyir shes pas zlog par byed/ /de ltar mu</text></item>
<item><p>314a3</p><section>mdo sde</section><text>su lun d+ha des lha de dag rnams kyi yid skyo bar gyur pa la gzhan la phan pa'i don du tshigs su bcad pa rnams ji lta bar rjod do/ /gzhan yang 'thab bral ba'i bdag po de nyid kyis lha rnams kyi bag med pa la rnam par gshe'o/</text></item>
<item><p>314a4</p><section>mdo sde</section><text>ji ltar bag med pa'i mun par 'og tu nub pa de dag ma mthong ba rnams ni sdug bsngal chen por gyur pa dang rgas pa dang 'chi ba rnams 'byung bar gyur to/ /ji ltar lha de dag ni khyed rnams nyid dang mtshungs pa yin te/ phyin</text></item>
<item><p>314a5</p><section>mdo sde</section><text>ci log rnams la ji lta bar zhugs nas bag med pa la mngon par dga' ba rnams yin te/ phyin ci log nyid la zhugs pa rnams thams cad la yongs su skyob par byed pa ni 'ga' yang med do/ /gang khyed rnams</text></item>
<item><p>314a6</p><section>mdo sde</section><text>kyi khyad par las tshul thams cad kyis khyad par du 'phags pa rnams bag med pas brlag par gyur nas/ tshad dang mdog dang dbyibs dang nye bar longs spyod pa dang khang bu dang 'od zer dang lha mo dang skye bo rnams kyis</text></item>
<item><p>314a7</p><section>mdo sde</section><text>yongs su spangs pa de dag rnams khyed rnams kyis mngon sum du 'gyur ba yin na/ ji ltar na yongs su spyad par 'gyur ba yin/ ji ltar ni 'khor rnams dang bcas pa yin phyin ci log la zhugs pa de'i tshe/</text></item>
<item><p>314a8</p><section>mdo sde</section><text>de dag ni bag med pa'i skyon gyis yin par mngon par mthong ba'i phyir na/ thams cad la dus thams cad du thabs rnams thams cad kyis bag med pa yongs su spang bar bya'o/ /gang cung zad cig mtsho ba 'di</text></item>
<item><p>314b1</p><section>mdo sde</section><text>'dzin pa dang bcas pa'i bag med pa'i 'tsho ba de dag rnams ni dug gis zin pa rnams las kyang shin du khyad par du 'phags pa yin no/ /gang 'ga' zhig me rlung dang bcas par gyur pa de dag rnams kyi drung na bag med pa'i</text></item>
<item><p>314b2</p><section>mdo sde</section><text>me kun du rtog pa'i rlung dang bcas pa ni shin du bar yang lhag pa yin no/ /gang cung zad cig mun pa dus ring du 'thibs pa rnams las bag med pa'i rang bzhin gyi mun pa ni de dag rnams las zla med par khyad par du gyur pa</text></item>
<item><p>314b3</p><section>mdo sde</section><text>yin te/ thog ma med pa'i dus nas kun la ring du 'byung ba yin pa'i phyir ro/ /gang 'ga' zhig dgra bo glags gcod par byed pa rnams kyi nang nas/ bag med pa'i dgra ni de dag rnams kyi drung na khyad par du 'phags pa yin</text></item>
<item><p>314b4</p><section>mdo sde</section><text>te yul gyi grogs rnams kyis kun nas glags gcod pa yin pa'i phyir ro/ /gang cung zad mtshon char brjod par bya ba so rnon po de dag rnams kyi nang nas bag med pa'i mtshon gyi so rnams ni lhag par rno ba yin te ngan</text></item>
<item><p>314b5</p><section>mdo sde</section><text>song du log par ltung ba'i rtse mo rnon po rnams yod pa'i phyir ro/ /gang 'ga' zhig sbrul dug can du gyur pa de dag rnams kyi drung nas bag med pa'i sbrul gyi dug gis sems can thams cad kyi srog nges par 'phrog par</text></item>
<item><p>314b6</p><section>mdo sde</section><text>byed pa'i dug chen po de ni khyad par du 'phags pa yin te byis pa'i skye bo rnams thams cad kyi sems stobs nges par 'joms pa'i phyir ro/ /gang cung zad grogs po'i gzugs can grogs po ma yin pa rnams las</text></item>
<item><p>314b7</p><section>mdo sde</section><text>bag med pa ni de dag rnams kyi nang na bla lhag pa yin te dga' ba'i 'dod chags dang kun du 'dres pa'i phyir ro/ /gang cung zad 'ching bar gyur pa lcags sgrog gam shing gdos sam/ thag pa las byas pa de dag rnams</text></item>
<item><p>314b8</p><section>mdo sde</section><text>kyi nang nas bag med pa ni bla lhag pa yin te zhe sdang 'thug po dang kun du 'dres pa'i phyir ro/ /gang 'ga' zhig pas bla lhag par gyur pa ni dgon par rnam par 'khyams par gyur pa rnams la chu dag dang / shing ljon pa</text></item>
<item><p>315a1</p><section>mdo sde</section><text>dang 'bras bu dang grib ma dang bzhon pa yang med pas sems can rnams thams cad sdug bsngal bar byed pa po de dag rnams kyi nang nas bag med pa'i dgon pa ni shin du bla lhag pa yin te/ bde ba'i chu dag dang</text></item>
<item><p>315a2</p><section>mdo sde</section><text>skyes bu dam pa rnams kyi tshul khrims kyi ljon shing gi grib ma rnams las tha mar sems can rnams thams cad sdug bsngal bar byed pa'i phyir ro/ / gang 'ga' zhig rnam par slu bar byed pa po'i ngo bo don med par gyur pa</text></item>
<item><p>315a3</p><section>mdo sde</section><text>mthong ba rnams las/ 'di dag gi ji lta ba'i don ni 'di lta ste/ zo chun 'khor mo dang dri za'i grong khyer dang smig rgyu rnams so/ /de dag rnams kyi drung na yang bag med pa ni shin du lhag pa yin te/ yul gyi nye bar longs spyod pa</text></item>
<item><p>315a4</p><section>mdo sde</section><text>rnams ni g.yo bar gyur pa ji lta ba'i don dang bral bas na zo chun 'khor mo dang / dri za'i grong khyer dang smig rgyu rnams las kyang bla lhag par stong pa yin no/ /gzhan yang cung zad rab tu ltung bar byed pa gang yin pa'i yul du</text></item>
<item><p>315a5</p><section>mdo sde</section><text>gyur pa rnams cung zad yod pa'i ngam grog dang g.yang sa dang 'dra ba de dag rnams kyi drung na yang bag med pa shin du lhag pa yin te ngan song du log par ltung ba rnams nges par yang nyams su myong bar byed pa'i phyir ro/ /de ltar</text></item>
<item><p>315a6</p><section>mdo sde</section><text>bag med pa 'dis ni lha rnams dang srog chags su gyur pa'i rnams thams cad dang 'gro ba lngar skyes par gyur pa rnams dang khams gsum du gtogs pa rnams kyang log par ltung bar byed pa'i phyir ro/ /de'i phyir thams</text></item>
<item><p>315a7</p><section>mdo sde</section><text>cad kyis thams cad kyang rab tu brtson pa thams cad kyis/ gnas skabs thams cad du sdug bsngal gyi 'jigs pa rnams dang bde ba 'dod pa rnams kyis kyang sdug bsngal rnams kyi rtsa ba 'di yongs su spang bar gyis dang</text></item>
<item><p>315a8</p><section>mdo sde</section><text>'di lta ste bag med pa'o/ /de nas yang de'i tshe na mu su lun d+ha des tshigs su bcad pa brjod pa/ bag yod pa ni dga' bar brjod/ /bag med sdug bsngal skal ldan yin/ /bag yod bag med pa dag gi/</text></item>
<item><p>315b1</p><section>mdo sde</section><text>'di ni rang gi mtshan nyid brjod/ /de ltar lha rnams kyi mnga' bdag dam pa'i lam ji lta ba bzhin du ston par byed pa po des lha de dag rnams la rjes su 'doms par byed do/ /de la lha de dag rnams thams cad kyang yid</text></item>
<item><p>315b2</p><section>mdo sde</section><text>las su rung bar byas pa dang dbang po rnams rgyas pa dang dbang po rnams rab tu dang ba dang yid rtse gcig tu gyur pas nyan par byed cing / mu su lun d+ha pad ma'i snying po la seng ge'i khri la gnas pa de la 'di ltar yang</text></item>
<item><p>315b3</p><section>mdo sde</section><text>rjod par byed de/ bdag cag rnams la shin du phan par gyur pa dang mthar thug par bde ba gang yin pa de dag kyang 'dir brjod lags na/ bdag cag rnams la phan pa dang bde ba rnams kyang khyed nyid kyis bka' stsal tu</text></item>
<item><p>315b4</p><section>mdo sde</section><text>gsol/ bdag cag rnams kyis ci bgyi ba yang lha nyid kyi zhal snga nas bka' stsal tu gsol/ ji ltar tshig 'di dag rnams brjod pa dang 'thab bral gyi bdag po des 'di skad ces brjod do/ /ji ltar bcom ldan 'das</text></item>
<item><p>315b5</p><section>mdo sde</section><text>gang yin pa 'di ni thar pa'i spyod pa rnams rig cing rtogs la mkhyen pa skyon rnams thams cad las rnam par grol ba/ yon tan rnams thams cad dang ldan pa sems can rnams thams cad kyi yang gtso bor gyur pa'i</text></item>
<item><p>315b6</p><section>mdo sde</section><text>sangs rgyas de la skyabs su song dang / sdug bsngal rnams thams cad dang bral bar 'gyur gyis/ de ni bag med pa rnams dang bral ba yin pas de la skyabs su song na gong na med pa'i 'khor ba'i 'jigs pa rnams</text></item>
<item><p>315b7</p><section>mdo sde</section><text>thams cad las yongs su skyob par 'gyur ro/ /de nas yang nges par mu su lun d+ha'i drung nas lha de dag rnams kyis tshig 'di dag thos pa dang / thams cad nyid kyis pus mo rnams gzhi la btsugs te/ 'khor</text></item>
<item><p>315b8</p><section>mdo sde</section><text>dang bcas pa rnams gus pa legs par skyes pa dang don la dbang po rnams rgyas shing / sangs rgyas bcom ldan 'das la legs par gus pa skyes pas mgo bo kun tu btud par gyur pas rab tu phyag 'tshal te/ gsum</text></item>
<item><p>316a1</p><section>mdo sde</section><text>la skyabs su 'gra bar byed pas kyang skyabs su song ngo / /thams cad kyang sangs rgyas dang chos dang dge 'dun rnams la yang legs par skyabs su 'gro bar byed do/ /yid shin du rab tu dang ba dang / bag med pa rnams</text></item>
<item><p>316a2</p><section>mdo sde</section><text>la yang rnam par smod par byed cing bshags par byed de/ gang dag bag med pa'i lha de dag rnams kyis bzod par mi nus pa rnam pa mang por mi bzad pa rnam pa du ma rnams thams cad kyis shin du sdug bsngal ba rnams</text></item>
<item><p>316a3</p><section>mdo sde</section><text>mthong ba'i phyir ro/ /de nas mu su lun d+ha yang lha de dag rnams kyi yid kun du skyo bar gyur pa de dag rnams legs par mthong nas/ slar nyid kyang cho 'phrul rnam pa du ma rnams byed de/ yud tsam cig la yang rnam pa du mar</text></item>
<item><p>316a4</p><section>mdo sde</section><text>gcig tu gyur nas brgyar 'gyur ro/ /stong du 'gyur ro/ /stong phrag brgyar yang 'gyur ro/ /yud tsam la yang cha byad du ma dag tu byas pa'i dbyibs rnams su 'gyur ro/ /yud tsam cig la rnam pa du ma'i cha byad dag gis</text></item>
<item><p>316a5</p><section>mdo sde</section><text>mtshungs par byas pa'i dbyibs rnams su 'gyur ro/ /yud tsam nyid la nam mkha'i dkyil du 'phags nas rin po che'i khang bu sna tshogs pa rnams kyis kun tu gang ba rnams na gzugs dang cha byad sna tshogs pa rnams 'dzin</text></item>
<item><p>316a6</p><section>mdo sde</section><text>par byed par 'gyur ro/ /yud tsam la yang chur 'bying bar 'gyur ro/ /mgo bo stong du gyur nas kyang rin po che sna tshogs pa'i dbu rgyan dang dpung rgyan 'bar ba rnams kyis brgyan pa dang nyi ma stong bas lhag pa'i gzi brjid</text></item>
<item><p>316a7</p><section>mdo sde</section><text>can lha'i tshogs rnams thams cad kyis yongs su bskor nas/ nye ba'i nags rnams thams cad du legs par mthong ngo / /stong phrag brgyar gsal bar byed pa'i gzi brjid dang ldan pa'i lha rnams kyi tshogs thams</text></item>
<item><p>316a8</p><section>mdo sde</section><text>cad kyis yongs su bskor nas/ pad ma chen po de nyid kyi steng du 'byung bar byed pa dang / rang gi gzi brjid rnams kyis lam mer gyur par lha de dag rnams kyis lus shin du blta bar dka' ba yin no/ /gzhan yang</text></item>
<item><p>316b1</p><section>mdo sde</section><text>mu su lun d+ha de nyid kyis rdzu 'phrul gzhan yang byed par gyur pa ni/ lha de dag rnams nyid kyi bag med pa kun nas bsnyungs par bya ba'i don du 'di lta ste/ kha nas lha brgya stong kun du 'byung bar byed do/ /kha cig ni khang bu'i steng</text></item>
<item><p>316b2</p><section>mdo sde</section><text>du zhon nas rin po che sna tshogs pa'i 'od rnams kyis lus shin du gsal bar gyur pa rnams so/ /kha cig ni rnam pa sna tshogs pa'i cha byad 'dzin par gyur pas glu'i rol mo rnams nye bar len par byed pa rnams lha rdzas kyi rgyan</text></item>
<item><p>316b3</p><section>mdo sde</section><text>dang cha byad dang / mchog tu lang tsho la bab pa'i lha mo rnams kyis yongs su bskor nas glu nye bar len pas mu su lun d+ha'i kha nas byung nas 'ga'o/ /kha cig ni rin po che bdun gyi rang bzhin gyi pad ma gzhan dag rnams la nang du zhen nas</text></item>
<item><p>316b4</p><section>mdo sde</section><text>snyan pa'i glu rnams len par byed pa dang / rtsi yang lha rdzas kyi ro dang dri dang yang dag par ldan pa dag 'thung bar byed de/ lhan cig spyod pa rnams kyis yongs su bskor nas lan brgya phrag rnams su dang gal te na lan stong phrag tu yang</text></item>
<item><p>316b5</p><section>mdo sde</section><text>mdzes par gyur pa dang ldan pa'i lha rdzas kyi phreng ba'i mchog rnams kyis brgyan pa/ rang gi 'od kyi dpal 'bar ba dang ldan pa rnams yin no/ /gzhan yang lha gzhan dag rnams rnam pa gzhan gyis mu su lun d+ha de'i kha nas kun tu byung</text></item>
<item><p>316b6</p><section>mdo sde</section><text>nas 'gro na/ rdzu 'phrul gyis sprul pa rnams la 'di lta ste/ bya'i rgyab tu zhon pa rnams ni rin po che bdun gyi rang bzhin gyi bya rnams la mngon par zhon nas dga' bar byed pa dang / glu yang len par byed pa dang lhan cig spyod pa</text></item>
<item><p>316b7</p><section>mdo sde</section><text>rnams kyis yongs su bskor nas/ rab kyi mchog tu rangs pa'i yid kyis rnga skad yan lag lnga dang ldan pa nyan par byed cing / bag med pas nye bar 'tsho ba rnams mu su lun d+ha'i kha nas kun tu 'gro'o/ /lha ngo mtshar bar</text></item>
<item><p>316b8</p><section>mdo sde</section><text>gyur pa mtshungs pa med pa'i gzugs gsal zhing / sdug pa'i yon tan dang ldan pa gzhan yang rnam pa gzhan gyis lha rnams sprul par byed pa na/ ji ltar mu su lun d+ha'i kha nas de dag nyid 'gro ba ni ud pa la'i ze</text></item>
<item><p>317a1</p><section>mdo sde</section><text>ba'i nang du zhon zhing rgyan bar 'brel pa'i dbus su song nas/ lha rdzas kyi rnga skad yan lag lnga pa nyan par byed cing lha mo'i tshogs rnams kyis yongs su bskor nas lha rdzas kyi btung ba dag 'thung bar byed do/ /</text></item>
<item><p>317a2</p><section>mdo sde</section><text>glu yang len par byed la lhan cig spyod pa'i 'khor rnams kyis yongs su bskor nas lan brgya phrag dang / ci ste lan stong phrag dang lan bye ba phrag rnams su yang gzugs dang kha dog dang dbyibs dpe med pa'i lha'i bu mo</text></item>
<item><p>317a3</p><section>mdo sde</section><text>mchog rnams kyis yongs su bskor nas dga' bar byed pa lha rdzas kyi nags dang nye ba'i nags su thabs du mas rab tu sgrub par byed do/ /nam mkha'i dkyil du mngon par 'phags nas sa gzhi dag bzhin du 'gro bar byed</text></item>
<item><p>317a4</p><section>mdo sde</section><text>la/ rang bzhin pa'i lha de dag kyang glu de dag rnams nyan par byed do/ /de dag gi drung na yon tan brgyas lhag par snyan par gyur pa/ de dag gi glu dang de dag gi gzugs dang de dag gi bde ba yang rnam pa sna tshogs pa'i yon tan dang</text></item>
<item><p>317a5</p><section>mdo sde</section><text>ldan pa yin no/ /de nas rang bzhin du gnas pa'i lha de dag snga na ma mthong ba'i ngo mtshar che ba de dag rnams kun tu mngon par mthong nas/ kha cig ni ngo mtshar ba'i mchog dang ldan par gyur to/ /kha cig ni rab tu dga' bar</text></item>
<item><p>317a6</p><section>mdo sde</section><text>gyur la/ kha cig ni rmad du byung bar gyur nas ci'i phyir lha de dag rnams ji ltar na 'thab bral gyi bdag po mu su lun ng+ha'i kha nas 'gro bar 'gyur/ 'di dag ni shin du yang yang mtshan che'o/ /de ltar rang bzhin gyi lha de</text></item>
<item><p>317a7</p><section>mdo sde</section><text>dag rnams sems par byed pa dang phan tshun rjod par yang byed de/ de ltar yang rang bzhin gyi lha de dag rnams byed do/ /gzhan yang mu su lun d+has mchog tu gyur pa'i rdzu 'phrul gzhan dag byed pa ni 'di lta ste/ kha nas byung</text></item>
<item><p>317a8</p><section>mdo sde</section><text>ba'i lha de dag las sna tshogs pa'i cha byad 'dzin pa ral pa ring po dang cod pan dang ldan pa shing shun gyi gos can lag na ril ba spyi blugs thogs pa/ lha rdzas kyi phreng ba'i rgyan can/ gzi brjid kyi dpal 'bar ba'i ri dgas</text></item>
<item><p>317b1</p><section>mdo sde</section><text>kyi lpags pa 'dzin pa'i rnam pa sna tshogs pa'i drang srong dag kun du 'byung sto/ brgya phrag rnams dang de nas lan stong phrag kyang kun du byung nas/ nam mkha'i dkyil du 'khod nas tshigs su bcad pa rnams kyang bag med pa</text></item>
<item><p>317b2</p><section>mdo sde</section><text>rnams dang kun nas bral bar bya ba'i don tu rjod par byed pa ji ltar/ sgyu ma lta bu'i srid pa las/ /g.yo ba'i sems can 'di dag kyang / /thams cad 'chi ba'i mtha' can gyi/ /dngos pos bag med par ma byed/ /sred pa kun</text></item>
<item><p>317b3</p><section>mdo sde</section><text>nas 'phel ba yi/ /dga' bar 'gyur ba thams cad la/ /tha mar smad pa'i gnas kyi ni/ /dngos pos bag med par ma byed/ /gang zhig skyes pa mi 'jig pa'i/ /gnas ni yod pa ma yin no/ /gang phyir bde kun 'jig</text></item>
<item><p>317b4</p><section>mdo sde</section><text>bcas kyis/ /bag med ma byed dngos rnams la/ /gal te yon tan ldan pa yi/ /dga' bar mthong ba 'di thams cad/ /thams cad rmi lam 'dra ba yi/ /srid pas bag med par ma byed/ /bag med dgra bo sdig can 'di/ /</text></item>
<item><p>317b5</p><section>mdo sde</section><text>dga' ba'i 'dod chags gdul dka' ba/ /dmyal bar myur du 'bab 'gyur ba'i/ /dngos pos bag med par ma byed/ /bde ba 'di ni yang dang yang / /yongs su nyams pa kun du 'byung / /yang ni thams cad 'jig 'gyur ba'i/ /srid</text></item>
<item><p>317b6</p><section>mdo sde</section><text>pas bag med par ma byed/ /'og tu bar gyi bskal par ni/ /skye dgu skyon gyis nye bar bcom/ /las kyi lcags sgrog gis bcings nas/ /ji ltar mchil pas nya bzhin du/ /thabs kyi rnam pa tha dad kyis/ /lcags sgrog</text></item>
<item><p>317b7</p><section>mdo sde</section><text>gcod par nus mod kyi/ /lha dang lha min thams cad kyis/ /las kyi sgrog ni gcod mi nus/ /mthong ba med dang shin du ring / /skyes pa rgya che ba yi sgrog /sred pa'i rgyud ni dam po 'dis/ /gang yang 'ching ba byis pa rnams/ /</text></item>
<item><p>317b8</p><section>mdo sde</section><text>bdag cag lha rnams thams cad dang / /mi dang de bzhin lha min med/ /mi rtag nyid las rnam grol min/ /mig med pas kyang mthong ba min/ /las rgya chen po'i rgyun rnams ni/ /shin du ring bar rab tu 'jug /ji srid shes</text></item>
<item><p>318a1</p><section>mdo sde</section><text>pas rnam ma bcom/ /de srid du ni sred pa yin/ /lnga yi gtsub shing las gyur pa'i/ /sred pa'i bud shing las byung ba/ /rnam rtog rlung ni stobs po ches/ /dus kyi mes ni shin du sreg /byis pa blo gros</text></item>
<item><p>318a2</p><section>mdo sde</section><text>chung rtag tu/ /sdug bsngal des kyang kun du ldan/ /phyin ci log gis yongs 'khrul pas/ /de ni 'gro ba lngar 'khor ro/ /longs spyod rnam pa sna tshogs dang / /chung ma bu la kun tu chags/ /mi lus nad kyis rnam bcom</text></item>
<item><p>318a3</p><section>mdo sde</section><text>nas/ /'chi bdag rgyal pos kun du 'dren/ /spyang khus ji ltar ri dgas kun/ /rab dang min pas mngon par 'joms/ /de bzhin 'chi bdag dpung tshogs kyis/ /dang ba min pas mi rnams 'joms/ /mnyam pa</text></item>
<item><p>318a4</p><section>mdo sde</section><text>med dang khyad 'phags pa'i/ /sdug bsngal srid dang srid par mthong / /gti mug gis ni yongs bslus pas/ /'jig rten 'di ni skyo ba'ang med/ /shin tu bdag la byams pa gang / /de kun sdig la rten pa'i mi/ /gang</text></item>
<item><p>318a5</p><section>mdo sde</section><text>dag bdag la byams min pa/ /de la 'jig rten su mi byams/ /de ltar lha de dag rnams kyi bag med pa kun nas zhi bar bya ba'i don du mu su lun d+ha'i kha nas 'byung bzhin pa'i drang srong rnams rdzu 'phrul gyis sprul nas rang bzhin gyi</text></item>
<item><p>318a6</p><section>mdo sde</section><text>lha rnams la ston par byed de/ de dag ni mthar thug par phan pa rnams yin no/ /gzhan yang 'thab bral ba'i mnga' bdag des phan pa gzhan gyi sprul pa gzhan rnams byed pa ni 'di lta ste/ brang du ches mchog tu dga'</text></item>
<item><p>318a7</p><section>mdo sde</section><text>bar gyur pa'i ngang pa dang ka raN Da ba dang ngang ngur dag gis nye bar mdzes par gyur pa yan lag brgyad dang ldan pa rab tu dang ba mchog gi chu dang yang dag par ldan pa'i pad ma'i rdzing bu sprul par byed do/ /de'i pad ma'i rdzing bu</text></item>
<item><p>318a8</p><section>mdo sde</section><text>de na brgya stong bye ba'i pad ma rnams legs par skyes pa 'di dag rnams ni mtsho chen por gyur pa rnams yin te/ rin po che bdun gyi rang bzhin du gyur pa dang dpag tshad brgyar dri zhim po rnams 'byung ba yin no/ /pad ma</text></item>
<item><p>318b1</p><section>mdo sde</section><text>de dag rnams kyi nang du son pa'i snying po rnams la/ cod pan dang ldan pa'i mgo bo rnams rnam pa sna tshogs pa'i 'dab ma rnams kyi 'od kyis rab tu snang bar byas pa/ rin po che rab kyi mchog gis rgyan du byas pa'i dpung</text></item>
<item><p>318b2</p><section>mdo sde</section><text>rgyan can rnams 'dug pa la/ rnam pa du mar sna tshogs par rab kyi mchog tu lang tsho la bab par mang po rnams kyis nye bar glu len par byed cing / seng ge'i khri la nye bar gnas pa la rnga yab dkar po nye bar g.yob par</text></item>
<item><p>318b3</p><section>mdo sde</section><text>byed pa dang mgo bo la me tog gi mchog rnams dang ldan pa'i rjes su spyod pa gzhan rnams kyis mngon par bstod par byed par gyur pas rgyal bar gyur cig rgyal bar gyur cig ces kun nas dga' ba 'phel bar byed pa rnams kyis</text></item>
<item><p>318b4</p><section>mdo sde</section><text>mngon par bstod par gyur pa na/ brgya byin la rab tu 'gran par byed pa'i rgyal po brgya stong sprul par byed do/ /gzhan la phan pa la rab tu zhugs par gyur pa'i 'thab bral gyi mnga' bdag des rang bzhin pa'i lha rnams la go bar</text></item>
<item><p>318b5</p><section>mdo sde</section><text>bya ba'i don du 'khor los sgyur ba brgya phrag la 'gran par byed pa'i rgyal po brgya phrag stong yang yongs su sprul par byed do/ /gzhan yang gzhan la phan pa rnams la zhugs pas rdzu 'phrul gzhan byed pa ni/ mu su lun d+ha des rang gi</text></item>
<item><p>318b6</p><section>mdo sde</section><text>lus rnams la sprul par byed pa rnams la dpag tshad brgya pa'i pad ma de dag rnams ni brgya stong bye ba'i 'dab ma dang ldan pa/ rin po che bdun gyi rang bzhin gyis rnam par bkra ba'i 'dab ma rnams la lha'i bung ba rnams glu nye bar</text></item>
<item><p>318b7</p><section>mdo sde</section><text>len par gyur pa'i sgra rnams kun du brjod pa/ dga' bar gyur cing mnyan par 'os pa mthong na ches dga' bar gyur pa lha rnams kyi pad ma chen po de'i sgra dag ni dpag tshad lnga brgyar 'gro ba yin no/ /yu ba rnams sprul par</text></item>
<item><p>318b8</p><section>mdo sde</section><text>byed pa ni bai dUr+ya'i rang bzhin rdo rjes legs par gnas pa/ in dra nI la'i rin po che dang ldan pa mdzes pas 'ja' tshon rnams pas kyang ches lhag par dga' ba yin no/ /pad ma chen po de'i nang du zhugs pa na mi'i rgyan</text></item>
<item><p>319a1</p><section>mdo sde</section><text>dang cha byad sna tshogs pas/ rnam pa du mar brgyan pa'i lus mchog tu skyid pa rnams thong gshol gyis zhing las kyang byed cing / zhing gi rnang la tshigs su bcad pa'i dbyangs brjod pa ji ltar/ 'bras 'dod mi rnams</text></item>
<item><p>319a2</p><section>mdo sde</section><text>thams cad kyis/ /sa gzhi 'di la zhing las byed/ /'dod la chags pa'i mkhas min rnams/ /'chi ba legs par mthong ba min/ /skad cig skad cig la 'grib pa/ /skye ba 'dod pa'i bsam pas rmongs/ /skad cig skad</text></item>
<item><p>319a3</p><section>mdo sde</section><text>cig la zad pa'i/ /'du byed go ba yang ma yin/ /mi rnams lang tsho mthar byed pa'i/ /rgas pa'i dbyug pa 'di 'byung ngo / /nad med lo thog 'joms pa yi/ /nad kyi dbyug pa 'di 'byung ngo / /'jigs pa'i dbyug pa 'di gsum</text></item>
<item><p>319a4</p><section>mdo sde</section><text>gyis/ /lhar bcas lha min 'joms byed pa/ /byis pa'i 'jig rten blun po 'dis/ /'ong ba mthong ba yang ma yin/ /lha dang lha min dri za dang / /sha za klu dang srin po la'ang / /gson pa mthar ni byed pa'i mchog /dus kyi dbyug pa</text></item>
<item><p>319a5</p><section>mdo sde</section><text>'di 'byung 'gyur/ /skye bo gzhan yang rab bcom nas/ /rang gi skye la chags shing 'chums/ /srid gzhan 'gro bas skye gtong yang / /rmongs pas bcings pa'i skye bo rnams/ /bu dang tsha bo yang tsha dang / /mi gang de yi rigs gnas</text></item>
<item><p>319a6</p><section>mdo sde</section><text>pa/ /de dag thams cad med gyur kyang / /khyod ni chags pas 'ching bar byed/ /de ltar sprul pa de dag gis gzhan la phan pa bsgrub pa'i phyir don du tshigs su bcad pa brjod pa yin no/ /rang bzhin gyi lha rnams kyis kyang thos shing</text></item>
<item><p>319a7</p><section>mdo sde</section><text>thos par gyur nas kyang yid kyis 'thung bar byed do/ /yul rnams la yang shin du bag med par yang mi 'gyur ro/ /de nas gzhan yang rdzu 'phrul gzhan shin du dka' ba rnams gzhan la phan pa la rab tu zhugs pa'i 'thab</text></item>
<item><p>319a8</p><section>mdo sde</section><text>bral gyi mnga' bdag des sprul par byed pa rnams ni 'di lta ste/ yan lag dang nying lag rnams thams cad las rgyan dang cha byad sna tshogs pa dang / rnam pa sna tshogs pa'i dbu rgyan gyis brgyan pa rnams ni kha cig yin no/ /</text></item>
<item><p>319b1</p><section>mdo sde</section><text>kha cig ni kha dog du ma rnams dang dbyibs du ma rnams dang 'gro ba du ma rnams dang ldan pa'i lha dang dri za dang mi dang klu dang lha ma yin dang gzhan dag rnams kyang ste/ rang gi skye ba gnyug mar gnas par gyur pa'i rgyan dang cha byad can rnams</text></item>
<item><p>319b2</p><section>mdo sde</section><text>kun du 'byung ste/ 'thab bral gyi mnga' bdag de'i ba spu'i khung bu rnams thams cad las dang / lus kyi mtha' rnams ma lus pa nas 'byung ba ni ji ltar rjes su mthun pa dang gnas skabs ji lta ba dang / de dag gi rigs rnams dang</text></item>
<item><p>319b3</p><section>mdo sde</section><text>rjes su spyod pa rnams ji lta ba'i 'khor gyis glu len par byed pa dang gar byed pa dang rgod par byed pa yin no/ /mi rnams ni mi rnams dang rjes su 'tsham par gyur pa'i longs spyod mchog tu yid 'phrog par byed pa rnams dang /</text></item>
<item><p>319b4</p><section>mdo sde</section><text>yang dag par ldan pas gar byed pa dang rgod par byed pas kyang mi rnams kyi rgyal po bde ba rnams la nye bar longs spyod par byed pa yin no/ /de bzhin du rnam pa sna tshogs pa'i rgyan dang cha byad can gyi klu rnams kyang kha cig ni mgo</text></item>
<item><p>319b5</p><section>mdo sde</section><text>gcig pa/ kha cig ni mgo gnyis pa kha cig ni mgo gsum pa kha cig ni mgo bzhi pa kha cig ni mgo lnga pa kha cig ni mgo drug pa kha cig ni mgo bdun pa rnams yin te/ mdog dang dbyibs sna tshogs pa'i cod pan bcings</text></item>
<item><p>319b6</p><section>mdo sde</section><text>pa'i mgo bo rnams yin no/ /rin po che sna tshogs pa'i 'od zer gyis mchog tu gsal bar byas pa'i mgo bo can rnams sna tshogs pa'i rol mo'i sgra dang glu dang rgod pa dang 'gying ba dang rtse dga' bas rjes su chags pa'i yid</text></item>
<item><p>319b7</p><section>mdo sde</section><text>kyis bde ba rnams la nye bar longs spyod par byed do/ /de bzhin du lha ma yin yang brtan pa la sogs pa sgra gcan 'dzin gyi mthar thug pa sa gzhir gtogs pa rnams sprul par byed do/ /'thab bral gyi bdag po des</text></item>
<item><p>319b8</p><section>mdo sde</section><text>bskal pa gzhan gyi brgya byin gyi rtsa lag lhan cig rjes su spyod pa rnams kyi rjes su 'brang bar gyur pa/ mchog tu gzugs dang rgyan dang cha byad dang rab tu dang ba'i lha ma yin gyi bu mos rjes su 'brang bar gyur pas/</text></item>
<item><p>320a1</p><section>mdo sde</section><text>rnga skad yan lag lnga pa rnams thos nas dga' bar 'gyur bas yid ches su 'brel bas mchog tu skyid pa rnams dang / lha ma yin gyi mnga' bdag rnams kyang khang bu na legs par gnas nas mu su lun d+ha'i lus</text></item>
<item><p>320a2</p><section>mdo sde</section><text>dang kha nas kun tu 'byung ste/ sprul pa rnams thams cad kyang rtse bar byed bzhin pas mchog tu yang dpe med pa'i bde ba rnams la nye bar longs spyod par byed do/ /de bzhin du byang phyogs sgra mi snyan pa'i mi rnams kyang sprul</text></item>
<item><p>320a3</p><section>mdo sde</section><text>par byed de/ sprin dang 'dres pa la sogs pa'i rin po che bcu la so sor gnas pa rnams/ sum bcu rtsa gsum pa'i lha rnams las nye bar longs spyod par bya ba rnams cung zad kyis chung bar gyur pa'i nags dang nye ba'i nags</text></item>
<item><p>320a4</p><section>mdo sde</section><text>dang rdzing bu dang pad ma'i tshal rnams dang rnam pa sna tshogs pa'i bza' ba'i klung dang btung ba rnams dang / rnam pa sna tshogs pa'i bde ba rnam pa du ma rnams nyams su myong bar gyur pas rtse bar byed pa dang gar byed pa rnams kyang</text></item>
<item><p>320a5</p><section>mdo sde</section><text>mu su lun d+ha'i lus po nyid las kun du 'byung ngo / /de bzhin du ba lang spyod pa rnams kyi mi rnams kyang rang gi bde ba dag dang yang dag par ldan par gyur pas mchog gi rab tu dga' ba'i yid kyis gar byed par gyur pa dang /</text></item>
<item><p>320a6</p><section>mdo sde</section><text>glu len par gyur pa dang rgod par gyur pas mu su lun d+ha'i lus nyid las kun du 'byung ngo / /de bzhin du shar phyogs lus 'phags pa'i mi rnams kyi rang gi bde ba dang yang dag par ldan pa dang / rab kyi mchog tu rangs pa'i</text></item>
<item><p>320a7</p><section>mdo sde</section><text>yid kyis rtse bar gyur pa rnams kyang rang bzhin gyi lha rnams kyis mthong ngo / /cho 'phrul gyi mchog rnams dang yang dag par ldan par gyur pa'i 'thab bral ba rnams kyi bdag po des/ de ltar rnam pa du ma dang rnam par</text></item>
<item><p>320a8</p><section>mdo sde</section><text>rtog pa du mas bag med pa rnams kun nas zhi bar bya ba'i don dang / gzhan rnams la phan par bya ba'i don du yang sprul pa de dag rnams byed do/ /bag med pas rnam par rgyu bar byed pa'i lha de dag rnams ji ltar na mi</text></item>
<item><p>320b1</p><section>mdo sde</section><text>rtag pa mngon sum du gyur pas sems kyi rgyud 'jam por 'gyur ba yin zhes/ rgyu 'di'i phyir na phun sum tshogs pa rnams ston par byed de/ 'dod pa rnams kyi kun nas ro myang ba'i don dang phyi nas ni nyes dmigs rnams bstan</text></item>
<item><p>320b2</p><section>mdo sde</section><text>par bya'o/ /rnam pa ji srid kyis 'dod pa rnams las nges par 'byung ba yin pa'i rgyu 'di dag gis lha rnams sprul pa byas so/ /de la kun nas ro myang bar gyur pa rnams ni ji ltar thos par gyur pa bzhin du rnam pa sna tshogs</text></item>
<item><p>320b3</p><section>mdo sde</section><text>pa'i 'dod pa'i longs spyod pa rnams kyi gar dang / rgod pa dang 'gying ba dang gar dang glu dang gos rnams dang nye bar longs spyod par bya ba'i bza' ba dang btung ba rnams mid par byed pa dang bud med rnams kyis yongs su bsnyen</text></item>
<item><p>320b4</p><section>mdo sde</section><text>bkur ba dang 'khyud 'phyang byed pa rnams te/ dbang po lnga ka'i nye bar longs spyod pa rnams thams cad ji ltar 'dod pa bzhin du mngon par chags pa phun sum tshogs pa 'di ni 'dod pa rnams kyi ro myong ba zhes brjod do/</text></item>
<item><p>320b5</p><section>mdo sde</section><text>de la nyes dmigs rnams gang dag zhe na/ thob par gyur pa'i 'dod pa gang dag yin pa rnams mngon par 'chums pa sngon du 'gro bas don du gnyer bar byed pa na nyams par 'gyur ba dang / thun mong ba rnams kyis dbang</text></item>
<item><p>320b6</p><section>mdo sde</section><text>byas nas rlag par gyur pa'i bral bas bskyed pa'i sdug bsngal rnam pa du ma rnams dang / gzhan dag gis phrogs par gyur pa 'am/ rdzas dang ldan pa las 'jig pa lngas nges par 'joms pa rnams kyang 'di lta ste/</text></item>
<item><p>320b7</p><section>mdo sde</section><text>rgyal po dang chu dang chom rkun pa dang me la sogs pa rnams so/ /sdug bsngal gzhan dag rnams kyi yang gzhi por 'gyur ba yin te/ rtag tu yang dgra rnams kyis mngon par 'tshe bar 'gyur ba dang / rlag gis dogs pa</text></item>
<item><p>320b8</p><section>mdo sde</section><text>bsrung ba'i 'jigs pa rgyun mi 'chad pa rnams kyis 'jigs par yang 'gyur ro/ /mngon par zhen pa sngon du song bas gang dag gi yid kyang mya ngan gyis rtag tu theg zug dang ldan par 'gyur ro/ /de ni lus dang yid kyi 'dod</text></item>
<item><p>321a1</p><section>mdo sde</section><text>pa'i nyes dmigs rnams yin no/ /'dod pa rnams kyi nyes dmigs des ni 'chi ba'i mthar thug pa na yang byis pa blo dman pa rnams la yi mug pas bskyed pa'i sdug bsngal ba du ma rnams skye bar byed de/</text></item>
<item><p>321a2</p><section>mdo sde</section><text>zug zer 'di dag rnams kyang 'dod pa rnams kyi nyes dmigs yin la/ gzhan yang 'dod pa rnams kyi nyes dmigs yod do/ /'di yang gang dag zhe na/ 'di lta ste ma dang bu dag kyang lhan cig tu 'thab cing rtsod par byed do/ /</text></item>
<item><p>321a3</p><section>mdo sde</section><text>dka' slas kyis 'tsho bar 'gyur ro/ /'dod pa de'i rgyus gang dag la spun dang spun rnams lhan cig tu 'thab rtsod byed do/ /gsod pa dang 'ching ba rnams kyang phul du phyin par byed do/ /de dag kyang 'dod pa'i rgyu las yin la/</text></item>
<item><p>321a4</p><section>mdo sde</section><text>'dod pa rnams kyi don gyis de bzhin du rgyal po dang rgyal po yang lhan cig tu 'thab cing rtsod par byed do/ /g.yul 'gyed par byed do/ /yul ljongs rnams 'joms par byed do/ /phan tshun du gsod pa dang 'ching ba'i sdug</text></item>
<item><p>321a5</p><section>mdo sde</section><text>bsngal rnam pa sna tshogs pa rnams kyi rtse mor phyin par byed do/ /de la de dag nyid thams cad kyang 'dod pa rnams kyi don du yin pas na/ 'dod pa rnams kyi nyes dmigs 'di dag rnams kyang so sor shes par bya'o/ /gang gi</text></item>
<item><p>321a6</p><section>mdo sde</section><text>phyir 'khor ba rnams thams cad kyi 'ching ba yin pa'i phyir 'dod pa 'di dag rnams bye brag tu rtogs par bya ba yin no/ /de la rgyu 'di dag gis ni 'thab bral ba rnams kyi bdag po des lha de dag rnams la rnam pa du ma dang /</text></item>
<item><p>321a7</p><section>mdo sde</section><text>rnam par rtog pa du mas kyang rdzu 'phrul de dag rnams byas so/ /de lta bu dag ni mi rnams kyi 'dod pa'i nyes dmigs rnams yin te/ gang gzhan dag rnams lta phar zhog gi rgyal po yang rnam pa du ma dang bcas pa'i</text></item>
<item><p>321a8</p><section>mdo sde</section><text>thabs rnams byed do/ /gang yang mi gzhan dag 'dod pa'i don du rgya mtshor 'jug par byed pa dang 'khrug pa la lhan cig tu 'jug par byed pa dang 'ching ba dang mya ngan dang ngal dub dang sems khral dang / 'thab rtsod dang 'jig pa la</text></item>
<item><p>321b1</p><section>mdo sde</section><text>sogs pa'i don med pa rnams kun bzod par byed do/ /de dag rnams thams cad kyang 'dod pa'i don tu yin la/ de ltar mi rnams thams cad 'dod pa rnams kyi don du nyes dmigs rnams kun nas bzod par byed do/ /ji ltar na yang</text></item>
<item><p>321b2</p><section>mdo sde</section><text>lha rnams 'dod pa'i don du nyes dmigs rnams kun kyang bzod par byed pa yin na 'di lta ste/ gang dag lha ma yin rnams dang lhan cig tu g.yul 'gyed par byed pa dang / rtsod par byed pa dang de dag gi de dag rnams thams cad kyang</text></item>
<item><p>321b3</p><section>mdo sde</section><text>'dod pa rnams kyi don du yin no/ /de bzhin du lha ma yin rnams kyang lha rnams dang lhan cig tu rtsod par byed pa dang g.yul 'gyed par byed pa gang yin pa 'di dag yang 'dod pa rnams kyi nyes dmigs yin no/ /dngos po rnams kho na'i</text></item>
<item><p>321b4</p><section>mdo sde</section><text>rgyags pa gang yin pa de dag rnams ni 'dod pa rnams kyi nyes dmigs yin no/ /de la rgyu 'di rnams kyis kyang sprul pa rnams byas so/ /gang yang klu rnams klu rnams dang lhan cig g.yul 'gyed par byed cing yul gzhan dag</text></item>
<item><p>321b5</p><section>mdo sde</section><text>rnams kyang 'jig par byed pa dang / glog dang thog la sogs pa yang gtong bar byed pa gang yin pa de dag rnams thams cad kyang 'dod pa rnams kyi don du yin no/ /yang gang dag dud 'gro rnams kyang phan tshun du za bar byed pa dang</text></item>
<item><p>321b6</p><section>mdo sde</section><text>gsod pa dang 'ching ba la sogs par byed pa rnams dang / 'thab par yang byed pa de dag rnams thams cad kyang 'dod pa rnams kyi don du yin te/ 'di yang 'dod pa'i nyes dmigs yin no/ /de bzhin du yi dgas rnams kyang</text></item>
<item><p>321b7</p><section>mdo sde</section><text>zas kyi rgyu mtshan gyis sam/ 'khrig pa'i rgyu mtshan gyis kyang phan tshun du ral gris gcod par byed pa dang de dag rnams thams cad kyang 'dod pa rnams kyi don du yin no/ /gang yang 'dod pa rnams kyis nyes dmigs de dag rnams</text></item>
<item><p>321b8</p><section>mdo sde</section><text>yin pa'i rgyu mtshan 'di dag gis ni 'thab bral gyi mnga' bdag des bag med pa dang bral bar bya ba'i don du lha rnams la sprul par byed do/ /de bzhin du dmyal ba rnams kyang phan tshun du mngon par 'joms par byed de/ nyes</text></item>
<item><p>322a1</p><section>mdo sde</section><text>par byed pa'i las rnams kyis skyes pa gzhan rnams su gang dag dang zhe 'gras par gyur pa de dag rnams rjes su dran par 'gyur la/ rjes su dran nas kyang 'khon de dag rnams ni ral gri rnams kyis phan tshun</text></item>
<item><p>322a2</p><section>mdo sde</section><text>du las byed par 'gyur ba kho na nye bar gnas pas bdag nyid dang gzhan dag rnams kyang gshog par byed do/ /de ltar yang dmyal ba rnams kyi 'dod pa rnams kyi nyes dmigs yin no/ /de la rgyu mtshan 'di dag gis</text></item>
<item><p>322a3</p><section>mdo sde</section><text>kyang 'dod pa rnams yongs su spong ba'i rgyur 'thab bral ba rnams kyi mnga' bdag de sprul pa gzhan rnams byed pa yin no/ /'gro ba lnga po 'di dag rnams thams cad na ni 'dod pa rnams kyi nyes dmigs yod pa yin no/ /</text></item>
<item><p>322a4</p><section>mdo sde</section><text>gang yang 'khor ba las kha phyir phyogs par gyur pa de dag rnams thams cad ni gnas skabs thams cad du 'dod pa rnams las nges par 'byung bar ston par byed pa dang 'chad par yang byed do/ /de la 'thab bral gyi bdag po</text></item>
<item><p>322a5</p><section>mdo sde</section><text>des 'dod pa rnams kyi ro myang ba rnams bstan pa yin zhing / nyes dmigs rnams kyang pad ma'i 'dab ma brgya po dang lha rnams rab tu lhung bar gyur pa rang bzhin pa'i lha rnams la cung zad cig bstan pa yin no/ /rgyas par</text></item>
<item><p>322a6</p><section>mdo sde</section><text>yang lha dang mi rnams kyi nyes dmigs gzhan dag kyang bdag gis bstan par bya yis/ nyes dmigs rnams legs par bstan nas nges par 'byung ba yang bdag gis bshad par bya ste/ thar pa'i sa bon gyi rgyur gyur pa</text></item>
<item><p>322a7</p><section>mdo sde</section><text>rang bzhin gyi lha rnams la phan pa'i don du dang bde ba'i don du'o/ /gzhan yang lha de dag rnams la phan pa'i don du mu su lun d+ha des 'dod pa rnams kyi nyes dmigs rnams mngon sum du byed de/ 'dod pa rnams kyi nyes dmigs</text></item>
<item><p>322a8</p><section>mdo sde</section><text>rnams gzhan rnams su mthong bar gyur pa dang / gzhan du yang thos par gyur pa'i rgyu mtshan gyis kyang 'khor ba la yid 'byung bar 'gyur ba yin no/ /de la rgyu mtshan 'dis lha de dag rnams la 'dod pa rnams kyi nyes dmigs</text></item>
<item><p>322b1</p><section>mdo sde</section><text>rnams so sor sprul par byed do/ /de nas lha de dag dang lha ma yin dang klu rnams kyi 'dod pa rnams la ro myang bar byed pa de dag rnams bstan nas nyes dmigs kun du ston par byed de/ lha dang mi dang klu dang lha ma yin de dag</text></item>
<item><p>322b2</p><section>mdo sde</section><text>rnams nyid kyang dus rnams mdor bsdu ba ji lta ba bzhin du yin pas so/ /de la lha rnams ni rnam pa sna tshogs pa'i 'dod pa rnam pa du ma rnams la longs spyod nas/ 'chi 'pho ba'i dus byung bar gyur pa na de dag rnams ji</text></item>
<item><p>322b3</p><section>mdo sde</section><text>ltar yin pa de bzhin du ston par byed de/ rnam pa du ma sna tshogs pa'i tshul gyis 'chi 'pho bar 'gyur ba rnams la 'di lta ste/ ri'i drung dag nas rnam pa du mar gyur pa byi la dang gung dang gzig dang ser ba cag cag dang lce spyang dang /</text></item>
<item><p>322b4</p><section>mdo sde</section><text>ri bong dang seng ge dang phag pa dang klu dang dom dang stag dang srin bya dang rta dang sto ma ra dang glang po dang khwa ta dang su su ka dang chu srin dang rusbal dang rnga mo rnams kyi gdong gcig pa dang gdong gnyis pa dang gdong gsum pa dang gdong mang por</text></item>
<item><p>322b5</p><section>mdo sde</section><text>gyur pa de dag rnams/ kha cig gi lag na ni thal ba dang sol me thogs pa'o/ /kha cig gi ni thams cad rab tu 'bar bar gyur pa'o/ /kha cig gis ni me'i char 'bebs par byed pa dang rdo rje dang bcas pa'i ral gri kun nas</text></item>
<item><p>322b6</p><section>mdo sde</section><text>'phen par byed do/ /tho 'khor kun nas 'jigs su rung ba'i sgra mang po rnams mngon par 'don par gyur pa ni ri dang thog 'bab pa dang mtshungs pa'i 'jigs pa chen po rnam pa du ma rnams yin te/ char 'byung ba'i sprin mthing</text></item>
<item><p>322b7</p><section>mdo sde</section><text>rag dang mdog 'dra bar 'jigs pa chen por gyur pa'i gzugs dang ldan pa de'i mgo bo ni ri dang mnyam par skra rnams dang / lus rab tu 'bar bar gyur pa brgya phrag mang po rnams dang de bzhin du stong phrag mang po</text></item>
<item><p>322b8</p><section>mdo sde</section><text>rnams kyis kun nas bskor nas lag na zhags pa thogs pa dang / ral gri dang mdung dang rdo rje dang rdzogs lag na thogs pa 'jigs byed chen po'i gzugs su ston par byed pa rnams ri de dag gi khrod rnams nas byung ba nas</text></item>
<item><p>323a1</p><section>mdo sde</section><text>nges par 'ong bar byed do/ /gang na sprul pa'i lha de dag rnams yod pa der nye bar rgyug par byed do/ /khros pas bzhin dmar po rnam par rol ba nye bar sgyur bar byed pas sngon po dang ser po dang dmar po rnams kyi mdog</text></item>
<item><p>323a2</p><section>mdo sde</section><text>gi me 'bar ba rnam pa du mar char 'byung ba'i sprin mthing nag gi gseb rnams las bzhin du glog rnam par 'byin pas nges par rgyug par byed do/ /sprul pa gzhan rnams kha cig ni 'chi bdag lta bur gyur pas mchog tu 'jigs su</text></item>
<item><p>323a3</p><section>mdo sde</section><text>rung ba'i gzugs rnams kyis gang na sprul pa de dag rnams yod par rgyug par byed pa ni sna tshogs pa'i zhags pa dang lag cha thogs pa rnams la 'di lta ste/ lcags kyi rang bzhin lag pa gyen du rab tu 'bar bar gyur pa 'brug</text></item>
<item><p>323a4</p><section>mdo sde</section><text>bzhin du sgra kun nas sgrog par byed pa lus rab tu 'bar bar gyur pa dpag tshad bcu'i tshad tsam gyi gzugs can rnams so/ /kha cig ni mig brgya pa rnams so/ /kha cig ni mig bzhi brgya pa rnams so/ /de bzhin du lnga pa dang drug</text></item>
<item><p>323a5</p><section>mdo sde</section><text>dang bdun dang brgyad dang dgu dang mig brgya phrag bcu pa rnams te/ mig rab tu 'bar bar gyur pa rgyang grags kyi tshad tsam pa rnams rab tu 'ong bar byed do/ /kha dog sngon po dang ser po dang dmar po dang sngo skya rnams dang dbyibs rnam</text></item>
<item><p>323a6</p><section>mdo sde</section><text>pa sna tshogs par gyur pa/ 'byung po rnams thams cad 'jigs par byed pa/ ha ha zhes sgrogs par byed pas kyang de dag thams cad ri'i rtse mo 'dud pa'i sgra dang 'dra bar so sor gsus pa 'phyang ba dang gsus pa gzhan dag</text></item>
<item><p>323a7</p><section>mdo sde</section><text>rnams ni ri dang mtshungs par gyur pa'i gsus pa dang ri dang mtshungs pa'i mgo bo can rnams yin no/ /mgo bo thung ngu dang ldan pa dang gzhan rnams ni ring bar rab tu 'bar bar gyur pa'i skra dang lag pa ring por gyur pa dang sen</text></item>
<item><p>323a8</p><section>mdo sde</section><text>mo rnams rab tu 'bar ba dang de bzhin du lus la skyes pa'i ba spu rnams kyang ste/ nye 'khor kun nas rab tu 'bar bar gyur pa'i ri dang mnyam pa rnams dus kyi ri chen po de las sprul pa byas pa rnams nges par 'ong ba yin</text></item>
<item><p>323b1</p><section>mdo sde</section><text>te/ rdo rje'i thog 'bab par byed pa nye 'khor kun nas 'bebs par byed pa yin no/ /yang rnam pa gzhan dag rnams kyis de bzhin du 'chi bdag gi pho nya nye bar rgyug par byed pa rnams ni nye 'khor rnams na bya rgod dang khwa ta</text></item>
<item><p>323b2</p><section>mdo sde</section><text>dang kang ka dang lce spyang dang rnga mo'i gdong can rnams lus po khrag gis rnam par byugs pa dang / grog ma 'phungs pa'i lus can gyi lha de dag rnams mngon par mi dga' ba rnams nges par yod par byed pa yin no/ /dus kyi ri chen</text></item>
<item><p>323b3</p><section>mdo sde</section><text>po de dag las sprul pa byas pa de dag rnams thams cad kyang gang na lha sprul pa'i lha de rnams yod par der rlung gi shugs chen pos btab pa bzhin du sprin nag po glog dang bcas pas myur bar rgyug par byed do/ /de nas 'chi bdag</text></item>
<item><p>323b4</p><section>mdo sde</section><text>lta bur byed par gyur pa de dag rnams kyis lha de dag rnams dang nye bar 'ongs par gyur nas sprul pa'i lha de dag rnams mngon par 'dzin par byed do/ /de'i gting la kha cig ni rab tu 'bar bar gyur pa'i lcags kyi thag pa rnams</text></item>
<item><p>323b5</p><section>mdo sde</section><text>kyis dpung pa bcings nas 'dren par byed do/ /de bzhin du sprul pa'i lha gzhan de dag rnams kyis de dag rnams nyid 'khrid par gyur pa mngon par mthong nas/ shin du 'jigs par gyur pas phan tshun kun du rgyug par byed do/ /</text></item>
<item><p>323b6</p><section>mdo sde</section><text>de dag rnams kyang 'dzin par byed de/ 'chi bdag gi pho nya ni mgo la mngon par dmigs nas/ de dag nam mkha' la mngon par 'phags te 'jigs par byed pa'i nga ro dag kun du bton pas mig gi yul nges par mchong</text></item>
<item><p>323b7</p><section>mdo sde</section><text>bar byed do/ /kha cig ni lha gzhan ma de dag rnams nyid bzung nas lcags kyi rang bzhin gyi rab tu 'bar ba'i thag pa rnams kyis mgrin pa bcings shing khyer/ sa gzhi'i gseb tu rjes su thim nas mi mthong bar 'gro bar</text></item>
<item><p>323b8</p><section>mdo sde</section><text>byed do/ /'chi bdag gi pho nya sprul pa byas pa gzhan de dag rnams kha cig gis kyang sprul pa'i lha rnams khyer nas chur spying bar byed de/ rab tu khros par gyur pas nang du nub par gyur to/ /de ltar rnam pa du ma dang rnam par</text></item>
<item><p>324a1</p><section>mdo sde</section><text>rtog pa du ma rnams su sprul pa de dag rnams ni 'jigs pa chen po rnams yin no/ /rang bzhin gyi lha de dag rnams kyis kyang de dag rnams thams cad rmi lam gyi snang ba bzhin du mthong bar gyur te/ 'di dang 'di dag</text></item>
<item><p>324a2</p><section>mdo sde</section><text>rnams ni ci yin zhes go bar 'gyur ba yin no/ /de nas de dag gang gi tshe sprul par gyur pa'i lha rnams la dmigs pa na de'i tshe/ sprul pa'i skyes bu de dag rnams kyis rjes su gdams par byed pa'i tshigs su bcad pa brjod</text></item>
<item><p>324a3</p><section>mdo sde</section><text>pa rnams ni ji ltar/ longs spyod rgyags pas rgyags pa yi/ /bag med dbang gis 'jug pa rnams/ /rmongs pa rnams kyi dus song nas/ /'chi bdag dus su 'ongs pa yin/ /nags kyi dus 'di mtha' yas pa/ /dug gis</text></item>
<item><p>324a4</p><section>mdo sde</section><text>gang ba ji bzhin nags/ /sred pa'i myu gu rnam spangs pa/ /dge ba don gnyer kun nas spangs/ /mdzes pa'i las ni ma byas par/ /bag med pas kyang bag med 'gyur/ /'chi bdag 'jigs pa'i dus byung na/ /blo gros ngan</text></item>
<item><p>324a5</p><section>mdo sde</section><text>pa cir byar yod/ /sred pa'i chur ni nub pa gang / /sdug bsngal pha rol tu phyin min/ /rga dang 'chi bar bying ba gang / /bde ba de dag rnams la med/ /skyes pa tsam gyis thams cad kyi/ /rgyab na 'chi bdag nges par gnas/ /</text></item>
<item><p>324a6</p><section>mdo sde</section><text>ci yi don du 'jig rten 'di/ /bag med pas ni bag med byed/ /nyams pa med dang rnam mi shes/ /rtag tu glags gcod stobs po che/ /'chi bdag dmag dpung shugs po che/ /'jig rten pas kyang go ba min/ /rtag tu rnam</text></item>
<item><p>324a7</p><section>mdo sde</section><text>par 'gal 'gyur dang / /bzlog thabs med pa nyid kyang yin/ /sems can thams cad 'chi ba yang / /bag med pas ni ma go 'o/ /'chi bdag gir gyur 'jig rten gsum/ /nye 'khor kun du rnam par dpyod/ /rga dang na</text></item>
<item><p>324a8</p><section>mdo sde</section><text>dang rgud pa yang / /byis pa rnams kyis rig pa min/ /de ltar sprul pa'i 'chi bdag gi pho nyar gyur pa de dag gis sprul pa'i lha de dag rnams la rjesu gdams par byed pa'i tshigs su bcad pa rnams brjod nas/ lan brgya</text></item>
<item><p>324b1</p><section>mdo sde</section><text>phrag rnams su dang lan stong phrag rnams su yang srid pa rnams su 'khrid par byed cing de bzhin du 'dren par byed do/ /sdug bsngal chen po de dag rnams mthong bar gyur pas kyang rang bzhin gyi lha de dag gis bag med pa las shin du</text></item>
<item><p>324b2</p><section>mdo sde</section><text>sdug bsngal bar 'gyur ba spangs nas/ yid 'byung bar 'gyur zhing thams cad kyang rab tu dang ba'i yid kyis dkon mchog gsum la skyabs su song bar gyur to/ /de dag rtogs nas gzhan yang 'thab bral gyi bdag po des</text></item>
<item><p>324b3</p><section>mdo sde</section><text>lha de dag rnams kyi yid gzhan yang ji lta ba bzhin du las su rung ba bya ba'i phyir slar nyid kyang sprul pa gzhan rnams sprul par byed pa ni/ lha de dag rnams nyid kyi phyir zhing nyid kyang khyad par du rtogs nas dga' bar 'gyur ba</text></item>
<item><p>324b4</p><section>mdo sde</section><text>rnams la/ 'di lta ste dbu rgyan gyis brgyan pa 'dod pa rnams thams cad phun sum tshogs pa'i rgyal po gang yin pa de dag rnams mu su lun d+ha'i lus las nges par 'byung ste/ lhan cig spyod par byed pa'i mchog tu lang tsho</text></item>
<item><p>324b5</p><section>mdo sde</section><text>la bab pa rnams kyis phyi bzhin 'brang bar gyur pa rnams ni sngar kho na bzhin no/ /de dag thams cad kyang rnam pa de srid kyi gzugs dang phun sum tshogs pa rnams kyis kyang phun sum tshogs par gyur nas phyi nas yang rgyal</text></item>
<item><p>324b6</p><section>mdo sde</section><text>po rnams lus gog por song ba/ mgo bo kun skra dkar rnams kyis g.yogs par gyur pa/ lus po rnams kun nas 'khums pa/ lus la gnyer ma dang skra dkar rnams kyis kun du gang ba lus dbyug pa la kun</text></item>
<item><p>324b7</p><section>mdo sde</section><text>nas rten pa mchog tu rjud par gyur pa'i lus po can rnams las rnam pa thams cad la nus pa med par gyur pa/ gzhan la kun nas rten nas 'gro bar byed pa/ skye bo rnams thams cad bzhad gad du gyur pa sgra ngar ngar</text></item>
<item><p>324b8</p><section>mdo sde</section><text>por gyur pa'i dbugs phyir 'byung ba lus kun la bsnye bas nyams par byas pa/ dbang po rnams shin tu rnyings par gyur pa thams cad la yang spro ba med pa skye bo rnams thams cad skyug zlog par byed pa/ 'khyor</text></item>
<item><p>325a1</p><section>mdo sde</section><text>zhing 'gro bar gyur pa dus shin du nye bar gyur pa de dag rnams mtsho 'di nyid na rgyu bar byed de/ stobs shin du yang chung bar gyur pa gzhan dag gi lag pa la 'phyangs nas gom pa rnams 'bor bar byed pa shin du yang</text></item>
<item><p>325a2</p><section>mdo sde</section><text>'jigs su rung ba'i gzugs dang ldan pa rnams yin no/ /de dang de ltar rgyu bar byed pa rnams kyi lus rnams la dus gzhan 'ga' zhig gi tshe na/ gzugs mang po rnam pa sna tshogs pa'i nad rnams kun du skye ba ni/ rims tsha</text></item>
<item><p>325a3</p><section>mdo sde</section><text>ba dang ha cang thal ches par 'khru ba dang glo lu ba dang dbugs mi bde ba dang skyigs bu dang skrang glo dang mdze sngon du 'gro bar gyur pa rnams kyis shin du mi bzad par gyur pa/ nye bar 'tshe ba rnams dang bcas pa 'chi ba'i mthar thug par</text></item>
<item><p>325a4</p><section>mdo sde</section><text>byed pa/ shin du skyug bro bar gyur pa'i nad khyad par du drag po de dag rnams kun du 'byung bar gyur pa'i stobs kyis/ gso dpyad med pa dang mi 'dod pa rnams mthar thug par byas pas rgyal po de dag rnams thams cad nyid khrid</text></item>
<item><p>325a5</p><section>mdo sde</section><text>par gyur nas shin du sdug bsngal ba kho nar 'chi bar byed do/ /shi ba de dag rnams kyi lus de dag rnams zags shing dri mi zhim par gyur pa la srin bu brgya stong gis khyab par gyur pas za bar byed bzhin pa'i lus de dag rnams</text></item>
<item><p>325a6</p><section>mdo sde</section><text>rang bzhin pa'i lha de dag rnams kyis mthong bar gyur to/ /de nas gang dag gis de dag gi lus rnams 'dzin par byed pa'i sprul pa'i bya rnams kyang kun du 'ongs par gyur nas kha cig gis ni za bar byed do/ /kha cig gis ni bzung bar</text></item>
<item><p>325a7</p><section>mdo sde</section><text>gyur pa mthong nas 'bros par byed de/ de dag rnams kyang mchog tu skyo ba skye bar 'gyur ba'i gnas su legs par mthong bas lha rang bzhin pa de dag rnams shin du legs par mnyam par bzhag pa'i yid du 'gyur ro/ /</text></item>
<item><p>325a8</p><section>mdo sde</section><text>gzhan yang lha de dag rnams nyid la phan par bya ba'i don du 'thab bral gyi bdag po brtan pas mgo drangs pa'i lha ma yin gyi rgyal po gang yin pa de dag rnams sgra gcan 'dzin gyi mthar thug par gyur pa'i sa 'og na gnas pa de dag</text></item>
<item><p>325b1</p><section>mdo sde</section><text>rnams gang gi tshe mu su lun d+ha las mi ring ba na kun nas gnas par gyur la/ de'i tshe rnam par khros par gyur pas kyang thams cad kyi skad chen po kun du bton zhing phan tshun du yang bos par gyur nas sa gzhi la kun nas</text></item>
<item><p>325b2</p><section>mdo sde</section><text>'gyel ba ni sta res shing kar Ni kA ra sta res rtsa ba nas bcad pa bzhin du sa gzhi la 'gyel bar gyur to/ /'gyel nas kyang shi bar gyur pas thams cad shing dang rdo ba rnams bzhin du rnam par 'gyur ro/ /de dag rnams mngon par</text></item>
<item><p>325b3</p><section>mdo sde</section><text>mthong nas lha ma yin gyi bu mo de dag rnams shin du sdug bsngal gyis gzir nas kyang rnam par khro bar byed pa dang ngu bar yang byed do/ /yongs su bskor bar gyur nas de dag rnams thams cad kyang de ltar ngu bar byed pa</text></item>
<item><p>325b4</p><section>mdo sde</section><text>rnams la bya dag kun du 'ong bar gyur nas de dag gis de dag rnams kyi lus shing skam dang rdo ba dang shing bu dang mtshungs par byed pa med pa rnams kun nas 'dren par byed do/ /snying rje rnam par 'khrugs par gyur pa'i lha ma</text></item>
<item><p>325b5</p><section>mdo sde</section><text>yin gyi bu mo de dag rnams de nas de ltar rnam par 'khrugs pa'i rting thogs nyid la de dag rnams thams cad kyang shi bar gyur to/ /de dag rnams kyi ro de dag rnams kyang bya rnams nyid kyis 'dzin par byed do/ /bzung bar</text></item>
<item><p>325b6</p><section>mdo sde</section><text>gyur nas kyang khwa ta dang 'ug pa dang bya rgod rnams nam mkha' la 'phur bar 'gyur te/ mthong ba'i yul las 'das nas 'gro bar byed do/ /de ltar yang 'thab bral ba rnams kyi bdag po des rang bzhin gyi lha rnams la phan par</text></item>
<item><p>325b7</p><section>mdo sde</section><text>bya ba'i don du sprul pa gzhan rnams kyang phul du phyin par byas so/ /de'i rjes thogs la sprul pa gzhan dag byed pa rnams la ji ltar gang de klu'i rgyal po rnams gang yin pa de dag gi sprul pa rnams ni snga ma bzhin no/ /</text></item>
<item><p>325b8</p><section>mdo sde</section><text>yang de dag rnams kyi mi rtag pa 'di dag ston par byed pa las de ltar yang klu rnams kha cig ni bye tshan dag gis sreg par byed do/ /sol ba'i me tsha ba rnams kun du 'bab par 'gyur zhing de dag rnams bab par gyur pas</text></item>
<item><p>326a1</p><section>mdo sde</section><text>kyang de ltar sreg par byed do/ /ji ltar seng ldeng gi me shin du chen po rnams su rtswa 'jag skam po cig lhung ba sreg par byed pa de bzhin du lhung bar gyur pa tsam nyid na klu de dag rnams bye tshan gyis sreg par byed do/ /</text></item>
<item><p>326a2</p><section>mdo sde</section><text>de dag rnams las gzhan pa'i klu rnams kyang 'chi bdag gis 'khrid par 'gyur te/ lhan cig spyod par byed pa rnams kyi nang na gnas pa las rnam par gyur khros par gyur bzhin du de dag rnams dus kyi 'khor los sdud par</text></item>
<item><p>326a3</p><section>mdo sde</section><text>byed do/ /gzhan rnams kha cig ni phan tshun du 'gyed par gyur pas phan tshun du bcings nas snying phan tshun du 'joms par byed do/ /de ltar 'chi bdag rnams kyis kun du khrid par gyur pa'i sprul pa'i klu de dag rnams kyang</text></item>
<item><p>326a4</p><section>mdo sde</section><text>rang bzhin gyi lha de dag rnams kyis mthong bar gyur to/ /mthong nas kyang phyir zhing kho na shin du nges par yid 'byung bar 'gyur ro/ /gzhan yang 'thab bral ba rnams kyi bdag po de nyid kyis sprul pa gzhan dag byed pa ni ji ltar</text></item>
<item><p>326a5</p><section>mdo sde</section><text>shar gyi lus 'phags po rnams dang ba glang spyod pa rnams kyi mi rnams kyang rgas pa rnam pa sna tshogs pa rnams kyis zil gyis gnon par byed do/ /lhan cig rjes su spyod pa'i 'khor dang bcas pa rnams lan brgya dang stong du</text></item>
<item><p>326a6</p><section>mdo sde</section><text>yang byed do/ /shi ba de dag rnams nyid kyi lus de dag rnams las srin bu rnams kyis gang bar gyur par shin du 'jigs su rung bar sa gzhi la 'gyel bar gyur pa dag rang bzhin gyi lha de dag rnams kyis mthong bar gyur to/ /</text></item>
<item><p>326a7</p><section>mdo sde</section><text>rnam pa du ma dang rnam par rtog pa du mar yang srid pa'i skyon phul du phyin pa'i sdug bsngal gyis 'chi ba mngon par mthong nas/ rang bzhin gyi lha de dag mchog tu yid byung ba dang ldan par gyur nas/ 'chi ba'i sdug bsngal</text></item>
<item><p>326a8</p><section>mdo sde</section><text>'di ni nges par bslang ba yin te/ de ltar yang srog chags su gyur pa gang yin pa 'di dag rnams thams cad kyang rga ba dang nad dang 'chi ba rnams kyis mthar thug par byed pa yin pa rab tu mi shes na/ de dag</text></item>
<item><p>326b1</p><section>mdo sde</section><text>rnams kyang gang du song gang gis khrid par gyur pa yin/ phun sum tshogs pa rnams thams cad ni mi rtag pa yin pa dang bde ba rnams thams cad kyang srid pa'i skyon dang kun du 'dres pa'i 'dus byas zhes bya ba g.yo ba mthar</text></item>
<item><p>326b2</p><section>mdo sde</section><text>'jig par 'gyur ba 'di la blo dang ldan pa'i skyes bu rnams kyis yid ches par mi bya'o/ /rab tu rnam par 'jig par 'gyur ba'i chos can 'di dag rnams thams cad la 'di dang srid pa gzhan du yang bde ba yod pa ma yin no/ /</text></item>
<item><p>326b3</p><section>mdo sde</section><text>mchog tu skyo ba skyes pa'i yid dang ldan pa'i legs par skyo ba skyes pa'i blo dang ldan pa'i rang bzhin gyi lha de dag rnams de ltar phan tshun du rjod par byed do/ /de nas 'thab bral gyi bdag po des de dag rnams kyi sems dang sems</text></item>
<item><p>326b4</p><section>mdo sde</section><text>las byung ba de dag rig par gyur nas sprul pa gzhan yang byed par gyur pa las/ de nas skyes bu gang dag nga med pa nga'i ba med par gyur pa/ nges par gong du 'gro ba de dag rnams ni/ 'di lta ste gang byang phyogs sgra mi snyan pa</text></item>
<item><p>326b5</p><section>mdo sde</section><text>gang yin pa rnams te/ de dag rnams ni lha rnams kyi drung na cung zad pa cig gis chung ba'i mchog tu skyid par gyur pa'o/ /de dag rnams kyang rgas pa dang nad kyis gzir bar gyur nas 'chi bdag gi zhags pas 'dren par byed do/ /</text></item>
<item><p>326b6</p><section>mdo sde</section><text>shin du 'jigs su rung ba'i lus rnams la srin bu brgya stong gis kun nas g.yogs par gyur pa/ lus po 'di dag la skye bo rnams thams cad kyis blta bar rjes su mi mthun pa/ bshang ba'i phung po</text></item>
<item><p>326b7</p><section>mdo sde</section><text>rnams kyis kun du gang bar gyur pa'i byang phyogs sgra mi snyan pa 'di dag rnams so/ /de ltar bde ba rgya chen po'i sa na gnas pa'i 'thab bral ba'i lha rnams la phan par bya ba'i don du lha dang mi dang lha ma</text></item>
<item><p>326b8</p><section>mdo sde</section><text>yin rnams kyi mi rtag pa nyid 'thab bral gyi bdag po 'dis bston pa yin no/ /de'i rjes thogs la gang dag rang bzhin gyi lha de dag rnams kyis mthong bar sprul pa gzhan dag rnams byed pa ni 'di lta ste/</text></item>
<item><p>327a1</p><section>mdo sde</section><text>srid pa bar ma do pa'i tshogs rnam pa du ma rnams so/ /ji ltar shi bar gyur nas sems can rnams las sna tshogs pa rnams kyi dbang gis dmyal ba dang yi dgas dang dud 'gro dang lha dang mi rnams</text></item>
<item><p>327a2</p><section>mdo sde</section><text>su skye ba de bzhin du srid pa bar ma do pa rnams sprul pa byed de/ ji ltar 'gro ba lnga po rnams kun tu rgyu bar byed pa rnams lha rang bzhin pas mngon sum nyid du mthong bar 'gyur ro/ /de la las du ma rnams las</text></item>
<item><p>327a3</p><section>mdo sde</section><text>sems kyi tha ma'i bsam pa'i dbang gis skye bar 'gyur ro/ /de las rang bzhin gyi lha de dag rnams nyid nges par skyo bar bya ba'i don du rnam pa du mar lan brgya stong du skye dgu rnams 'gro ba lngar skye ba sprul par byed do/ /</text></item>
<item><p>327a4</p><section>mdo sde</section><text>mtsho de nyid du bsam gyis mi khyab pa shin du ngo mtshar ba gzhan rnams dang mi 'dra ba de dag rnams mngon par mthong zhing rang bzhin gyis lha de dag gis mngon sum kho nar mthong bar 'gyur ro/ /de la yang 'gro ba lngar</text></item>
<item><p>327a5</p><section>mdo sde</section><text>kun du rgyu bar byed pa'i 'byung po rnams thams cad las dang nyon mongs pa rnams kyi dbang gis drangs par gyur pas 'gro ba gzhan nas 'gro ba gzhan rnams su dmyal ba dang yi dgas dang dud 'gro dang lha dang mi'i 'gro ba rnams la</text></item>
<item><p>327a6</p><section>mdo sde</section><text>yongs su 'khyam par gyur pa la ni skyabs med pa dang grogs med par gyur pas srid pa gzhan rnams brje gsor byed pa/ dmyal ba dang yi dgas dang dud 'gro dang lha dang mi rnams kyi nang du brje gsor byed pa</text></item>
<item><p>327a7</p><section>mdo sde</section><text>rnams mthong ngo / /de la srid pa bar ma do pa rnams kyi ya mtshan che bar gyur pa shin du 'jigs su rung ba/ kun nas shin du 'jigs par byed pa mchog tu skyo ba skye bar byed pa thams cad la rab tu 'jigs</text></item>
<item><p>327a8</p><section>mdo sde</section><text>par byed par gyur pa de dag rnams rang bzhin gyi lha rnams kyis mthong bar 'gyur ro/ /de la lha rnams nyid kyi de lta bu'i srid pa bar ma do pa mthong ba las/ 'thab bral ba'i lha'i rigs rnams las las zad par gyur nas</text></item>
<item><p>327b1</p><section>mdo sde</section><text>rab tu lhung bar gyur pa na/ 'gyod pa'i mes sreg par byed pa bag med pa rnams kyis de de ltar shin du bslus nas mgo bo mthur la dpyangs pas rab tu lhung bar 'gyur ro/ /de dag 'chi 'pho bar gyur pa na lha gang yin</text></item>
<item><p>327b2</p><section>mdo sde</section><text>pa'i rgyud des yongs su bzung ba'i phung po de dag rnams ni nye bar nub par 'gyur ro/ /rgya'i rjes dang cha 'dra bar srid pa bar ma do pa de'i 'gro ba rnams kyi phung po rab tu 'byung bar 'gyur ro/ /dmyal ba rnams kyi las byas</text></item>
<item><p>327b3</p><section>mdo sde</section><text>par gyur pa de dang 'khor bas byas pa'i las kyi rnam par smin pa kun nas slong ba'i 'jigs pa chen po dang gzer zug chen por yang gyur pa rnams mngon par mthong nas/ 'thab bral gyi rang bzhin pa de dag rnams</text></item>
<item><p>327b4</p><section>mdo sde</section><text>mchog tu skyo ba dang ldan par 'gyur ro/ /de ltar dmyal ba pa rnams kyi srid pa bar ma do ni mthong bar 'gyur la/ skye ba'i srid pa rnams ni mu su lun d+ha 'dis legs par ston par mi byed do/ /rgyu gang gi phyir</text></item>
<item><p>327b5</p><section>mdo sde</section><text>na lha de dag rnams kyis bzod par mi nus pa'i phyir te/ sems shin du 'jam pa yin pas skad cig nyid la dus byed par 'gyur ba'i phyir ro/ /lha de dag gis dpe med pa'i sdug bsngal 'di rnams mngon par mthong</text></item>
<item><p>327b6</p><section>mdo sde</section><text>bar byed pa yin no/ /rgyu 'di dag gis sprul pa byas pas 'thab bral gyi bdag po de legs par ston par byed do/ /de ltar lha de dag rnams dmyal bar rab tu lhung bar gyur pa lha gzhan rang bzhin pa de dag rnams kyis</text></item>
<item><p>327b7</p><section>mdo sde</section><text>rnam par lta bar byed do/ /gzhan yang mu su lun d+ha des ngo mtshar rmad du byung ba'i sprul pa 'di dag rnams byas pas srid pa bar ma do pa rnams ston par byed pa ni ji ltar bag med pa gang kho na'i skyon gyis/ nye bar bcom</text></item>
<item><p>327b8</p><section>mdo sde</section><text>pa'i 'thab bral ba rnams las zad nas 'chi 'pho ba ni yi dgas rnams su skye'o/ /da dag gi srid pa bar ma de dag rnams ni las byas pa de dag dang 'dra ba'i gzugs brnyan du 'gyur te/ las kyis thag pa ring po</text></item>
<item><p>328a1</p><section>mdo sde</section><text>rnams kyis drangs par gyur pas mgo mthur du dpyangs nas ltung bar 'gyur bas gang la des byas pa'i las kyis 'tshed par byed pa de la de dag kun nas 'khrid do/ /rang bzhin gyi lha de dag rnams kyis de</text></item>
<item><p>328a2</p><section>mdo sde</section><text>ltar srid pa bar ma do pa gnyis pa rnams mthong ngo / /gzhan yang sprul pa pa'i srid pa bar ma do pa gsum pa rnams mthong ba ni ji lta ba kho nar 'thab bral ba rnams gzhan yang las zad pa nyid bag med pas nye bar</text></item>
<item><p>328a3</p><section>mdo sde</section><text>bcom nas mgo mthur du ltas shing rab tu lhung bar gyur pa dang / shin du nyam nyes pa dang kun nas bcings pas kyang dud 'gro rnams su skye'o/ /de dag gi srid pa bar ma do pa rnams ni de dag gi 'gro ba'i rgya'i rjes dang</text></item>
<item><p>328a4</p><section>mdo sde</section><text>cha 'dra ba nyid du skye bar gyur pa yin te/ dud 'gro rnams kyi rnam pa mtha' yas pa dang rnam pa du mar gyur pa de dag rnams dang 'dra ba'i srid pa bar ma do pa rnams su 'gyur ro/ /rgya'i rjes dang cha 'dra bar gyur pa de yang 'gro</text></item>
<item><p>328a5</p><section>mdo sde</section><text>ba gsum pa rnams kyis kun nas bsdus pa'i srid pa bar ma do pa shin du skrag par byed pa de dag rnams mngon par mthong nas/ slar yang lha de dag rnams ches phal che bar skyo bar gyur cing mchog tu kun nas</text></item>
<item><p>328a6</p><section>mdo sde</section><text>skrag par gyur pas nye 'khor kun na 'jigs pa des khong dngangs par gyur pa'i bzhin gyis phan tshun rnams su mngon par mthong nas tshigs su bcad pa brjod pa ji ltar/ rnam par shes dka' shin tu</text></item>
<item><p>328a7</p><section>mdo sde</section><text>phra/ /thams cad du ni rgyug pa po/ /sems can las kyi dbang 'gro ba/ /thams cad du ni yongs su rgyug /gang dag 'phags pa la skur 'debs/ /gang yang las 'bras la sdang ba/ /de dag shi nas dmyal</text></item>
<item><p>328a8</p><section>mdo sde</section><text>bar 'gro/ /gang yang log par 'dul ba po/ /gang zhig nang du sdig sbas nas/ /gang yang chos gzhan gyis slu ba/ /shin du sdig can 'jig rten de/ /dmyal ba'i rtse mo'i skal ldan yin/ /bde ba</text></item>
<item><p>328b1</p><section>mdo sde</section><text>kun chags gzhan gang dang / /skye bo rtag tu sdig dga' ba/ /rang gi sems kyis bslus nas ni/ /de ni bde nas sdug bsngal 'gro/ /gang zhig mthar thug bder mthong ba/ /bde de mtshon char brjod pa yin/ /</text></item>
<item><p>328b2</p><section>mdo sde</section><text>gang yang sdug bsngal rnam smin 'gyur/ /bde de sdug bsngal kho na nyid/ /bag med pa yi lha rnams ni/ /'thab bral srid pa nas 'chi 'pho/ /de phyir chos srog gang gi phyir/ /mkhas pas rab tu bsngags par</text></item>
<item><p>328b3</p><section>mdo sde</section><text>byed/ /khang bu skyed mos tshal dga' zhing / /ched cher bud med rnams la lta/ /'dod pa'i yul gyis ngoms med par/ /lha ni sa la ltung ba yin/ /ji ltar bde ba 'phel ba ni/ /skom pa 'phel ba de bzhin no/ /</text></item>
<item><p>328b4</p><section>mdo sde</section><text>skom pa las ni mchog tu ni/ /mkhas pa las ni rab tu brjod/ /'jig rten skye dang 'chi mthong nas/ /mchog tu skyo ba mi skye ba/ /de la bde legs skyabs gang yod/ /gang yang skyob par mi 'gyur ro/ /</text></item>
<item><p>328b5</p><section>mdo sde</section><text>de ltar rang bzhin gyi lha de dag rnams kyis rnam pa du ma'i srid pa bar ma do pa de dag rnams mngon par mthong bar gyur pa dang rab tu skyo ba'i yid kun du skyes so/ /de dag rnams kyi sems de dag mngon par mthong nas 'thab bral</text></item>
<item><p>328b6</p><section>mdo sde</section><text>gyi mnga' bdag mu su lun d+ha des sprul pa'i lha de dag rnams thams cad kyis snang bar byas nas/ legs par phrad par byed do/ /zhi ba rgyas pa'i cha byad de mngon par mthong nas lha de dag rnams dbugs phyin cing yid phebs</text></item>
<item><p>328b7</p><section>mdo sde</section><text>par gyur nas/ 'thab bral ba rnams kyi mnga' bdag mgon po de gang na yod pa der yongs su bskor nas kun du gnas te/ gus pa legs par skyes pas khyab par tshim pa'i yid kyis thams cad nyid de na gnas so/ /</text></item>
<item><p>328b8</p><section>mdo sde</section><text>skyo ba'i yid kyis bdag nyid mgon dang bcas pa de bzhin du de dag rnams kyis rtogs so/ /de la rnam pa du ma dang rnam par rtog pa du mar mthong na ngo mtshar bar gyur pa rnams rang gis mthong bas tshim pa med pa'i yid</text></item>
<item><p>329a1</p><section>mdo sde</section><text>kyis kun dga' ba mthong ba lta bur gyur pa de yongs su bskor nas rang bzhin gyi lha de dag rnams gnas so/ /de nas 'thab bral gyi bdag po des lha de dag rnams la 'di skad ces brjod de/ khyed cag rnams nags</text></item>
<item><p>329a2</p><section>mdo sde</section><text>dang nye ba'i nags dang pad ma'i rdzing bu dang rin po che'i khams rnams dang ldan pas rnam par brgyan pa'i ri'i rtse mo rnams nyid la yang gar gyis shig ces nyams su blang bar bya ba'i don du rjod par byed kyang / ci yang lha de dag</text></item>
<item><p>329a3</p><section>mdo sde</section><text>rnams skyo bar gyur pa'i yid legs par skyes pa'i phyir dang bag med pa rnams bsnyungs par bya ba'i yid can rnams byed pa yin nam de nas rang bzhin gyi lha de dag rnams kyi 'thab bral gyi bdag po'i drung nas tshig de dag thos</text></item>
<item><p>329a4</p><section>mdo sde</section><text>nas rang bzhin gyi lha de dag sems rab tu skyo bar gyur pas 'di skad ces brjod de/ lha lags nags dang nye ba'i nags dang rin po che'i khams dang ldan pas brgyan pa rnams la bdag cag ji ltar ci'i phyir dga' bar 'gyur/</text></item>
<item><p>329a5</p><section>mdo sde</section><text>lha rnams mtshor bying ba bzhin du bdag gis 'khor ba'i brel tog rnams rnam par rtog pa du mas kyang bsran par mi tshugs pa rnams rang gi mig sngar mthong ste/ 'dod pa rnams thams cad ni mi rtag pa/ sdug bsngal gyi</text></item>
<item><p>329a6</p><section>mdo sde</section><text>mthar gtugs par byed pa bdag cag rnams rtag pa ma yin brtan pa ma yin ther zug ma yin te/ de dag rnams la snying po cung zad kyang med do/ /de nas 'thab bral gyi bdag po des lha de dag rnams kyi drung nas tshig gi cha</text></item>
<item><p>329a7</p><section>mdo sde</section><text>'di dag rnams thos nas 'di skad ces brjod do/ /bcom ldan 'das kyis ji lta bar 'di dag rnams thams cad sdug bsngal gyi mthar thug pa yin par gsungs so/ /de nas lha de dag thams cad kyis kyang 'di skad ces</text></item>
<item><p>329a8</p><section>mdo sde</section><text>brjod de/ bdag cag rnams thams cad ni ji lta ba bzhin du de la yid song ba lags na/ ji ltar shin du sdug bsngal ba rnams lha'i zhal snga nas shes par 'tshal lo/ /de nas de dag gi drung nas 'thab bral ba rnams</text></item>
<item><p>329b1</p><section>mdo sde</section><text>kyi mnga' bdag des tshig de dag rnams thos nas 'di skad ces brjod de/ ji ltar 'khor ba'i sdug bsngal ma lus pa de dag rnams ngas brjod par nus mod kyis kyang re shig ngas khyed rnams la phyogs gcig tsam mngon</text></item>
<item><p>329b2</p><section>mdo sde</section><text>par brjod par bya ste/ 'khor ba rnams su ji lta bar bag med pa'i dbang gis 'gro bar ma gyur na ni/ bskal pa bye ba stong phrag du ma rnams na/ kye ma dka' slas kyis bde 'gro'i 'gro bar 'byung bar 'gyur ba yin te/</text></item>
<item><p>329b3</p><section>mdo sde</section><text>'gro ba gnyis po lha dang mi dang rnyed pa ni shin du dka' ba yin zhing / gang dag bag med pa'i dbang du 'gro bar mi 'gyur ba de dag rnams ni mkhas pa yin no/ /rkyen gyi dbang gis byung ba rnams kyang yongs su spong bar byed do/</text></item>
<item><p>329b4</p><section>mdo sde</section><text>de dag gi dbang du 'gro bar mi 'gyur ro/ /dmyal ba dang yi dgas dang byol song rnams su de dag skye'o/ /de la kye ho lha rnams 'gro ba gsum po rnams ngan song zhes mngon par brjod do/ /lha dang mi'i 'gro ba gnyis po ni bde</text></item>
<item><p>329b5</p><section>mdo sde</section><text>'gro zhes mngon par brjod do/ /de dag rnams nyid re shig ji ltar rab tu stobs che bar gyur pa'i sdug bsngal dag mngon par brjod par mi nus so/ /rgyas par ni ston pas mngon par brjod par spyod do/ /mdor bsdu</text></item>
<item><p>329b6</p><section>mdo sde</section><text>bar gyur na lha dang mi rnams kyi sdug bsngal rnams ni rnam pa bcu drug go/ /yang lha dang mi rnams kyi de yang gang dag yin na/ bde 'gro'i 'gro bas bsdus pa'i sdug bsngal du gyur pa rnams la/ 'di lta ste srid pa bar ma</text></item>
<item><p>329b7</p><section>mdo sde</section><text>do'i sdug bsngal dang mngal na gnas pa'i ya nga ba'i sdug bsngal dang mngal nas kun du 'byung ba'i sdug bsngal dang zas kyi sdug bsngal dang 'dod pa'i sdug bsngal dang mi mthun pa rnams dang kun du phrad pa'i sdug bsngal dang</text></item>
<item><p>329b8</p><section>mdo sde</section><text>sdug pa rnams dang bral ba'i sdug bsngal dang grang ba dang tsha ba la sogs pas bcings pa'i sdug bsngal dang nad kyi sdug bsngal dang gzhan gyi dbang du gyur pa'i sdug bsngal dang tshol khro'i sdug bsngal dang sdig pa'i grogs po dang</text></item>
<item><p>330a1</p><section>mdo sde</section><text>'dre bar byed pa'i sdug bsngal dang bu dang bu mo dang gnyen 'dun rnams kyi brel tog gi sdug bsngal dang bkres pa dang skom pa'i sdug bsngal dang dbang chung ba'i sdug bsngal dang rga ba'i sdug bsngal dang lhag par gyur pa'i sdug</text></item>
<item><p>330a2</p><section>mdo sde</section><text>bsngal shin du sdug bsngal bas shin du sdug bsngal ba ni 'chi ba'i sdug bsngal lo/ / ji ltar rab tu stobs che ba'i sdug bsngal chen po bcu drug po de dag rnams ni mi'i 'jig rten pa rnams kyi yin te 'chi ba'i mthar thug pa rnams</text></item>
<item><p>330a3</p><section>mdo sde</section><text>mi'i 'jig rten du skyes pa rnams kyi yin no/ /gang sems can gzhan dag rnams la ni rnam pa sna tshogs pa'i sdug bsngal gzhan dag rnams 'byung bar 'gyur ba yin te/ shin du yang bsran par mi bzod pa rnams yin no/ /</text></item>
<item><p>330a4</p><section>mdo sde</section><text>gang yang mthar thug pa kho nar zad par mi 'gyur ba'i chos can dang rab tu 'jig par mi 'gyur ba'i chos can gyi bde ba ni 'di dang srid pa gzhan rnams na yang med do/ /de la re shig dang po kho nar srid pa bar ma dor skyes pa'i dri</text></item>
<item><p>330a5</p><section>mdo sde</section><text>za srid pa bar ma do pa'i tha snyad can rnams kyi rnam pa ji lta bu'i sdug bsngal yin na 'di lta ste/ las kyi rlung gis btab par gyur pa rnams sha'i mig gis mngon sum du blta bar byar med par lha'i mig gis mthong bar</text></item>
<item><p>330a6</p><section>mdo sde</section><text>gyur pa dang / thogs pa med par gyur pa'i rang bzhin can de yang gang gi tshe mir skye bar 'gyur ba yin pa de'i tshe/ ji lta bu'i rnam par 'di skye bar 'gyur ba rnams dang rnam pa ji lta bu'i khyim du 'di skye bar 'gyur ba rnams</text></item>
<item><p>330a7</p><section>mdo sde</section><text>kyang ste/ dman pa dang bar ma dang khyad par du 'phags pa'i khyim rnams su sbyin pa dang tshul khrims dang shes rab kyi 'bras bu can rnams la skye bar 'gyur ba na/ dri za de yang rnam pa de lta bur 'gyur ba yin no/ /srid</text></item>
<item><p>330a8</p><section>mdo sde</section><text>pa bar ma do pa 'di'i zas kyi rigs su gyur pa rnams ni/ gal te dbul po'i khyim rnams su skye bar 'gyur na de'i zas rnams hrud hrud po dang / mdog ngan pa dang dri dang ro dang reg dang tshad rnams kyang dman par 'gyur</text></item>
<item><p>330b1</p><section>mdo sde</section><text>te/ sbyin pa'i mthu chung bar gyur pa'i phyir na skye ba na yang 'thob par mi 'gyur ro/ /de la 'di ni mir skye bar gyur pa rnams kyi sdug bsngal gyi dang po yin no/ /de nas skyes par gyur nas las dang nyon mongs pa'i dbang gis mngal na</text></item>
<item><p>330b2</p><section>mdo sde</section><text>gnas par gyur te/ dbul po'i khyim du skye bar 'gyur na ma'i zas ngan pa dang / gyong po dang skyur mo'i zas rnams dang zas chungs par gyur na yang sha ma la rab tu brten pas lte ba'i sbubs nas rab tu spel bar byed pa'i srog chags</text></item>
<item><p>330b3</p><section>mdo sde</section><text>mngal na gnas pa kha dog ngan pa dang lus rid par 'gyur ba yin no/ /ma'i lus g.yo bar gyur pa'i skyon gyis shin du sdug bsngal bar gyur pas gsus pa'i gseb na rgyug par byed do/ /zas su gyur pa grang ba dang dro ba dag gis</text></item>
<item><p>330b4</p><section>mdo sde</section><text>byas pas kyang ste/ de ltar gzir bar byed pa mnar ba'i mchog tu phyin pa la yang go skabs ye med pa skabs med pa rnam par khro bar byed pa na yang spungs med pa/ gcin dang rtug pa'i phung po chen po'i nang du bying bar gyur pa rnams kyi</text></item>
<item><p>330b5</p><section>mdo sde</section><text>sdug bsngal chen po rnam pa du ma rnams yin no/ /de la 'di ni gzhan gnyis pa yin te/ bde 'gro ba rnams kyang de 'dra na dmyal ba dang yi dgas dang dud 'gro rnams lta smos kyang ci dgos/ gzhan yang sdug bsngal gsum pa</text></item>
<item><p>330b6</p><section>mdo sde</section><text>yod de/ de'i rjes thogs la gal te mngal nas 'byung bar 'gyur ba na ma'i skye gnas kyi bug pa'i zor ma mig nas gzir bar gyur pa ni/ ji ltar bu ram gyi shing 'khrul mig gi bu gu nas 'byung ba na btsir bar gyur pas 'byung</text></item>
<item><p>330b7</p><section>mdo sde</section><text>bar 'gyur ba de bzhin du mngal gyi de yang ma'i skye gnas kyi bu ga nas kun du 'byung ba yin no/ /de la 'di ni mngal nas skye ba ste sdug bsngal gzhan yin no/ /de dag gi rjes thogs la sdug bsngal bzhi pa yod de/ mar sar pa dang</text></item>
<item><p>330b8</p><section>mdo sde</section><text>chu shing gi lo ma ltar shin du 'jam par gyur pa'i lus rab tu smin pa gzhon sha can gyi dper gyur pa'i lus dang ldan pa rnams gang gi tshe btsas pa na ma mas rtsub pa dang rod rod po dang rdol ba dang mdog ngan pa dang las su me rung ba</text></item>
<item><p>331a1</p><section>mdo sde</section><text>dang rid pa dang / bar mig can 'thug pa dang rtse mo dang sgra mi snyan pa dag gi lag pa gnyis kyis len par byed pa de'i tshe ji ltar mes sreg par byed pa 'am/ ral gris gtub par byed pa de bzhin du shin du 'jam pa'i</text></item>
<item><p>331a2</p><section>mdo sde</section><text>phyir na 'di la yang zug zer skyed do/ /de'i lus shin du 'jam por gyur pa 'di gal te dang por gos 'jam po rnams bskon par gyur kyang de dag rnams ni ji ltar bslangs pa dang 'thug pa dang rtsub pa dang rdol ba dang rab tu rnyings</text></item>
<item><p>331a3</p><section>mdo sde</section><text>pa dang btsems pa dang bskums pa rnams kyi nang du lus bcug pa bzhin du 'gyur ro/ /grang ba'i dus su 'di yang shin du grang bar 'gyur te/ btsas pa na khyim gang yin par ni grang bas shin du yang nyen par 'gyur ro/ /</text></item>
<item><p>331a4</p><section>mdo sde</section><text>de bzhin du tshad pa'i dus su tshad pa shin du stobs che bar 'gyur te/ gang gis shin du sreg par byed pa sbyin pa dman pa nyid kyi phyir na mnar bar 'gyur ro/ /nang du yang bsregs nas sdug bsngal gyis ma'i skye gnas nas</text></item>
<item><p>331a5</p><section>mdo sde</section><text>'byung bar 'gyur ro/ /'di'i sbyin pa dman pa yin pa'i phyir na de'i rjes thogs la zas kyis sdug bsngal bar 'gyur te/ nu ma dag gi dang zas za bar byed pa na yang sdug bsngal bar 'gyur ro/ /re shig nu ma dag ni</text></item>
<item><p>331a6</p><section>mdo sde</section><text>ma zas nyung bar gyur pas de'i nu zho rnams kyang nyung bar 'gyur te/ gang gis shin du rid pa dang mdog nyams pa dang mdog ngan pa dang rjud par gyur pa dang rgyus pa dang rus pa dang lpags pa rnams kyi lhag ma tsam du gyur pa'i</text></item>
<item><p>331a7</p><section>mdo sde</section><text>lus bkres par gyur pa nad rnams 'dren par byed pa'i lus su 'gyur ro/ /rtag tu bsten du mi bzod pa'i lus su 'gyur ro/ /de nas dus gzhan na zas dang skom bag tsam yod par gyur na yang / de de kho na bzhin du</text></item>
<item><p>331a8</p><section>mdo sde</section><text>yongs su 'dzin par byed pa'i rnam par rtog pas yongs su bcom pa'i phyir dri dang ro dang reg bya rnams chung zhing dman pa dang gzhan rnams kyi zas kyis te/ gal te shed na srog kun nas gtong ba 'am shin du rid pas</text></item>
<item><p>331b1</p><section>mdo sde</section><text>'dzin par 'gyur ro/ /de ltar yin pas yang gal te na nu ma zas su za bar 'gyur te/ ji lta bar mdzes pa ni lus ltad mor che bas srog 'dzin par byed pa yin no/ /de ltar 'di'i sbyin pa ngan pa yin pa'i phyir na 'di'i ma</text></item>
<item><p>331b2</p><section>mdo sde</section><text>lus pa kun yang rab tu zad par 'gyur ba yin no/ /des na yang zas bsod par 'gyur ba rnams kyis 'di'i gsus pa legs par tshim par gyur pa yin na yang / de ltar na yang zas kyis byas pa'i sdug bsngal chen</text></item>
<item><p>331b3</p><section>mdo sde</section><text>por 'byung bar 'gyur ro/ /de'i rjes thogs la 'di'i sdug bsngal lnga pa yod pa rnams ni 'di lta ste/ 'dod pas byas pa rnams so/ /de de ltar zas kyis byas pa'i sdug bsngal rnams kyis gzir bar gyur pa na 'di la rnam</text></item>
<item><p>331b4</p><section>mdo sde</section><text>pa sna tshogs pa rnams su rgyu bar bya ba'i 'dod pa 'byung bar 'gyur te/ lto bkres pas nye bar bcom pa yin pa'i phyir ro/ /de des gzir bar gyur pa'i phyir gal te na rku bar byed do/ /gal te na phan pa ma yin pa'i las</text></item>
<item><p>331b5</p><section>mdo sde</section><text>gzhan cung zad tsam yang byed par 'gyur te/ lhan cig tu gnas pa de gsod par byed pas 'chi ba 'am 'chi ba la thug pa'i sdug bsngal lhag par 'byung bar 'gyur ro/ /sdug bsngal 'di dag rnams thams cad kyi yang rtse</text></item>
<item><p>331b6</p><section>mdo sde</section><text>mor phyin par sdug bsngal ni 'di lta ste/ bkres pa dang skom pas byas pa'i sdug bsngal lo/ /de la dus de'i tshe na mu su lun d+ha des 'thab bral ba de dag rnams la tshigs su bcad pa brjod pa ji ltar/ phal cher 'khor ba'i</text></item>
<item><p>331b7</p><section>mdo sde</section><text>sdug bsngal la/ /bkres pa'i sdug dang mtshungs med pa/ /gang gis sems can 'di dag gzir/ /mi dge'i bdag nyid byas pa las/ /rang gi lus las langs pa'i me/ /bkres pa zhes ni mngon par brjod/ /</text></item>
<item><p>331b8</p><section>mdo sde</section><text>rnam rtog mes ni ljon shing bzhin/ /'jig rten gsum gyi lhag ma sreg /'jig rten gzhan du me 'di ni/ /'gro zhing rjes su 'gro bar 'gyur/ /bskal pa brgya yi bar du yang / /'chi bar gyur pa mthong ba med/ /</text></item>
<item><p>332a1</p><section>mdo sde</section><text>gang yang byis rnams mi dge byed/ /gang yang 'gro ba ngan song du/ /de ni zas rnams dag gi ni/ /gzhi las yin par mkhas rnams brjod/ /ltogs pa'i 'bras bu ji bzhin du/ /mi ni rang don la brtson min/ /</text></item>
<item><p>332a2</p><section>mdo sde</section><text>khams gsum ma lus 'di dag rnams/ /zas kyi dbang gis 'jug pa yin/ /de dag gang phyir rnam sna tshogs/ /'jig rten 'di bkra mi las byung / /srid gsum chu bo de thams cad/ /zas don gnyer ba byed</text></item>
<item><p>332a3</p><section>mdo sde</section><text>las yin/ /de ltar mu su lun d+ha des rang bzhin gyi lha de dag rnams la rjod par byed do/ /gzhan yang lha dag mi'i 'jig rten du mi rnams kyi sdug bsngal gang dag ce na/ 'di lta ste mi sdug pa dang phrad pa zhes bya</text></item>
<item><p>332a4</p><section>mdo sde</section><text>ba'o/ /de la drug po 'di dag rnams ni mi sdug pa dang kun du phrad pa yin no/ /de la de dag rnams kyang gang zhe na/ 'di lta ste mig gis gzugs rnams gang dag mthong ba nas mdza' bo ma yin pa la sogs pa de dag</text></item>
<item><p>332a5</p><section>mdo sde</section><text>rnams ni 'dod pa ma yin pa dang sdug pa ma yin pa rnams mthong ba yin no/ /gzugs 'di mthong bar gyur pa las kyang yid kyi rjes su mi mthun zhing dang ba ma yin par 'gyur ro/ /sems dang sems las byung ba</text></item>
<item><p>332a6</p><section>mdo sde</section><text>rnams rnyog pa can du byas pa las kyang 'jigs pa dang bcas par 'gyur ba dang / nye bar 'tshe ba dang bcas pa'i sdug bsngal rnams sems dang sems las byung ba rnams la skyed par byed do/ /de la gzugs kyi</text></item>
<item><p>332a7</p><section>mdo sde</section><text>tshogs de dag rnams kun la dang por 'di 'jug par 'gyur ba ni/ 'di lta ste dgra bo dang phrad pa 'am sdig pa'i grogs po'i skyes bu dang phrad pa'o/ /de bzhin du rna bas kyang sgra rnams thos pa na mi phan pa dang mi sdug pa dang</text></item>
<item><p>332a8</p><section>mdo sde</section><text>yid du mi 'ong zhing rjes su mi mthun pa rnams 'di la skyed par byed pa dang / yid kyi rgyun kyang rnyog pa can du byed pa 'di ni mi sdug pa dang phrad pa'i sdug bsngal gzhan yin no/ /de la mi mthun pa'i sgra rnams kyi phul du phyin</text></item>
<item><p>332b1</p><section>mdo sde</section><text>pa ni 'di yin te/ 'di ltar dam pa ma yin pa'i chos sgrogs pa na yang de nyan par byed pa'o/ /'di thos nas lus zhig pa na yang ngan song log par ltung ba dmyal ba rnams su skye bar 'gyur ro/ /gang yang</text></item>
<item><p>332b2</p><section>mdo sde</section><text>gzhan cung zad sgra mi phan pa dang mi sdug pa dang mi mthun pa dang kun nas nyon mongs pa can rnams gang dag thos nas 'di dag rnams kyi yid mi bde ba skyed par byed pa dang / sems kyi rgyud kyang rnyog pa can du byed par</text></item>
<item><p>332b3</p><section>mdo sde</section><text>'gyur ba dang / mi 'dod pa mi sdug pa yid du mi 'ong ba 'di ni mi'i 'jig rten pa'i mi rnams kyi mi sdug pa dang phrad pa las skyes pa'i sdug bsngal zhes brjod do/ /lha dag gang mi rnams kyi mi'i 'jig rten du mi</text></item>
<item><p>332b4</p><section>mdo sde</section><text>'thun pa dang phrad pa las skyes pa'i sdug bsngal gsum pa gzhan gang zhe na/ 'di lta ste snas ji srid du dri rnams snom par byed pa na mi 'dod pa mi sdug pa yid du mi 'ong ba rnams dang / gang yang 'dis mnams</text></item>
<item><p>332b5</p><section>mdo sde</section><text>par gyur pas sems kyi rgyud rnyog pa can du skyed par byed pa dang / yang yid kyi rjes su mi mthun par gyur pa gang gis 'di kun nas nyon mongs pa can gyi sdug bsngal rnams skyed par byed pa'o/ /kye ho lha dag de</text></item>
<item><p>332b6</p><section>mdo sde</section><text>la 'di ni mi rnams kyi mi'i 'jig rten na mi sdug pa dang phrad pa rnams kyi phul du phyin pa yin te/ dge legs su gyur pa'i skyes bu gzhan dag gang yang rung ba rnams kyis chos la mchod par bya ba'i rgyu mtshan du 'am</text></item>
<item><p>332b7</p><section>mdo sde</section><text>dge 'dun la yang rung ste/ bdug spos phul bar gyur pa las blo gros dman par gyur pa dang yid mong rtul bar gyur pa gang dag gis ji ltar 'gro bar gyur pa na 'am 'dug par gyur pa na yang rung ste/ 'dun pa'i</text></item>
<item><p>332b8</p><section>mdo sde</section><text>'dod chags sngon du 'gro bas dang mngon par gtse ba sngon du 'gro bas dang / gus pa med pa sngon du btang bas dang thul 'og tu 'jug pa sngon du btang bas kyang rung ste/ kun nas chags pa sna phyogs su btang bas</text></item>
<item><p>333a1</p><section>mdo sde</section><text>de yang snom par byed do/ /de'i rgyu las lus zhig par gyur nas ngan song log par ltung bar dmyal bar skye'o/ /skyes bu ngan pa rnams sna'i rgyu dang sna dang kun du 'brel pa las mi dge ba'i blo dang ldan pa</text></item>
<item><p>333a2</p><section>mdo sde</section><text>rnams ni lus zhig par gyur pa dang ngan song log par ltung ba dmyal ba rnams su skye'o/ /kye lha dag 'di ni mi rnams kyi mi'i 'jig rten na mi sdug pa rnams dang phrad pa las kun du skyes pa'i sdug bsngal zhes brjod do/ /</text></item>
<item><p>333a3</p><section>mdo sde</section><text>gzhan yang mi sdug pa dang phrad pa las skyes pa'i shin du sdug bsngal ba rnams yod do/ /de yang gang zhe na/ 'di lta ste mi rnams kyi mi'i 'jig rten na blo gros ngan pa dang ldan pa'i skyes bu ngan pa rnams ro'i don du nyes pa byed</text></item>
<item><p>333a4</p><section>mdo sde</section><text>pa'i las rnams byed pa rnams yin la/ gang dag gi rgyus lus zhig pa na ngan song log par ltung ba sems can dmyal ba rnams la skye bar 'gyur ro/ /gang yang dge sbyong ma yin par dge sbyong gi cha byad 'dzin pa nang</text></item>
<item><p>333a5</p><section>mdo sde</section><text>rul par gyur pa thos pa dang mi ldan pa dung gi sgra dang mtshungs par spyod pa rnams/ dge 'dun gyi nang du zhugs par gyur pa 'am sbyin bdag gi khyim du song bar gyur pa na yang rung ste/ lce dang rab tu 'brel ba dang de la song</text></item>
<item><p>333a6</p><section>mdo sde</section><text>ba'i blos dge slong gi cha byad 'dzin pas ro dag myang bar byed pa ni/ rgyu de dang rkyen de dag gis lus zhig pa nas ngan song log par ltung ba dmyal ba rnams su skye'o/ /gang yang le lo can gyi dge slong gzhan rnams ni</text></item>
<item><p>333a7</p><section>mdo sde</section><text>bsam gtan gyis bsam gtan du byed pa'i bya ba yongs su btang nas/ yid de la song ba dang rang gi 'dun pa'i 'dod chags sngon du 'gro bas zas kyi don du gnas na gnas rnams su nye bar 'gro bar byed do/ /rgyu</text></item>
<item><p>333a8</p><section>mdo sde</section><text>de las le lo can de lus zhig pa na ngan song log par ltung ba dmyal bar skye bar 'gyur ro/ /kye ye'i lha dag de la 'di ni mi'i 'jig rten du mi rnams la lce ro dang kun tu 'brel pa'i mi sdug pa dang phrad pa las byung ba'i</text></item>
<item><p>333b1</p><section>mdo sde</section><text>sdug bsngal yin no/ /gzhan yang kye lha dag mi rnams phan pa 'dod pas byas pa'i mi'i 'jig rten du mi sdug pa dang phrad pa las byung ba'i sdug bsngal gang zhe na/ de 'di lta ste lus kyis reg bya la reg par byed de/</text></item>
<item><p>333b2</p><section>mdo sde</section><text>de dang rab tu 'brel ba'i blor gyur pa dge ba rnams sems par mi byed do/ /chos kyis lam du nges par 'jug par mi byed do/ /blo mnyam par bzhag par mi 'gyur ro/ /'di ni skyes bu ngan pa yul ngan pa dang rab tu</text></item>
<item><p>333b3</p><section>mdo sde</section><text>'brel ba'i blo dang ldan pa zhes brjod de/ lus zhig par gyur nas ngan song log par ltung ba dmyal ba rnams su skye'o/ /kye lha dag 'di ni mi rnams la mi'i 'jig rten du mi sdug pa dang kun nas phrad pa'i sdug bsngal</text></item>
<item><p>333b4</p><section>mdo sde</section><text>zhes brjod do/ /kye ye'i lha dag gzhan yang mi rnams la mi'i 'jig rten du mi sdug pa dang kun nas phrad pa las skyes pa'i sdug bsngal rnams gang zhe na/ 'di lta ste gang 'ga' zhig blo g.yo ba dang blo rnam par gnas pa</text></item>
<item><p>333b5</p><section>mdo sde</section><text>med pa dang gcig tu ma nges pa'i blo dang blo rnam par g.yengs par gyur pas rtag tu yang chos ngan pa yid kyis sems par byed pa yin no/ /gal te chos la dga' ba dang dge ba sten par byed pa dang bdag la phan par byed pa</text></item>
<item><p>333b6</p><section>mdo sde</section><text>ma yin pa de dag ni/ gang dag gi rgyus lus zhig par gyur nas ngan song log par ltung ba dmyal bar skye bar 'gyur ro/ /kwa'i lha dag 'di ni mi rnams kyi mi'i 'jig rten na mi sdug pa dang kun du phrad pa las skyes</text></item>
<item><p>333b7</p><section>mdo sde</section><text>pa'i sdug bsngal zhes brjod do/ /rigs du ma dang tshul lugs du mar rnam pa sna tshogs pa'i sdug bsngal gzhan dang gzhan rnams kyang nyams su myong bar 'gyur ro/ /de la rnam pa gsum po 'di ni nges par mi</text></item>
<item><p>333b8</p><section>mdo sde</section><text>sdug pa dang phrad pa yin te/ 'di ltar srog gcod par byed pa mig gi tsher mar gyur pa rtag tu mi mthun pa'i dgra rnams dang lhan cig kun du phrad pa 'di ni mi sdug pa dang kun du phrad pa gcig yin no/ /gzhan</text></item>
<item><p>334a1</p><section>mdo sde</section><text>yang mi sdug pa dang kun du phrad par gyur pa la 'di lta ste/ sdig pa'i grogs po dang las lhan cig spyod par byed pa'o/ /nges par 'dir mi sdug pa dang phrad pa gsum pa 'di lta ste 'gras par gyur pa nang du</text></item>
<item><p>334a2</p><section>mdo sde</section><text>sbas nas dus kun nas 'joms par byed pa'o/ /'di dag rnams ni nges par mi sdug pa dang phrad pa gzhan rnam pa gsum zhes brjod do/ /kye'i lha dag de dag rnams ni mi'i 'jig rten pa'i mi rnams kyi sdug bsngal chen</text></item>
<item><p>334a3</p><section>mdo sde</section><text>po rnam pa du ma gzhan rnams yin no/ /gzhan yang mu su lun d+ha des sdug bsngal las lha de dag rnams kyi yid skyo ba skyed par bya ba'i don du ston par byed pa las/ 'di lta ste sdug pa dang bral ba'o/ /sdug pa zhes bya ba'i</text></item>
<item><p>334a4</p><section>mdo sde</section><text>ming yang gang dag gis 'jig rten gnyis su phan par byed pa yin no/ /rtag tu phan par 'dod pa'i dge ba'i grogs po de dang lhan cig tu bral bar gyur pa'o/ /de la 'di ni sdug bsngal chen po yin no/ /yang de ma dang</text></item>
<item><p>334a5</p><section>mdo sde</section><text>pha dang spun dang sring mo dang bu dang bu mo dang 'brel pa rnams dang gzhan yang sred pa'i gnas su gyur pa rnams kye ma gnod par byed pa tsha ba rtsub pa/ mtshon cha dang mer lhung ba las lhag par sems skrag pa skye bar 'gyur ro/</text></item>
<item><p>334a6</p><section>mdo sde</section><text>'di dag ni sdug pa rnams dang bral ba las gyur pa'i sdug bsngal zhes brjod do/ /gzhan yang 'thab bral ba'i mnga' bdag des lha de dag rnams la phan par bya ba'i don du chos ston par byed pa ni/ 'di lta ste grang ba dang tsha</text></item>
<item><p>334a7</p><section>mdo sde</section><text>ba gnyis po dag gis sdug bsngal lo/ /gzhan yang 'thab bral gyi bdag po des lha de dag rnams nyid la mngon par brjod pa/ lha dag mi rnams kyi mi'i 'jig rten 'di na sdug bsngal de dag rnams gang dag zhe na/</text></item>
<item><p>334a8</p><section>mdo sde</section><text>'di lta ste grang ba dang tsha ba la sogs pa gnyis dag gis sdug bsngal lo/ /de la shin du sten pas kyang ste/ lha dag grang ba ha cang sten par byed pa'i mi rnams ni mi'i 'jig rten du sdug bsngal de la yang longs spyad nas gang yang</text></item>
<item><p>334b1</p><section>mdo sde</section><text>tsha ba rnams la sten par byed pas/ mi'i 'jig rten pa rnams de las kyang sdug bsngal bar 'gyur ro/ /de bzhin du kha zas ha cang bsten pas kyang sdug bsngal bar 'gyur ro/ /dus yun ring du 'dug pa sten pas kyang</text></item>
<item><p>334b2</p><section>mdo sde</section><text>sdug bsngal lo/ /dus ring du langs pa dang 'gro ba yang sdug bsngal nyid do/ /de bzhin du btung ba shin du bsten pa'i sdug bsngal dang / rmi lam gyi sdug bsngal nyid dang mtshan mo mal stan la gzhogs ngos gcig</text></item>
<item><p>334b3</p><section>mdo sde</section><text>gis stan la nyal bas kyang shin du sdug bsngal bar 'gyur ro/ /de bzhin du gzhogs gnyis pas kyang shin du dus ring du nyal bar gyur na shin du sdug bsngal ba skye bar 'gyur ro/ /gnyis gnyis las skyes pa'i bde</text></item>
<item><p>334b4</p><section>mdo sde</section><text>ba ltar snang ba rnams kyis mi rnams mi'i 'jig rten du bslus pa'i phyir na sems can rnams legs par byas pa'i las rnams mi byed do/ /bde bas shin du rnam par bcom pa des dmyal bar rgyug par 'gyur ro/ /</text></item>
<item><p>334b5</p><section>mdo sde</section><text>lha dag mi rnams kyi mi'i 'jig rten na shin du sdug bsngal ba de yang bde ba'i gzugs brnyan gyi sdug bsngal ba rnams yin no/ /lha rnams de bzhan du ma gyur cig ces phan par bya ba'i don du de ltar mu su lun d+ha des 'thab</text></item>
<item><p>334b6</p><section>mdo sde</section><text>bral gyi lha rnams la chos ston par byed de mi'i 'jig rten de la skyes pa rnams kyi bde ba ji lta ba bzhin du bdag cag rnams kyi bde ba yang 'gyur ba de dgag par bya ba'i don dang / de dag la skyo ba bskyed par bya ba'i don du</text></item>
<item><p>334b7</p><section>mdo sde</section><text>'khor ba las kha phyir phyogs par 'gyur ba'i chos ston par byed do/ /'thab bral gyi bdag po de 'khor ba las kha phyir phyogs pas phan par bya ba'i don du bag med pas bag med pa rnams 'dul bar bya ba'i phyir ro/ /</text></item>
<item><p>334b8</p><section>mdo sde</section><text>gzhan yang 'thab bral gyi bdag po de lha de dag rnams nyid la mi rnams kyi sdug bsngal gzhan dag ston par byed do/ /ji ltar mi rnams kyi mi'i 'jig rten du nad rnams 'byung bar 'gyur ba de la/ rnam pa du ma dang rnam par</text></item>
<item><p>335a1</p><section>mdo sde</section><text>rtog pa mang po dang kun nas slong ba du ma rnams kyis rims nad dang shin du 'khru ba dang dbugs mi bde ba dang glo lu ba la sogs pa'i nad rnams te/ nad bzhi brgya rtsa bzhir 'gyur ba yin no/ /gnyis gnyis kyi sdug</text></item>
<item><p>335a2</p><section>mdo sde</section><text>bsngal gang dag gis mngon par bcom par gyur pa'i sems can rnams ni phyi nas yang nad kyis nye bar 'joms par 'gyur ro/ /de nas gzhan yang gang dag de'i rjes thogs la mi rnams mi'i 'jig rten du gang gis 'joms par</text></item>
<item><p>335a3</p><section>mdo sde</section><text>byed pa de la yang 'di ni lus kyi nad ces brjod do/ /mi rnams kyang phal cher mya ngan dang yid mi bde ba la sogs pa rnams ni mi rnams kyi nad yin te/ 'jig rten pas kyang de skad ces brjod do/ /gzhan yang mu su lun d+ha des lha</text></item>
<item><p>335a4</p><section>mdo sde</section><text>de dag rnams nyid la phan par bya ba'i don du chos ston par byed pa ni/ 'khor ba bri bar bya ba'i don du dang mi'i 'jig rten rnams sdug bsngal gyis kun du 'bar bar ston par byed pa la/ 'di lta ste gzhan gyi dbang du gyur pa nyid ces</text></item>
<item><p>335a5</p><section>mdo sde</section><text>bya ba ni mi'i 'jig rten na mi rnams kyi sdug bsngal yin no/ /kwa'i lha rnams mi'i 'jig rten 'di na skye ba mnyam par gyur cing rigs mtshungs pa dang dbang po rnams mtshungs pa dang na tshod mtshungs pa dang dpa' brten mtshungs par</text></item>
<item><p>335a6</p><section>mdo sde</section><text>gyur pa rnams kyang las dman par gyur pas gzhan gyi dbang nyid du nye bar 'gyur ro/ /de nyin mo dang mtshan mo med par rang dbang du 'gyur ba ma yin no/ /rtag par yang shin du sdug bsngal gyi khur khyer bar byed do/ /'di ni</text></item>
<item><p>335a7</p><section>mdo sde</section><text>gzhan gyi dbang gis sdug bsngal ba yin no/ /gzhan yang ches bzod par dka' ba gzhan gyi dbang du gyur pa'i sdug bsngal rnams ni rigs dang gzugs dang brtson 'grus dang spro ba rnams dang rig pa dang shes pa dang rnam par</text></item>
<item><p>335a8</p><section>mdo sde</section><text>shes pa rnams kyang phun sum tshogs par gyur pa gang zhig dbul bar gyur pas zil gyis mnan pa'i phyir na rim pa rnams thams cad kyis dman pa rnams kyi bran gyi dngos por 'gyur ro/ /gzhan yang mu su lun d+ha des</text></item>
<item><p>335b1</p><section>mdo sde</section><text>lha de dag rnams kyi las dman pa yin pa'i phyir dang / sbyin pa spangs pa yin pa'i phyir yang ste/ 'thab bral na spyod pa rnams na thul 'og tu gzhug pa'i glags thod pa yin la/ nyin mo dang mtshan mo rang dbang</text></item>
<item><p>335b2</p><section>mdo sde</section><text>can du ni 'gyur ro/ /sbyin pa'i stobs dman par gyur pa rnams ni rtag tu yang sdug phongs su gyur nas lag pa dang rkang pa dag rnam par rdol ba zad cing rdol la rnying pa dri ma can gyi gos gyon pa rtag par yang ltogs pa</text></item>
<item><p>335b3</p><section>mdo sde</section><text>dang skom pas nye bar bcom pa grang ba dang tsha ba'i sdug bsngal gyi khur khyer ba byed do/ /de la rnam pa du mar bzod dka' ba 'di dag rnams ni gzhan gyi dbang du gyur pa'i sdug bsngal yin te/ nyin mo dang mtshan mo med</text></item>
<item><p>335b4</p><section>mdo sde</section><text>par yang nye bar dga' ba ma yin no/ /de bzhin du gzhan dag rigs dang gzugs dang na tshod dang spro ba dang pha rol gnon pa la sogs pa rnams dman pa la tshul thams cad kyis kyang rigs dang gzugs dang shes pa dang</text></item>
<item><p>335b5</p><section>mdo sde</section><text>rnam par shes pa ches lhag pa rnams rjes su sten par byed do/ /de thams cad du ngang tshul thams cad kyis kyang zil gyis gnon te/ dbul ba dang las kyis mtho brtsams pa'i phyir na sdug bsngal gyi mchog rnams</text></item>
<item><p>335b6</p><section>mdo sde</section><text>khyer bar byed do/ /de la 'di dag ni lha dang mi rnams kyi sdug bsngal gyi mchog gzhan yin no/ /gzhan yang gzhan gyi dbang du gyur pa'i sdug bsngal rnams ni ji ltar dbul phongs kyis mngon par gtses pa'i skyes bu</text></item>
<item><p>335b7</p><section>mdo sde</section><text>chos byed pa rnams kyang sdig pa byed pa la nye bar rten par byed do/ /de zhabs 'bring gi don du de dang sten grogs byas pas de kho na bzhin du 'gyur te/ mi 'dod pa mi sdug pa yid du mi 'ong ba'i sdig pa rnams rje dpon gyi</text></item>
<item><p>335b8</p><section>mdo sde</section><text>dbang gis de kho na bzhin du las rnams byed do/ /de dag ni lus zhig par gyur nas ngan song log par ltung ba dmyal ba rnams su skye'o/ /de la yang 'jig rten gnyis slu bar byed pa shin du yang mi dge bar gyur pa ni</text></item>
<item><p>336a1</p><section>mdo sde</section><text>gzhan gyi dbang du gyur pa'i sdug bsngal yin no/ /kwa'i lha dag gzhan yang mi rnams la mi'i 'jig rten rnams su shin du bzod par dka' ba'i ches sdug bsngal bar gyur pa rnams ni 'di lta ste/ tshol</text></item>
<item><p>336a2</p><section>mdo sde</section><text>khro'i sdug bsngal rnams so/ /kun du tshol ba zhes bya ba'i sdug bsngal de rnam pa du ma rnams yod pa la 'di lta ste/ rdzas rnams kyi don du rgya mtsho dang g.yang sa dang g.yul 'gyed pa rnams la 'jug par byed pa dang / dgos pa dang</text></item>
<item><p>336a3</p><section>mdo sde</section><text>rgyu mtshan gyi dbang gis gzhan rnams dang kun nas 'brel byed pa dang / dman pa rnams kyi zhabs 'bring byed pa dang zhing gi las dang tshong byed pa dang ba lang gi 'tsho skyong dang byes na gnas pa dang gzhan gyi dbang du 'gyur ba dang / ri'i</text></item>
<item><p>336a4</p><section>mdo sde</section><text>mchog la kun du 'dzeg pa dang byes su 'gro ba dang 'gro ba na g.yog byed pa la sogs pa kun du dub pa rnams/ gang zhig 'di dag rnams byed pa de dag gi tshol khro 'di dag rnams thams cad phal cher ni nor rdzas dang bza' rgyu dang</text></item>
<item><p>336a5</p><section>mdo sde</section><text>gos rnams kyi don du yin te/ dbul zhing phongs pas dngos su mnar ba'i phyir dang / sred pas zil gyis mnan par gyur pa'i mi rnams kyis byas so/ /dang po skyes par gyur pa nas bzung nas ji srid du 'chi bdag gi sred pa'i</text></item>
<item><p>336a6</p><section>mdo sde</section><text>zhags pas zil gyis ma mnan gyi bar du bya ba ma yin pa gzhan rnams kyang byed do/ /de gzhan gyi bsam pa rjes su tshol ba dang mngon par 'tshe ba dang 'jal ba la g.yo byed pa dang khyim la g.yo byed pa dang / chang 'tshong ba dang</text></item>
<item><p>336a7</p><section>mdo sde</section><text>til 'tshong ba dang mi rigs pa'i sbyor ba rnams kyi snyed pa yul 'khor 'jig par byed pa dang rgyal srid brlag par byed pa'i yul rnams 'joms par byed pa dang / yul ljongs rnams 'joms pa dang 'di dag dang gzhan yang gang</text></item>
<item><p>336a8</p><section>mdo sde</section><text>dag rnam pa sna tshogs pa'i bya ba ma yin pa rnams mi'i 'jig rten pa'i mi rnams kyis byed pa ni bu dang bu mo dang bgo bar bya ba dang bza' bar bya ba dang skom rnams kyi don du yin no/ /'di ni yongs su tshol ba'i sdug bsngal zhes</text></item>
<item><p>336b1</p><section>mdo sde</section><text>brjod do/ /gang dag brgya phrag stong du gyur pa'i rnam pa du ma rnams su yang lo stong gis kyang brjod par yang sla ba ma yin no/ /lha dag de la de dag rnams mi rnams kyi sdug bsngal gyi phul du phyin pa yin no/ /de ltar 'thab bral</text></item>
<item><p>336b2</p><section>mdo sde</section><text>gyi bdag po de lha de dag rnams la phan par bya ba'i don du srid pa la nges par skyo bar byed pa dang nges par 'byung bar 'gyur ba'i chos ston par byed do/ /ji ltar lha 'di dag rnams ni mi dag 'dod pa'i blo skye bar 'gyur te/ des na</text></item>
<item><p>336b3</p><section>mdo sde</section><text>srid pa la mngon par srid pa'i blo can rnams la phan par bya ba gang gi phyir mngon par 'jug par byed pa yin no/ /de la rgyu mtshan 'di dag gis mi rnams kyi nye bar 'tsho ba thams cad ston par byed pa yin te/ ji ltar</text></item>
<item><p>336b4</p><section>mdo sde</section><text>de la de dag rnams su skye bar ma byed cig /de dag rnams ni sdig pa'i tshol khros zil gyis mnan pa rnams yin gyi/ de gcig pu mngon par dga' ba'i yid ni 'byung bar mi 'gyur ro/ /rgyu de dag gis dmyal ba</text></item>
<item><p>336b5</p><section>mdo sde</section><text>rnams dang yi dgas kyi yul rnams dang / dud 'gro rnams su yang skye bar 'gyur ro/ /de la skyes pa na yang rnam pa sna tshogs pa'i sdug bsngal rnams myong bar 'gyur ro/ /gzhan yang 'thab bral gyi bdag po de nyid</text></item>
<item><p>336b6</p><section>mdo sde</section><text>kyis lha de dag rnams nyid la sdug bsngal gzhan dag 'chad pa byed pa ni/ 'di lta ste kye ho lha dag mi rnams kyi mi'i 'jig rten na sdug bsngal gzhan rnams las sdug bsngal du gyur pa'o/ /'di lta ste sdig pa'i grogs</text></item>
<item><p>336b7</p><section>mdo sde</section><text>po la sten pa zhes bya ba skyes bu ngan pa rnams kyis byas pa/ don ma yin pa rnams thams cad byed par 'gyur ba dang sdug bsngal rnams thams cad kyi rgyu yang yin te/ sdig pa'i grogs po la sten pa'i skyes bu rnams ni</text></item>
<item><p>336b8</p><section>mdo sde</section><text>bdag nyid la don ma yin pa rnams cung zad kyang mi bsgrub pa ma yin gyi sdig pa rnams ni thams cad byed do/ /lus dang ngag dang yid kyis nye bar spyod pa rnams byed par 'gyur ro/ /de dag rgyu de dang rkyen de dag gis lus</text></item>
<item><p>337a1</p><section>mdo sde</section><text>zhig nas shi ba'i 'og tu ngan song ngan 'gro log par ltung ba rnams las dmyal ba rnams su skye'o/ /gzhan dag dang gsum gar yang mang po kho nar rnam pa du ma'i sdug bsngal rnams kun du khyer bar byed de/</text></item>
<item><p>337a2</p><section>mdo sde</section><text>yi dgas dang dud 'gro'i 'gro ba rnams su yang 'gyur ro/ /lha rnams gzhi de dag las skyon chen po 'di dag rnams mi'i 'jig rten pa rnams la 'byung ngo / /lha rnams ni yi dgas dang dud 'gro rnams su ma yin no/ /skyon</text></item>
<item><p>337a3</p><section>mdo sde</section><text>rnams mngon par mthong ba de'i rjes la mi rnams kyi srid pa la mngon par dga' ba rab tu 'gag par byed de/ mya ngan las 'das pa gcig pu zhi ba yin pa'i go 'phang nye bar bstan par bya ba'i don gyi phyir ro/ /gzhan</text></item>
<item><p>337a4</p><section>mdo sde</section><text>yang 'thab bral gyi bdag po des lha de dag nyid la phan par bya ba'i don du chos ston par byed do/ /mi rnams kyi sdug bsngal gang dag ce na/ 'di lta ste bu dang bu mo dang rang gi skye bo dang gnyen bshes rnams kyi sdug bsngal</text></item>
<item><p>337a5</p><section>mdo sde</section><text>lo/ /kye lha dag mi'i 'jig rten na mi rnams shin du yang sdug bsngal ba rnams ni 'di lta ste bu dang rang gi skye bo la sogs pa rnams kyi ste/ mi rnams kyi mi'i 'jig rten na rang gi skye bo rnams sam bu dang bu mo rnams</text></item>
<item><p>337a6</p><section>mdo sde</section><text>kyang rung ste/ gsod pa dang 'ching ba la sogs pa rnams kyis byas pa 'am/ bkres pa dang skom pa dang dbul ba la sogs pa rnams kyis byas pa'i zug gzer rnams 'byung ngo / /de'i tshe de dag rnams kyi zug gzer</text></item>
<item><p>337a7</p><section>mdo sde</section><text>gyi rgyu mtshan gyis gang dag la de dag dga' ba dang rjes su mthun par gyur pa'i phyir na de'i tshe de la yang zug gzer shin du che bar 'gyur ro/ /de la mthun par byas pas byis pa 'di yang gzhan gyi brel tog gis byas</text></item>
<item><p>337a8</p><section>mdo sde</section><text>pa'i sdug bsngal gzhan yin no/ /mi rnams nyid la yin gyi bde 'gro gzhan rnams la ni ma yin no/ /de la bu dang bu mo dang rang gi skye bo rnams gyis byas pa'i sdug bsngal de dag rnams kyis/ myur bar</text></item>
<item><p>337b1</p><section>mdo sde</section><text>mi rnams su skye bar byed pa'i blos byas par gyur ta re/ gang gi phyir rig pa rnams thams cad kyang las bya dgos pa'i mthar thug pa dang / yang gang du 'chi bar 'gyur ba de dag rnams thams cad kyang legs pa</text></item>
<item><p>337b2</p><section>mdo sde</section><text>ma yin no/ /'khor ba na yang sdug bsngal che ba rnams kyi phul du phyin pa ni 'di dag yin te/ 'di ltar skye ba dang rga ba dang 'chi ba rnams so/ /de yang thams cad mi'i 'jig rten rnams na dmigs so/ /lha rnams</text></item>
<item><p>337b3</p><section>mdo sde</section><text>de'i phyir bzod par dka' ba de dag rnams go bar gyis la mi rnams kyi blo ma byed cig /de ltar rnam pa du ma rnams su shis pa'i lam du gyur pa bla na med pa'i don de nyid legs par ston par byed do/ /gang la yang nye bar</text></item>
<item><p>337b4</p><section>mdo sde</section><text>len pa med par mi'i 'jig rten 'dir don gyi dra ba rnam pa sna tshogs pa rnams 'byung ngo / /yang de la ci zhig yod pa yin zhe na/ ngan song gsum gyi sa gzhi zhes bya bar brgya stong bye ba phrag du ma rnams dang bye ba las</text></item>
<item><p>337b5</p><section>mdo sde</section><text>'das pa rnams su yang sdug bsngal dpe med pa rnams sngon du song bar gyur pa'i mi'i 'jig rten pa rnams so/ /yang 'grang bar byed ji ltar bde 'gro lha'i go 'phang las 'chi 'pho bar gyur pa na de la lha 'ga' zhig bag</text></item>
<item><p>337b6</p><section>mdo sde</section><text>med pa shas chung bar gyur pa rnams la de bzhin du 'gro bar byed de/ kye he lha dag bde 'gro las kyi sa pa mi rnams su ji ltar 'gyur ba de ltar 'gro bar gyis dang / gang gi tshe mi rnams nas yang dus byed par gyur pa de'i</text></item>
<item><p>337b7</p><section>mdo sde</section><text>tshe gnyen bshes dang grogs po'i tshan pa rnams kyis shis pa brjod pa legs par sbyin par byed de/ bde 'gro lha rnams kyi 'jig rten du song shig ces byas so/ /de ltar na gnyis ga ltar yang bde 'gror 'gyur</text></item>
<item><p>337b8</p><section>mdo sde</section><text>ba yin no/ /de dag ni 'gro ba gnyis yin no/ /gzhan ma 'gro ba gsum po rnams kyang mtshungs par yang sdug bsngal ba yin no/ /de ltar 'di ni phan pa rnams rjes su tshol bar byed pa gzhan rjes su 'dzin</text></item>
<item><p>338a1</p><section>mdo sde</section><text>par byed pa la rab tu zhugs par gyur pa rtag tu yang bag yod pas rnam par rgyu ba'i 'thab bral ba rnams kyi bdag pos rnam pa du ma rnams dang rnam par rtog pa mang po rnams dang / thabs du ma rnams kyis kyang</text></item>
<item><p>338a2</p><section>mdo sde</section><text>rnam pa sna tshogs pa rnams dang mthar thug pa dang bla na med par gyur pa'i chos ston par byed do/ /des bu dang bu mo'i sdug bsngal 'di dag rnams bstan nas/ gzhan yang lha de dag rnams nyid la mi'i sdug bsngal rnams ston</text></item>
<item><p>338a3</p><section>mdo sde</section><text>par byed do/ /gang dag zhe na de ni 'di lta ste/ bkres pa dang skom pas byas pa zhes bya ba sdug bsngal ba rnams kyi phul du phyin pa yin no/ /de la yang mi rnams kyis mi rigs pa rnam pa du ma gang dag yin pa de dag rnams</text></item>
<item><p>338a4</p><section>mdo sde</section><text>thams cad kyang bkres pa dang skom pa'i rang bzhin gyi sdug bsngal rnams kyis mnar bas yin no/ /gzhan ni de lta bur rnam pa sna tshogs pa'i sdug bsngal de bzhin gshegs pa mi gsung ngo / /sdug bsngal ji ltar bkres</text></item>
<item><p>338a5</p><section>mdo sde</section><text>pa dang skom pas byas pa zhes bya ba des 'jigs pas kyang mi rnams rnam pa sna tshogs pa'i ya nga ba rnams sgrub par byed do/ /'di lta ste gang zhig dman par gyur pa rnams la chen po'i rigs su legs par skyes pa</text></item>
<item><p>338a6</p><section>mdo sde</section><text>rnams kyang / bkren par gyur pas thal mo sbyor bar byed cing mig gi mchi mas gdong pa kun du g.yogs pa shugs nar nar ba'i sgra 'byin par 'gyur ro/ /yang gang dag rdzun du smra bar byed pa de dag rnams thams</text></item>
<item><p>338a7</p><section>mdo sde</section><text>cad kyang dbul bas zil gyis mnan par gyur pas bkres pa dang skom pa'i mi'i 'jigs pa rnams kyis gzir ba rnams kyis yin no/ /gang yang gzhan du ni gson pa la yang the tshom za bar 'gyur ba rnams</text></item>
<item><p>338a8</p><section>mdo sde</section><text>kyang skyes bu dag gis bgrang bar mi byed de/ mtshon cha'i tshogs rnams kun du 'khrug pa dang glang po che'i mche ba'i dkrigs ka ya nga ba'i sa rnams su g.yul 'gyed pa la 'jug par byed pa de dag rnams kyi/</text></item>
<item><p>338b1</p><section>mdo sde</section><text>de thams cad kyang bkres pa dang skom pa'i 'jigs pas mnar ba rnams yin no/ /de yang gzhan dag rnams su dpag tshad brgya stong phrag du ma rnams kyi chu srin ti mi ti ming ga dang / chu srin na kra dang chu srin ma ka</text></item>
<item><p>338b2</p><section>mdo sde</section><text>ra dang ri ra Sho dang rlabs kyi ngam grog rnams su srog dang 'bral ba dang / mtshungs pa du ma rnams la yang zhugs nas skyes bu dag rgya mtshor rab tu 'jug par byed do/ /de dag rnams thams cad kyang bkres pa</text></item>
<item><p>338b3</p><section>mdo sde</section><text>dang skom pas byas pa'i sdug bsngal gyis yin no/ /gang yang gzhan dag rnams la yang rnam pa sna tshogs pa dang rnam par rtog pa du ma rnams kyis kyang gang dag brjod par mi nus pa'i rnam pa de srid kyi sdug bsngal</text></item>
<item><p>338b4</p><section>mdo sde</section><text>rnams la mi dag rab tu 'jug par byed pa yin no/ /de dag rnams thams cad kyang gsod pa'i don du ste/ gsod du khrid par gyur pa rnams gsod pa'i rnga pa Ta ha brdungs par gyur cing me tog ka ra bi ra'i phreng bas mgo</text></item>
<item><p>338b5</p><section>mdo sde</section><text>la btags nas gsal shing gi mdun du khrid par gyur pa'i sdug bsngal gyi 'jigs pa rnams kyis sems dngas par gyur pa'i bzhin can rnams srog gi tha mar gyur pa'i 'jig rten du 'khrid par byed pa rnams las</text></item>
<item><p>338b6</p><section>mdo sde</section><text>gzhan la ni rnam pa de lta bu'i sdug bsngal rnams yod pa ma yin no/ /ji ltar bkres pa dang skom pas byas pa las gzhan rnams ni rnam pa de lta bu'i sdug bsngal nyid yod pa ma yin no/ /de'i phyir so sor gzhom</text></item>
<item><p>338b7</p><section>mdo sde</section><text>par bya ba'i don du sbyin pa sbyin par bya ste/ sems dang zhing dang dngos po rnams phun sum tshogs pa dang / dus su rigs pa dang yul du mkho ba rnams kyang rab tu brtson pa dang rnam par 'gyur ba med par byas</text></item>
<item><p>338b8</p><section>mdo sde</section><text>la gtang bar bya'o/ /'khor ba'i 'jigs pa rnams kyis 'jigs pa dang rnam par rtog pa'i sdug bsngal gang yin pa de dag lha rnams la yang yod mod kyi 'khor ba na zas kyis byas pa rnams ni shin du nyung zad</text></item>
<item><p>339a1</p><section>mdo sde</section><text>cig yin no/ /bkres pa dang skom pa dang kun nas bral bar bya ba'i don du sbyin pa dag ni btang bar gyis shig /kye he lha dag de la 'di ni mi rnams kyi mi'i 'jig rten gyi bkres pa dang skom</text></item>
<item><p>339a2</p><section>mdo sde</section><text>pa'i rang bzhin gyi rnam par rtog pa du ma'i sdug bsngal gzhan rnams yin te/ gang yang de dag rnams ni shin du 'jam par gyur pa'i lha rdzas kyi bde ba shin du chung bas kyang zil gyis mnon/ phal</text></item>
<item><p>339a3</p><section>mdo sde</section><text>che bar gyur pa'i lha rdzas kyi zas dang skom gyi dngos po rnyed par sla bar gyur pa rnams kyang lha dag gis rig pa yang ma yin no/ /'dod pa'i khams 'di ni nye 'khor rnams thams cad na yang bkres</text></item>
<item><p>339a4</p><section>mdo sde</section><text>pa dang skom par gyur pa'i rang bzhin gyi 'jigs pa rnams kyi sdug bsngal gyi rlung gis btab pas kun du 'bar bar gyur pa yin gyis de la lha dag rings pa rings pas mi rnams su skye bar ma byed cig /</text></item>
<item><p>339a5</p><section>mdo sde</section><text>phyir zhing nyid kyang yid la byas par gyur ta re/ mi'i 'jig rten pa rnams ni skye ba dang rga ba dang nad rnams kyis phal che bar gnas pa yin no/ /gzhan yang 'thab bral gyi bdag po mu su lun d+ha de</text></item>
<item><p>339a6</p><section>mdo sde</section><text>nyid kyis lha de dag rnams nyid kyi yid de dag la kun du bltas nas phyir zhing nyid kyang shin du las su rung ba dang 'jam por gyur pas byed pa gzhan yang mi de dag rnams nyid kyi sdug bsngal rjod par byed</text></item>
<item><p>339a7</p><section>mdo sde</section><text>de/ rab tu brtson pa du mas gzhan rnams la phan par byed pa yin la bdag la phan par byed pa ni sla ba yin la gzhan la phan par byed pa ni dka' ba yin no/ /de yang gzhan gyi don 'dzin pa ni phan</text></item>
<item><p>339a8</p><section>mdo sde</section><text>tshun du phan par byed pas yang dang yang du dang rnam pa du mar yang 'thab bral gyi lha rnams la chos ston par byed do/ /gzhan yang mu su lun d+ha des nyams pa med par gzhan gyi la spro bar gyur cing 'dod</text></item>
<item><p>339b1</p><section>mdo sde</section><text>pa'i 'jigs pas 'jigs pa'i lha de dag rnams la mi'i sdug bsngal gzhan rnams kyang ston par byed pa la 'di lta ste/ kye he lha dag mchog tu mi'i 'jig rten gyi mi rnams ches sdug bsngal bar gyur pa</text></item>
<item><p>339b2</p><section>mdo sde</section><text>de dag rnams kyang 'di lta ste/ kha nyen pa'i sdug bsngal la mi rnams la mi'i 'jig rten du yid kyis bsran par dka' ba yid stobs med par byed pa gzhan po de dag rnams la yang dbang chung ba'i sdug bsngal</text></item>
<item><p>339b3</p><section>mdo sde</section><text>'chad par byed pa yin no/ /'di lta ste kye he lha dag mi rnams ni rnam pa sna tshogs pa dang rnam par rtog pa sna tshogs pa dang shin du gzer zug che bar gyur pa de dang de rnams la phal cher ni dbul por gyur pa rnams kha</text></item>
<item><p>339b4</p><section>mdo sde</section><text>nyen pa'i sdug bsngal 'byung bar 'gyur te/ gnyen bshes dang rang gi skye bo rnams dang grogs po dang rtsa 'brel phun sum tshogs par gyur pa rnams kyi drung na dbang chung ba'i skyon gyis g.yog por 'gyur ro/ /</text></item>
<item><p>339b5</p><section>mdo sde</section><text>phun sum tshogs pa dag gi drung na kha nyen pa'i skyon gnyis pa rnams ni dbul bar gyur pa nyid kyis gzhan rnams kyi khyim du zas la rtag tu mngon par dga' ba'o/ /gsum pa ni kun nas 'brel ba med</text></item>
<item><p>339b6</p><section>mdo sde</section><text>pa rnams rab tu mang bar smra bar byed pa'o/ /bzhi pa ni rmongs pa ste gnyen bshes rnams kyi mdun du shin du rdzun par smras pa'i skyon gyis dang ji lta ba bzhin ma yin pa don rnams smras pas dang 'dug</text></item>
<item><p>339b7</p><section>mdo sde</section><text>pa dang / zas ngan pa dri ma can rnams kyis zil gyis mnan pa'i phyir dang / 'di dag rnams ni spro bar 'gyur ba'i rkang rgyan dang bcas nas ma 'ongs pa'i skyon gyis yin te/ kye he lha dag mi rnams</text></item>
<item><p>339b8</p><section>mdo sde</section><text>la mi'i 'jig rten du de lta bu la sogs pa mang po rnams kyi kha nyen pa'i sdug bsngal dang 'brel ba dag ni me snying la gnas pa yin te/ mi rnams la mi'i 'jig rten du 'di lta ste ches gzhan kha drag</text></item>
<item><p>340a1</p><section>mdo sde</section><text>par gyur pa'i me phal po che rang gi skye bo dang grogs po dang 'brel pa gdung ba rnams kyi nang bcu 'gyur gyi skyon gyi cha dang ldan na yang des ni lus thams cad sreg par byed pa yin/ yan lag</text></item>
<item><p>340a2</p><section>mdo sde</section><text>thams cad sreg par byed pa yin pa dang / 'jigs pa chen po dang 'jigs su rung bar gyur pa lus skems par byed cing sreg par byed pa'i me yin gyis dbugs rngub pa'i du ba de la kwa'i lha dag rings pa</text></item>
<item><p>340a3</p><section>mdo sde</section><text>rings pas mir skyes par gyur ta re/ mi rnams ni sdug bsngal mang ba dang mnog chung ba dang nye bar 'tshe ba dang bcas pa dang / tshe thung ba dang kha nyen par gyur pa'i skyon rnams kyis dri ma can yang yin te/</text></item>
<item><p>340a4</p><section>mdo sde</section><text>kha drag pa yang mir skyes pa'i skyes bu rnams nyid 'ba' zhig la bla lhag tu yin gyi de bzhin du 'gro ba gzhan bzhi po rnams na ni ma mthong ngo / /de la 'di ni bla lhag tu mi rnams kyi mi'i 'jig rten pa rnams la</text></item>
<item><p>340a5</p><section>mdo sde</section><text>yin no/ /gzhan dag las byung ba'i nga rgyal dang kun tu nga rgyal lus rnams thams cad la nad mi bzad pa dang 'dra bar gyur pa'i kun tu nga rgyal ba rnams la kha drag pa ni sdug bsngal yin te/ gang gi phyir sngar mnyam par</text></item>
<item><p>340a6</p><section>mdo sde</section><text>thob par gyur pa las de'i gting nyid la don phyin ci log tu gyur pa bcu char 'gyur te/ de ltar sngar ma byung ba'i kha nyen pa rnams 'byung bar 'gyur ro/ /de la gang dag lan cig rnyed par gyur pa de yang</text></item>
<item><p>340a7</p><section>mdo sde</section><text>kun nga rgyal bas thung ngun gyi dus su 'gyur ro/ /sngon gyi nyid yang dang yang du rab tu spel nas ring po'i dus na thob pa yang sngar gyi nyid du 'gyur ro/ /yongs su kha drag par byed pa de ni 'chi bar gyur</text></item>
<item><p>340a8</p><section>mdo sde</section><text>pa bas kyang shin du sdug bsngal ba yin te/ rigs kyi bu rnams sems kyi rgyud brgyal bar 'gyur ba yin pa'i phyir ro/ /kye he lha rnams de dag rnams mi'i 'jig rten du mi rnams kyi bzod</text></item>
<item><p>340b1</p><section>mdo sde</section><text>par mi nus pa gzhan yin te/ sdug bsngal rnams rnam pa du mar bshad pa yin no/ /bdag gis khyed rnams la gzhan yang bshad par bya ste/ khyed cag rnams gang dag zhe na 'di lta ste/ rgas pa'i</text></item>
<item><p>340b2</p><section>mdo sde</section><text>sdug bsngal lo/ /rgas pa zhes bya ba yang 'du byed rnams thams cad stobs nyams par 'gyur ba'o/ /des ni dbang po rnams yongs su rnyings par byed pa lang tsho la bab pa rnams kyi 'gran zlar</text></item>
<item><p>340b3</p><section>mdo sde</section><text>gyur pa/ dbyug pa la btud nas lhag par gnas pa/ 'gro bar byed mi nus pa ming dang gzugs dag stobs nyams par byed pa po kha drag pa'i skyes gnas lus kyi rgyab kyi sgal tshigs sgu bar</text></item>
<item><p>340b4</p><section>mdo sde</section><text>byed pa skra rnams gzugs mi 'dra bar byed pa 'chi bar 'gyur ba'i dang po'i pho nya bkren pa'i skyes gnas lus dang dbang po dang yid rnams rgud par byed pa ste/ mi rnams gson pa nyid na de dag gis</text></item>
<item><p>340b5</p><section>mdo sde</section><text>skye ba gzhan nyid du khrid par byed pa yin no/ /kye lha dag de la 'di ni mi'i 'jig rten du mi rnams la ming dang gzugs gnyis la co 'dri bar byed par gyur pa yin te/ nges par myong bar 'gyur ba yin</text></item>
<item><p>340b6</p><section>mdo sde</section><text>gyis dus ring du khyed kyis yongs su gzhigs dang / khyed cag gis rtogs par gyur nas sdug bsngal bar mi 'gyur ba de dag rnams ni nges par sems med pa yin te/ shing dang rdo ba dang mtshungs pa</text></item>
<item><p>340b7</p><section>mdo sde</section><text>yid dang bral bar gyur pa dang mi'i gzugs brnyan gyi dud 'gro rnams yin no/ /kye he lha dag de las gzhan mi rnams kyi mi'i 'jig rten na sdug bsngal chen por gyur pa ni skye ba'i sdug bsngal zhes bya ba yin</text></item>
<item><p>340b8</p><section>mdo sde</section><text>te/ skye ba nyid las rgas par 'gyur ba'i sdug bsngal 'di yin par rig par gyis la khyed rnams srid pa la mngon par zhen par ma byed dang / kye he lha dag gzhan yang rnam pa mang po rnams su dang bzod par</text></item>
<item><p>341a1</p><section>mdo sde</section><text>dka' ba du ma rnams su yang shin du sdug bsngal skye ba nas skye ba rnams su 'gyur ro/ /de dag kyang gang zhe na 'di lta ste/ 'chi ba'i sdug bsngal zhes bya ba skye ba de dag tu slar mi ldog pa/ lus</text></item>
<item><p>341a2</p><section>mdo sde</section><text>dang dbang po dang skye mched rnams 'gag par byed pa srog gi dbang po dang skye mched rnams rnam par 'jig pa rang gi skye bo dang grogs po dang gnyen 'brel rnams dang phyis mi 'phrad par 'gyur ba skal ba mthun</text></item>
<item><p>341a3</p><section>mdo sde</section><text>pa rnams rlag par byed pa/ skye ba gzhan du 'gro bar gyur pas rang gi las kyi 'bras bu'i lam rnams za bar byed pa'i skyes bu tshe mthar thug pa na lus gtong ba ni sems can rnams kyis nges par myong</text></item>
<item><p>341a4</p><section>mdo sde</section><text>bar gyur pa yin no/ /de'i rjes thogs la srid pa bar ma do bar skye bar 'gyur ba 'di ni 'chi ba zhes brjod de/ kye lha dag de la de dag ni ci nas kyang nyams su myong bar 'gyur ba ni skye ba yin pa gang gi phyir</text></item>
<item><p>341a5</p><section>mdo sde</section><text>thams cad la 'chi ba nges par 'byung ba yin no/ /gal te shed na mthar thug par gyur nas 'chi bar 'gyur ba dang shi nas kyang mir skye bar 'gyur ba dang / skyes pa yang mi 'chi bar 'gyur ba de dag</text></item>
<item><p>341a6</p><section>mdo sde</section><text>rnams ni gnas med do/ /de'i phyir myur zhing rings pas kyang mir skye bar 'gyur ba'i yid byas par gyur ta re/ de nas yang de'i dus na 'thab bral ba rnams kyi bdag po mu su lun d+ha des tshigs su</text></item>
<item><p>341a7</p><section>mdo sde</section><text>bcad pa'i dbyangs rnams brjod pa ji ltar/ ji skad bshad pa'i mi'i sdug bsngal/ /srid pa bar ma dor yang ni/ /skyes pa rnams ni phyi nas kyang / /nges par 'chi bar 'gyur ba yin/ /srid pa bar</text></item>
<item><p>341a8</p><section>mdo sde</section><text>mar kun gnas nas/ /las rnams kyis ni drangs gyur pa/ /lam ring 'gro ba'i sdug bsngal gang / /de ni brjod par mi bzod do/ /bshang dang gci bar nub gyur pa'i/ /tsha bas kyang ni mnar</text></item>
<item><p>341b1</p><section>mdo sde</section><text>gyur pa'i/ /mngal na gnas pa'i sdug bsngal gang / /smra bar bzod pa ma yin no/ /zas kyi ro la brkam pa dang / /rtag tu de la sod pa'i sems/ /ro la sred pa'i sdug bsngal gang / /de ni brjod par</text></item>
<item><p>341b2</p><section>mdo sde</section><text>mi bzod do/ /yid ni 'dod pas bsregs pa dang / /'dod pa la ni sred pa'i sems/ /gang gis sdug bsngal lhag gyur pa/ /de ni brjod par mi bzod do/ /mi rnams dug dang me 'dra ba'i/ /mi sdug</text></item>
<item><p>341b3</p><section>mdo sde</section><text>pa dang lhan cig phrad/ /de las sdug bsngal skye 'gyur gang / /de ni smra bar bzod ma yin/ /sdug pa dang bral sdug bsngal gang / /ches che mi rnams la skye ba/ /bzod par dka' dang shin du drag /de ni</text></item>
<item><p>341b4</p><section>mdo sde</section><text>brjod par bzod ma yin/ /tsha grangs la sogs 'jigs chen po/ /chen po rnam pa du ma rnams/ /sdug bsngal drag po kun tu skye/ /de dag brjod par bzod pa min/ /nad skyes srog ni gcod byed po/ /</text></item>
<item><p>341b5</p><section>mdo sde</section><text>dus kyi pho nya lta bu gzhan/ /gang sdug srog chags rnams mthong nas/ /de brjod par ni bzod ma yin/ /rang dbang med par bkren pa yi/ /rtag tu gzhan gyi dbang 'gro rnams/ /phan pa rab nyams sdug</text></item>
<item><p>341b6</p><section>mdo sde</section><text>bsngal gang / /de ni brjod par bzod ma yin/ /rtag tu tshol khros byas pa yi/ /sred pa'i dug gis bsregs pa yi/ /lha rnams gang gi sdug bsngal ni/ /de brjod bya bar bzod pa min/ /rgyun mi 'chad par</text></item>
<item><p>341b7</p><section>mdo sde</section><text>rnam mang du/ /sdig grogs bskyed pa'i sdug bsngal gang / /ngan song skyed par byed pa gang / /de ni brjod par bzod ma yin/ /brel tog bu dang bu mo yi/ /snying la ji lta bur skye ba/ /dmyal ba rnams kyi rtsed</text></item>
<item><p>341b8</p><section>mdo sde</section><text>mo 'di/ /brjod par bzod pa de ma yin/ /bkres dang skom pa'i me dag gis/ /shin du bsregs dang bsreg 'gyur ba'i/ /chud zos yid kyi sdug bsngal gang / /de ni brjod par bzod pa min/ /</text></item>
<item><p>342a1</p><section>mdo sde</section><text>rtag pa nyid du kha drag pa/ /gnyen grogs skye bo snying byams pa'i/ /mya ngan las skyes sdug bsngal gang / /de ni smra bar bzod ma yin/ /'khar ba la brten sgur bar 'gro/ /sems dang</text></item>
<item><p>342a2</p><section>mdo sde</section><text>dbang po stobs chung ba'i/ /lus rnyings pa'i sdug bsngal gang / /de ni brjod par bzod ma yin/ /yid dga'i 'jig rten 'di nas ni/ /'chi bdag gis ni khrid gyur pa'i/ /'gro la sdug bsngal gang skye ba/</text></item>
<item><p>342a3</p><section>mdo sde</section><text>de brjod par ni bzod ma yin/ /'byung po kun gyis mi mthong zhing / /las rnams kun gyis rgyal min par/ /sems can thams cad rnam 'joms pa/ /'chi bdag ces ni brjod pa yin/ /bzod par</text></item>
<item><p>342a4</p><section>mdo sde</section><text>dka' ba'i stobs po che/ /sems stobs gtum pas kun rgyu ba/ /so so'i 'jigs chen du ma ni/ /'chi bdag ces ni brjod pa yin/ /bzlog thabs med pa'i dus kyi me/ /sems can rnams kyi nges myong ba/ /</text></item>
<item><p>342a5</p><section>mdo sde</section><text>mi rnams gson pa'i bar chad byed/ /'chi bdag ces 'di brjod pa yin/ /ji bzhin dus kyis rab 'joms pa/ /gson pa yang ni rnam par 'joms/ /phung po khams rnams legs 'dzad pa/ /'di ni</text></item>
<item><p>342a6</p><section>mdo sde</section><text>'chi bdag tu brjod do/ /skyes nas yod pa yang rtag par/ /gnyen bshes grogs dang 'bral ba yin/ /slar yang de dag dang phrad med/ /'di ni 'chi bdag ces brjod do/ /bsran par mi bzod mi bzod</text></item>
<item><p>342a7</p><section>mdo sde</section><text>pa'i/ /'chi ba ji srid ma byung ba/ /de srid chos ni yid la gyis/ /des ni snying po lha yi gnas/ /legs par gson pa de yin te/ /gang gi yid la chos gnas pa'o/ /chos dang rnam par bral ba yi/ /</text></item>
<item><p>342a8</p><section>mdo sde</section><text>gson pa gson par 'dod pa min/ /gang gis yid la sangs rgyas gnas/ /de ni legs par gson pa yin/ /sangs rgyas dang ni rnam bral ba'i/ /gson pa gson pa min par 'dod/ /gang gi yid</text></item>
<item><p>342b1</p><section>mdo sde</section><text>la chos gnas pa/ /de ni legs par gson pa yin/ /chos dang rnam par bral ba yi/ /gson pa gson pa min par 'dod/ /gang gi yid la dge 'dun gnas/ /de ni legs par gson pa yin/ /</text></item>
<item><p>342b2</p><section>mdo sde</section><text>dge 'dun rnam par spangs pa yi/ /gson pa gson pa min par 'dod/ /gang zhig bden pa la gnas yid/ /de ni legs par gson pa yin/ /bden pa rnam par spangs pa yi/ /gson pa gson pa</text></item>
<item><p>342b3</p><section>mdo sde</section><text>min par 'dod/ /gang zhig yid ni lam la gnas/ /de ni bde bar 'tsho ba yin/ /lam ni rnam par spangs pa yi/ /gson pa gson pa min par 'dod/ /mya ngan 'das par 'gro ba la/ /gang gi blo ni rtag</text></item>
<item><p>342b4</p><section>mdo sde</section><text>tu gnas/ /de ni lha yi lha zhes brjod/ /'di na gang rtse lha ma yin/ /rtag tu sems ni rtse gcig pas/ /bsam gtan byed pas rtse 'gyur gang / /de ni bde ldan chags byed pa'i/ /srid pa'i rtsed mo rtsed</text></item>
<item><p>342b5</p><section>mdo sde</section><text>mo min/ /rmongs chags mang du nyer rtse ba'i/ /srid skyon 'di rnams go gyis la/ /mya ngan 'das la brtson par gyis/ /de dag snying po dam par 'dod/ /de ltar 'thab bral gyi bdag po des rnam pa du mar</text></item>
<item><p>342b6</p><section>mdo sde</section><text>gzhan rnams la phan pa sgrub par byed de/ lha de dag rnams kyi yid de dag rlan par byed do/ /ji ltar 'thab bral gyi lha de dag rnams ngan song du 'gro bar mi 'gyur bar byed do/ /de nas 'thab bral gyi lha de</text></item>
<item><p>342b7</p><section>mdo sde</section><text>dag rnams kyis mu su lun d+ha la 'di skad ces brjod do/ /kye 'thab bral ba rnams kyi bdag po ji lta ba bzhin go lags kyis/ ji ltar khyod kyis bshad pa de dag rnams thams cad ni bden pa lags te/</text></item>
<item><p>342b8</p><section>mdo sde</section><text>bdag cag gis 'dir mngon sum du bgyis so/ /ji ltar bdag cag rnams kyi drung na rim pa rnams thams cad kyis glags par gyur pa'i lha rnams bzod par dka' ba'i shin du sdug bsngal bar gyur to/ /</text></item>
<item><p>343a1</p><section>mdo sde</section><text>de dag rnams kyi tshad dang mdog dang dbyibs dang rgya che bar gyur pa'i rim pa gang dag gi khyad par rnams ni bdag cag rnams kyis bcu'i cha yang / cung zad tsam du yang mi chog pa de dag rnams thams cad kyang</text></item>
<item><p>343a2</p><section>mdo sde</section><text>bar du gcod pa 'byung bar 'gyur na/ ci'i phyir na bdag cag rnams la 'byung bar mi 'gyur lags/ de dag rnams kyi drung du 'thab bral gyi bdag po de tshig rnams rjod par byed pa/ ji ltar lha de dag rnams kyi sdug</text></item>
<item><p>343a3</p><section>mdo sde</section><text>bsngal khyed kyis mthong ba de rnams ni cung zad tsam yin la/ khyed rnams la ni de las brgya 'gyur 'byung bar 'gyur te/ bag med pas kun nas khrid par gyur nas gal te chos ma yin pa'i rjes su 'jug par gyur</text></item>
<item><p>343a4</p><section>mdo sde</section><text>te/ dmyal ba dang yi dgas dang dud 'gror skyes par gyur na'o/ /ci ste chos kyi rjes su 'jug par gyur na ni/ de'i tshe ngan song gi sgo rnams ni bkag par gyur cing lha dang mi rnams kyi rnam pa sna tshogs pa'i bde ba rnams</text></item>
<item><p>343a5</p><section>mdo sde</section><text>la nye bar longs spyad nas/ phyi nas ni de rgas pa med par 'gyur ba dang / gzhan yang mya ngan med par gyur pa'i rtag pa'i go 'phang kun nas 'thob par 'gyur te/ gang la ji skad du bshad pa'i sdug bsngal de dag rnams</text></item>
<item><p>343a6</p><section>mdo sde</section><text>'byung bar mi 'gyur ba yin no/ /de la rgyu de dag gi phyir na bag med pa rnams la kun du 'jug par ma byed dang / 'dod pa de dag rnams ni bde ba ma yin no/ /rtag pa yang ma yin te 'di dag gis ni zag pa med pa'i</text></item>
<item><p>343a7</p><section>mdo sde</section><text>ye shes kyi bsam gtan gyi bde ba bla na med pa rnams kyi bcu drug gi char yang mi phod do/ /de nas de dag gi drung nas 'thab bral ba rnams kyi bdag po des tshig de dag rnams thos nas/ gzhan yang lha de dag rnams nyid kyi</text></item>
<item><p>343a8</p><section>mdo sde</section><text>mngon sum du nyes dmig rnams byed do/ /yang gzhan brjod pa ji ltar khyod kyi bdag cag rnams la ston par bgyid pa de dag rnams ni phan par 'dod pa lags pas de ltar bdag cag rnams kyis bgyi lags so/ /lha lags</text></item>
<item><p>343b1</p><section>mdo sde</section><text>gzhan yang ji ltar na bdag cag rnams kyis kun du 'dod chags pas byas pa'i sdug bsngal de dag gis bdag cag gis 'thob par mi 'gyur ba lags/ de nas dus de'i tshe na mu su lun d+ha des tshigs su bcad pa'i dbyangs brjod pa ji</text></item>
<item><p>343b2</p><section>mdo sde</section><text>ltar/ bdag nyid bdag gi mgon po yin/ /gzhan gang rjes su mgon por gyur/ /gang phyir bdag nyid legs btul bas/ /rtag pa'i go 'phang 'thob par 'gyur/ /legs pa'i las byas mdzes 'gyur ltar/ /mgon po gzhan ni</text></item>
<item><p>343b3</p><section>mdo sde</section><text>ma yin no/ /skye ba gzhan ni stong du yang / /de la de dag rjes su 'jug /rga dang 'chi ba spangs pa yi/ /gnas kyi mchog tu 'bab par byed/ /shin du dge ba'i rang las 'di/ /bsams pa yis ni lha yi mchog /legs pa'i las</text></item>
<item><p>343b4</p><section>mdo sde</section><text>la spyod par gyis/ /phan cher zas ni de las za/ /de ltar mu su lun d+ha des lha de dag rnams la bstan nas/ gzhan yang brjod pa/ song la nags dang nye ba'i nags rnams su brgyus nas 'dod par gyur pa'i sgra dang ro dang</text></item>
<item><p>343b5</p><section>mdo sde</section><text>gzugs dang dri rnams kyis khrid par gyur yang / gang gi phyir khyed rnams ji lta ba bzhin du bag yod par gyis/ de nas de ltar gyur pa dang / de nas lha de dag gis tshig de dag rnams thos par gyur pa dang 'di skad ces brjod do/ /</text></item>
<item><p>343b6</p><section>mdo sde</section><text>ji lta ba bzhin du bdag cag rnams kyis smon lam gdab par bya ste/ ji ltar ma 'ongs pa'i dus na 'di 'byung bar 'gyur ba yang dag par rdzogs pa'i sangs rgyas bla na med pa'i skyes bu 'dul ba/ kha lo sgyur ba mtshan byams</text></item>
<item><p>343b7</p><section>mdo sde</section><text>pa zhes bya ba de'i gsung rab la bdag cag rnams mi'i 'jig rten du gyur cig /ji ltar 'di ma 'ongs pa'i dus na 'byung bar 'gyur ba'i 'dus pa dang po de bdag cag rnams byed pa dang / chos rnams mnyan nas zag pa zad par</text></item>
<item><p>343b8</p><section>mdo sde</section><text>byed par yang bdag cag gyur cig /de ltar kha cig gis ni bla na med pa yang dag par rdzogs pa'i byang chub tu smon lam btab par gyur to/ /smon lam btab nas kyang sangs rgyas dang chos dang dge 'dun rnams la nye bar skyangs</text></item>
<item><p>344a1</p><section>mdo sde</section><text>su yang song bar gyur to/ /de dag rnams ni nges par yang byams pa'i gsung rab la mi'i 'jig rten du skye bar 'gyur ro/ /lha gzhan stong phrag bdun bcu po rnams ni lhan cig tu dam pa'i chos thos nas</text></item>
<item><p>344a2</p><section>mdo sde</section><text>zag pa rnams ni zad par byed do/ /gang yang gzhan de dag rnams kyis ni de bzhin gshegs pa de'i sku gdung ni mthong bar 'gyur la sngon dang por de dag rnams kyis gya nom pa'i bla na med pa yang dag par</text></item>
<item><p>344a3</p><section>mdo sde</section><text>rdzogs pa'i byang chub tu smon lam btab pa yin no/ /gzhan yang lha brgya phrag gis rang sangs rgyas kyis sems su yongs su bsngos so/ /de dag rnams thams cad kyi yang smon lam rnams 'bras bu dang bcas</text></item>
<item><p>344a4</p><section>mdo sde</section><text>par 'gyur ba yin no/ /de nas 'thab bral ba rnams kyi bdag po des yid kyis rtogs par gyur nas bdag gis gzhan la phan pa shin du mang ba byas te/ de dag rnams slar yang bag med pas phrogs par mi</text></item>
<item><p>344a5</p><section>mdo sde</section><text>'gyur bar 'thab bral gyi bdag po des rjes su gnang ngo / /lha de dag rnams yid las su rung bar byas pa dang / yid legs par dul bar byas pas/ mu su lun d+ha de la g.yas phyogs nas bskor</text></item>
<item><p>344a6</p><section>mdo sde</section><text>ba byas nas mtsho de'i drung du song bar gyur to/ /mu su lun d+ha yang gzhan la phan pa de dag rnams byas nas/ phyir yang sa gzhan rnams kyi lha gzhan rnams la phan par bya ba'i don du legs</text></item>
<item><p>344a7</p><section>mdo sde</section><text>par song bar gyur to/ /'thab bral gyi lha rnams kyi sa las rtag tu bde ba'i sa ste brgyad pa rdzogs s+ho// //</text></item>
<item><p>344a8</p><section>mdo sde</section><text>mu su lun d+ha'i rdzu 'phrul chen po zhes bya ba yang rdzogs s+ho// //</text></item>
</list>