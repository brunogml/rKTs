<list>
<item><p>1a1</p><section>mdo sde</section><text>(aH) @#/ ! /mdo sde sna tshogs kyi skor bzhugs so/ /</text></item>
<item><p>1a2</p><section>mdo sde</section><text>(黃) 經藏第三十二部</text></item>
<item><p>1b1</p><section>mdo sde</section><text>@##/ /rgya gar skad du/ puN+ya ba la a ba dA na/ bod skad du/ bsod nams kyi stobs kyi rtogs</text></item>
<item><p>1b2</p><section>mdo sde</section><text>pa brjod pa/ bam po dang po/ sangs rgyas la phyag 'tshal lo/ /'di skad bdag gis thos pa dus gcig na/</text></item>
<item><p>1b3</p><section>mdo sde</section><text>bcom ldan 'das mnyan du yod pa na/ rgyal bu rgyal byed kyi tshal mgon med zas sbyin gyi kun dga' ra ba na</text></item>
<item><p>1b4</p><section>mdo sde</section><text>bzhugs te/ /de nas bcom ldan 'das kyis dge slong rnams la bka' stsal pa/ dge slong dag 'di na mi blun po</text></item>
<item><p>1b5</p><section>mdo sde</section><text>la la dam pa'i chos ma yin pa gsum dang ldan na sbyin pa dag mi sbyin zhing bsod nams dag mi byed la/ tshul khr-ims</text></item>
<item><p>1b6</p><section>mdo sde</section><text>yang dag par blangs nas gnas par mi byed de/ gsum po gang zhe na/ 'di ltar chags pa dang ser sna dang bag med</text></item>
<item><p>1b7</p><section>mdo sde</section><text>pa rnams te/ dge slong dag 'di na mi blun po la la dam pa'i chos ma yin pa gsum po 'di dang ldan pas sbyin pa</text></item>
<item><p>1b8</p><section>mdo sde</section><text>dag mi byin zhing bsod nams dag ma byas la/ tshul khrims yang dag par blangs te gnas par ma byas pas lus</text></item>
<item><p>2a1</p><section>mdo sde</section><text>zhig ste shi ba'i 'og tu ngan 'gro log par ltung ba sems can dmyal ba rnams su skye bar 'gyur ro/ /dge slong dag skyes bu dam pa chos gsum dang ldan pa ni sbyin pa dag sbyin zhing bsod nams dag byed la tshul</text></item>
<item><p>2a2</p><section>mdo sde</section><text>khrims yang dag par blangs te gnas so/ /gsum gang zhe na/ 'di ltar ma chags pa dang / ser sna'i dri ma dang bral ba dang / bag yod pa rnams so/ /dge slong dag chos gsum po 'di dag dang ldan na skyes bu dam pa sbyin pa</text></item>
<item><p>2a3</p><section>mdo sde</section><text>dag sbyin zhing bsod nams dag byas la/ tshul khrims yang dag par blangs te gnas pas lus zhig ste shi ba'i 'og tu bde 'gro mtho ris kyi 'jig rten du lha rnams kyi nang du skye bar 'gyur ro/ /bcom ldan 'das kyis de</text></item>
<item><p>2a4</p><section>mdo sde</section><text>skad ces bka' stsal te/ bde bar gshegs pas de skad ces gsungs nas/ de'i 'og tu gzhan yang ston pas 'di skad ces gsungs so/ /gang phyir ser sna bag med pas/ /sbyin pa sbyin par mi byed de/ /de phyir bsod</text></item>
<item><p>2a5</p><section>mdo sde</section><text>nams 'dod pa yi/ /shes pas sbyin pa sbyin par bya/ /ser sna can gyi 'jigs pa ni/ /bkres dang skom pa 'di yin na/ /gang gis 'jigs pas 'dir ma byin/ /de nyid ma yin 'jigs pa ste/ /'jig rten 'di</text></item>
<item><p>2a6</p><section>mdo sde</section><text>dang pha rol tu/ /de yi byis pa gos par 'gyur/ /gang dag ser sna spangs nas kyang / /dus su sbyin pa sbyin byed na/ /shi yang de ni shi ma yin/ /rgyags bzang ba'i 'dron po bzhin/ /gang dag shin du gtang dka' ba/ /</text></item>
<item><p>2a7</p><section>mdo sde</section><text>nyung ngu 'am mang po gtong byed na/ /gtang dka' gtong ba de dag ni/ /dka' ba'i las dag byed pa yin/ /dam pa min pas mi rtogs te/ /dam pa'i chos las 'da' mi byed/ /de phyir dam pa dam pa byin/ /'di nas shi bar gyur pa na/ /</text></item>
<item><p>2a8</p><section>mdo sde</section><text>dam pa ma yin dmyal bar 'gro/ /dam pa dag ni mtho r-is 'gro/ /rga bas gtses pa la ni skyabs med de/ /tshe thung bas na srog khyer dus kyang nye/ /'chi bas 'jigs pa 'di mthong rnams kyis ni/ /bsod nams bde sbyor bdag</text></item>
<item><p>2b1</p><section>mdo sde</section><text>ni bya ba'i rigs/ /bud med spangs 'dir bor bas 'tsho ba gang / /dga' bas sbyin pa nyung ngu byin na yang / /stong gi mchod sbyin brgya stong byed pas ni/ /de yi bcu drug char yang mi phod do/ /ci phyir mchod sbyin yangs shing rgya che ba/ /mchod</text></item>
<item><p>2b2</p><section>mdo sde</section><text>sbyin 'thun pa de yi lam mi 'gro/ /ji ltar stong gi mchod sbyin stong rnams kyang / /de yi bcu drug char mi 'gyur zhe na/ /byis pa la la gsod cing 'ching byed 'dir/ /gzhan nor sbyin byed ya ngar brlag par 'gyur/ /</text></item>
<item><p>2b3</p><section>mdo sde</section><text>mchi ma'i gdong bcas chad par bcas pa yi/ /yon de mchod sbyin 'thun pa'i lam mi 'gro/ /de ltar mchod sbyin yangs shing rgya che ba/ /mchod sbyin 'thun pa'i lam du mi 'gro la/ /de ltar stong gi mchod sbyin stong rnams kyang / /</text></item>
<item><p>2b4</p><section>mdo sde</section><text>de yi bcu drug char yang mi phod do/ /la la gang dag gzu lums ma yin pa/ /chos bzhin nor rnams thob pa gtong byed cing / /de dag gtang dka' de rnams btang bas na/ /rang gi bsod nams kyis ni lha gnas 'gro/ /</text></item>
<item><p>2b5</p><section>mdo sde</section><text>bcom ldan 'das kyis de skad ces bka' stsal nas/ bcom ldan 'das gdan las bzhengs te/ nags stug po ga la ba de logs su gshegs so/ /gshegs nas nags stug po'i nang du zhugs te/ nyin par</text></item>
<item><p>2b6</p><section>mdo sde</section><text>gnas pa'i phyir shing zhig gi drung na gnas shing bzhugs so/ /de'i tshe dge slong mang po dag 'dun khang du 'dus shing 'khod pa'i skabs su tshul 'di lta bur tshe dang ldan pa dag mi rnams kyi nyams su dben pa gang yin zhes gtam</text></item>
<item><p>2b7</p><section>mdo sde</section><text>du glengs so/ /de'i tshe bcom ldan 'das kyi gcung sru'i bu tshe dang ldan pa dga' bo dang / tshe dang ldan pa gro zhin skyes bye ba nyi shu pa dang / tshe dang ldan pa ma 'gags pa dang / tshe dang ldan pa shA ri'i bu rnams kyang 'khor de nyid du</text></item>
<item><p>2b8</p><section>mdo sde</section><text>'dus par gyur te 'khod do/ /de nas tshe dang ldan pa dga' bos smras pa/ tshe dang ldan pa dag byad gzugs ni mi rnams kyi nyams su dpen pa yin no/ /tshe dang ldan pa gro zhin skyes bye ba nyi shu pas smras pa/ tshe dang ldan pa dag</text></item>
<item><p>3a1</p><section>mdo sde</section><text>brtson 'grus ni mi rnams kyi nyams su dpen pa yin no/ /tshe dang ldan pa ma 'gags pas smras pa/ tshe dang ldan pa dag bzo n-i mi rnams kyi nyams su dpen pa yin no/ /tshe dang ldan pa shA ri'i bus smras pa/ tshe dang ldan pa dag</text></item>
<item><p>3a2</p><section>mdo sde</section><text>shes rab 'ba' shig mi rnams kyi nyams su dpen pa yin no/ /zhes glengs nas de dag 'di skad du/ tshe dang ldan pa dag bdag cag kun mi mthun par gyur te/ 'di ltar tha dad par brtags kyis/ bdag cag bcom ldan 'das kyi thad du</text></item>
<item><p>3a3</p><section>mdo sde</section><text>song ste don 'di nyid zhus la/ bcom ldan 'das bdag cag la ci skad du lung ston pa de bzhin du gzung bar bya'o zhes zer nas tshe dang ldan pa dag bcom ldan 'das ni/ ston pa thugs rje chen po ste/ /thams cad mkhyen pa the tsom bsal/ /</text></item>
<item><p>3a4</p><section>mdo sde</section><text>de ni som nyi gcod pa ste/ /nyi mas mun pa bsal ba bzhin/ /sdug bsngal dra bas klags pa dang / /log pa'i lam la gnas pa yi/ /srog chags rnams kyi skyabs gcig ste/ /bu rnams kyi ni pha mchog bzhin/ /de phyir chos kun</text></item>
<item><p>3a5</p><section>mdo sde</section><text>dbang phyug po/ /sems can kun gyi don brtson pa/ /thub pa the tsom gcod de la/ /bdag cag kun gyis zhu bar bya/ /som nyi mdud pa chen po ni/ /gang phyir rgyal ba gcod par 'gyur/ /de phyir thams cad dong nas ni/ /de bzhin</text></item>
<item><p>3a6</p><section>mdo sde</section><text>gshegs la zhu bar bya/ /zhes byas nas dge slong mang po de dag bcom ldan 'das blta ba'i phyir 'gro bar chas pa las/ bcom ldan 'das nyin par gnas pa'i phyir nags stug po'-i nang na bzhugs pa'i bar skabs su dge slong mang po dge 'dun</text></item>
<item><p>3a7</p><section>mdo sde</section><text>khang du 'dus shing 'khod de/ skabs su tshul de lta bu'i gtam glengs pa/ lha'i snyan rnam par dag pa mi las 'das pas gsan to/ /gsan nas ting nge 'dzin de las bzhengs te 'dun khang ga la 'dug par gshegs so/ /gshegs nas dge slong</text></item>
<item><p>3a8</p><section>mdo sde</section><text>gi dge 'dun gyi gung la gdan bshams pa de nyid la bzhugs so/ /bzhugs nas bcom ldan 'das kyis dge slong rnams la bka' stsal pa dang / dge slong dag dge slong mang po 'dun khang du 'dus shing 'khod pa rnams kyis skabs kyi</text></item>
<item><p>3b1</p><section>mdo sde</section><text>gtam ci zhig glengs da ltar khyed gtam ji lta bu zhig gi phyir 'dus shing 'khod/ gsol pa/ btsun pa bdag cag dge slong mang po 'dun khang 'dir 'dus shing mchis pa rnams kyis skabs su tshul 'di lta bur tshe dang ldan pa dag mi</text></item>
<item><p>3b2</p><section>mdo sde</section><text>rnams kyi nyams su dpen pa gang lags shes bka' mchid bgyis so/ /de la tshe dang ldan pa dga' bo'i mchid nas ni tshe dang ldan pa dag byad gzugs mi rnams kyi nyams su dpen pa lags so zhes mchi/ tshe dang ldan pa gro</text></item>
<item><p>3b3</p><section>mdo sde</section><text>zhin skyes bye ba nyi shu pa'i mchid nas ni tshe dang ldan pa dag brtson 'grus mi rnams kyi nyams su dpen pa lags so zhes mchi/ tshe dang ldan pa ma 'gags pa'i mchid nas ni tshe dang ldan pa dag bzo mi rnams kyi nyams su dpen pa</text></item>
<item><p>3b4</p><section>mdo sde</section><text>lags so zhes mchi/ tshe dang ldan pa shA ri'i bu'i mchid nas ni tshe dang ldan pa dag shes rab 'ba' shig mi rnams kyi nyams su dpen pa lags so zhes mchi ste/ btsun pa bdag cag rnams 'di snyam bgyid do/ /tshe dang ldan pa</text></item>
<item><p>3b5</p><section>mdo sde</section><text>dag bdag cag kun mi mthun par 'gyur te/ 'di ltar tha dad par brtags kyis bdag cag bcom ldan 'das kyi thad du mchis te don 'di nyid zhus la/ bcom ldan 'das bdag cag la ji skad du lung ston pa de bzhin gzung</text></item>
<item><p>3b6</p><section>mdo sde</section><text>bar bgyi'o snyam bgyid do/ /btsun pa bdag cag dge slong mang po 'dun khang du 'dus shing mchis pa rnams kyis skabs kyi bka' mchid 'di glengs te/ da ltar bdag cag bka' mchid 'di'i slad du 'dus shing mchis lags so/ /</text></item>
<item><p>3b7</p><section>mdo sde</section><text>de nas bcom ldan 'das kyis de'i tshe tshigs su bcad de gsungs pa/ sems can rnams kyi gzugs dang bzo/ /brtson 'grus dang ni shes rab gzhan/ /bsod nams dag las 'byung bas na/ /de phyir bsod nams</text></item>
<item><p>3b8</p><section>mdo sde</section><text>dam pa yin/ /zhes gsungs nas dge slong rnams la bka' stsal pa/ dge slong dag ci yang rung ste/ lan 'ga' tsam du zad kyi dus thams cad du kun nyams su dpen pa ma yin no/ /bsod nams ni dus thams cad du</text></item>
<item><p>4a1</p><section>mdo sde</section><text>srog chags thams cad kyi nyams su dpen pa yin te/ dge slong dag 'di ltar bsod nams bzhin du sems can rnams kyi nyams su dben pa'i chos gcig kyang ngas yang dag par rjes su ma mthong ngo / /dge slong dag de ci'i</text></item>
<item><p>4a2</p><section>mdo sde</section><text>phyir zhe na/ sngon byung ba 'das pa'i dus na/ rgyal po'i pho brang 'khor zhig na/ rgyal po gsal stobs zhes bya ba zhig rgyal po byed de de'i ring la 'byor pa dang / rgyas pa dang / bde ba dang / lo legs pa dang / skye bo mang po dang mi mang pos</text></item>
<item><p>4a3</p><section>mdo sde</section><text>gang ngo / /rgyal po de'i btsun mo rnam par spa ba zhes bya ba gzugs bzang zhing blta na sdug la mdzes pa zhig yod de/ phyi zhig na btsun mo rnam par spa ba dang lhan cig tu rtse zhing dga' la dga' mgur spyod do/ /de rtse zhing dga' la dga' mgur</text></item>
<item><p>4a4</p><section>mdo sde</section><text>spyod pa de las bu gzugs bzang zhing blta na sdug la mdzes pa/ mi'i kha dog las ni 'das/ lha'i kha dog ni ma thob pa zhig btsas te/ de btsas pa na btsas ston byas so/ /btsas ston byas nas gzugs stobs shes bya bar ming</text></item>
<item><p>4a5</p><section>mdo sde</section><text>btags so/ /de bzhin du rim gyis de'i 'og tu de'i bu gsum btsas te/ de dag gi nang na gcig ni brtson 'grus dang ldan pa zhes bya/ gnyis pa ni bzo ldan zhes bya/ gsum pa ni shes rab ldan zhes bya'o/ /phyis re shig</text></item>
<item><p>4a6</p><section>mdo sde</section><text>na yang btsun mo rnam par spa ba la bu chags te/ gang gi nyin par de'i bu chags pa de nyid kyi nyin par glo bur du pho brang 'khor tu gser rnam pa sna tshogs kyi char bab bo/ /btsun mo de'i steng du yang lha'i bla re chen po rin po che</text></item>
<item><p>4a7</p><section>mdo sde</section><text>sna tshogs kyis spras pa zhig byung ngo / /de nas rgyal po gsal stobs kyis ya mtshan de mthong nas shin tu ngo mtshar du gyur te/ ltas pa rnams la smras pa/ kye sngon ma byung ba'i ya mtshan byung ba 'di ci zhig /ltas pa rnams</text></item>
<item><p>4a8</p><section>mdo sde</section><text>kyis gsol pa/ lha btsun mo'i lhums su sras zhugs pa gang lags pa 'di ni bsod nams kyi che bar grags pa zhig ste/ sems can de'i mthu lags so/ /de nas rgyal pos de thos nas shin tu ngo</text></item>
<item><p>4b1</p><section>mdo sde</section><text>mtshar tu gyur to/ /de nas re shig na btsun mo de 'di lta bur yid la 'dod pa skyes te/ kye ma bdag seng ge'i khri la 'dug cing steng du gdugs dkar po thogs la rnga yab nor bu'i yu ba can yang thogs na ci ma rung snyam ste/ des rgyal po la gsol</text></item>
<item><p>4b2</p><section>mdo sde</section><text>to/ /de nas rgyal po sems rab tu dga' bar gyur nas/ grong khyer rgya cher mdzes par byed du bcug nas de bzhin du thams cad byed du bcug ste/ de'i yid la 'dod pa skyes pa gang yin pa de med par gyur to/ /de nas yang de'i yid la kye ma</text></item>
<item><p>4b3</p><section>mdo sde</section><text>bdag gser dngul kyi phung po'-i steng du 'dug la rang gi lag gis sbyin pa rnams sbyin zhing bsod nams dag byed de/ nor med pa rnams nor dang ldan par byed na ci ma rung snyam du 'dod pa skyes te/ des rgyal po la gsol to/ /de nas</text></item>
<item><p>4b4</p><section>mdo sde</section><text>rgyal pos de bzhin du byed du bcug nas de'i yid la 'dod pa skyes pa gang yin pa de med par gyur to/ /de nas yang de'i yid la kye ma btson thams cad btang na ci ma rung snyam du 'dod pa skyes so/ /de nas rgyal pos de'i yid la 'dod pa</text></item>
<item><p>4b5</p><section>mdo sde</section><text>skyes pa bsal ba'i phyir btson thams cad gtong du bcug ste/ de'i yid la 'dod pa skyes pa gang yin pa de med par gyur to/ /de nas yang de'i yid la kye ma bdag bskyed mos tshal dag mthong na ci ma rung snyam du 'dod pa skyes so/ /</text></item>
<item><p>4b6</p><section>mdo sde</section><text>de nas de rgyal pos bskyed mos tshal mdzes pa dag bltar bcug ste/ de'i yid la 'dod pa skyes pa gang yin pa de med par gyur to/ /de nas yang de'i yid la kye ma bdag gis skye bo mang po'-i mdun du tshul 'di lta bur bden pa'i tshig brjod</text></item>
<item><p>4b7</p><section>mdo sde</section><text>de/ ji ste bsod nams dag gi rnam par smin pa yod ce na/ de las lha'i seng ge'i khri gang la 'dug na/ skye bo mang po la chos ston cing bdag gi gtam gyi rjes la yang ya mtshan 'ga' 'byung bar 'gyur ba de lta bu lha rnams kyis myur tu</text></item>
<item><p>4b8</p><section>mdo sde</section><text>bdag la phul na ci ma rung snyam du 'dod pa skyes te/ des rgyal po la gsol to/ /de nas rgyal pos btsun mo 'khor dang grong khyer rgya cher mdzes par byed du bcug go/ /grong khyer na gnas pa'i skye bo mang po thams cad kyang gos gtsang ma dang rgyan</text></item>
<item><p>5a1</p><section>mdo sde</section><text>bgos nas/ spos dang phreng ba dang / byug pa lag na thogs te 'dus par gyur to/ /de nas btsun mo rnam par spa ba rgyan thams cad kyis klubs te/ bud med kyi 'khor kyi dkyil 'khor gyis bskor nas lha'i bu mo bzhin du skye</text></item>
<item><p>5a2</p><section>mdo sde</section><text>bo dag gi mig dang / yid 'phrog cing skye bo mang po de dag gi nang du song ste/ sems can thams cad kyi rjes su 'gro ba'i byams pa'i sems nye bar bzhag nas nam mkha' la lta zhing bden pa'i byin gyi brlabs byed de tshigs su bcad</text></item>
<item><p>5a3</p><section>mdo sde</section><text>pa smras pa/ mi dbang lha'i rnam thar 'grub pa yi/ /bsod nams stobs 'phags ji ste bdag la yod/ /bden pa des na deng du lha rnams kyis/ /myur tu bdag gi seng ge'i khri shoms shig /de nas tshig de skad smras ma thag tu bsod nams</text></item>
<item><p>5a4</p><section>mdo sde</section><text>dag gi mthu ston pa'i lha rnams kyis glo bur du seng ge'i khri phul te/ lha'i me tog gi char yang phab bo/ /de nas skye bo phal po che de dag gis lha dang mi mngon par dga' bar byed pa'i cho 'phrul ngo mtshar rmad du gyur pa de mthong nas shin tu ya</text></item>
<item><p>5a5</p><section>mdo sde</section><text>mtshan du gyur te/ kye ma bsod nams dag gi mthu che ste/ 'di ltar 'jig rten thams cad kyi mchod pa'i gnas lha rnams kyang bsod nams kyi stobs kyis bkug ste/ mi rnams kyi ngag nyan pa ni ngo mtshar to zhes ched du rjod pa ched du brjod do/ /</text></item>
<item><p>5a6</p><section>mdo sde</section><text>de nas btsun mo rnam par spa ba yid rab tu dga' ste/ tsham tshom med par seng ge'i khri la 'dzegs nas 'dug go/ /btsun mo de 'dug ma thag tu sa rnam pa drug tu g.yos te/ seng ge'i khri yang sa las mi bdun gyi srid tsam du nam</text></item>
<item><p>5a7</p><section>mdo sde</section><text>mkha' la 'phags te 'dug go/ de nas seng ge'i khri de'i steng du lha'i bla re rin po che sna tshogs kyis spras pa zhig byung ngo / /de nas skye bo phal po che de dag bsod nams kyi mthu mthong bas sems dga' bar gyur te/ spos dang phreng ba dang /</text></item>
<item><p>5a8</p><section>mdo sde</section><text>byug pa rnams kyis btsun mo la yang legs par mchod nas thal mo sbyar te/ de'i ngag nyan cing sems btud nas mdun du 'khod do/ /rgyal po gsal stobs kyang bsod nams kyi rlabs shin tu rmad du byung ba de mthong nas sems kyi</text></item>
<item><p>5b1</p><section>mdo sde</section><text>rgyud yang dag par dga' bar gyur te/ 'khor dang bcas par thal mo sbyar nas 'khod do/ /de nas btsun mo rnam par spa bas de'i tshe sngon ma byung ba'i tshigs su bcad pa 'di skad ces smras so/ /bsod nams bsags na bde bar</text></item>
<item><p>5b2</p><section>mdo sde</section><text>'gyur/ /de'i phyir mis ni bsod nams bya/ /de yang yang dang yang du bya/ /de nyid la ni 'dun par bya/ /tshigs su bcad pa 'di smras ma thag tu bar snang las legs par smras so/ /mchog tu legs par smras so zhes sgra</text></item>
<item><p>5b3</p><section>mdo sde</section><text>byung ngo / /lha'i rol mo'-i sgra dag kyang sgrogs so/ /lha'i gos shin tu spa ba'i char chen po yang bab bo/ /de nas tshigs su bcad pa 'di thos ma thag tu rgyal po gsal stobs dang / skye bo phal po che de dag dga' bar gyur to/ /</text></item>
<item><p>5b4</p><section>mdo sde</section><text>nam mkha' la 'khod pa'i lha rnams kyis kyang tsham tshom med par rang gi lus las bla gos dang rgyan rnams phud nas btsun mo rnam par spa ba dang / seng ge'i khri la bkab ste/ tshig 'thun par legs par smras so/ /legs</text></item>
<item><p>5b5</p><section>mdo sde</section><text>par smras so zhes sgra phyung ngo / /de nas btsun mo de seng ge'i khri de las dal gyis babs te sa la 'dug nas lha'i rol mo'i sgra rnams ni zhi bar gyur/ mi rnams kyi rol mo'i sgra ni sgrogs so/ /de nas rgyal po de dang skye bo phal</text></item>
<item><p>5b6</p><section>mdo sde</section><text>po che dga' bar gyur nas/ bkur sti chen pos mchod cing btsun mo'i 'khor du bskyal te/ btsun mo nang du song nas seng ge'i khri de mi snang bar gyur to/ /de nas skye bo phal po che dag gis bsod nams kyi rnam par g.yo ba de</text></item>
<item><p>5b7</p><section>mdo sde</section><text>mthong ste/ sems yang dag par dga' bar gyur nas/ kye ma bsod nams dag gi che ba nyid/ kye ma bsod nams dag gi 'bras bu dngar ba zhes ched du rjod pa ched du brjod do/ /de nas btsun mo de'i yid la 'dod pa skyes pa gang</text></item>
<item><p>5b8</p><section>mdo sde</section><text>yin pa de med par gyur nas/ phyis re shig na zla ba dgu tshang nas/ btsun mo rnam par spa ba nyi ma shar ba'i dus kyi skabs su bu btsas te/ khye'u gzugs bzang zhing blta na sdug la mdzes pa zhig btsas so/ /de'i skabs su yang sa</text></item>
<item><p>6a1</p><section>mdo sde</section><text>rnam pa drug tu g.yos te/ nam mkha' las kyang rin po che sna bdun gyi char chen po btsun mo'i 'khor du bab bo/ /rgyal po'i pho brang 'khor de dag thams cad du yang gos rnam pa sna tshogs kyi char bab bo/ /rgyal po de'i yul</text></item>
<item><p>6a2</p><section>mdo sde</section><text>thams cad du yang lha'i me tog mchog tu yid du 'ong ba'i char bab bo/ /me tog dang 'bras bu'i shing ljon pa thams cad las kyang me tog dang 'bras bu rnams 'thon to/ /char zim bu yang thams cad du bab bo/ /phyogs bzhi nas kyang</text></item>
<item><p>6a3</p><section>mdo sde</section><text>ser bu bsil ba langs so/ /de nas gzhon nu btsas ma thag pa phyogs gang na 'dug pa der rgyal po chen po bzhis lha'i seng ge'i khri rin po che sna tshogs kyis spras pas brtol te glo bur du phul lo/ /lha'i rgyal po brgya byin yang</text></item>
<item><p>6a4</p><section>mdo sde</section><text>bdag nyid lag dar te/ gzhon nu'i steng du lha'i gdugs rtsibs brgya pa dang / rnga yab nor bu'i yu ba can 'dzin to/ /de'i steng na sum bcu rtsa gsum gyi lha rnams lha'i gos kyi bla re 'grems so/ /la la ni rin po che 'thor ro/ /la la</text></item>
<item><p>6a5</p><section>mdo sde</section><text>ni rgyan 'thor ro/ /la la ni gos 'thor ro/ /la la ni me tog 'thor ro/ /la la ni phye ma 'thor ro/ /la la ni spos dang / phreng ba dang / byug pa rnams 'thor ro/ /la la ni lha'i rol mo'i sgra rnams legs par sgrogs so/ /lha'i bu las</text></item>
<item><p>6a6</p><section>mdo sde</section><text>sna tshogs can gyis ni grong khyer de thams cad rdo dang / gseg ma dang / gyo mo rnams med par byas te bzhag nas dar gyi lda ldi mang po ni btags/ rgyal mtshan dang / ba dan ni bsgreng / tsan dan gyi chus ni chag chag btab/ bdug pa</text></item>
<item><p>6a7</p><section>mdo sde</section><text>dri zhim po'i snod ni btags/ me tog sna tshogs ni gtor te/ lha rnams kyi bskyed mos tshal dga' ba'i tshal zhes bya ba dang 'dra bar yid du 'ong bar byas so/ /glang po che'i mchog brgya ni nags khung chen po nas rang 'ongs te glang po che'i bres na</text></item>
<item><p>6a8</p><section>mdo sde</section><text>gnas par gyur to/ /rgod ma brgya yang rte'u 'brangs 'bru thams cad kyang ma rmos ma btab par mthu dang ldan par smin to/ /seng ge'i khri de'i 'og nas kyang gter chen po lnga rin po che sna tshogs kyis legs par yongs su gang ba rnams kyis kha bstan te</text></item>
<item><p>6b1</p><section>mdo sde</section><text>god par byas kyang yongs su zad par mi 'gyur ro/ /sems can phan tshun 'khod pa rnams kyang de'i yud tsam la byams pa'i sems su gyur to/ /gzhon nu rdzu 'phrul che zhing mthu che ba de btsas ma thag tu tshe rabs dran te/ phyogs bzhir bltas</text></item>
<item><p>6b2</p><section>mdo sde</section><text>nas tshigs su bcad de smras pa/ bsod nams bsags na bde bar 'gyur/ /de phyir mi yis bsod nams bya/ /de yang yang dang yang du bya/ /de nyid la ni 'dun par bya/ /zhes smras so/ /de nas nam mkha' la gnas pa'i lha rdzu 'phrul che</text></item>
<item><p>6b3</p><section>mdo sde</section><text>zhing mthu che ba zhig gis bsod nams dag gi shin tu rmad du byung ba shin tu yid du 'ong ba rnam par g.yo ba de mthong nas sems yang dag par dga' bar gyur te/ bsod nams dag gi che ba nyid bstan pa'i phyir de'i tshe tshigs su bcad de smras pa/</text></item>
<item><p>6b4</p><section>mdo sde</section><text>bsod nams dag gi g.yo ba ltos/ /rgyal po chen po bzhi rnams dang / /sum bcu rtsa gsum dbang por bcas/ /bsod nams kyis ni de'i dbang byas/ /shes smras so/ /de nas rgyal po de btsun mo'i 'khor dang / sras dang / blon po dang /</text></item>
<item><p>6b5</p><section>mdo sde</section><text>pho brang 'khor kyi mi dang / yul gyi mi dang bcas pas phun sum tshogs pa de dag mthong nas ya mtshan gyis mig rgyas par gyur te/ mchog tu ya mtshan du gyur nas/ kye ma gzhon nu'i bsod nams kyi stobs/ kye ma gzhon nu'i bsod nams</text></item>
<item><p>6b6</p><section>mdo sde</section><text>kyis cher grags pa 'di ltar 'di mir gyur tu zin kyang 'di lta bur lha'i 'byor pa rgyas pa byung bar gyur pa 'di ni ya mtshan che'o zhes ched du rjod pa ched du brjod do/ /de nas rgyal po sems rab tu dga' zhing bu snying du sdug nas dkor pa rnams la bsgo</text></item>
<item><p>6b7</p><section>mdo sde</section><text>ste/ bka' snyan gsol pa rnams kyi phyir rgyal po'i ra bar gser dngul gyi phung po spungs nas sbyin pa dag byin te bsod nams dag byas so/ /nor med pa du ma ni nor dang ldan pa la bkod do/ /de nas re shig na 'byor pa chen po rgyas pas de btsas</text></item>
<item><p>6b8</p><section>mdo sde</section><text>pa'i btsas ston byas nas ming 'dogs par byed de gzhon nu'i ming cir gdags shes zer ro/ /de nas blon po dag gis gsol pa/ lha gang gi slad du sras 'di bsod nams kyi stobs rgyas shing / de btsas pa na 'di lta bur lha'i 'byor pa</text></item>
<item><p>7a1</p><section>mdo sde</section><text>byung bar gyur pas na/ de'i phyir sras 'di'i mtshan ni bsod nams stobs shes gdags pa'i rigs so/ /de nas de'i ming bsod nams kyi stobs shes btags so/ /de nas gzhon nu bsod nams stobs pang na 'tsho</text></item>
<item><p>7a2</p><section>mdo sde</section><text>ba'i ma ma gnyis dang nu ma snun pa'i ma ma gnyis dang / dri ma 'khru ba'i ma ma gnyis dang / rtse ba'i ma ma gnyis te ma ma brgyad la gtad nas/ ma ma brgyad po de dag gis 'o ma dang / zho dang / mar dang / zhun mar dang / mar gyi snying khu dang /</text></item>
<item><p>7a3</p><section>mdo sde</section><text>gzhan yang yo byad kyi khyad par bzang ngo cog gis bskyed bsrings te rdzing bu'i pad+ma bzhin du skye drag par gyur to/ /gang gi tshe de cher skyes pa de'i tshe yi ge slob du bcug ste/ des yi ge mthar phyin nas de rgyal po rgyal rigs dag gi gnas</text></item>
<item><p>7a4</p><section>mdo sde</section><text>lnga rnams kyi bar gang yin pa de dag la byang bar gyur to/ /gzhon nu bsod nams stobs de yang dad pa dang ldan la dge zhing bsam pa bzang ba/ bdag la phan pa dang / gzhan la phan pa la zhugs pa/ snying rje can/ bdag nyid che ba chos 'dod pa</text></item>
<item><p>7a5</p><section>mdo sde</section><text>skye dgu la byams pa/ gtong ba la sred pa/ sbyin pa la dga' ba/ rab tu sbyin pa la mngon par dga' ba thams cad sbyin pa/ thams cad yongs su gtong ba/ chags pa med par yongs su gtong ba/ gtong ba chen po la gnas pa zhig ste/ 'di ltar dge</text></item>
<item><p>7a6</p><section>mdo sde</section><text>sbyong dang bram ze dang / bkren pa dang / sdug cing phongs pa rnams la tha na rang gi sha'i bar du des ma byin pa dang / yongs su ma btang ba ci yang med do/ /de la slong ba dag 'ongs te slong na de'i tshe de dag la byams pa'i sems kyis nye bar gnas te/</text></item>
<item><p>7a7</p><section>mdo sde</section><text>nam mkha' la bltas nas kye ma 'di ltar gser ram/ dngul lam/ gos sam/ bza' ba 'am/ bca' ba 'am/ btung ba 'am/ mal stan nam/ gzhan yang gang ci yang rung ste ci 'dod pa de dang de dag nam mkha' las bdag la 'ongs kyang ci ma rung snyam du</text></item>
<item><p>7a8</p><section>mdo sde</section><text>sems bskyed de/ des sems bskyed na de la 'ong bar 'gyur la su yang don de mi shes so/ /des yo byad de dag gis slong ba dag gi bsam pa yongs su rdzogs par byas nas phyir 'dong ngo / /de'i grags pas 'dzam bu'i gling thams cad kun tu gang bar</text></item>
<item><p>7b1</p><section>mdo sde</section><text>gyur te/ 'og tu klu'i 'jig rten thams cad nas steng du tshangs pa'i 'jig rten gyi bar du sgra grags so/ /de nas phyis re shig na gzhon nu bsod nams stobs phu bo bzhi dang lhan cig tu 'byor ba mchog gis bskyed mos tshal du 'khyam du dong ngo / /</text></item>
<item><p>7b2</p><section>mdo sde</section><text>de bar gyi lam du yi dgas mchu khab tsam la lto ri rab tsam ste/ keng rus bsgreng ba 'dra zhing lus shin tu 'bar ba thal mo sbyar ba stong phrag du ma dag gis yongs su bskor te/ gzhon nu bsod nams stobs ma gtogs par sus kyang yi dgas</text></item>
<item><p>7b3</p><section>mdo sde</section><text>de dag mi mthong ngo / /de nas yi dgas de dag gis gzhon nu bsod nams stobs la smras pa/ gzhon nu khyod bsod nams kyis che bar grags pa/ snying rje chen po yin na/ bdag cag bkres shing skom pas nyam thag pa rnams la zas dang skom</text></item>
<item><p>7b4</p><section>mdo sde</section><text>byin cig /bdag cag ni ser sna'i dbang du gyur te/ yi dgas kyi 'jig rten du skyes pas lo brgya phrag du mar yang chu yang mi rnyed na kha zas lta ga la mthong / de skad ces smras nas gzhon nu bsod nams stobs kyi sems snying rjes kun tu</text></item>
<item><p>7b5</p><section>mdo sde</section><text>bskyod nas skyen par nam mkha' la bltas te/ kye ma lha'i bza' ba dang btung ba bdag la 'ongs kyang ci ma rung snyam du sems bskyed do/ /de nas glo bur du lha'i bza' ba dang btung ba nam mkha' las 'ongs so/ /de nas gzhon nu</text></item>
<item><p>7b6</p><section>mdo sde</section><text>bsod nams stobs kyis yi dgas rnams lha'i bza' ba dang btung bas yang dag par tshim par bya ba la zhugs so/ /de nas re shig na yi dgas de dag gis sngon gyi las kyi nyes pas bza' ba dang / btung ba de dag ma mthong nas</text></item>
<item><p>7b7</p><section>mdo sde</section><text>'di skad ces smras te/ gzhon nu khyod snying rje can zhig ces grags na/ ci'i phyir bdag cag tshim par mi byed/ gzhon nus smras pa/ lha'i bza' ba dang btung ba 'di dag byin pa yin na/ kha zas 'di dag las ci nyes te mi za/</text></item>
<item><p>7b8</p><section>mdo sde</section><text>yi dgas rnams kyis smras pa/ gzhon nu bdag cag ni sngon gyi las kyi nyes pas lha'i bza' ba dang btung ba de dag mi mthong ngo / /de nas gzhon nu bsod nams stobs mi dga' nas kye ma ser sna'i rnam par g.yo ba snyam du</text></item>
<item><p>8a1</p><section>mdo sde</section><text>yid la bsams te/ yi dgas de dag la byams pas khyab par byas nas sems bskyed de tshig tu smras pa/ ji ste bsod nams dag gi mthu yod na bden pa de dang / bden pa'i tshig des yi dgas 'di dag gis</text></item>
<item><p>8a2</p><section>mdo sde</section><text>lha'i bza' ba dang btung ba 'di dag yang dag pa ji lta ba bzhin du mthong zhing za ba'i mthu yod par gyur cig ces gzhon nus tshig tu brjod ma thag tu yi dgas rnams kyis lha'i bza' ba dang btung ba de dag log par mi mthong zhing</text></item>
<item><p>8a3</p><section>mdo sde</section><text>de dag gi kha yang tha mal du gyur to/ /de nas gzhon nu bsod nams stobs yid rab tu dga' bas yi dgas de dag lha'i bza' ba dang btung bas tshim par byas te/ de dag gis bza' ba dang btung ba sngon ma myong ba thob nas bkres pa</text></item>
<item><p>8a4</p><section>mdo sde</section><text>dang skom pa shin tu mi bzad pa chen po'i dbang du gyur pas ha cang mang du zos te/ gsus pa rdol nas de dag gzhon nu bsod nams stobs la sems mngon par dga' bzhin du shi ste/ dga' ldan gyi lha'i ris su skyes nas gzhon nu</text></item>
<item><p>8a5</p><section>mdo sde</section><text>bsod nams stobs la gzhon nu khyod kyis bdag cag dga' ldan gyi lha'i ris su bkod kyis mchog tu dga' ba skyed cig /da ni khyod nyid las brten te sbyin pa dag sbyin zhing bsod nams dag bya'o zhes smras so/ /de nas gzhon nu</text></item>
<item><p>8a6</p><section>mdo sde</section><text>bsod nams stobs mchog tu dga' ba skyes nas legs so zhes smras te/ bskyed mos tshal nyid du song ngo / /de nas bskyed mos tshal der 'dug nas mi rnams kyi nyams su dpen pa gang yin zhes yang dag pa'i gtam 'di lta bu</text></item>
<item><p>8a7</p><section>mdo sde</section><text>glod cing nges par byed do/ /de nas gzhon nu gzugs dang ldan pa na re 'di la gdod brtag tu ci yod/ 'di ni 'jig rten gyis rtogs pa kho na ste/ 'di ltar byad gzugs ni mi rnams kyi nyams su dpen pa yin no/ /de ci'i phyir zhe na/</text></item>
<item><p>8a8</p><section>mdo sde</section><text>byad gzugs dang ldan pa mthong na sngon ma mthong ba'i skye bo yang mchog tu dga' bar 'gyur la mngon par dga' ba ma yin pa rnams kyang dga' bar 'gyur ba'i phyir ro/ /sngon gyi drang srong dag gis kyang byed gzugs bzang ba 'di ni</text></item>
<item><p>8b1</p><section>mdo sde</section><text>rnyed pa rnams kyi phyed do zhes smras pa yin no/ /gzhan yang khyed kyis ltos dang yid du 'ong ba'i gzugs dang ldan pa ni mthong ba tsam gyis mi rnams dga' bar 'gyur te/ dam pa rnams kyis chos kyi mchog la bya ba bzhin du snying nas bkur</text></item>
<item><p>8b2</p><section>mdo sde</section><text>bar byed do/ /de nas gzugs dang ldan pa'i tshig 'di thos nas brtson 'grus can gyis smras pa/ gzugs dag gis byar ci yod de/ brtson 'grus 'ba' shig mi rnams kyi nyams su dpen pa yin no/ /de ci'i phyir zhe na/ byad gzugs</text></item>
<item><p>8b3</p><section>mdo sde</section><text>dang ldan la brtson 'grus med pa la ni tshe 'di 'am tshe phyi ma'i 'dod pa'i 'bras bu ci yang mi snang mi grag ste/ byad gzugs nyams su dpen zhes bya ba 'di ni byis pa skye bo rmongs par byed par zad pa'i phyir ro/ /brtson 'grus ni tshe</text></item>
<item><p>8b4</p><section>mdo sde</section><text>'di nyid la yang 'dod pa'i 'bras bu 'grub par byed de/ 'di lta ste zhing rmed pa rnams kyi 'bru dang / tshong pa rnams kyi khe dang / zhabs 'bring byed pa rnams kyi 'tsho ba dang / mi stod rims rnams kyi bstan bcos rtogs par bya</text></item>
<item><p>8b5</p><section>mdo sde</section><text>ba dang / bsam gtan pa rnams kyi bsam gtan gyi 'bras bu thob par bya ba dang / de la sogs pa brtson 'grus kyi tshe 'di'i 'dod pa'i 'bras bu snang ngo / /tshe phyi ma'i 'bras bu ni 'di lta ste/ bde 'gro dang mtho ris kyi 'jig rten</text></item>
<item><p>8b6</p><section>mdo sde</section><text>dang / longs spyod chen po dang / thar pa thob pa dang / de la sogs pa brtson 'grus kyi tshe phyi ma'i 'bras bu yang snang ngo / /gzhan yang brtson 'grus ni yon tan thams cad kyi gzhir gyur pa dang / gnod pa rnams zlog pa yin te/</text></item>
<item><p>8b7</p><section>mdo sde</section><text>brtson 'grus la ni bsgrub dka' ba ci yang med do zhes brtson 'grus can gyis de skad ces smras pa la bzo dang ldan pas brgad de smras pa/ khyod kyi bden zhing mang la rnam pa sna tshogs ni smra mod kyi nga'i sems ni ma mgu'o/ /</text></item>
<item><p>8b8</p><section>mdo sde</section><text>de ci'i phyir zhe na/ bzo dang bral ba'i brtson 'grus kyis ni 'bras bu ci yang 'grub pa ma mthong gi bzo dang ldan pa ni 'bras bu yod par mthong ba'i phyir ro/ /de bas na bzo 'ba' shig mi rnams kyi nyams su dpen pa yin no/ /</text></item>
<item><p>9a1</p><section>mdo sde</section><text>gzhan yang bzo bo rigs dma' bar skyes su zin kyang rgyal po rnams dang / blon po rnams dang / bram ze dang / khyim bdag rnams kyis gdon mi za bar bkur ro/ /sna tshogs las can lha rnams dang / /mi rnams kyis</text></item>
<item><p>9a2</p><section>mdo sde</section><text>kyang legs par bkur/ /de bzhin ma rabs bzo yi phyir/ /mi dang lha rnams kyis kyang bkur/ /bzo dang ldan pas smras pa la shes rab can gyis yid tsam gyis brgad de smras pa/ shes rab bzhin du mi rnams kyi nyams su byed gzugs</text></item>
<item><p>9a3</p><section>mdo sde</section><text>kyang dpen pa ma yin/ brtson 'grus kyang dpen pa ma yin/ bzo yang dpen pa ma yin no/ /de ci'i phyir zhe na/ shes rab 'chal pa ni gzugs bzang ba mthong na yang rkyen du 'bab par 'dzem pa ma yin la/ brtson 'grus kyis kyang don</text></item>
<item><p>9a4</p><section>mdo sde</section><text>du skye bar mi 'gyur/ bzo yang shes rab med na shes par mi nus pa'i phyir ro/ /de bas na shes rab 'ba' shig don thams cad bsgrub pa la mi rnams kyi nyams su dpen pa yin no/ /gzhan yang shes rab kyis ni gzugs dang</text></item>
<item><p>9a5</p><section>mdo sde</section><text>bzo/ /brtson 'grus nor yang thob par 'gyur/ /mi rnams legs dang bde ba che/ /shes rab kyis ni thams cad 'thob/ /ces shes rab can gyis de skad smras pa la gzhon nu bsod nams stobs kyis bzhin 'dzum dmul nas</text></item>
<item><p>9a6</p><section>mdo sde</section><text>bsod nams dag gi stobs dngos su kha nas byung bzhin du smras pa/ shes rab dang bral ba'i gzugs dang / bzo dang / brtson 'grus thams cad ni nyams su dpen pa ma yin la/ shes rab kyis yongs su zin pa ni 'bras bu dang</text></item>
<item><p>9a7</p><section>mdo sde</section><text>bcas shing nyams su dpen pa yin te/ de ni bden pa kho na mod kyi 'on kyang shes rab de yang bsod nams med par thob par mi 'gyur te/ de bas na bsod nams 'ba' shig mi rnams kyi nyams su dpen pa yin no/ /bsod</text></item>
<item><p>9a8</p><section>mdo sde</section><text>nams shes bya ba ni gcig tu sdug pa'i 'bras bu rnams dang / phangs pa'i 'bras bu rnams dang / dga' ba'i 'bras bu rnams dang / yid du 'ong ba'i 'bras bu rnams dang / yid dang 'thad pa'i 'bras bu rnams kyi gtso bo yin</text></item>
<item><p>9b1</p><section>mdo sde</section><text>te/ yon tan ma lus par ngas brjod mi nus mod kyi/ khyod khong du chud par bya ba'i phyir bsod nams dag gi yon tan phyogs gcig tsam bshad par byas nyon cig /bsod nams dag gis byad gzugs 'thob/ /bsod nams kyis ni</text></item>
<item><p>9b2</p><section>mdo sde</section><text>tshul khrims ldan/ /bsod nams dag gis dpal 'thob cing / /de bzhin longs spyod can du 'gyur/ /bsod nams dag gis shes rab 'thob/ /snyan dngags sbyor mchog bsod nams kyis/ /bsod nams dag gis yid gzhungs 'thob/ /</text></item>
<item><p>9b3</p><section>mdo sde</section><text>bsod nams dag gis bzang 'gro 'thob/ /bsod nams kyis ni rigs mthor skye/ /bsod nams kyis ni skye ba dran/ /bsod nams dag gis grags pa thob/ /bsod nams dag gis ngang tshul can/ /bsod nams dag gis gtong</text></item>
<item><p>9b4</p><section>mdo sde</section><text>ldan 'gyur/ /bsod nams dag gis dbang po tshang / /bsod nams dag gis bde ba 'thob/ /bsod nams dag gis mkhas pas mchod/ /bsod nams dag gis stobs 'thob cing / /dam pa phrad pa bsod nams kyis/ /bsod nams</text></item>
<item><p>9b5</p><section>mdo sde</section><text>dag gis don kun 'thob/ /'dir ni yon gnas su yang rung / /ci ste zhing las tshong yang rung / /mi ni skyid 'dod phyir byed na/ /cung zad byas pas bsod nams kyis/ /longs spyod rgya chen tshogs kyang 'thob/ /bsod nams byed rnams bsod</text></item>
<item><p>9b6</p><section>mdo sde</section><text>nams kyis/ /bsams pa tsam gyis nam mkha' las/ /gos dang zas skom rin chen rnams/ /thams cad bde bar 'thob par 'gyur/ /yid 'ong khyim rnams bsod nams kyis/ /bsod nams dag gis bud med mchog /</text></item>
<item><p>9b7</p><section>mdo sde</section><text>bsod nams chen pos nor dang 'bru/ /de yi 'dod dgu 'byung bar 'gyur/ /bsod nams dag gis 'gro ba na/ /sa ni sdong dum tsher ma med/ /bsod nams ji ltar ldan pa bzhin/ /mnyam gnas yang na gos kyang bting / /ji ltar re ba</text></item>
<item><p>9b8</p><section>mdo sde</section><text>tsam gyis na/ /nad pa dag ni sos 'gyur bzhin/ /bsod nams dag gis reg gyur na/ /zas skom de bzhin gnyis ka dang / /gos dang rin chen 'bru dag kyang / /rtag tu zad par mi 'gyur ro/ /lha klu lha min gnod sbyin dang / /</text></item>
<item><p>10a1</p><section>mdo sde</section><text>yi dgas lto 'phye mi rnams kyang / /bsod nams bdag nyid che ba'i phyir/ /dug dang gnod pa rnams las srung / /bsod nams dag gis bsnyen bkur 'thob/ /skye bo mang dga' bsod nams kyis/ /bsod nams dag gis</text></item>
<item><p>10a2</p><section>mdo sde</section><text>grags ldan 'gyur/ /bsod nams dag gis skal bzang 'thob/ /bsod nams dag gis tshig kyang btsan/ /bsod nams dag gis sdug gur 'gyur/ /tshangs pa'i dbyangs 'thob bsod nams kyis/ /bsod nams kyis ni lus mdog</text></item>
<item><p>10a3</p><section>mdo sde</section><text>sdug /bsod nams dag gis tshig kyang bzang / /dran ldan mdza' ldan gtso bor 'gyur/ /de dang der ni mkhas par 'ong / /mi phyed pa yi 'khor dang ldan/ /bsod nams can ni nad med cing / /smon pa'i gnas 'gyur bsod nams kyis/ /bsod</text></item>
<item><p>10a4</p><section>mdo sde</section><text>nams rnyed ldan gzi byin yod/ /bsod nams dag gis rgyal srid 'thob/ /'gran zla med cing gnod pa med/ /longs spyod mi nyams bsod nams kyis/ /bsod nams dag gis gter yang rnyed/ /'khor los sgyur 'gyur bsod nams</text></item>
<item><p>10a5</p><section>mdo sde</section><text>kyis/ /rin chen bdun ni mdun du 'gro/ /nam mkha'i bar nas kun tu rgyu/ /nyi zla dang yang gzi byin mnyam/ /zla ba nyid 'thob bsod nams kyis/ /bsod nams kyis 'thob nyi ma nyid/ /tshangs pa nyid 'thob bsod nams kyis/ /</text></item>
<item><p>10a6</p><section>mdo sde</section><text>bsod nams kyis 'thob brgya byin nyid/ /gzhal med khang nang rgyu ba yi/ /bsod nams kyis ni lhar yang 'gyur/ /bsod nams de bzhin lha yi bu/ /lha min dbang po stobs po che/ /bsod nams dag gis ngan 'gro spong / /</text></item>
<item><p>10a7</p><section>mdo sde</section><text>bsod nams kyis ni bde 'gror 'gro/ /shin tu yid 'ong rab dkon pa'i/ /me tog bsod nams dag gis rnyed/ /bsod nams dag gis grub pa 'thob/ /'gro ba snang byed bsod nams kyis/ /lha dang lha min mi rnams kyis/ /</text></item>
<item><p>10a8</p><section>mdo sde</section><text>yang dag mchog 'gyur bsod nams kyis shes rab gzhon nu bsod nams stobs kyis de skad ces smras na/ 'on kyang rang rang gi phyogs 'dzin pas khas mi len to/ /de nas bsod nams stobs kyis de dag la yang smras pa kye tshur shog bdag</text></item>
<item><p>10b1</p><section>mdo sde</section><text>cag shin tu ring ba gzhan gyi yul zhig tu dong ste/ cha lugs mi mngon par 'khod na/ 'di ltar ci gzugs mi rnams kyi nyams su dpen pa yin nam/ 'on te brtson 'grus sam bzo 'am/ shes rab 'am/ bsod nams su dpen pa shes</text></item>
<item><p>10b2</p><section>mdo sde</section><text>par 'gyur ro/ /de nas gzhon nu de dag gis de ltar bya'o zhes byas nas gzhon nu bsod nams stobs kyi ltar mnyan te/ yab la ma gsol bar tsham tshom med par shin tu ring ba rgyal khams gzhan dang / yul gzhan du dong nas rgyal po</text></item>
<item><p>10b3</p><section>mdo sde</section><text>'i pho brang 'khor gzhan zhig tu zhugs te/ cha lugs mi mngon par 'khod do/ /de nas gzugs dang ldan pa ni mthong na yid du 'ong bas bsdus pa'i skye bo dag gis bshugs pa'i longs spyod tsam kyis 'tsho'o/ /brtson 'grus can ni chu klung</text></item>
<item><p>10b4</p><section>mdo sde</section><text>shugs drag cing mgyogs la shin tu zab cing mthong nas 'jigs pas tsan dan gyi shing chen po khyer ba na/ gzhan dag gis blang bar mi nus pa brtson 'grus kyi stobs chen pos drangs nas 'tshong zhing de las byung ba'i longs spyod tsam</text></item>
<item><p>10b5</p><section>mdo sde</section><text>gyis 'tsho'o/ /bzo dang ldan pa yang bzo ston pa las byung ba'i longs spyod tsam gyis 'tsho'o/ /shes rab can gyis kyang tshong dpon gnyis 'khon byung nas yun ring du lon pa shes rab kyi mkhas pas mdza' bar byas te/ de nas de gnyis</text></item>
<item><p>10b6</p><section>mdo sde</section><text>yongs su mgu bas nor byin pa tsam gyis bde bar 'tsho'o/ /gzhon nu bsod nams stobs kyang bdag gis bsod nams byas pa rnams kyi che ba nyid bsgrags pa'i phyir mi shin tu dbul po zhig gi khyim du zhugs nas/ de gang gi nyin</text></item>
<item><p>10b7</p><section>mdo sde</section><text>par khyim der zhugs pa de'i nyin par nyid du gzhon nu bsod nams stobs kyi bsod nams kyi mthus khyim de nyid kyi nang du 'byor pa chen po byung ste/ khyim der nor dang / 'bru dang / gser dngul mang pos yongs su gang bar gyur to/ /de nas</text></item>
<item><p>10b8</p><section>mdo sde</section><text>mi dbul po de 'di ci zhig snyam du ya mtshan dang mchog tu dga' ba skyes te/ sngon ma byung ba'i 'byor pa 'di ga las 'ongs snyam du sems so/ /de yang 'di snyam du khyim 'dir longs spyod 'byor pa byung ba 'di ni sngon ma mthong ba'i</text></item>
<item><p>11a1</p><section>mdo sde</section><text>sems can 'di bdag gi khyim du 'ongs pa de'i mthu yin no snyam du sems so/ /de nas gzhon nu bsod nams stobs kyis longs spyod 'byor pa de dag mi dbul po de la ci bder spyod du bcug ste/ de'i tshe mi dbul po de phyug cing</text></item>
<item><p>11a2</p><section>mdo sde</section><text>nor mang la longs spyod che bar gyur to/ /de nas 'di snyam du rtog ste/ bdag sngon shin tu dbul zhing 'dug 'dug pa las/ da bdag gi dpal dang skal ba bzang po 'byor bar gyur pa de dag thams cad ni gzhon nu 'di las brten te/ /gang</text></item>
<item><p>11a3</p><section>mdo sde</section><text>gi phyir gang gi nyin mo gzhon nu 'di bdag gi khyim du 'ongs pa de'i nyin par nyid du bdag gi khyim du dpal byung bar gyur pa las na/ sems can 'di ni bsod nams kyis che bar grags pa zhig gis bkur sti bya ba'i rigs so snyam</text></item>
<item><p>11a4</p><section>mdo sde</section><text>ste/ de nas des de la rgyun mi 'chad par bkur sti shin tu chen pos bkur sti byas nas mi dbul po che ge mo zhig gi khyim du gzhon nu sngon ma byung ba zhig 'ongs te/ de'i mthus khyim der dpal byung bar gyur to zhes kun tu sgra grags so/ /</text></item>
<item><p>11a5</p><section>mdo sde</section><text>skye bo mang po dag gis de thos nas/ gzhon nu bsod nams stobs la mngon par dga' bar gyur te/ kye ma bsod nams dag gi mthus zhes ched du rjod pa ched du brjod do/ /de'i tshe ljongs der yang gzhon nu bsod nams stobs kyi mthus</text></item>
<item><p>11a6</p><section>mdo sde</section><text>me tog dang / 'bras bu'i shing rnams rtag tu rgyas par gyur to/ /lha yang dus dus su legs par 'thun par char gyi rgyun 'bebs te/ 'bru shin du phun sum tshogs pa byung bar gyur to/ /de nas skye bo mang po bsod nams dag gis sems</text></item>
<item><p>11a7</p><section>mdo sde</section><text>dga' bar byas te/ ltad mo lta 'dod par gyur nas de lta ba'i phyir dong ngo / /de nas gzhon nu bsod nams stobs kyis skye bo lhags pa de dag bsdu bar 'dod de/ kye ma bdag la khyim rin po che thams cad kyis gang zhing 'tshog chas rnam pa sna</text></item>
<item><p>11a8</p><section>mdo sde</section><text>tshogs dang ldan la bran dang bran mo dang las byed pas gang ba rnam pa sna tshogs blta na yid du 'ong ba zhig byung na ci ma rung snyam du sems bskyed do/ /dge slong de dag sems bskyed ma thag tu gzhon nu bsod nams stobs kyi khyim chen po rin</text></item>
<item><p>11b1</p><section>mdo sde</section><text>po che thams cad kyis gang zhing 'tshog chas rnam pa sna tshogs dang ldan la/ bran dang bran mo dang las byed pas gang ba rnam pa sna tshogs blta ba yid du 'ong ba glo bur du byung ngo / /de mthong nas kyang skye bo mang po dag mchog tu ngo mtshar du gyur te/</text></item>
<item><p>11b2</p><section>mdo sde</section><text>bsod nams dag la gces su 'dzin pa yang dag par skyes nas/ kye ma bsod nams dag gi 'bras bu ni dngar ro zhes rtogs nas gzhon nu bsod nams stobs la bkur sti chen pos bkur sti byas so/ /gzhon nu bsod nams stobs kyis</text></item>
<item><p>11b3</p><section>mdo sde</section><text>kyang skye bo mang po de dag sems dga' bar gyur par shes nas bsdu ba'i dngos po bzhi dag gis ci rigs par kha cig ni sbyin pas bsdus/ kha cig ni tshig snyan pas bsdus kha cig ni don spyod pas bsdus/ kha cig ni don 'thun pas bsdus te</text></item>
<item><p>11b4</p><section>mdo sde</section><text>de'i grags pas rgyal po'i pho brang 'khor de thams cad kun tu gang bar gyur to/ /de nas phyis re shig na rgyal po gzhan zhig la sman chos gsol ba'i mi zhig gshed ma dag gis yan lag bcad de bzhag nas de'i lus las khrag shin</text></item>
<item><p>11b5</p><section>mdo sde</section><text>tu mang po zags te des na de'i kha skams par gyur to/ /de nas gzhon nu bsod nams stobs kyang sa phyogs der phyin te/ de nas mi des de mthong nas nyam thag pa'i nga ros ngu zhing jo co gzhon nu bdag la yongs su bskyab tu gsol zhes smras so/ /</text></item>
<item><p>11b6</p><section>mdo sde</section><text>de nas gzhon nu bsod nams stobs kyis de mthong nas snying rjes sems bskyed de/ bdag gis thabs ji lta bu zhig gis 'di yongs su bskyab par bya snyam du bsams nas deng bdag gis bsod nams dag gi mthu 'jig rten gyi mngon</text></item>
<item><p>11b7</p><section>mdo sde</section><text>sum du bstan to/ snyam du de'i blo skyes so/ /de nas gzhon nu bsod nams stobs kyis de'i lus kyi nyam drod rtogs nas snying rjes sems brlan te/ rang gi lus las rtsa gtar nas khrag gzag ste/ mi de la blud nas des mi de'i kha skams pa</text></item>
<item><p>11b8</p><section>mdo sde</section><text>thams cad zhi bar gyur to/ /de nas gzhon nu bsod nams stobs kyis de'i rkang lag bcad pas shin tu mi bzad par na ba mthong nas sdug bsngal de bdag gi nyams la bab par sems shing bdag nyid kyi rkang lag bcad de/ mi de'i rkang lag</text></item>
<item><p>12a1</p><section>mdo sde</section><text>gi gnas gnas su sbyar nas nam mkha' la bltas te/ sems can thams cad kyi rjes su 'gro ba'i byams pa'i sems bskyed nas/ bden pa'i tshig gang gis bdag gi lus 'di skyes tshun chad mi dge ba'i las ci yang</text></item>
<item><p>12a2</p><section>mdo sde</section><text>byas par mi dran pa'i bden pa dang bden pa'i tshig 'dis mi 'di la bdag gi rkang lag 'di dag gnas gnas su 'byor par gyur cig /sngon gyi lus ji lta ba bzhin du yang gyur cig ces bden pa'i byin gyi brlabs byas so/ /de nas</text></item>
<item><p>12a3</p><section>mdo sde</section><text>gzhon nu bsod nams stobs kyis de skad smras ma thag tu mi de la rkang lag bcad pa de dag gnas gnas su 'byor par gyur te/ mi de sngon gyi lus ji lta ba bzhin du yang gyur nas rma sos shing sgros mi mngon par gyur to/ /de nas</text></item>
<item><p>12a4</p><section>mdo sde</section><text>gzhon nu bsod nams stobs kyis mi de sngon gyi lus ji lta ba bzhin du gyur par mthong nas yid rab tu dga' ste/ bsam pa yongs su rdzogs nas bdag nyon mongs pa 'bras bu yod par gyur te/ bsam pa yongs su</text></item>
<item><p>12a5</p><section>mdo sde</section><text>rdzogs so snyam du bsams so/ /gzhan yang ji ltar mi 'di dag gis rang gi khrag gis tshim par byas nas rang gi rkang lag gis btud de bden pas bskul nas sngon gyi lus ji lta ba bzhin du gyur cing / srog phangs pa dang</text></item>
<item><p>12a6</p><section>mdo sde</section><text>ldan par byas pa bzhin du/ dge ba'i rtsa ba 'dis bdag bla na med pa'i byang chub tu mngon par rdzogs par sangs rgyas nas mi 'di dam pa'i chos kyi bcud kyis yang dag par tshim par byas te/ g.yung drung gi mthar thug pa/</text></item>
<item><p>12a7</p><section>mdo sde</section><text>grub pa dang bde ba'i mya ngan las 'das pa la gzhog par gyur cig ces byas nas de'i skabs su yang sa rnam pa drug tu g.yos te/ g.yo ba des dbang po chen po'-i pho brang kun du g.yos nas lha'i dbang po brgya byin gyis</text></item>
<item><p>12a8</p><section>mdo sde</section><text>bsams pa/ sa g.yo ba 'di sus byas snyam mo/ /re shig na gzhon nu bsod nams stobs kyis shin tu dka' ba'i las byas pa de mthong ngo / /de mthong nas kyang ya mtshan gyis sems dad par gyur nas 'd-i snyam du</text></item>
<item><p>12b1</p><section>mdo sde</section><text>bdag nyid chen po 'di ci'i phyir 'di ltar shin tu dka' ba'i las byed pa de bdag gis brtag par bya'o snyam du bsems so/ /de nas lha rnams kyi dbang po brgya byin bdag nyid bram ze'i cha lugs su sprul nas sum bcu rtsa gsum pa'i</text></item>
<item><p>12b2</p><section>mdo sde</section><text>gnas nas babs te gzhon nu bsod nams stobs kyi thad du song nas/ bsod nams stobs khyod kyis bdag nyid kyi rkang lag med par byas te bzhag pa 'di ci'i phyir byas shes smras so/ /de nas gzhon nu bsod nams stobs kyis</text></item>
<item><p>12b3</p><section>mdo sde</section><text>ngo ma shes te/ skabs 'di rgyas par bsnyad nas yang smras pa/ grogs po bdag ni gzhan dag gi sdug bsngal gyis sdug bsngal lo/ /bdag ni gzhan dag gi bde btang nas mi 'di bden pas bskul bas sngon gyi lus ji lta ba bzhin</text></item>
<item><p>12b4</p><section>mdo sde</section><text>du bzhag go/ //bsod nams stobs kyi rtogs pa brjod pa bam po gnyis pa ste tha ma/ de nas lha'i dbang po brgya byin mchog tu ya mtshan du gyur nas bram ze'i cha lugs mi snang bar byas nas rang bzhin du gnas par</text></item>
<item><p>12b5</p><section>mdo sde</section><text>gyur nas/ gzhon nu bsod nams stobs la smras pa/ gzhon nu khyod rang gi yan lag dang nying lag rnams yongs su gtong ba byas pa 'am yongs su gtong ba na sems gzhan du gyur pa 'am 'gyod par ma gyur grang / gzhon</text></item>
<item><p>12b6</p><section>mdo sde</section><text>nu bsod nams stobs kyis smras pa/ kau shi ka bdag ni rang gi yan lag dang nying lag rnams yongs su btang bar byas pa 'am yongs su gtong ba na sems gzhan du gyur pa 'am 'gyod par gyur pa yang med do/ /brgya</text></item>
<item><p>12b7</p><section>mdo sde</section><text>byin gyis smras pa/ de jis mngon/ bsod nams stobs kyis smras pa/ kau shi ka 'o na bden pa'i tshig bya yis nyon cig /de nas gzhon nu bsod nams stobs kyis sems can thams cad kyi rjes su 'gro ba'i byams</text></item>
<item><p>12b8</p><section>mdo sde</section><text>pa'i sems nye bar bzhag ste/ phyogs bzhir bltas nas bden pas bskul ba'i tshigs su bcad pa smras pa/ rang gi yan lag 'khrig ma gcod pa na/ /ji ltar de ring 'gyod par ma gyur na/ /bdag gi bden pa'i tshig</text></item>
<item><p>13a1</p><section>mdo sde</section><text>ni gang yin pas/ /bdag gi lus ni snga mkho bzhin gyur cig /ces tshigs su bcad pa smras ma thag pa'i rjes la bdag nyid chen po de'i lus 'phral du sngon bzhin du gyur te/ nam mkha' las kyang lha'i</text></item>
<item><p>13a2</p><section>mdo sde</section><text>me tog gi char bab bo/ /lha'i rol mo'i sgra rnams kyang sgrogs so/ /ser bu 'jam po yang langs so/ /de nas lha'i dbang po brgya byin gyis lha dang mi dad par byed pa'i bsod nams dag gi shin du rmad du byung ba de tshe 'di nyid la rnam</text></item>
<item><p>13a3</p><section>mdo sde</section><text>par smin pa'i 'bras bu rgya chen po mthong nas mchog tu ngo mtshar che bas sems kyi rgyud dang bar gyur te/ gzhon nu bsod nams stobs la smras pa/ gzhon nu khyod 'bad pa 'dis ci zhig sgrub/ bsod nams stobs</text></item>
<item><p>13a4</p><section>mdo sde</section><text>kyis smras pa/ kau shi ka bdag ni 'bad pa 'dis bla na med pa yang dag par rdzogs pa'i byang chub rtogs nas sems can thams cad 'khor ba'i rgya mtsho las bton te/ g.yung drung gi mthar thug pa/ grub pa dang bde ba'i</text></item>
<item><p>13a5</p><section>mdo sde</section><text>mya ngan las 'das pa la bkod par 'dod do/ /de nas lha'i dbang po brgya byin gyis/ gzhon nu bsod nams stobs bla na med pa yang dag par rdzogs pa'i byang chub las ri rab bzhin du mi g.yo bar rig nas mgu bar gyur te</text></item>
<item><p>13a6</p><section>mdo sde</section><text>smras pa/ sems can chen po legs so legs so/ /khyod kyi smon lam ni rgya che'o/ /khyod kyi 'bad pa ni bskyod par mi nus so/ /'bad pa 'dis khyod ring po mi thogs par bla na med pa yang dag par rdzogs pa'i byang chub</text></item>
<item><p>13a7</p><section>mdo sde</section><text>mngon par rdzogs par 'tshang rgya bar 'gyur ro zhes smras te/ lha'i dbang po brgya byin gyis gzhon nu bsod nams stobs la mngon par bstod nas/ de nyid du mi snang bar gyur te/ /gzhon nu bsod nams stobs kyang bsam pa yongs su</text></item>
<item><p>13a8</p><section>mdo sde</section><text>rdzogs par gyur nas rang gi gnas su song ngo / /phyis re shig na rgyal po'i pho brang 'khor de'i rgyal po bu med par dus las 'das so/ /de nas btsun mo'i 'khor dang / gzhon nu rnams dang / blon po rnams dang / grong khyer gyi</text></item>
<item><p>13b1</p><section>mdo sde</section><text>mi dang / yul gyi mi rnams 'dus nas/ kye bdag cag gi rgyal por gang zhig dbang bskur bar bya zhes gros byed pa la zhugs so/ /de nas kha cig na re su bsod nams kyis che bar grags pa'i sems can de rgyal por dbang bskur</text></item>
<item><p>13b2</p><section>mdo sde</section><text>bar bya'o zhes zer ro/ /de nas de ltar bya'o zhes smras nas de dag thams cad kyis blo gcig tu brda skad cig tu byas nas bsod nams kyis che bar grags pa/ rgyal por 'os pa'i sems can tshol ba la zhugs te tshol ba'i mi kun tu</text></item>
<item><p>13b3</p><section>mdo sde</section><text>bkye'o/ /gzhon nu bsod nams stobs kyang rgyal por 'gyur ba'i sngon gyi dge ba'i rtsa ba rnams kyis bskul nas de'i tshe sten grogs dag dang lhan cig tu phyi rol gyi bskyed mos tshal du song ngo / /song nas de la bkra shis pa'i</text></item>
<item><p>13b4</p><section>mdo sde</section><text>ltas rnams byung ste/ nam mkha' las chu'i rgyun mgo bor bab cing / bya kha dog sna tshogs pa dag g.yas phyogs nas bskor bar byed la/ khye'u dang bu mo dag kyang rgyal ba'i sgra sgrogs par byed de/ sems spro ba dang bcas pa'i yid bde bar</text></item>
<item><p>13b5</p><section>mdo sde</section><text>gyur pas gnas so/ /gzhon nu de yang ba spu'i khung bu thams cad zing zhes byed do/ /sa gzhi yang rdo dang / gseg ma dang / gyo mo med par gyur to/ /de'i lus kyang shin tu yang bar gyur to/ /dga' zhing yid dang 'thad pa'i sgra yang thos so/ /</text></item>
<item><p>13b6</p><section>mdo sde</section><text>de ltas kyi dpyad la mkhas pa yin te/ de 'di snyam du 'di ltar bdag la ltas rnams byung bas deng ni gdon mi za bar bdag rgyal po chen por dbang bskur bar 'gyur ro snyam du sems so/ /de nas de mthar gyis bskyed mos tshal gyi nang du</text></item>
<item><p>13b7</p><section>mdo sde</section><text>song ste/ bskyed mos tshal gyi bde ba nyams su myong nas shing mya ngan 'tshang me tog shin du rgyas pa zhig gi drung du nyal te gnyid kyis log go/ /de'i grogs po de dag kyang me tog dang 'bras bu la sems g.yengs nas bskyed mos tshal</text></item>
<item><p>13b8</p><section>mdo sde</section><text>de phan tshun kun du 'khyam pa la zhugs so/ /de'i bar skabs su gzhon nu bsod nams stobs kyi bsod nams kyi mthus klu rnams kyis lha'i pad ma chen po shin tu mchog tu yid du 'ong la kha dog dang dri dang ldan pa 'dab ma stong pa shin</text></item>
<item><p>14a1</p><section>mdo sde</section><text>tu dga' bar byed pa zhig sa la brtol te 'thon par byas nas/ pad ma chen po de la gzhon nu bsod nams stobs mthar kyis dal nas bteg ste bzhag nas de ci nas sad par mi 'gyur ba de lta bur yang byin gyis brlabs</text></item>
<item><p>14a2</p><section>mdo sde</section><text>so/ /de nas nyi ma gung las yol te zan za ba'i dus las 'das nas shing gzhan dag gi grib ma ni shar phyogs su gzhol zhing / shar phyogs su 'bab ste/ shar phyogs su bab na/ shing mya ngan 'tshang de'i grib ma ni gzhon nu</text></item>
<item><p>14a3</p><section>mdo sde</section><text>bsod nams stobs kyi lus mi gtong ngo / /bskyed mos tshal de'i me tog dang 'bras bu'i shing gang yin pa de dag thams cad kyang shing mya ngan 'tshang de gang na 'dug pa de logs su mngon par 'dud par gyur to/ /ri dgas dang bya mthong na yid</text></item>
<item><p>14a4</p><section>mdo sde</section><text>du 'ong ba/ bkra shis par bya ba rnams kyang spyod lam zhi ba'i tshul gyis kun nas bskor te 'khod do/ /gzhon nu bsod nams stobs gnyid log pa'i rmi lam du yang bdag nyid mi gtsang ba'i phung po chen po'i steng na 'dug pa rmis</text></item>
<item><p>14a5</p><section>mdo sde</section><text>so/ /bdag nyid mi gtsang bas yog par yang rmis so/ /bdag nyid nam mkha' la lces ldag pa yang rmis so/ /bdag nyid pad ma'i steng na 'dug pa yang rmis so/ /bdag nyid ri'i rtse mor 'dzegs pa yang rmis so/ /</text></item>
<item><p>14a6</p><section>mdo sde</section><text>skye bo phal po che bdag la phyag 'tshal ba yang rmis so/ /de nas de'i skabs su grong khyer gyi mi dang / blon po dang / yul gyi mi de dag gis tshol ba'i mi bkye ba rnams kyang gzhan dang gzhan dag tu kun du 'khor</text></item>
<item><p>14a7</p><section>mdo sde</section><text>'khor te phyogs der phyin to/ /de nas gzhon nu bsod nams stobs kyi lha'i 'byor pa de lta bu mthong nas/ yang mchog tu ya mtshan du gyur te/ sems can 'di ni bsod nams kyis che bar grags pa zhig go snyam du</text></item>
<item><p>14a8</p><section>mdo sde</section><text>rig nas shin tu rings par grong khyer gyi mi dang / blon po dang / yul gyi mi rnams kyi thad du dong nas skabs de rgyas par bsnyad do/ /de'i skabs su gzhon nu bsod nams stobs sad nas de rmi ltas kyi dpyad la mkhas pas</text></item>
<item><p>14b1</p><section>mdo sde</section><text>rmi lam de dag gi dpyad sems pa la zhugs te/ bdag gis mi gtsang ba'i phung po chen po'i steng na bdag nyid 'dug pa rmis pa de ni bdag rgyal srid chen po'i dbang phyug gi bdag po la gnas par 'gyur ba de'i snga ltas yin no/ /</text></item>
<item><p>14b2</p><section>mdo sde</section><text>bdag gi mi gtsang bas bdag nyid yog par rmis pa de ni seng ge'i khri chen po la 'dug par 'gyur ba de'i snga ltas yin no/ /bdag nyid ri'i rtse mor 'dzegs pa rmis pa de ni thams cad kyi steng na 'dug par 'gyur ba de'i snga ltas yin no/ /</text></item>
<item><p>14b3</p><section>mdo sde</section><text>skye bo phal po che phyag 'tshal ba rmis pa de ni skye bo phal po ches bdag la bkur sti byed par 'gyur ba de'i snga ltas yin no/ /'di ltar bdag gis 'di lta bu'i rmi lam rmis pa dang / 'di lta bu'i ltas mthong ba dag las na</text></item>
<item><p>14b4</p><section>mdo sde</section><text>gdon mi za bar deng nyid du bdag rgyal por 'gyur ro snyam mo/ /yang de'i skabs su grong khyer gyi mi dang / blon po dang / yul gyi mi rnams kyis tshol ba'i mi rnams las thos nas mgu bar gyur te/ thams cad 'dus nas rgyal</text></item>
<item><p>14b5</p><section>mdo sde</section><text>srid kyi dbang bskur ba'i yo byad khyer te bskyed mos tshal der dong ngo / /de nas re shig na lha'i 'byor pa de dag mthong ste/ mthong nas kyang mchog tu ya mtshan du gyur to/ /gzhon nu bsod nams stobs kyang de dag mthong nas lha'i</text></item>
<item><p>14b6</p><section>mdo sde</section><text>pad ma chen po de dag nyid la skyil mo dkrung bcas te 'dug go/ /de nas gzhon nu bsod nams stobs kyi bsod nams dag gis bskul nas rgyal po chen po bzhis che ba la 'os pa'i lha'i seng ge'i khri phul lo/ /lha'i dbang po</text></item>
<item><p>14b7</p><section>mdo sde</section><text>brgya byin ni gdugs dkar po dang rnga yab nor bu'i yu ba can 'bul lo/ /sum bcu rtsa gsum gyi lha rnams ni lha'i bla re rin po che sna tshogs kyis spras pa 'grems so/ /rlung gtong ba dang bar snang la gnas pa'i lha rnams ni lha'i</text></item>
<item><p>14b8</p><section>mdo sde</section><text>me tog rnam pa sna tshogs kyi char 'bebs so/ /rgyal chen bzhi'i ris kyi lha'i rin po che'i char 'bebs shing lha'i rol mo'i sgra rnams kyang sgrogs so/ /gos kyang 'thor ro/ /rgyal po'i pho brang 'khor dang / bskyed mos tshal dang /</text></item>
<item><p>15a1</p><section>mdo sde</section><text>nags tshal du bcas pa de dag thams cad kyang rdo dang / gseg ma dang / gyo mo med par byas te bzhag go/ /rgyal mtshan dang ba dan ni bsgreng / dar gyi lda ldi'i chun po ni gun du bres/ dri zhim po'i bdug pa'i snod</text></item>
<item><p>15a2</p><section>mdo sde</section><text>ni btags/ me tog sna tshogs ni gtor te lha'i gnas 'dra zhing / lha'i bu las sna tshogs can gyis ni gzhon nu bsod nams stobs yongs su longs spyod pa'i phyir brgya byin gyi bkas bskyed mos tshal der lha'i khang pa brtsegs pa chen po</text></item>
<item><p>15a3</p><section>mdo sde</section><text>rin po che sna bzhi las byas pa rnam pa sna tshogs dang ldan pa zhig sprul to/ /de nas grong khyer gyi mi dang / blon po dang / yul gyi mi de dag gis lha'i 'byor pa de dag mthong nas ngo mtshar du gyur rmad du gyur te/ gus par bsgrim pas tsham tshom med</text></item>
<item><p>15a4</p><section>mdo sde</section><text>par gzhon nu bsod nams stobs lha'i seng ge'i khri la bzhugs su gsol nas bkur sti chen pos rgyal srid kyi dbang bskur bas dbang bskur ro/ /dge slong dag dbang bskur ma thag tu gzhon nu bsod nams stobs kyi lus las snang ba gang gis nyi</text></item>
<item><p>15a5</p><section>mdo sde</section><text>ma'i dkyil 'khor gyi 'od med par byas te/ thad kar dpag tshad gcig kho ra khor yug khyab pa de lta bu'i lha'i 'od byung bar gyur to/ /de nas de'i ming gzhon nu bsod nams stobs shes bya ba de med par gyur nas ming rgyal po snang byed rgyal po snang</text></item>
<item><p>15a6</p><section>mdo sde</section><text>byed ces bya bar gyur to/ /de nas la las ni rgyal po bsod nams stobs shes shes so/ /la las ni rgyal po snang byed ces bya bar shes so/ /de nas rgyal po bsod nams stobs lha dang mi'i 'byor pa de dag bcas par rgyal po'i pho</text></item>
<item><p>15a7</p><section>mdo sde</section><text>brang 'khor der song ngo / /de nas brgya byin la sogs pa lha rnams kyis rgyal po bsod nams stobs la tshul bzhin du yang dag par rim gro byas nas dong ngo / /rgyal po bsod nams stobs kyang rgyal po'i pho brang de na rgyal po byed</text></item>
<item><p>15a8</p><section>mdo sde</section><text>de/ 'byor pa dang / rgyas pa dang / bde ba dang / lo legs pa dang / skye bo dang / mi mang pos gang ba dang / rtsod pa dang / 'thab pa zhi ba dang / 'khrug pa dang / nang 'khrug pa dang / chom rkun</text></item>
<item><p>15b1</p><section>mdo sde</section><text>dang / nad dang / mu ge med pa dang / 'bras sA lu dang / bu ram shing dang / ba lang dang / ma he dang ldan par 'dug ste/ bu gcig pas bya ba bzhin du chos bzhin du rgyal srid bskyangs so/ /de'i me tog dang 'bras bu'i shing rnams ni rtag tu rgyas</text></item>
<item><p>15b2</p><section>mdo sde</section><text>so/ /lha yang dus dus su char gyi rgyun legs par 'bebs te/ 'bru shin tu legs par gyur to/ /de nas re shig na gtam de'i phu bo de dag gis thos so/ /thos nas kyang de dag mchog tu ya mtshan du gyur te gcig la gcig smras pa/</text></item>
<item><p>15b3</p><section>mdo sde</section><text>bsod nams stobs kyis ni 'di ltar dam bcas pa dang / dbang phyug rgyu rnam pa gnyis kyis bdag cag pham par byas te/ gang gi phyir de bsod nams dag gis rgyal srid kyi dbang phyug chen po'-i bdag por grub par byas pa'i</text></item>
<item><p>15b4</p><section>mdo sde</section><text>phyir ro/ /tshur shog bdag cag la des ma rmas pa'i snga rol du bdag cag zad par dong ste/ rgyal po bsod nams stobs yang dag par mnyes par bya'o zhes byas so/ /de nas rgyal po bsod nams stobs ga la 'dug pa de logs</text></item>
<item><p>15b5</p><section>mdo sde</section><text>su dong ngo / /dong nas rgyal po bsod nams stobs la rgyal bar gyur cig /sku tshe ring bar shog shig ces byas nas phyogs gcig tu 'khod do/ /phyogs gcig tu 'khod nas rgyal po bsod nams stobs la smras pa/ lha</text></item>
<item><p>15b6</p><section>mdo sde</section><text>legs so legs so/ /khyod kyi dam bcas pa ni brtan pa lags so/ /'di ltar khyod kyis bdag cag dam bcas pa dang / dbang phyug gis pham par byas te/ gang gi phyir bsod nams dag gis khyod kyi don byas pa bzhin du rgyal</text></item>
<item><p>15b7</p><section>mdo sde</section><text>srid chen po'-i dbang phyug gi bdag por bcug pa'i phyir ro/ /de nas rgyal po bsod nams stobs gus pa dang bcas pas la gor du seng ge'i khri las langs nas phu bo de dag la legs par sti stang byas te/ che ba la 'os pa'i</text></item>
<item><p>15b8</p><section>mdo sde</section><text>khri dag la 'dug tu bcug nas de dag gis dad pa phul te phyir seng ge'i khri la 'dug go/ /'dug nas phu bo de dag la sngon byung ba'i gtam gyi yang dag par glod pa nges par byed pas phyir mgu bar byas te/ bkur sti chen</text></item>
<item><p>16a1</p><section>mdo sde</section><text>pos bkur sti byas nas longs spyod chen po dag gis bgo skal byin no/ /de nas phyi zhig na phu bo de dag dang / skye bo mang po de dag bsod nams dag la gzud par 'dod nas 'khor chen po 'dus pa rnams la</text></item>
<item><p>16a2</p><section>mdo sde</section><text>'di skad ces smras so/ /bsod nams min pas mi bzad pa'i/ /sdug bsngal kun rgyas dmyal bar 'gro/ /bsod nams min pas brlag pa yi/ /dud 'gro'i skye gnas mi bzad 'gro/ /bsod nams min pas bkres</text></item>
<item><p>16a3</p><section>mdo sde</section><text>skom gyi/ /shin tu gzir ba'i yi dgas 'gro/ /bsod nams min pas rtag tu ni/ /shin tu sdug bsngal bran du 'gyur/ /bsod nams min pas lkug par 'gyur/ /bsod nams min pas 'on par 'gyur/ /bsod</text></item>
<item><p>16a4</p><section>mdo sde</section><text>nams min pas glen par 'gyur/ /shes rab 'chal cing yid mi bde/ /bsod nams min pas log par shes/ /byad ngan por yang de bzhin 'gyur/ /bsod nams min les 'jig rten pa/ /kun gyi smad pa'i rigs</text></item>
<item><p>16a5</p><section>mdo sde</section><text>dmar 'gyur/ /bsod nams min pas sems 'khrul dang / /de bzhin 'jig rten sdang bar 'gyur/ /bsod nams min pas de bzhin smyo/ /bsod nams min pas dgra rnams 'byung / /bsod nams min pas don rnams</text></item>
<item><p>16a6</p><section>mdo sde</section><text>kun/ /'bad de brtsams pa chud zar 'gyur/ /de bzhin bsod nams ma yin pas/ /lus ni rtsub cing gas par 'gyur/ /bsod nams min pas rtag tu yang / /gzi byin med cing mdangs med 'gyur/ /sems med pa yi dngos</text></item>
<item><p>16a7</p><section>mdo sde</section><text>po yang / /bsod nams min pas dgra ru 'gyur/ /yi dgas lto 'phye srin rnams kyang / /bsod nams min pas myur du gsod/ /bsod nams min pas phan pa'i sman/ /shin du gnod pa dag tu 'gyur/ /bsod nams min pas</text></item>
<item><p>16a8</p><section>mdo sde</section><text>dbul bar 'gyur/ /bsod nams min pas brnyas par 'gyur/ /bsod nams min pas skye bo dag /skur pa rab 'jigs btab par 'gyur/ /bsod nams min pas rtag tu ni/ /'khor dag dang yang 'bye bar 'gyur/ /bsod nams min</text></item>
<item><p>16b1</p><section>mdo sde</section><text>pas mig med 'gyur/ /bsod nams min pas sdug bsngal 'grogs/ /bsod nams min pas nad mang zhing / /bsod nams min pas gso dkar 'gyur/ /bsod nams min pas gzugs mi sdug /bsod nams min pas</text></item>
<item><p>16b2</p><section>mdo sde</section><text>gdangs mi snyan/ /bsod nams min pas lag sor rdum/ /theng po de bzhin tshig mi btsan/ /bsod nams min pas rgyal po dang / /chom rkun me yis longs spyod bshig /bsod nams min pas mi snyan thos/ /bsod nams min</text></item>
<item><p>16b3</p><section>mdo sde</section><text>pas rtag tu 'jigs/ /bsod nams min pas 'gro ba na/ /sa ni sdong dum tsher mas gang / /ji ste longs spyod 'dod pa'i mi/ /mi glas yang na tshong byed kyang / /bsod nams min pas rtag tu ni/ /chud za de yi nor mi 'gyur/ /</text></item>
<item><p>16b4</p><section>mdo sde</section><text>gang dag ci yang 'jig rten na/ /mi dga' mi sdug mi phan gang / /de bzhin log par ltung ba kun/ /'di kun bsod nams min las gyur/ /bsod nams kyis ni bsrung bar 'gyur/ /bsod nams dag gis brtson par 'gyur/ /</text></item>
<item><p>16b5</p><section>mdo sde</section><text>bsod nams kyis ni tsha grang skyob/ /log 'bab char zlog bsod nams kyis/ /bsod nams 'dod bzho ba bzhon yin/ /yid bzhin nor bzang bsod nams kyis/ /bsod nams dag gis dpag bsams shing / /yid</text></item>
<item><p>16b6</p><section>mdo sde</section><text>'ong 'dod kun 'bras bur smin/ /bsod nams dag gis bsod pa 'thob/ /bsod nams kyis ni yid 'ong dpal/ /bsod nams dag gis yid brtan 'gyur/ /bsod nams can ni rigs mthor skye/ /bsod nams dag gis</text></item>
<item><p>16b7</p><section>mdo sde</section><text>grags pa 'thob/ /bsod nams kyis ni mang thos 'gyur/ /rgya che yid 'ong bsod nams kyis/ /bsod nams dag gis thos pa 'dzin/ /nad med 'chi ba bsod nams kyis/ /bsod nams kyis ni 'chi bdag bcom/ /'chi</text></item>
<item><p>16b8</p><section>mdo sde</section><text>bdag mchog tu 'jigs pa yis/ /bsod nams dag gis 'jigs mi 'gyur/ /gzhal med khang gnas lha rnams kyang / /lha yi bde sten bsod nams kyis/ /sum bcu gsum pa bsod nams kyis/ /de bzhin bsod</text></item>
<item><p>17a1</p><section>mdo sde</section><text>nams 'thab bral lha/ /dga' ldan lha rab bsod nams kyis/ /'phrul dga' dag kyang de bzhin te/ /'dod pa'i dbang phyug bsod nams kyis/ /dbang byed lhar yang de bzhin 'gyur/ /bsod nams de bzhin tshangs pa</text></item>
<item><p>17a2</p><section>mdo sde</section><text>che/ /lha rnams bye ba dag gis rjed/ /tshangs pa'i 'jig rten stong dag gi/ /dbang byed pa yi mnga' bdag 'gyur/ /bsod nams dag gis 'dod dgu yi/ /phun sum tshogs dgu rtag tu gnas/ /sems med pa yi dngos po yang / /bsod nams dag</text></item>
<item><p>17a3</p><section>mdo sde</section><text>gis dbang du gyur/ /rgyal po bsod nams stobs kyis tshe 'di dang tshe phyi ma yang dag par ston pa yid 'phrog pa'i tshig de skad ces brjod pa na/ skye bo phal po che de dag bsod nams la brten par gyur to/ /de nas rgyal po bsod nams stobs kyis</text></item>
<item><p>17a4</p><section>mdo sde</section><text>skye bo phal po che de dag la yang shas cher bsod nams dag la gces su 'dzin pa bskyed pa'i phyir nam mkha' la bltas te sems bskyed nas tshig tu smras pa/ kye ma bdag la rgyal po'i pho brang 'khor 'di phyi nang du bcas par lha'i rin po che sna</text></item>
<item><p>17a5</p><section>mdo sde</section><text>tshogs kyi char dang / gos kyi char rab tu bab kyang ci ma rung zhes byas so/ /dge slong dag rgyal po bsod nams stobs kyis sems bskyed ma thag tu nam mkha' las lha'i gos che ba la 'os pa rnam pa sna tshogs kyi char bab po/ /de'i rjes la</text></item>
<item><p>17a6</p><section>mdo sde</section><text>lha'i me tog yid du 'ong ba'i char yang bab bo/ /de'i rjes la lha'i rin po che'i char bab ste/ rgyal po'i pho brang 'khor de dag thams cad rin po che sna tshogs kyis khebs par gyur nas tser lhang zhing 'dug go/ /de nas lha dang mi rnams dga'</text></item>
<item><p>17a7</p><section>mdo sde</section><text>bar byed pa'i bsod nams dag gi rnam par g.yo ba'i rmad du byung ba de mthong nas skye bo mang po de dag thams cad mchog tu ya mtshan du gyur nas bsod nams dag la gces su 'dzin pa yang dag par skyes te dga' bar gyur nas/ kye ma</text></item>
<item><p>17a8</p><section>mdo sde</section><text>lha bsod nams stobs kyi bsod nams dag gi che ba nyid ces ched du rjod pa ched du brjod do/ /de nas re shig na skabs kyi gtam de nyi 'og gi rgyal po dag gis thos so/ /thos nas kyang yang de dag mchog tu ya mtshan du gyur nas</text></item>
<item><p>17b1</p><section>mdo sde</section><text>bdag nyid chen po de ni bsod nams kyis che bar grags pa zhig ste/ bsnyen bkur bya bar 'os so zhes zer nas thams cad 'dus te dpung gi tshogs yan lag bzhi glang po che'i tshogs dang / rta'i tshogs dang / shing rta'i tshogs</text></item>
<item><p>17b2</p><section>mdo sde</section><text>dang / dpung bu chung gi tshogs rnams go bskon nas/ rgyal po bsod nams stobs la phu dud bya ba'i phyir song ste/ bzhon pa dag las babs nas rgyal po bsod nams stobs kyi zhabs gnyis la btugs te thal mo sbyar nas</text></item>
<item><p>17b3</p><section>mdo sde</section><text>smras pa/ lha khyod ni bsod nams kyi stobs kyis che bar grags pa lags te/ khyod kyis ni rgyal po mdzod cig /bdag cag ni zhabs 'bring 'tshal lo zhes byas so/ /de nas rgyal po bsod nams stobs kyis che ba la 'os pa'i</text></item>
<item><p>17b4</p><section>mdo sde</section><text>rin po che dag gis ci 'dod par yang dag par 'tshengs par byas nas 'khor dang bcas par dge ba bcu'i las kyi lam la bkod de/ rang rang gi yul du bkye'o/ /de nas rim gyis gtam de rgyal po gsal stobs kyis thos so/ /thos nas</text></item>
<item><p>17b5</p><section>mdo sde</section><text>kyang thog ma kho nar pho nya btang nas shin tu rings par dpung chen po thams cad dang chas te/ bar zhig gis rgyal po bsod nams stobs la phu dud du bya ba'i phyir song nas snying bu la gdung bas brgyal te mchi mas rnang zhing ngu ka phyung la mig mchi</text></item>
<item><p>17b6</p><section>mdo sde</section><text>mas kun du gang ste/ glang po che'i rgyab nas babs nas tsham tshom med par rgyal po bsod nams stobs kyi mgul nas 'khyud de/ mgo bor yang bsnams yun ring rab tu brtags te smras pa/ bu gzhon nu da ci zer ba shes par gyis</text></item>
<item><p>17b7</p><section>mdo sde</section><text>shig /nga ni da rgas shing 'khogs la btugs te rgyal srid kyi khur khyer mi nus kyis/ rgyal srid kyi khur long shig ces smras nas rgyal po gsal stobs kyis rang gi mgo las dar thod dang / cod pan dang / dbu rgyan phud do/ /de nas</text></item>
<item><p>17b8</p><section>mdo sde</section><text>rim gyis rgyal po bsod nams stobs 'dzam bu'i gling thams cad du rgyal srid kyi dbang phyug la dbang byed par gyur to/ /de 'dzam bu'i gling na gnas pa'i skye bo mang po thams cad ci 'dod par gser dngul gyis 'tshengs par</text></item>
<item><p>18a1</p><section>mdo sde</section><text>byas nas dge ba bcu'i las kyi lam la bkod do/ /de'i tshe 'dzam bu'i gling 'di na su yang dbul po 'am nad pa med do/ /'dzam bu'i gling gi mi thams cad bde bar gyur te/ nad med cing stobs dang ldan pa dang / dbang po rnams</text></item>
<item><p>18a2</p><section>mdo sde</section><text>rgyas pa dang / phyug cing nor mang la longs spyod che ba dang / nor dang 'tshogs chas mang ba dang / bdog pa mang ba dang / nor dang / 'bru dang / gser dngul dang / mdzod dang / bang ba rnams kyi tshogs mang bar gyur to/ /'dzam bu'i gling 'di thams cad</text></item>
<item><p>18a3</p><section>mdo sde</section><text>kyang 'byor pa dang / rgyas pa dang / bde ba dang / lo legs pa dang / skye bo dang mi mang pos gang ba dang / rtsod pa dang 'thab pa zhi ba dang / 'khrug pa dang nang 'khrug dang chom rkun dang nad dang mu ge med pa dang 'bras sA lu dang bu ram shing dang ba lang dang ma</text></item>
<item><p>18a4</p><section>mdo sde</section><text>he dang ldan par 'dug ste/ tsher ma dang rdo dang gseg ma dang gyo mo rnams ni med par gyur/ me tog dang 'bras bu'i shing rnams ni rtag tu rgyas te/ lha yang dus dus su char gyi rgyun legs par 'bebs shing 'bru shin du rgyal bar gyur to/ /de nas</text></item>
<item><p>18a5</p><section>mdo sde</section><text>skye bo mang po thams cad kyang dga' ba skyes nas bsod nams la brten par gyur te/ rtag tu sbyin pa dag sbyin zhing bsod nams dag byed do/ /bsnyen gnas la gnas shing tshul khrims yang dag par blangs te gnas so/ /de'i tshe 'dzam bu'i gling</text></item>
<item><p>18a6</p><section>mdo sde</section><text>du mir gyur pa las 'chi ba gang yang rung ba de dag thams cad lus dang bral nas lha rnams kyi nang du skye bar 'gyur te/ phal cher ni rgyal chen bzhi'i lha rnams kyi nang du skye'o/ /rgyal po bsod nams stobs kyang sems can dpag tu med pa</text></item>
<item><p>18a7</p><section>mdo sde</section><text>rnams tshe 'di dang / tshe phyi ma'i don rnams la bkod nas 'khor sems can stong phrag du ma dag dang shi 'phos te lha'i ris dga' ldan du skyes so/ /dge slong dag khyed de'i tshe de'i dus na rgyal po bsod nams stobs shes bya bar gyur pa de gzhan</text></item>
<item><p>18a8</p><section>mdo sde</section><text>zhig yin pa snyam du sems na/ de ltar mi blta'i nga nyid de'i tshe de'i dus na byang chub sems dpar gyur to/ /rgyal po bsod nams stobs kyi yab rgyal po gsal stobs shes bya ba gang yin pa de ni rgyal po zas gtsang ma 'di nyid de'i tshe de'i</text></item>
<item><p>18b1</p><section>mdo sde</section><text>dus na rgyal po gsal stobs shes bya bar gyur to/ /btsun mo rnam par spa ba zhes bya bar gyur pa gang yin pa de ni lha mo sgyu 'phrul chen po 'di nyid yin no/ /gzhon nu gzugs dang ldan pa gang yin pa de ni sru'i bu dge slong dga' bo</text></item>
<item><p>18b2</p><section>mdo sde</section><text>'di nyid yin no/ /brtson 'grus dang ldan pa gang yin pa de ni dge slong gro zhin skyes bye ba nyi shu pa 'di nyid yin no/ /bzo dang ldan pa gang yin pa de ni dge slong ma 'gags pa 'di nyid yin no/ /shes rab can gang yin pa de ni dge slong shA ri'i bu 'di</text></item>
<item><p>18b3</p><section>mdo sde</section><text>nyid yin no/ /lha'i dbang po brgya byin gang yin pa de ni dge slong maud gal gyi bu 'di yin no/ /rgyal po shi 'phos nas bsod nams stobs rgyal sar zhugs pa gang yin pa de ni bdud sde can 'di nyid yin no/ /sngon mi dbul po gang gi khyim du</text></item>
<item><p>18b4</p><section>mdo sde</section><text>gzhon nu bsod nams stobs zhugs pa gang yin pa de ni dge slong sgra gcan zin 'di nyid yin no/ /rgyal pos mi rkang lag med par byas nas gzhon nu bsod nams stobs kyis rang gi khrag gis tshim par byas shing / rang gi rkang lag gis</text></item>
<item><p>18b5</p><section>mdo sde</section><text>btud de bden pas bskul nas sngon gyi lus ji lta ba bzhin du bzhag pa gang yin pa de ni dge slong kau Di n+ya 'di nyid de'i tshe de'i dus na rgyal po la sman chos gsol ba'i mir gyur to/ /dge slong dag de bas na bsod nams gang yin pa de ni rnam</text></item>
<item><p>18b6</p><section>mdo sde</section><text>grangs 'di nyid kyi dus thams cad dang / rnam pa thams cad du sems can thams cad kyi nyams su dpen pa yin par rig par bya'o/ /dge slong dag de bas na 'di skad du bsod nams ltar sems can rnams kyi nyams su dpen pa gzhan ci</text></item>
<item><p>18b7</p><section>mdo sde</section><text>yang ngas yang dag par rjes su ma mthong ngo zhes nga smra'o zhes bka' stsal nas/ dge slong dag the tsom skyes te/ the tsom thams cad gcod pa sangs rgyas bcom ldan 'das la zhus pa/ btsun pa rgyal po bsod nams stobs kyis las</text></item>
<item><p>18b8</p><section>mdo sde</section><text>ci bgyis na las de'i rnam par smin pas 'di ltar rgyal po dbang che bar grags par gyur la/ lha dang mi rnams kyis rgyal por stsol cing ci bsams pa dang / ci 'tshal ba de dag thams cad bsams pa tsam kyis nam mkha' las 'bab</text></item>
<item><p>19a1</p><section>mdo sde</section><text>cing de btsas pa'i tshe yang sa g.yos par gyur te/ lha'i rin po che'i char pus mo nub pa tsam bab la lha'i seng ge'i khri la bzhag cing lha'i dbang po brgya byin gyis rang nyid lag dar te/ lha'i gdugs bzung zhing gter mi zad pa yang</text></item>
<item><p>19a2</p><section>mdo sde</section><text>byung bar gyur pa lags/ bcom ldan 'das kyis bka' stsal pa/ dge slong dag rgyal po bsod nams stobs nyid kyis tshogs rnyed cing rkyen grub pa dang ldan te dba' rgal bzhin du 'byung la/ gdon mi za bar 'ong ba'i las de dag byas shing bsags pas</text></item>
<item><p>19a3</p><section>mdo sde</section><text>na/ dge slong dag bsod nams stobs nyid kyis las byas shing bsags pa de dag gzhan su zhig gis nyams su myong bar 'gyur te/ dge slong dag las byas shing bsags pa rnams ni phyi rol gyi sa'i khams la rnam par smin par mi 'gyur/</text></item>
<item><p>19a4</p><section>mdo sde</section><text>chu'i khams dang me'i khams dang rlung gi khams la rnam par smin par mi 'gyur te/ las dge ba dang las mi dge ba byas shing bsags pa rnams ni zin pa'i phung po dang / khams dang skye mched rnams 'ba' zhig la rnam par smin par</text></item>
<item><p>19a5</p><section>mdo sde</section><text>'gyur ro/ /lus can dag gi las rnams ni/ /bskal pa brgyar yang chud mi za/ /tshogs shing dus la bab pa na/ /'bras bu nyid du smin par 'gyur/ /dge slong dag sngon byung ba 'das pa'i dus na ston pa de bzhin gshegs pa dgra bcom pa</text></item>
<item><p>19a6</p><section>mdo sde</section><text>yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das gzhan gyis</text></item>
<item><p>19a7</p><section>mdo sde</section><text>mi thub pa zhes bya ba 'jig rten du byung ste/ phyi zhig na yang dag par rdzogs pa'i sangs rgyas gzhan gyis mi thub pa sangs rgyas kyi phrin las thams cad mdzad nas rgyal po'i pho brang 'khor zhig tu bud shing zad pa'i me bzhin du phung po</text></item>
<item><p>19a8</p><section>mdo sde</section><text>'i lhag ma med pa'i mya ngan las 'das pa'i dbyings su yongs su mya ngan las 'das te/ de'i sku gdung gi mchod rten rgyal po zhig gis brtsigs nas dus ston gyi lugs bcas so/ /phyis re shig na mchod rten gyi dus ston byed pa'i tshe</text></item>
<item><p>19b1</p><section>mdo sde</section><text>'gaN DI yang brdungs/ rnga yang bdungs te/ dung sgril ma bus nas dge slong zhig 'khor phal po che'i nang na 'dug cing / phyed yol tsam na srog chags 'bum phrag du ma 'dus pa dag la nyin mo chos ston to/ /de'i tshe rgyal po'i</text></item>
<item><p>19b2</p><section>mdo sde</section><text>pho brang 'khor de na rgyan po pa rgyal ba po zhes bya ba rgyan po la shin tu zhen pa zhig gnas te/ de'i chung ma ni rnam par rgyal ma zhes bya bu ni rnam par rgyal ba zhes bya'o/ /de nas re shig na rgyan po pa rgyal ba po de ras zung cig gyon pa dang /</text></item>
<item><p>19b3</p><section>mdo sde</section><text>gdugs dang mchil lham zung gcig dang pa na lnga'i 'gron bu rnams ma gtogs par ci bdog pa khyim na 'dug pa dang / phyi rol na 'dug pa thams cad rgyan skugs su yal nas sdug bsngal dang yid mi bde ba mi zad pas gdungs</text></item>
<item><p>19b4</p><section>mdo sde</section><text>te/ kyi hud bsod nams ma byas pa dang dbul ba ni tha chad mi bzad pa yin no zhes smras nas dbugs tsha ba rgyun ring po'-i shugs kyang phyung ste/ mchil lham gnyis ni bgos/ pa na lnga dang gdugs kyang khyer nas rgyan po'i sa nas song ste/</text></item>
<item><p>19b5</p><section>mdo sde</section><text>mthar kyis chos nyan pa gang na 'dug pa'i phyogs der phyin nas de 'byor pa de lta bu dang / skye bo phal po che thal mo sbyar te chos nyan pa de dag mthong nas dga' ba chen po skyes te/ re shig chos ji lta bu zhig 'chad pa blta'o snyam du bsoms nas/</text></item>
<item><p>19b6</p><section>mdo sde</section><text>de nyid kyi phyogs gcig tu gdugs bzhag ste/ mchil lam gnyis phud nas rna blags shing thal mo sbyar te chos mnyan pa'i phyir 'dug go/ de nas re shig na chos smra bas tshigs su bcad pa 'di brjod de/ bsod nams bsags na bde bar</text></item>
<item><p>19b7</p><section>mdo sde</section><text>'gyur/ /de phyir mis ni bsod nams bya/ /de yang yang dang yang du bya/ /de nyid la ni 'dun par bya/ /zhes smras so/ /de nas des tshigs su bcad pa 'di thos nas bsod nams bsags pas bde bar 'gyur ba de ni de bzhin te/ gang gi phyir bdag 'di</text></item>
<item><p>19b8</p><section>mdo sde</section><text>kho na ltar mchog tu mi bzad par dkos thag cing 'dug pa las na/ bdag gis tshe snga ma la gor ma chag par bsod nams dag ma byas kyis bdag gis bsod nams chung zad cig bya'o snyam du bsams so/ /de nas de ltar bsams nas</text></item>
<item><p>20a1</p><section>mdo sde</section><text>bdag la ci bdog pa rtog pa la zhugs so/ /re shig na ras zung cig gyon pa dang / gdugs dang / mchil lham gnyis dang / pa na lnga'i 'gron bu lus pa rnams mthong ste/ gzhan thams cad rgyan skugs su yal nas</text></item>
<item><p>20a2</p><section>mdo sde</section><text>de sems pa la zhugs te ci ste pa na lnga dang bla gos sbyin na ni ltogs te 'chi bar yang 'gyur/ 'on te mi sbyin na ni bsod nams med par 'jig rten pha rol du 'gro dgos te/ der yang dang yang dbul ba'i sdug bsngal tha dad du 'gyur na</text></item>
<item><p>20a3</p><section>mdo sde</section><text>gang gis ltogs te 'chi bar yang mi 'gyur la bsod nams kyis bgod par yang 'gyur ba'i thabs ci yod snyam te/ yang bsams pa/ bsod nams med par 'jig rten pha rol tu 'gro bas ni ltogs te shi yang slas/ pa na lnga dang bla gos 'di</text></item>
<item><p>20a4</p><section>mdo sde</section><text>dag ni nges par sbyin pa sbyin par bya'o snyam ste/ de de snyam du sems pa'i skabs su yang chos smra bas tshigs bcad pa tha dad pa 'di brjod de/ bsod nams dal nas byed na ni/ /sdig la mngon par dga' bar 'gyur/ /de phyir dge ba</text></item>
<item><p>20a5</p><section>mdo sde</section><text>smyur te bya/ /sdig pa las ni sems kyang bzlog /ces smras so/ /de nas des tshigs su bcad pa 'di thos nas bsams pa/ bsod nams smyur te bya'o zhes bshad pas na la gor du sbyin pa sbyin par bya'o snyam mo/ /de nas rgyan po pa</text></item>
<item><p>20a6</p><section>mdo sde</section><text>dbul ba'i sdug bsngal gyis nyam thag pa de dad pa'i shugs drag pos seng ge'i khri la chos smra ba 'dug pa'i spyi bo'i steng du gdugs bzung nas mchil lham gnyis rkang pa'i drung du bzhag ste/ pa na lnga'i 'gron bu de dag gis chos</text></item>
<item><p>20a7</p><section>mdo sde</section><text>smra ba'i rkang pa la gtor nas rang gi lus las bla gos phud de chos smra ba'i rkang pa la bkab nas ba spu thams cad zing zhes byas nas dad par gyur te/ rkang pa gnyis la gtugs nas dad pa'i shugs drag pos smon lam 'debs pa la</text></item>
<item><p>20a8</p><section>mdo sde</section><text>zhugs te/ dge ba'i rtsa ba dang / sems bskyed pa dang chos kyi phyir sbyin pa yongs su btang ba 'dis na bdag tshe 'di nyid phan cad dbul por ma gyur cig /skye ba thams cad du yang bsod nams kyis che bar grags par gyur cig /lha dang mi</text></item>
<item><p>20b1</p><section>mdo sde</section><text>rnams kyis kyang bdag rgyal por bcug par gyur cig /ci bsams pa dang ci 'dod pa de dag thams cad nam mkha' las 'grub par gyur cig /bdag btsa' ba na yang ngo mtshar dang rmad du byung ba mang po dag 'byung bar gyur cig /gter mi zad</text></item>
<item><p>20b2</p><section>mdo sde</section><text>pa rin po che mang po dang / rin po che sna tshogs kyis legs par yongs su gang ba dag kyang 'byung bar gyur cig ces des de ltar smon lam btab pa'i skabs su chos smra bas kyang kha ton du yongs su bsngo ba byas te 'khor thams cad dong ngo / /</text></item>
<item><p>20b3</p><section>mdo sde</section><text>rgyan po pa rgyal ba po yang chos kyi phyir sbyin pa de nyid yid la sems shing ras gcig pu gyon bzhin du bdag gi khyim du song nas chung ma dang bus mthong ngo / /de nas chung ma dang bus bsams pa/ 'dis ga shed du bla gos dang rgyan skugs su</text></item>
<item><p>20b4</p><section>mdo sde</section><text>yul bar byas shig gu snyam ste/ mi dga' bar gyur nas/ da ni bdag cag gnyis lus su zad de/ bdag cag gnyis kyang yal bar byed du 'ong gis 'dong ngo zhes smras so/ /de yang ngo tsha nas bdag ni dbul ba'i nyes pas 'di ltar sma bab po</text></item>
<item><p>20b5</p><section>mdo sde</section><text>snyam bsams nas tshigs su bcad de smras pa/ ci zhig sdug bsngal dbul ba sdug bsngal yin/ /ci zhig shin du sdug bsngal dbul de nyid/ /dbul ba dag ni shi ba dang yang mtshungs/ /bdag ni shi ba 'dam gyi dbul ba min/ /zhes smras nas</text></item>
<item><p>20b6</p><section>mdo sde</section><text>dbugs tsha ba rgyun rings po'i shugs phyung ste cang mi zer bar 'dug go/ /de nas de'i khyim gyi ra ba na khron pa zhig yod de/ de'i chung mas chu bcu ba'i phyir bum pa thag pas btags nas de'i nang du btang ste chu yar dbyung snyam pa dang / re shig na yang</text></item>
<item><p>20b7</p><section>mdo sde</section><text>dbyung bar ma nus nas des rgyal ba po la/ jo bo bum pa 'di yar dbyung bar mi nus na tshur spyon te gzigs shes bos so/ /de nas des kyang yar dbyung bar brtsams so/ /re shig na des kyang yar dbyung ma nus nas de gnyis kyi bu la bos so/ /de nas de</text></item>
<item><p>20b8</p><section>mdo sde</section><text>gsum char gyis sha dang lpags pa ral te/ 'bad pa chen pos de'u ma phyin te phyin to/ /re shig na bltas na bum pa de'i 'og na zangs zung lnga gser dngul gyis yongs su gang ba thogs shing 'dug pa mthong ste/ de nas rgyan po pa rgyal ba pos tshe 'di'i</text></item>
<item><p>21a1</p><section>mdo sde</section><text>sbyin pa'i 'bras bu shin du rmad du byung ba de mthong nas ya mtshan gyis mig rgyas te/ snying rab tu dga' nas tshigs su bcad de smras pa/ kye ma nyes pa kun spangs pa/ /yon tan ngo bo nyid kyi zhing / /da lta bdag gis sa bon btab/ /</text></item>
<item><p>21a2</p><section>mdo sde</section><text>da ltar nyid du 'bras bur smin/ /ces smras so/ /de nas de'i chung ma de yang ya mtshan gyis mig rgyas te smras pa/ jo bo 'di ci zhig la dgongs te gsungs/ des skabs 'di rgyas par bsnyad do/ /de nas des tshe 'di nyid la bsod nams dag gis</text></item>
<item><p>21a3</p><section>mdo sde</section><text>'bras bu mchog tu yid du 'ong ba smin pa'i rmad du byung ba de mthong nas ya mtshan du gyur to/ /gtam de yang gcig nas gcig tu thos pas rgyal po'i pho brang 'khor de dag kun du grags so/ /de thos pas skye bo phal po che ngo mtshar du gyur cing</text></item>
<item><p>21a4</p><section>mdo sde</section><text>rmad du gyur nas phan tshun du kye ma ngo mtshar to/ /kye ma bsod nams dag gi che ba nyid ces 'dzin to/ /de nas glo bur du phyug cing nor mang la longs spyod che bar gyur te bsod nams kyi 'bras bu mngon sum du mthong nas/ des sangs rgyas dang chos</text></item>
<item><p>21a5</p><section>mdo sde</section><text>dang dge 'dun rnams la dad pa drag pos shas cher bkur sti byas so/ /de nas de nyin gcig bzhin du de bzhin gshegs pa'i mchod rten la mchod pa rgya cher byed do/ /chos kyang nyan to/ /dge 'dun gyis bskos pa'i dge slong dag kyang nyin gcig</text></item>
<item><p>21a6</p><section>mdo sde</section><text>bzhin du kha zas bzang pos yang dag par tshim par byed do/ /dge sbyong dang bram ze dang bkren pa dang nad pa dang slong ba gzhan dag kyang nor gyis ci 'dod par yang dag par 'tshengs par byed do/ /gtsug lag khang chen po yo byad thams cad kyis</text></item>
<item><p>21a7</p><section>mdo sde</section><text>yongs su gang ba yang byed du bcug ste/ phyogs bzhi'i dge slong gi dge 'dun la phul nas de'i grags pas rgyal po'i pho brang 'khor de kun du rgyas par gyur to/ /phyis re shig na rgyal po'i pho brang 'khor de'i rgyal po bu med par dus las 'das</text></item>
<item><p>21a8</p><section>mdo sde</section><text>so/ /de nas grong khyer gyi mi dang blon po rnams kyis rgyan po pa rgyal ba po bsod nams kyis che bar grags par shes nas rgyal por bcug go/ /de nas de'i ming rgyan po pa rgyal ba po zhes bya ba gang yin pa de ni med par gyur te/ rgyal po rgyal ba</text></item>
<item><p>21b1</p><section>mdo sde</section><text>po rgyal po rgyal ba po zhes bya bar gyur to/ /de nas rgyal po rgyal ba pos tshe de nyid la bsod nams dag gi rnam par smin pa'i 'bras bu mchog tu yid du 'ong ba mthong nas dad pa skyes te/ shas cher bsod nams la brten par gyur to/ /</text></item>
<item><p>21b2</p><section>mdo sde</section><text>de rgyun mi 'chad par sbyin pa dag sbyin zhing bsod nams dag byed de/ tshul khrims yang dag par blangs nas gnas so/ /btsun mo'-i 'khor dang / blon po dang grong khyer gyi mi dang / yul gyi mi dang skye bo'i tshogs gzhan dag kyang bsod</text></item>
<item><p>21b3</p><section>mdo sde</section><text>nams dag la yang dag par btsud do/ /phyi zhig na rgyal po rgyal ba po 'chi ba'i chos dang ldan par gyur nas gzhan 'phrul dbang byed kyi lha rnams dang skal ba mnyam par skyes te/ lha'i rgyal po dbang byed kyi bur gyur to/ /de skyes pa</text></item>
<item><p>21b4</p><section>mdo sde</section><text>na nam mkha' las lha'i rin po che'i char dang gos kyi char rnam par mdzes pa bab bo/ /de'i lus las kyang gang gis dbang byed kyi pho brang de dag thams cad snang bar 'gyur ba dang / dbang byed kyi lha gzhan dag gi 'od kyang 'od med par</text></item>
<item><p>21b5</p><section>mdo sde</section><text>'gyur ba de lta bu'i 'od byung bar gyur to/ /de'i bsod nams dag gi 'bras bu rnam par smin pa ngo mtshar rmad du byung ba de mthong nas gzhan 'phrul dbang byed kyi lha rnams mchog tu ya mtshan du gyur to/ /dge slong dag khyed de'i tshe</text></item>
<item><p>21b6</p><section>mdo sde</section><text>de'i dus na gzhan zhig rgyan po pa rgyal ba po der gyur par 'dzin na de ltar ni mi blta'i/ rgyal po bsod nams stobs de nyid de'i tshe de'i dus na rgyan po pa rgyal ba por gyur to/ /dam pa'i chos thos nas sems dad par gyur pa des</text></item>
<item><p>21b7</p><section>mdo sde</section><text>chos smra ba la gdugs dang mchil lham gnyis dang bla gos dang pa na lnga'i 'gron bu rnams phul ba gang yin pa'i las de'i rnam par smin pas tshe de nyid la gter lnga yang byung ngo / /rgyal srid kyi dbang phyug gi bdag</text></item>
<item><p>21b8</p><section>mdo sde</section><text>por yang bcug go/ /las de nyid kyi rnam par smin pas lan sum bcu rtsa drug gi bar du gzhan 'phrul dbang byed kyi lha rnams kyi rgyal srid kyi dbang phyug la dbang byed par gyur to/ /lan sum bcu rtsa drug gi bar du</text></item>
<item><p>22a1</p><section>mdo sde</section><text>'phrul dga' ba rnams kyi rgyal srid kyi dbang phyug la dbang byed par gyur to/ /lan sum bcu rtsa drug gi bar du dga' ldan pa rnams kyi rgyal srid kyi dbang phyug la dbang byed par gyur to/ /lan sum bcu rtsa drug gi bar du</text></item>
<item><p>22a2</p><section>mdo sde</section><text>'thab bral ba rnams kyi rgyal srid kyi dbang phyug la dbang byed par gyur to/ /lan sum bcu rtsa drug gi bar du sum bcu rtsa gsum pa rnams kyi rgyal srid la dbang byed par gyur to/ /lan sum bcu rtsa drug gi bar du rgyal chen bzhi</text></item>
<item><p>22a3</p><section>mdo sde</section><text>pa rnams kyi rgyal srid kyi dbang phyug la dbang byed par gyur to/ /lan brgya phrag du mar 'khor los bsgyur ba'i rgyal po mtha' bzhir rgyal ba chos kyi rgyal po chos dang ldan pa rin po che sna bdun dang ldan par gyur to/ /de'i rin</text></item>
<item><p>22a4</p><section>mdo sde</section><text>po che sna bdun ni rnam pa 'di lta bu 'di dag yin te/ 'di ltar 'khor lo rin po che dang / glang po rin po che dang / rta rin po che dang / nor bu rin po che dang bud med rin po che dang / khyim bdag rin po che dang bdun pa ste blon po rin po che rnams</text></item>
<item><p>22a5</p><section>mdo sde</section><text>so/ /de'i bu stong tham pa yod de dpa' ba dang / rtul phod pa dang yan lag mchog gi gzugs dang ldan pa dang pha rol gyi sde rab tu 'joms pa sha stag go/ /des sa chen po rgya mtsho'i mthas gtugs pa 'di nyid ma lus par gnod par</text></item>
<item><p>22a6</p><section>mdo sde</section><text>sdo ba med cing 'tshe ba med de/ chad pa med cing mtshon gyis bda' ba med la/ chos dang 'thun zhing snyoms pas legs par phab ste gnas so/ /de nas bcom ldan 'das kyis de'i tshe tshigs su bcad de bka' stsal pa/</text></item>
<item><p>22a7</p><section>mdo sde</section><text>gang gis bdag nyid chen po yi/ /bdag por 'gyur ba'i rgyu 'di yin/ /sangs rgyas phan 'dogs de dag gis/ /'jig rten du ni 'di gsungs so/ /rdzu 'phrul rgya che 'di dag dang / /ngo mtshar 'di dag</text></item>
<item><p>22a8</p><section>mdo sde</section><text>thos gyur na/ /mkhas dang nag po'i rigs skyes pa 'ang / /su zhig dad par byed mi 'gyur/ /de phyir bdag la legs 'dod cing / /bdag nyid chen po 'dod pas 'dir/ /sangs rgyas bstan pa dran byas la/ /dam</text></item>
<item><p>22b1</p><section>mdo sde</section><text>pa'i chos ni bla mar bya/ /dge slong dag de bas na dam pa'i chos la bkur sti bya'o/ /bla mar bya'o/ /rim gror bya'o/ /mchod par bya'o zhes de ltar bslab par bya'o/ /dge slong dag dam pa'i chos la bkur sti byed/</text></item>
<item><p>22b2</p><section>mdo sde</section><text>bla mar byed rim gro byed mchod pa byed cing brten te gnas par bya'o/ zhes de ltar bslab par bya'o/ /bcom ldan 'das kyis de skad ces bka' stsal nas dge slong dag yi rangs te/ bcom ldan 'das kyis gsungs pa</text></item>
<item><p>22b3</p><section>mdo sde</section><text>la mngon par bstod do/ /bsod nams stobs kyi rtogs pa brjod pa rdzogs so// // rgya gar gyi mkhan po 'dzi na mi dra dang zhu chen gyi lo ts+tsha ba ban de de ba tsan dras bsgyur te gtan la phab pa/ /</text></item>
<item><p>22b4</p><section>mdo sde</section><text>@#/ /rgya gar skad du/ tsan dra pra b+ha a ba dA naM/ bod skad du/ zla 'od kyi rtogs pa brjod pa/ sangs rgyas dang byang chub sems dpa' thams cad la phyag 'tshal lo/ /sangs rgyas bcom ldan 'das</text></item>
<item><p>22b5</p><section>mdo sde</section><text>rgyal po'i khab 'od ma'i tshal bya ka lan da ka gnas pa na bzhugs te/ gang gi tshe tshe dang ldan pa dge slong shA ri'i bu dang / maud gal gyi bu gnyis phung po'i lhag ma med pa'i mya ngan las 'das pa'i dbyings su yongs</text></item>
<item><p>22b6</p><section>mdo sde</section><text>su mya ngan las 'das pa de'i tshe/ dge slong rnams the tsom skyes nas the tsom thams cad gcod par mdzad pa'i sangs rgyas bcom ldan 'das la zhus pa/ btsun pa gang dge slong shA ri'i bu dang / maud gal gyi bu</text></item>
<item><p>22b7</p><section>mdo sde</section><text>gnyis gtso bo de mya ngan las 'das pa 'di ma bzod nas sangs rgyas la sogs pa/ dge slong gi dge 'dun bzhugs pa'i thogs mar yongs su mya ngan las 'das pa ni ngo mtshar che'o/ /bcom ldan 'das</text></item>
<item><p>22b8</p><section>mdo sde</section><text>gyis bka' stsal pa/ dge slong dag gang dge slong shA ri'i bu dang maud gal gyi bu gnyis 'dod chags dang bral ba zhe sdang dang bral ba gti mug dang bral ba/ skye ba dang rga ba dang na ba dang 'chi ba dang mya ngan dang smre sngags 'don pa</text></item>
<item><p>23a1</p><section>mdo sde</section><text>dang sdug bsngal ba dang yid mi bde ba dang 'khrug pa rnams las rnam par grol ba na/ gtso bo mya ngan las 'das pa'ang mi bzod nas sangs rgyas la sogs pa dge slong gi dge 'dun bzhugs pa'i thog mar mya ngan</text></item>
<item><p>23a2</p><section>mdo sde</section><text>las 'das pa ngo mtshar ci zhig che/ gang 'das pa'i dus na dge slong shA ri'i bu dang / maud gal gyi bu 'dod chags dang bcas pa/ zhe sdang dang bcas pa/ gti mug dang bcas pa/ skye ba dang rga ba dang na ba dang 'chi ba dang mya ngan dang</text></item>
<item><p>23a3</p><section>mdo sde</section><text>smre sngags 'don pa dang / sdug bsngal ba dang yid mi bde ba dang 'khrug pa dang bcas pa na yang nga la gcig tu sems mngon par dad pas gtso bo 'chi ba mthong bar mi bzod nas dus byas te/ 'dod pa'i khams thams cad</text></item>
<item><p>23a4</p><section>mdo sde</section><text>las yang dag par 'das nas tshangs pa'i 'jig rten du skyes pa de nyon cig /dge slong dag sngon byung ba 'das pa'i dus na byang phyogs na rgyal po'i pho brang rdo bzangs zhes bya ba 'byor pa/ rgyas pa bde ba lo legs pa/</text></item>
<item><p>23a5</p><section>mdo sde</section><text>mi dang skye bo'i tshogs mang pos gang ba/ chur dpag tshad bcu gnyis zheng du dpag tshad bcu gnyis kun nas gru bzhi par gyur te/ shin du rnam par 'byes pa/ rta babs dang skar khung dang / skar khung dra ba can mthon po dang rab</text></item>
<item><p>23a6</p><section>mdo sde</section><text>tu ldan pa dang / tshong zong dang rin po che sna tshogs kyis kun du gang ba/ rgyal po dang blon po dang khyim bdag dang tshong dpon dang yul 'khor gyi mi rnams kyis yongs su gang ba/ mi rnams gzhung lugs la gnas pa/ pi bang</text></item>
<item><p>23a7</p><section>mdo sde</section><text>dang gling bu dang rnga dang sgra bzangs dang rnga bo che dang rdza rnga dang rnga rings dang dung gi sgra rnams kyi sgra nges par sgrogs pa'o/ /dge slong dag rgyal po'i pho brang de na ta ga ru'i dri dang a ga ru'i dri dang / tsan dan gyi dri dang phye ma'i dri dang gur</text></item>
<item><p>23a8</p><section>mdo sde</section><text>gum gyi dri dang me tog gi dri zhim pa rnams te/ dus thams cad du 'di lta bu'i dri sna tshogs pa rlung gis bskyod nas lam dang srang bar dang bzhi mdo dang sum mdo rnams su ldang zhing rgyu ba dang glang po dang rta dang shing rta dang dpung bu</text></item>
<item><p>23b1</p><section>mdo sde</section><text>chung gi tshogs dang yang dag par ldan pa dang / bzhon pa dang theg pa dang srang dang lam po che nye bar mdzes par byas pa dang gdugs dang rgyal mtshan dang ba dan bsgreng ba dang rta babs dang skar khung dang skar khung dra ba can dang zla ba phyed</text></item>
<item><p>23b2</p><section>mdo sde</section><text>pa btags pas lha'i gnas bzhin du nye bar mdzes par gyur pa dang klu'i dbang po dang ri'i rgyal po las mngon par 'thon pa'i mtsho dang rdzing bu dang lteng ka dang chu mig dang 'bab chus nye bar mdzes pa dang ldan pa dang ud pa</text></item>
<item><p>23b3</p><section>mdo sde</section><text>la dang pad ma dang ku mu da dang pun da ri kas kun du khebs pa/ shing sA la dang ta la dang ta ma la dang dong ka dang a sho ka dang / ti la ka dang pur na ka dang tsam pa ka dang ba ku la dang a ti mug ta ka dang ta ma la'i me tog gis kun du</text></item>
<item><p>23b4</p><section>mdo sde</section><text>khebs pa dang ldan pa dang / nags tshal gyi phyogs na ka la ping ka dang ne tso dang sha ri ka dang / khu byug dang rma bya dang shang shang te'u sgra sgrogs par gyur pa dang / shing sna tshogs kyis nye bar mdzes pas nyams dga' bar</text></item>
<item><p>23b5</p><section>mdo sde</section><text>byas pa dang bskyed mos tshal nyams dga' ba mdun na yod de/ dge slong dag rdo bzangs de ltar shin du nyams dga' bar gyur to/ /dge slong dag rgyal po'i pho brang rdo bzangs de na rgyal po zla 'od ces bya ba gzugs bzang</text></item>
<item><p>23b6</p><section>mdo sde</section><text>ba/ blta na sdug pa mdzes pa skye ba dran pa/ lha'i mig dang ldan pa/ gling gcig pa'i 'khor los sgyur ba chos dang ldan pa/ chos kyi rgyal po/ /'dzam bu'i gling du rgyal srid kyi dbang phyug la dbang byed par gyur to/ /dge slong</text></item>
<item><p>23b7</p><section>mdo sde</section><text>dag rgyal po zla 'od rang la 'od yod pas 'gro na yang mun pa med par gyur te/ nor bu rin po che'i 'od dam/ mar me'i 'od dam/ sgron ma mdun du mi khyer gyi/ dge slong dag gzhan du na rgyal po zla 'od rang nyid kyi lus las 'od</text></item>
<item><p>23b8</p><section>mdo sde</section><text>byung bar gyur te/ dper na zla ba'i dkyil 'khor las 'od 'byung ba bzhin du 'di'i lus la 'od byung ste rgyu 'dis na rgyal po zla 'od zla 'od ces ming du gyur to/ /yang de'i tshe de'i dus na 'dzam bu'i gling 'dir rgyal po'i pho brang rdo bzangs la sogs</text></item>
<item><p>24a1</p><section>mdo sde</section><text>pa grong khyer drug khri brgyad stong byung bar gyur te/ 'byor pa/ bde ba lo legs pa/ skye bo mang po dang mi mang pos gang bar gyur to/ /dge slong dag gzhan yang rgyal po zla 'od kyi 'dzam bu'i gling gi mi rnams la/ dpya dang</text></item>
<item><p>24a2</p><section>mdo sde</section><text>sho gam dang gru btsas med de/ zhing gi 'byor pa dang ldan pa/ skye bo rnams zhi ba dang khyim bya'i sgra dang ldan pa/ grong dang grong khyer dang grong rdal gyi skye bo'i tshogs dang rgyal po dang rgyal rigs dang ldan par gyur to/ /dge slong dag de'i</text></item>
<item><p>24a3</p><section>mdo sde</section><text>tshe de'i dus na 'dzam bu'i gling gi mi rnams kyi tshe'i tshad lo bzhi khri bzhi stong par gyur to/ /dge slong dag rgyal po zla 'od ni byang chub sems dpar gyur te/ thams cad ster ba/ thams cad yongs su gtong ba ste/ des rgyal po'i pho brang</text></item>
<item><p>24a4</p><section>mdo sde</section><text>rdo bzangs nas byung ste/ grong khyer gyi shar phyogs su gdugs dang rgyal mtshan dang ba dan bsgreng ste/ gser gyi rnga bo che yang dag par brdungs nas sbyin pa ni gtong / bsod nams ni byed do/ /de bzhin du grong khyer gyi lho dang / nub dang / byang du</text></item>
<item><p>24a5</p><section>mdo sde</section><text>'ang sbyin pa ni gtong / bsod nams ni byed do/ /sum mdo'-i dbus su 'ang sbyin pa ni gtong / bsod nams ni byed de/ 'di lta ste/ zas 'dod pa rnams la ni zas/ skom 'dod pa rnams la ni skom/ bza' ba dang bca' ba dang phreng</text></item>
<item><p>24a6</p><section>mdo sde</section><text>ba dang / mar me dang dri dang byug pa dang mal cha dang stan dang rgyab rten dang / skye bo rnams kyi gnas dang gdugs dang / shing rta dang spud pa dang rgyan dang gser gyi snod dngul gyi phye mas yongs su gang ba rnams dang / dngul gyi</text></item>
<item><p>24a7</p><section>mdo sde</section><text>snod gser gyi phye mas yongs su gang ba rnams dang / gser gyi rwa btags pa'i ba lang rnams dang / khar ba'i bzho snod rnams dang / gzhon nu ma rgyan thams cad kyis brgyan par byas pa rnams kyang sbyin pa ni gtong /</text></item>
<item><p>24a8</p><section>mdo sde</section><text>bsod nams ni byed do/ /gos kha dog sna tshogs pa yul sna tshogs pa las byung ba rnam pa sna tshogs pa la 'di lta ste/ dar la dang / rgya'i dar dang / rin che ba'i gos dang du gu la dang mri gA pA na dang bag le pa dang la ba dang rin po</text></item>
<item><p>24b1</p><section>mdo sde</section><text>che dang gser dang gos gser gyi rgyan can dang ka shi ka'i dar dang / gos dar la sogs pa rnams kyang sbyin pa ni gtong / bsod nams ni byed do/ /dge slong dag rgyal po zla 'od kyis sbyin pa ji snyed kyis 'dzam bu'i gling pa'i mi thams cad</text></item>
<item><p>24b2</p><section>mdo sde</section><text>phyug pa dang nor che ba dang longs spyod che bar gyur pa de snyed rab tu gtong ngo / /dge slong dag rgyal po zla 'od kyis gang glang po dang rta dang shing rta dang gdugs la sogs pa'i sbyin pa ji snyed kyis 'dzam bu'i gling 'di na mi gcig kyang</text></item>
<item><p>24b3</p><section>mdo sde</section><text>rkang gis 'gro ba med pa de snyed rab tu gtong ste/ 'dzam bu'i gling pa'i mi thams cad kyang glang po'i rgyab dang / rta bzhi dang ldan pa'i shing rta steng nas gser dang dngul gyi gdugs 'dzin pa dang ldan pa dang / bskyed mos tshal</text></item>
<item><p>24b4</p><section>mdo sde</section><text>nas bskyed mos tshal dang yul 'khor nas yul 'khor dang grong khyer nas grong khyer du rjes su 'gro bar gyur to/ /dge slong dag de nas yang rgyal po zla 'od 'di ltar sems par gyur te/ ngas sbyin pa 'di tsam zhig byin pa tsam</text></item>
<item><p>24b5</p><section>mdo sde</section><text>gyis ci zhig bya ste/ gos dang rgyan dang cha bzhag rnams nga nyid ci 'dra ba 'dzam bu'i gling pa'i mi rnams kyang de dang 'dra bar rab tu byin na ni 'dzam bu'i gling pa'i mi thams cad rgyal po'i rtse 'jos rtse zhing rol par 'gyur ro/ /</text></item>
<item><p>24b6</p><section>mdo sde</section><text>de nas rgyal po zla 'od kyis 'dzam bu'i gling pa'i mi thams cad la cod pan dang dar dang gos dang rgyan dang cha bzhag rnams byin pa ni 'di lta ste/ mgul gdub dang gdu bu dang dpung rgyan dang do shal dang se mo do dang mu tig gi chun</text></item>
<item><p>24b7</p><section>mdo sde</section><text>'phyang dang / rgyal po la 'os pa rnams sbyin pa rab tu byin no/ /dge slong dag rgyal po zla 'od kyis rgyal po la 'os pa/ gos dang rgyan dang cod pan dang dar rnams rab tu byin pa gang gis ji ltar 'dzam bu'i gling pa'i mi thams</text></item>
<item><p>24b8</p><section>mdo sde</section><text>cad cod pan thogs shing dar dpyangs 'ching bar gyur te/ rgyal po zla 'od rnam pa ci 'dra bar gyur pa 'dzam bu'i gling gi mi thams cad kyang de dang 'dra bar gyur te/ de ltar rab tu byin no/ /dge slong dag rgyal po zla 'od kyis rgyal po'i pho brang rdo bzangs su</text></item>
<item><p>25a1</p><section>mdo sde</section><text>dril bsgrags te/ 'dzam bu'i gling gi mi khyed thams cad nga ci srid 'tsho'i bar du rgyal po'i rtse 'jos rtse zhing rol cig ces bsgrags so/ /dge slong dag de nas rgyal po zla 'od kyis dril bsgrags pa 'dzam bu'i gling</text></item>
<item><p>25a2</p><section>mdo sde</section><text>gi mi thams cad kyis thos pa dang thams cad rgyal po'i rtse 'jos rtse ba la zhugs te/ pi bang dang gling bu dang 'khar rnga dang sgra bzangs dang pi bang rgyud gsum pa dang rnga rings dang rdza rnga dang dung stong phrag dang / sil snyan brgya snyed</text></item>
<item><p>25a3</p><section>mdo sde</section><text>kyi sgra'i rol mo brdung zhing dpung rgyan dang do shal dang se mo do dang nor bu dang mu tig gi rgyan rnams dang rna cha thogs pa dang rgyan gyis brgyan la bud med kyi tshogs kyis yongs su bskor nas rgyal srid kyi dpal la rjes su spyod par gyur to/ /</text></item>
<item><p>25a4</p><section>mdo sde</section><text>yang de'i tshe de'i dus na rgyal po'i pho brang rdo bzangs na mi rnams rgyal po'i rtse 'jos rol te/ pi bang dang gling bu dang 'khar rnga dang sgra bzangs dang pi bang rgyud gsum pa dang rdza rnga dang rnga rings dang dung gi sgras grong khyer drug khri brgyad</text></item>
<item><p>25a5</p><section>mdo sde</section><text>stong du sgra bsgrags pa dang / gang yang rgyal po zla 'od kyi sbyin gtong gi gnas bzhir gser gyi rnga bo che rnams brdungs pa na 'di lta bu'i yid du 'ong ba'i sgra byung bar gyur to/ /'di lta ste/ sum bcu rtsa gsum gyi lha rnams kyi nang na lha'i</text></item>
<item><p>25a6</p><section>mdo sde</section><text>grong khyer de na glu dang gar dang rol mo'i sgra sgrogs so/ /dge slong dag de bzhin du de'i tshe de'i dus na 'dzam bu'i gling pa'i mi thams cad glu dang gar dang rol mo'i sgras gcig tu bde ba la 'jog cing shin du dga' bar gyur to/ /yang de'i tshe</text></item>
<item><p>25a7</p><section>mdo sde</section><text>rgyal po'i pho brang rdo bzangs na bye ba stong dung phyur bdun bcu rtsa gnyis kyi mi rnams gnas so/ /yang dge slong dag rgyal po zla 'od chos nyid kyis gzugs bzang ba/ blta na sdug pa mdzes pa ste/ gzhan yang 'di skye bo'i tshogs chen po'i yid</text></item>
<item><p>25a8</p><section>mdo sde</section><text>dga' bar gyur to/ /gzhan yang 'di skyes pa dang bud med rnams kyis mthong ba na ngoms par mi 'gyur ba'i dga' ba 'thob bo/ /dus gang gi tshe rgyal po zla 'od grong khyer nas byung ste sbyin gtong gi gnas su song ba na srog chags bye ba brgya</text></item>
<item><p>25b1</p><section>mdo sde</section><text>stong dpag tu med pa rnams lta zhing 'di skad kyang smra ste/ kye ma rgyal po zla 'od 'di ni lha zhig 'ongs nas 'dzam bu'i gling 'dir rgyal po byed pa yin gyi/ rgyal po zla 'od kyi gzugs dang kha dog dang dbyibs de lta bu ni 'dzam bu'i gling pa'i mi</text></item>
<item><p>25b2</p><section>mdo sde</section><text>rnams la yod pa ma yin no/ /de gang dang gang du bltas pa de dang de dag tu bud med stong phrag gis bltas te/ bud med gang 'di khyor rnyed pa de ni skal ba can yin no/ /gzhan zhig gis smras pa/ sems dag pa rnams kyis</text></item>
<item><p>25b3</p><section>mdo sde</section><text>rnyed kyi gzhan dag gis ni ma yin te/ rgyal po zla 'od 'di ni lha dang 'dra bar blta'o/ /dge slong dag rgyal po zla 'od kyi blon po stong phrag phyed dang bcu gsum yod de/ de rnams kyi nang na blon po gnyis ni blon po thams cad las khyad</text></item>
<item><p>25b4</p><section>mdo sde</section><text>du 'phags pa yin te/ blon po zla ba bzang po dang sa 'dzin zhes bya ba gnyis mkhas pa/ grags pa blo dang ldan pa las thams cad la dbang byed pa/ rgyal po'i gces spras byed pa/ rgyal po yongs su skyong ba/ rgyal po'i las kyi</text></item>
<item><p>25b5</p><section>mdo sde</section><text>mtha' thams cad la sems las chung ngur byed pa dang / blon po'i mchog zla ba bzang po ni 'dzam bu'i gling pa'i mi khyed rnams ji srid 'tsho'i bar du dge ba bcu'i las kyi lam 'di yang dag par blangs la gnas par gyis shig ces 'dzam</text></item>
<item><p>25b6</p><section>mdo sde</section><text>bu'i gling pa'i mi thams cad dge ba bcu'i las kyi lam la yang dag par sbyor bar byed de/ dge slong dag blon po'i mchog zla ba chen po'i gdams ngag rjes su ston pa 'di lta bu byed par gyur to/ /dge slong dag 'di lta ste/</text></item>
<item><p>25b7</p><section>mdo sde</section><text>'khor los sgyur ba'i rgyal po zla 'od ni blon po'i mchog zla ba chen po la sdug par gyur pa dang / dga' ba dang yid du 'ong bar gyur te/ gzhan yang de'i kha dog dang gzugs dang dbyibs la 'dis bltas pa na ngoms pa med de/ skad cig</text></item>
<item><p>25b8</p><section>mdo sde</section><text>kyang de mi spong bar gyur to/ /de nas dus gzhan zhig gi tshe blon po'i mchog zla ba chen po'i rmi lam du du ba'i mdog can gyi sha za rnams kyis rgyal po zla 'od kyi cod pan phrogs par rmis te sad nas de 'jigs skrag pas rengs par gyur cing spu</text></item>
<item><p>26a1</p><section>mdo sde</section><text>zing zhes byed de/ nges par rgyal po zla 'od kyi dbu slong ba zhig 'ong bar mi 'gyur ram/ lha ni thams cad stsol ba/ thams cad yongs su gtong ba yin te/ 'di la ni dman pa dang mgon med pa dang phongs pa dang sdug bsngal ba</text></item>
<item><p>26a2</p><section>mdo sde</section><text>dang slong ba rnams la mi stsol ba dang yongs su mi gtong ba ni gzhan ci yang mi mnga' bas na/ rgyal po zla 'od la rmi lam 'di mi zhu'i gzhan du na rin po che'i mgo rnams byas la/ mdzod dang bang bar bcug la bzhag ste/ gal te 'ga'</text></item>
<item><p>26a3</p><section>mdo sde</section><text>zhig lha'i dbu slong ba 'ongs par gyur na/ de la rin po che'i mgo 'di rnams kyis brid par bya'o snyam nas rin po che'i rgyu las byas pa'i mgo bo byas te/ mdzod dang bang ba rnams su bzhag par gyur to/ /de nas dus gzhan zhig gi tshe blon</text></item>
<item><p>26a4</p><section>mdo sde</section><text>po'i mchog sa 'dzin gyi rmi lam du rgyal po zla 'od kyi rin po che rnams kyi mgo rnam pa brgyar lhags par rmis pa dang / yang 'jigs shing skrag la kun du skyo nas rgyal po zla 'od rgyal srid las nyams pa 'am/ srog gi bar chad du mi 'gyur</text></item>
<item><p>26a5</p><section>mdo sde</section><text>grang snyam nas/ yang bram ze ltas mkhan mkhas pa rnams bos nas bdag gis 'di lta bu'i rmi lam rmis na/ rmi lam de'i 'bras bu ci lta bu yin pa lung ston cig /ltas mkhan rnams kyis smras pa/ rmi lam mthong ba'i 'di ji lta ba las ni</text></item>
<item><p>26a6</p><section>mdo sde</section><text>ring po mi thogs par lha'i dbu slong ba 'ga' zhig 'ong bar 'gyur te/ 'di 'dra bar ston pa yin no/ /de skad thos pa dang yang blon po'i mchog sa 'dzin lag pa 'gram pa la gtad de/ shin du sems pa la zhugs pas gnas par</text></item>
<item><p>26a7</p><section>mdo sde</section><text>gyur te/ rgyal po zla 'od byams pa'i bdag nyid can/ snying rje dang ldan pa/ sems can thams cad la mnyes gshin pa mi rtag pa nyid kyi stobs nye bar gnas pa ni ha cang myur ches so/ /de nas dus gzhan zhig gi tshe blon</text></item>
<item><p>26a8</p><section>mdo sde</section><text>po stong phrag phyed dang bcu gsum po rnams kyis rmi lam 'di ltar mthong ste/ rgyal po zla 'od kyi sbyin gtong gi gnas khang bzhi ru gnod sbyin lag na thod pa thogs pa rnams kyis gdugs dang / rgyal mtshan dang ba dan rnams bsgyel ba</text></item>
<item><p>26b1</p><section>mdo sde</section><text>dang gser gyi rnga bo che'ang bcag par rmis pa dang / yang 'jigs shing skrag la sems skyo nas rgyal po zla 'od sa chen po skyong ba/ byams pa'i bdag nyid can/ snying rje dang ldan pa/ sems can thams cad la mnyes gshin pa la mi</text></item>
<item><p>26b2</p><section>mdo sde</section><text>rtag pa nyid kyi stobs kyis phyin par mi 'gyur tam/ bdag cag rnams lha dang lhan cig pa las gnas pa las tha dad par 'gyur ba dang / so so ba dang / bye ba dang bral bar mi 'gyur ram/ 'dzam bu'i gling pa rnams skyabs dang</text></item>
<item><p>26b3</p><section>mdo sde</section><text>dpung gnyen med par mi 'gyur ram/ de rgyal po zla 'od kyis kyang thos pa dang / yang grong khyer drug khri brgyad stong du dril bsgrags te/ 'dzam bu'i gling pa'i mi khyed rnams ji srid 'tsho'i bar du rgyal po'i rtse 'jos rtse zhing rol cig /</text></item>
<item><p>26b4</p><section>mdo sde</section><text>khyed rnams sgyu ma lta bu'i rmi lam la sems pas ci zhig bya/ rgyal po zla 'od kyis dril bsgrags pa thos pa dang / 'dzam bu'i gling pa'i mi thams cad sil snyan chen po dang / pi bang dang gling bu dang 'khar rnga dang sgra bzangs dang pi bang rgyud</text></item>
<item><p>26b5</p><section>mdo sde</section><text>gsum pa dang rdza rnga dang rnga rings dang / dung stong phrag snyed kyi rol mo brdung zhing rtse bar brtsams pa dang / gser gyi dbu rgyan dang do shal dang se mo do'i nor bu'i rna rgyan thogs shing rgyan thams cad kyis brgyan nas bud med kyi tshogs</text></item>
<item><p>26b6</p><section>mdo sde</section><text>rnams kyis bskor te rgyal po'i dpal la rjes su spyod par gyur to/ /yang de'i tshe de'i dus na 'dzam bu'i gling na glu dang gar dang rol mo'i sgra dang / grong khyer drug khri brgyad stong du gling bu nges par 'bud pa dang / gang yang sbyin gtong gi</text></item>
<item><p>26b7</p><section>mdo sde</section><text>gnas chen po bzhir gser gyi rnga bo che brdungs pa las snyan cing yid du 'ong ba'i sgra byung bar gyur te/ des 'dzam bu'i gling thams cad du sgra grags par gyur te/ dper na sum bcu rtsa gsum gyi lha rnams kyi gzhas med khang gi nang na</text></item>
<item><p>26b8</p><section>mdo sde</section><text>glu dang / gar dang rol mo'i sgra grags pa bzhin no/ /yang de'i tshe de'i dus na ri spos ngad ldang na bram ze drag po'i mig ces bya ba mig 'phrul gyi bya ba shes pa zhig gnas pa dang / bram ze drag po'i mig gis rgyal po'i pho brang rdo</text></item>
<item><p>27a1</p><section>mdo sde</section><text>bzangs na rgyal po zla 'od ces bya ba thams cad ster bar thos so/ /thos nas kyang bdag nyid kyis bsams pa/ bdag song la mgo bslang na/ gal te thams cad gtong bar gyur pa yin na ni bdag la yang mgo ster bar</text></item>
<item><p>27a2</p><section>mdo sde</section><text>'gyur ro/ /gzhan du na gang sdug pa dang phongs pa dang yid du 'ong ba dang mngon par dga' bar bya ba yan lag gi mchog mgo yongs su gtong ba 'di ni dka' ba dang 'di ni gnas med pa dang / 'di ni go skabs med do snyam nas ri spos</text></item>
<item><p>27a3</p><section>mdo sde</section><text>kyi ngad ldang las babs so/ /de nas spos kyi ngad ldang na gnas pa'i lha mo zhig ngu bar rtsom ste/ kyi hud rgyal po zla 'od byams pa'i bdag nyid can/ snying rje dang ldan pa/ sems can thams cad la mnyes gshin pa mi rtag pa nyid</text></item>
<item><p>27a4</p><section>mdo sde</section><text>kyi stobs nye bar gnas pa ni sdug bsngal lo/ /yang de'i tshe de'i dus na 'dzam bu'i gling thams cad du bas mun nag tu gyur te/ 'khrugs shing kun du 'khrugs par gyur pa dang / skar mda' ltung ba dang phyogs sreg pa dang bar snang la</text></item>
<item><p>27a5</p><section>mdo sde</section><text>lha rnams mya ngan byed par gyur to/ /yang de'i tshe de'i dus na rgyal po'i pho brang rdo bzangs dang ha cang mi ring ba zhig na sna tshogs bshes gnyen zhes bya ba'i drang srong mngon par shes pa lnga dang ldan pa/ byams pa dang snying rje'i bdag</text></item>
<item><p>27a6</p><section>mdo sde</section><text>nyid can/ sems can thams cad la mnyes gshin pa zhig 'khor lnga brgyas bskor nas gnas te/ de nas drang srong des 'dzam bu'i gling thams cad 'khrugs shing kun du 'khrugs par mthong ba dang 'khor rnams la smras</text></item>
<item><p>27a7</p><section>mdo sde</section><text>pa/ gang 'dzam bu'i gling 'di thams cad da ltar du bas mun nag tu gyur te/ 'khrugs shing kun du 'khrugs par gyur pa dang / nyi ma dang zla ba gnyis kyang lam me ma yin lhang nge ma yin/ lhan ne ma yin pa bu khyed rnams</text></item>
<item><p>27a8</p><section>mdo sde</section><text>kyis shes sam/ nges par skyes bu chen po 'ga' zhig 'gag par 'gyur ro/ /'di ltar mi'am ci'i tshogs dang nags kyi lha rnams ngu / /nam mkhar gnas pa'i lha rnams kyang ni dmod par byed/ /zla ba gzi med nyi ma</text></item>
<item><p>27b1</p><section>mdo sde</section><text>dag kyang 'od med gyur/ /deng ni rol mo brdungs kyang sgra ni grag ma gyur/ /me tog 'bras bur ldan pa'i shing tshogs 'di dag kyang / /rlung gis ma bskyod bzhin du sa la lhung bar gyur/ /ji ltar 'jigs pa'i sgra 'di'ang kun du thos</text></item>
<item><p>27b2</p><section>mdo sde</section><text>pas na/ /grong khyer du ni sdug bsngal mi zad 'byung bar gsal/ /rgyu des grong khyer gnas pa'i skye bo ma lus pa/ /sems la sdug bsngal kun du gtugs nas 'jog pa dang / /cho nges 'debs shing lag pa snying la rdebs par byed/ /skra</text></item>
<item><p>27b3</p><section>mdo sde</section><text>rnams rab tu grol zhing tshig ni rnam par 'gag /zla ba'i gdong can bud med rnams ni rab tu ngu / /grong khyer gnas pa kun kyang snying brtses ngu bar byed/ /sprin 'di rnams kyang char mi 'bab par sgra sgrogs la/ /chu yi gnas</text></item>
<item><p>27b4</p><section>mdo sde</section><text>rnams nye bar skams pa nyid du gyur/ /ri dang nags rnams kyang ni mi zad me yis bsregs/ /mi rnams so so'i khyim na shin du 'khrugs pas ngu / /chu la rlung gis bskyod pa'i gru bzhin sa rnams g.yos pa dang / /shin du rtsub pa'i</text></item>
<item><p>27b5</p><section>mdo sde</section><text>rdul dang 'dra ba'i rlung ldang gyur/ /bkra mi shis pa'i mtshan ma ni/ /da ltar 'di na rnam mang ste/ /de bas bdag cag shis pa yi/ /phyogs su 'gro ba shin du rigs/ /gzhan yang bu rnams rgyal po zla 'od kyi sbyin gtong gi gnas bzhir</text></item>
<item><p>27b6</p><section>mdo sde</section><text>gser gyi rnga bo che brdungs na yang yid du 'ong ba'i sgra byung bar ma gyur pas/ nges par rgyal po'i pho brang rdo bzangs der nye bar 'tshe ba chen po 'byung bar 'gyur ro/ /de nas bram ze drag po'i mig gis rgyal po'i pho brang rdo bzangs su</text></item>
<item><p>27b7</p><section>mdo sde</section><text>phyin to/ /de nas grong khyer na gnas pa'i lha mos bram ze drag po'i mig rgyang ring po nyid nas mthong ba dang / rgyal po zla 'od ga la ba der song ste phyin nas/ rgyal po zla 'od la 'di skad ces smras so/ /gang 'di lha mkhyen par mdzod cig /de ring</text></item>
<item><p>27b8</p><section>mdo sde</section><text>lha'i dbu slong ba/ 'tshe ba rnam par tho 'tsham pa/ glags lta ba zhig 'ong bar 'gyur te/ de lha'i dbu slong bar 'gyur gyis/ de la lhas sems can rnams la thugs brtse ba'i slad du bdag nyid yongs su bsrung bar mdzod cig de nas</text></item>
<item><p>28a1</p><section>mdo sde</section><text>rgyal po zla 'od kyis mgo slong bar thos pas yid rab tu dga' zhing ngo mtshar gyis mig gdangs pa dang / lha mo la smras pa/ lha mo ma 'jigs par song shig /gal te 'ong bar gyur na ngas 'di'i yun ring po nas mngon par</text></item>
<item><p>28a2</p><section>mdo sde</section><text>'dod pa'i yid la re ba yongs su rdzogs par bya'o/ /de nas lha mo des rgyal po zla 'od rtsol ba'i tshul de lta bu shes pas sdug bsngal zhing yid mi bde bar de nyid du mi snang bar gyur to/ /de nas rgyal po zla 'od 'di snyam du sems te/ gang</text></item>
<item><p>28a3</p><section>mdo sde</section><text>bdag gis dbyig dang gser dang zas 'dod pa rnams la zas byin pa ni ngo mtshar ci zhig che/ gang yang bdag gis slong ba rnams la rang nyid kyi lus kyang yongs su gtang bar bya'o/ /de nas bram ze drag po'i mig grong khyer gyi lho</text></item>
<item><p>28a4</p><section>mdo sde</section><text>phyogs kyi sgo nas zhugs pa dang / grong khyer gyi lha mos bzlog ste/ bram ze sdig can ma zhugs par slar song shig /skyes bu gti mug can khyod da ltar rgyal po zla 'od byams pa'i bdag nyid can/ snying rje dang ldan pa/ yon tan</text></item>
<item><p>28a5</p><section>mdo sde</section><text>dpag tu med pa phun sum tshogs pa/ 'dzam bu'i gling yongs su skyong bar byed pa/ nyes pa med pa gnod pa mi byed pa/ mgo drag po'i sems kyis ci ltar gcod par byed/ bram ze sdig can ma zhugs par phyir song</text></item>
<item><p>28a6</p><section>mdo sde</section><text>shig /rnam pa 'di dag rgyal po zla 'od kyis thos so/ /thos nas kyang nga'i slongs mo pa lha mos grong khyer gyi sgo na bkag go snyam nas/ yang blon po'i mchog zla ba chen po la smras pa/ gang 'di zla ba chen pos shes par</text></item>
<item><p>28a7</p><section>mdo sde</section><text>gyis shig /nga'i slongs mo pa lha mos grong khyer gyi sgo na bkag gis song la nga'i thad du rings par khyer la shog shig /lha de ltar 'tshal lo zhes blon po'i mchog zla ba chen pos rgyal po zla 'od kyi tshig mnyan nas grong khyer gyi</text></item>
<item><p>28a8</p><section>mdo sde</section><text>sgor song ba dang / grong khyer gyi lha mo de bzlog ste/ gang 'di lha mo shes par gyis shig /lha bram ze 'di 'gugs kyis bram ze 'di thong cig /de nas grong khyer na gnas pa'i lha mos zla ba chen po la 'di skad ces smras so/ /gang</text></item>
<item><p>28b1</p><section>mdo sde</section><text>yang zla ba chen po shes par gyis shig /bram ze 'di ni gtum pa'i sems dang snying rje med pa'i sems dang / mi bzad pa'i sems kyis rgyal po zla 'od brlag pa'i phyir rgyal po'i pho brang rdo bzangs su 'ongs na/ khyed la rang bzhin ngan pa</text></item>
<item><p>28b2</p><section>mdo sde</section><text>'dis ci zhig bya/ rgyal po zla 'od kyi thad du song nas mgo slong bar 'gyur ro/ /de nas blon po'i mchog zla ba chen pos lha mo la smras pa/ lha mo gang gis bram ze 'dis lha'i dbu len par mi 'gyur ba'i thabs zhig bsams pa nga la</text></item>
<item><p>28b3</p><section>mdo sde</section><text>yod do/ /de nas blon po'i mchog zla ba chen pos bram ze drag po'i mig khrid de/ de grong khyer du zhugs nas rin po che'i mdzod pa la smras pa/ khyod kyis rin po che las byas pa'i mgo rnams khyer la shog shig dang / bram ze 'di la ngas sbyin par</text></item>
<item><p>28b4</p><section>mdo sde</section><text>bya'o/ /mdzod pas kyang rgyal po'i sgor rin po che'i mgo rnams kyi phung po chen po byas pa dang / blon po'i mchog zla ba chen pos bram ze drag po'i mig la rin po che las byas pa'i mgo rnams nye bar bstabs te/ bram ze chen po rin po che'i mgo</text></item>
<item><p>28b5</p><section>mdo sde</section><text>mang po long shig dang / dbyig dang gser rnams kyis kyang ci tsam dgos pa khyod la sbyin gyis khyer cig 'dis ni khyod kyi bu dang tsha bo'i bar gyi 'tsho bar 'gyur gyi/ lha'i dbu glad pa dang rus pa dang ngar snabs dang zhag gis yongs su gang bas ci zhig</text></item>
<item><p>28b6</p><section>mdo sde</section><text>bya/ de skad ces smras pa dang / bram ze drag po'i mig gis zla ba chen po la 'di skad ces smras so/ /gang 'di zla ba chen po shes par gyis shig /nga la ni rin po che'i mgo rnams dgos pa med de/ gser dang dbyig kyang dgos pa med</text></item>
<item><p>28b7</p><section>mdo sde</section><text>kyi/ gzhan du na sa chen po skyong ba/ thams cad gtong ba 'di'i mgo slong ba'i phyir 'di'i thad du 'ongs so/ /de skad ces smras pa dang / blon po'i mchog zla ba chen po dang / sa 'dzin gnyis lag pa 'gram pa la gtad de/ da ni dus kyis</text></item>
<item><p>28b8</p><section>mdo sde</section><text>phyin to snyam nas shin du sems pa la zhugs pas gnas par gyur to/ /de nas rgyal po zla 'od kyis rnam pa de dag nye bar thos nas blon po'i mchog zla ba chen po dang / sa 'dzin gnyis pho nyas bos nas 'di skad ces smras so/ /bram ze de</text></item>
<item><p>29a1</p><section>mdo sde</section><text>nga'i gan du khyer la shog shig /ngas 'di la yun ring po nas mngon par 'dod pa'i yid la re ba yongs su rdzogs par bya'o/ /de skad ces smras pa dang / blon po'i mchog zla ba chen po dang sa 'dzin gnyis po de yul</text></item>
<item><p>29a2</p><section>mdo sde</section><text>rmus pa lta bu'i mchi ma'i gdong gis snying rje rje skad du smre sngags 'don cing smras pa/ lha byams pa'i bdag nyid can/ snying rje dang ldan pa/ sems can thams cad la mnyes gshin pa/ yon tan dpag tu med pa phun sum tshogs pa</text></item>
<item><p>29a3</p><section>mdo sde</section><text>dang ldan pa/ ye shes la mkhas pa/ lha'i mig dang ldan pa 'di'i mi rtag pa nyid kyi stobs nye bar gnas par gyur to/ /bdag cag rnams deng lha dang lhan cig pa las tha dad par gyur pa dang / so sor 'gyur ba dang bral ba dang bye</text></item>
<item><p>29a4</p><section>mdo sde</section><text>bar 'gyur ro snyam nas rgyal po'i rkang pa la gtugs te phyogs gcig tu 'dug go/ /de nas rgyal po zla 'od thams cad yongs su gtong ba/ shin du khyad par can gtong zhing yongs su gtong bar 'dod nas ring po nas bram</text></item>
<item><p>29a5</p><section>mdo sde</section><text>ze de la smras pa/ bram ze tshur shog /khyod gang slong ba de khyer cig /de nas bram ze drag po'i mig rgyal po zla 'od gang na ba der song ste phyin nas/ rgyal po zla 'od la rgyal ba dang / tshe spel ba brjod nas rgyal po zla 'od la 'di skad</text></item>
<item><p>29a6</p><section>mdo sde</section><text>ces smras so/ /byang chub sems dpa' dngos po thams cad gtong la nges dga' 'gyur/ /byang chub sems dpa' dge khyod dri med chos la gnas/ /dam pa kun mkhyen mngon par bzhed pa'i thugs kyis ni/ /thugs rje'i</text></item>
<item><p>29a7</p><section>mdo sde</section><text>bdag nyid thugs ldan bdag la dbu stsol cig /de nas rgyal po zla 'od kyis bram ze las de lta bu'i tshig tu brjod pa thos pa dang / yid rab tu dga' ba dang / dga' bas mig gdangs te/ bram ze drag po'i mig la smras pa/ ji ltar yab kyi</text></item>
<item><p>29a8</p><section>mdo sde</section><text>bu gcig nga yin yang / /de lta na yang nga yi mgo 'di khyer/ /khyod kyis bsams pa 'bras bur bcas gyur cing / /mgo bo byin pas byang chub thob par shog /nga'i mgo glad pa khrag dang zhag 'di yis/ /khyod kyi 'dod pa'i bya ba ci</text></item>
<item><p>29b1</p><section>mdo sde</section><text>yang mi byed kyang / /khyer te khyod la nga yi mgo gang dgos gyur pa'i/ /yid la re ba 'bras bcas khyod ni dga' bar shog /bram ze chen po khyod kyis nga'i yan lag gi mchog mgo 'di bar chad med par legs par khyer cig ces smras nas rang</text></item>
<item><p>29b2</p><section>mdo sde</section><text>nyid kyis cod pan phud do/ /dge slong dag rgyal po zla 'od kyis mgo la yod pa'i cod pan phud ma thag tu/ 'dzam bu'i gling pa'i mi thams cad kyi mgo la yod pa'i cod pan rnams kyang lhung bar gyur to/ /rgyal po'i pho brang rdo bzangs kyi phyogs</text></item>
<item><p>29b3</p><section>mdo sde</section><text>bzhir skar mda' rnams lhung bar gyur te/ grong khyer gyi lha mos rgyal po zla 'od 'di'i mgo bram ze sdig pa can gyis gcod par 'gyur ro zhes sgra bsgrags so/ /de nas blon po'i mchog zla ba chen po dang sa 'dzin gnyis rgyal po zla 'od tshul 'di lta</text></item>
<item><p>29b4</p><section>mdo sde</section><text>bur rang nyid kyi lus yongs su gtong bar shes nas/ de yul rmus pa lta bu'i mchi ma'i gdong can gyis rgyal po'i rkang pa la gtugs te/ gang lha yang mthong ba 'di ni 'jig rten na skyes bu skal ba can yin no zhes smra zhing de gnyis de la sems</text></item>
<item><p>29b5</p><section>mdo sde</section><text>mngon par dad pas lta zhing yu bus bram ze drag po'i mig la byams pa'i sems bskyed pa dang / lha'i mi rtag pa nyid la lta bar mi nus so snyam du bsams nas skad cig ma de nyid la dus byas te/ 'dod pa'i khams thams cad las</text></item>
<item><p>29b6</p><section>mdo sde</section><text>yang dag par 'das nas tshangs pa'i 'jig rten du skyes so/ /de nas rgyal po zla 'od kyi 'bad pa'i tshul 'di lta bu shes nas sa la gnas pa'i gnod sbyin rnams dang / bar snang las rgyu ba'i gnod sbyin rnams cho nges 'debs par</text></item>
<item><p>29b7</p><section>mdo sde</section><text>brtsams te/ kyi hud da ni rgyal po zla 'od kyi lus yongs su gtong bar 'gyur te sdug bsngal lo/ /de nas rgyal po'i pho brang gi sgor srog chags brgya stong du ma 'dus par gyur to/ /de nas bram ze drag po'i mig gis skye bo'i</text></item>
<item><p>29b8</p><section>mdo sde</section><text>tshogs chen po 'dus pa de mthong nas rgyal po zla 'od la 'di skad ces smras so/ /gal te lhas gnang bar mdzad na/ skye bo'i tshogs chen po'i mdun du lha'i dbu len rngo mi thog go/ /gal te khyod dbu yongs su gtong bar mdzad</text></item>
<item><p>30a1</p><section>mdo sde</section><text>na/ khyed dang bdag dben pa zhig tu gshegs 'tshal lo/ /de skad ces smras pa dang / rgyal po zla 'od kyis bram ze drag po'i mig la smras pa/ bram ze chen po de bzhin du bya yis/ khyed kyi kun du rtog pa 'byor cing rang</text></item>
<item><p>30a2</p><section>mdo sde</section><text>gi yid la re ba rnams yongs su rdzogs par gyur cig /dge slong dag rgyal po'i pho brang rdo bzangs kyi nang na nor bu dang rin po che'i snying po zhes bya ba'i bskyed mos tshal shing sna tshogs kyis nye bar mdzes pa/ nyams dga' ba ne</text></item>
<item><p>30a3</p><section>mdo sde</section><text>tso dang sha ri ka dang khu byug dang rma bya dang shang shang te'u dang ka la ping ka rnams yid du 'ong ba'i sgra sgrogs pas nags tshal gyi tshogs nyams dga' ba/ bskyed mos tshal de'i dbus kyi stegs bu de'i dbus su tsam pa ka'i</text></item>
<item><p>30a4</p><section>mdo sde</section><text>shing zhig skyes pa yod do/ /de nas rgyal po zla 'od rgyal po'i stan las langs te/ ral gri rnon po thogs nas nor bu dang / rin po che'i snying po'i bskyed mos tshal ga la ba der song ngo / /de nas rgyal po zla 'od 'bad pa'i</text></item>
<item><p>30a5</p><section>mdo sde</section><text>tshul 'di lta bu la zhugs pa mthong ba dang / rgyal po'i pho brang rdo bzangs kyi grong khyer na srog chags brgya stong du ma cho nges 'debs shing rjes bzhin du 'brang ba dang / rgyal po zla 'od kyis skye bo'i tshogs chen po 'dus pa</text></item>
<item><p>30a6</p><section>mdo sde</section><text>de cho nges 'debs pa mthong ngo / /mthong ba dang yang dbugs dbyung ba'i phyir smras pa/ khyed rnams dge ba'i chos rnams la bag yod par gyis shig ces mdor bsdus nas chos bstan te/ bram ze drag po'i mig</text></item>
<item><p>30a7</p><section>mdo sde</section><text>khrid nas/ nor bu dang rin po che'i snying po'i bskyed mos tshal du zhugs so/ /rgyal po zla 'od nor bu dang rin po che'i snying po'i bskyed mos tshal du zhugs ma thag tu rgyal po'i pho brang rdo bzangs kyi dbang po'i rgyal mtshan</text></item>
<item><p>30a8</p><section>mdo sde</section><text>dang / ba dan rnams nor bu dang rin po che'i snying po'i bskyed mos tshal ga la ba der 'dud par gyur to/ /de nas rgyal po zla 'od kyis nor bu dang rin po che'i snying po'i bskyed mos tshal gyi sgo bcad nas bram ze la smras pa bram ze chen po nga'i yan</text></item>
<item><p>30b1</p><section>mdo sde</section><text>lag gi mchog 'di khyer cig /de skad ces smras pa dang / bram ze drag po'i mig gis rgyal po zla 'od la 'di skad ces smras so/ /lha'i dbu bdag gis gcod par rngo mi thog go/ /de skad ces smras pa dang / rgyal po zla 'od ral gri rnon po thogs nas/</text></item>
<item><p>30b2</p><section>mdo sde</section><text>bskyed mos tshal der gang na dus thams cad pa'i tsam pa ka'i shing yod pa der song ngo / /de nas bskyed mos tshal de'i lha mos rgyal po zla 'od tshul 'di lta bur rang nyid yongs su gtong ba la zhugs par shes nas cho nges 'debs par rtsom zhing 'di</text></item>
<item><p>30b3</p><section>mdo sde</section><text>skad ces kyang smras so/ /bram ze sdig pa can khyod de ltar rgyal po zla 'od nyes pa med pa gnod pa med pa/ yon tan dpag tu med pa dang ldan pa 'di'i mgo ji ltar gcod par byed/ de nas rgyal po zla 'od kyis bskyed mos tshal gyi lha mo</text></item>
<item><p>30b4</p><section>mdo sde</section><text>de phyir bzlog ste/ lha mo nga'i mgo slong ba la bar chad ma byed cig /de ci'i phyir zhe na/ lha mo sngon byung ba na nga'i yan lag gi mchog mgo slong ba la lha mo zhig gis bar chad byas pas lha mo de'i bsod nams ma yin pa mang po skyes la/ ngas</text></item>
<item><p>30b5</p><section>mdo sde</section><text>kyang bla na med pa'i ye shes yun ring po zhig gis 'thob par 'gyur ro/ /lha mo ngas nor bu dang rin po che'i snying po'i bskyed mos tshal 'di nyid du mgo stong snyed yongs su gtong ba byas na/ nga la sus kyang bar chad ma byas so/ /de bas na</text></item>
<item><p>30b6</p><section>mdo sde</section><text>lha mo khyod kyis nga'i yan lag gi mchog slong ba la bar chad ma byed cig /lha mo gang du ngas stag mo la bdag nyid yongs su btang ste/ lus yongs su gtong ba gcig gis byang chub sems dpa' byams pa bskal pa bzhi bcur</text></item>
<item><p>30b7</p><section>mdo sde</section><text>zhugs pa phyir 'dums par byas pa'i sa phyogs ni 'di yin no/ /de nas lha mo de rgyal po zla 'od kyi rdzu 'phrul chen po de mthong nas/ rgyal po de la sems mgu ba chen po skyes te/ cang mi smra bar gyur to/ /de nas rgyal po</text></item>
<item><p>30b8</p><section>mdo sde</section><text>zla 'od yang dag pa'i smon lam byed pa la zhugs te/ gang bskyed mos tshal gyi tshogs na gnas pa'i lha dang klu dang gnod sbyin dang dri za dang mi 'am ci khyed rnams gson cig /bdag bskyed mos tshal 'dir rab tu gtong ba dang</text></item>
<item><p>31a1</p><section>mdo sde</section><text>gtong ba'i yang shin du gtong ba rang gi mgo yongs su gtong ba'i gtong ba byed de/ bdag gi mgo yongs su gtong ba de yang rgyal po'i phyir ma yin/ mtho ris kyi phyir ma yin/ brgya byin gyi phyir ma yin/ bdud kyi phyir ma</text></item>
<item><p>31a2</p><section>mdo sde</section><text>yin/ tshangs pa'i phyir ma yin/ 'khor los sgyur ba'i yul gyi phyir ma yin gyi/ gzhan du na 'dir ji ltar bla na med pa yang dag par rdzogs pa'i byang chub mngon par rdzogs par sangs rgyas nas/ sems can ma dul ba gdul ba dang / ma</text></item>
<item><p>31a3</p><section>mdo sde</section><text>bsgral ba bsgral ba dang / ma grol ba dgrol ba dang / dbugs ma phyin pa dbugs dbyung ba dang / yongs su mya ngan las ma 'das pa yongs su mya ngan las bzla bar bya'o/ /bden pa dang bden pa'i tshig 'dis ngal ba 'bras bu dang bcas par gyur</text></item>
<item><p>31a4</p><section>mdo sde</section><text>cig /yongs su mya ngan las 'das nas kyang yungs kar gyi 'bru tsam gyi sku gdung 'byung bar gyur cig /nor bu dang rin po che'i bskyed mos tshal 'di'i dbus su yang mchod rten chen po/ mchod rten thams cad las khyad par du</text></item>
<item><p>31a5</p><section>mdo sde</section><text>'phags pa byung bar gyur nas/ sems can gang lus ngal ba mchod rten chen po la phyag 'tshal du 'ong bar gyur cig /de rnams kyis mchod rten thams cad las khyad par du 'phags pa sku gdung 'jog pa de mthong bas</text></item>
<item><p>31a6</p><section>mdo sde</section><text>ngal ba med par gyur cig /ngal ba med par gyur nas nga'i mchod rten la skye bo'i tshogs 'ongs nas mchod pa byed na/ mtho ris dang thar pa la gzhol bar yang gyur cig ces smras nas/ tsam pa ka'i shing la gtsug</text></item>
<item><p>31a7</p><section>mdo sde</section><text>phud bcings nas/ bram ze la bos te smras pa/ bram ze chen po tshur shog /bgegs ma byed par nga'i mgo khyer cig /de nas rgyal po zla 'od rang nyid kyi lus kyi mthu dang stobs yang dag par skyes nas/ bram ze de la snying</text></item>
<item><p>31a8</p><section>mdo sde</section><text>rje chen po lhan cig du 'gro ba dang 'byung ba'i byams pa'i sems bskyed nas mgo bcad de/ bram ze drag po'i mig la byin to/ /dus byas pa dang tshangs pa'i 'jig rten las shin du 'das nas phul du byung ba'i dge rgyas kyi</text></item>
<item><p>31b1</p><section>mdo sde</section><text>lha'i ris kyi nang du skyes so/ /dge slong dag de nas mgo yongs su btang ma thag tu yang stong gsum gyi stong chen po'i 'jig rten gyi khams 'di 'gul/ rab tu 'gul/ ldeg rab tu ldeg /g.yos rab tu g.yos te/ nam mkha'i dkyil</text></item>
<item><p>31b2</p><section>mdo sde</section><text>na mngon par gnas pa'i lha rnams kyang a la la zhes sgra sgrogs so/ /bar snang gi lha rnams kyang lha'i ud pa la dang / pad ma dang ku mu da dang pun da ri ka rnams 'thor zhing / a ga ru'i phye ma rnams dang ta ga ru'i phye ma rnams dang tsan</text></item>
<item><p>31b3</p><section>mdo sde</section><text>dan gyi phye ma rnams dang lha rnams kyi me tog man dA ra ba dang / man dA ra ba chen po rnams 'thor ba dang / gos rnams kyi char yang 'bebs so/ /lha rnams kyi rol mo'i sgra yang yang dag par rdung ngo / /de nas bram ze drag</text></item>
<item><p>31b4</p><section>mdo sde</section><text>po'i mig mgo khyer te nor bu dang / rin po che'i snying po'i bskyed mos tshal nas byung ba dang / srog chags brgya stong du mas kyi hud lha bsad de sdug bsngal lo zhes sgra phyung ste/ de na kha cig ni sa la 'gre ldog go/ /kha cig ni lag pa</text></item>
<item><p>31b5</p><section>mdo sde</section><text>brkyang ste cho nges 'debs so/ /bud med rnams kyang skra bshig nas ngu'o/ /srog chags brgya stong du ma yang 'dus te de na gcig tu gnas te de nyid du gnas nas/ bsam gtan rnams bskyed de/ de nyid du dus byas nas rgyal po zla 'od dang skal ba</text></item>
<item><p>31b6</p><section>mdo sde</section><text>mnyam par dge rgyas kyi lha rnams su skyes so/ /kha cig ni bsam gtan bskyed nas gnas de nyid du dus byas te 'od gsal gyi lha'i ris su skyes so/ /gzhan rnams ni 'dus nas rgyal po zla 'od kyi lus dri thams cad dang</text></item>
<item><p>31b7</p><section>mdo sde</section><text>ldan pa'i ro sreg pa'i shing byas te bsregs so/ /rus pa de rnams kyang gser gyi bum par bcug ste/ lam po che'i bzhi mdor sku gdung gi mchod rten rab tu bzhag ste/ gdugs dang rgyal mtshan dang ba dan btsugs te/</text></item>
<item><p>31b8</p><section>mdo sde</section><text>dri dang phreng ba dang spos kyi phye ma dang rol mo rnams kyis mchod pa byas nas rgyal po zla 'od la gcig tu sems mngon par dad pas de bzhin du skyo bas bsam gtan bskyed de/ bsam gtan bskyed pa des dus byas nas</text></item>
<item><p>32a1</p><section>mdo sde</section><text>tshangs pa'i 'jig rten du skyes so/ /la la ni rgyal po zla 'od ma mthong bas mya ngan gyis zil gyis mnan te dus byas nas 'dod pa na spyod pa'i lha drug tu sgyes so/ /gang der dus byas pa de dag thams cad kyang mtho</text></item>
<item><p>32a2</p><section>mdo sde</section><text>ris dang thar pa la gzhol bar gyur to/ /dge slong dag de'i tshe de'i dus na byang phyogs na rgyal po'i pho brang rdo bzangs su gyur pa de gzhan yin par mi blta ste/ rdo 'jog 'di nyid de'i tshe de'i dus na rgyal po'i pho brang rdo bzangs su gyur to</text></item>
<item><p>32a3</p><section>mdo sde</section><text>dge slong dag de ji snyam du sems/ gang rgyal po zla 'od ces bya ba de ni nga yin te/ de'i tshe de'i dus na byang chub sems dpa'i spyod pa la zhugs te de nyid kyis nor bu dang rin po che'i snying po'i bskyed mos tshal du bram ze drag po'i mig la</text></item>
<item><p>32a4</p><section>mdo sde</section><text>mgo yongs su btang ngo / /dge slong dag de ji snyam du sems/ gang bram ze drag po'i mig ces bya ba de ni lha sbyin yin te/ de'i tshe de'i dus na bram ze drag po'i mig tu gyur to/ /dge slong dag de ji snyam du sems/</text></item>
<item><p>32a5</p><section>mdo sde</section><text>gang de'i tshe de'i dus na blon po'i mchog zla ba chen po dang / sa 'dzin de gnyis ni dge slong shA ri'i bu dang maud gal gyi bu 'di gnyis yin no/ /'di gnyis kyis nga yang mya ngan las 'das pa ma bzod nas nga nyid</text></item>
<item><p>32a6</p><section>mdo sde</section><text>'chi ba ma mthong bar thog ma nyid du dus byas so/ /da ltar yang nga mya ngan las 'das pa ma bzod de nga mya ngan las 'das pa ma mthong bar de thog ma nyid du mya ngan las 'das pa yin no/ /bcom ldan 'das kyis de</text></item>
<item><p>32a7</p><section>mdo sde</section><text>skad ces bka' stsal nas dge slong de dag yi rang ste/ bcom ldan 'das kyis gsungs pa la mngon par bstod do/ /rgyal po zla 'od kyi rtogs pa brjod pa rdzogs so// //</text></item>
<item><p>32a8</p><section>mdo sde</section><text>rgya gar gyi mkhan po d+harma shrI b+ha dra dang / zhu chen gyi lo ts+tsha ba dge slong shes rab legs pas bsgyur cing zhus te/ dge slong rin chen bzang pos bcos te gtan la phab pa// //</text></item>
<item><p>32b1</p><section>mdo sde</section><text>@#/ /rgya gar skad du/ shrI se na a ba da na/ bod skad du/ dpal gyi sde'i rtogs pa brjod pa/ dkon mchog gsum la phyag 'tshal lo/ /gleng gzhi mnyan du yod pa na ste/ de nas bcom ldan 'das kyis dge slong</text></item>
<item><p>32b2</p><section>mdo sde</section><text>rnams la bka' stsal pa/ dge slong dag gal te ji ltar ngas sbyin pa'i 'bras bu yang shes la sbyin pa'i bgo bsha'i 'bras bu rnam par smin pa yang shes bzhin du sems can rnams kyis kyang sbyin pa'i 'bras bu yang shes la sbyin</text></item>
<item><p>32b3</p><section>mdo sde</section><text>pa'i bgo bsha'i 'bras bu rnam par smin pa yang shes su zin na ni de ltar na kham gyi tha ma dang kham gyi mjug lus pa gang yin pa de las kyang gal te yon gnas len pa po rnyed na/ de la ma byin nam bgo bsha' ma</text></item>
<item><p>32b4</p><section>mdo sde</section><text>byas kyi bar du za bar mi byed la/ de dag gi sems kyang ser sna skyes pas kun nas dkris shing 'dug par mi 'gyur ba zhig na/ ji ltar ngas sbyin pa'i 'bras bu yang shes la sbyin pa'i bgo bsha'i 'bras bu</text></item>
<item><p>32b5</p><section>mdo sde</section><text>rnam par smin pa yang shes bzhin du sems can rnams kyi sbyin pa'i 'bras bu yang mi shes la sbyin pa'i bgo bsha'i 'bras bu rnam par smin pa yang mi shes pas ni de'i phyir de dag ni kun du 'dzin pa'i</text></item>
<item><p>32b6</p><section>mdo sde</section><text>sems gyis ma byin pa 'am/ bgo bsha' ma byas par za bar byed la/ de dag gi sems kyang ser sna skyes pas kun tu dkris shing 'dug go/ /bcom ldan 'das kyis de skad ces bka' stsal te/ bde bar</text></item>
<item><p>32b7</p><section>mdo sde</section><text>gshegs pas de skad gsungs nas/ gzhan yang ston pas 'di skad ces bka' stsal to/ /bgo bsha' dag gi rnam par smin/ /ji ltar don chen gyur pa de/ /drang srong che rnams gsungs pa bzhin/ /</text></item>
<item><p>32b8</p><section>mdo sde</section><text>sems can rnams kyis shes na ni/ /ma byin bar du mi za zhing / /ser sna can du mi 'gyur la/ /de dag kun du 'dzin pa'i sems/ /nams kyang skye bar mi 'gyur na/ /gang phyir byis pa gti mug gis/ /</text></item>
<item><p>33a1</p><section>mdo sde</section><text>bsgribs pa rnams kyis ma shes pas/ /de phyir kun du 'dzin sems kyis/ /rtag tu ma byin za bar byed/ /de dag ser sna skyes nas kyang / /sems ni kun nas dkris shing 'dug /gang gi tshe bcom</text></item>
<item><p>33a2</p><section>mdo sde</section><text>ldan 'das kyis mdo 'di bshad pa de'i tshe sa rnam pa drug tu g.yos par gyur cing / bcom ldan 'das nyid kyi sku las 'od zer rnams byung bar gyur to/ /de nas dge slong rnams kyis bcom ldan 'das kyi cho 'phrul bsam</text></item>
<item><p>33a3</p><section>mdo sde</section><text>gyis mi khyab cing rmad du byung ba 'di lta bu mthong ba ni ngo mtshar skyes te/ sangs rgyas bcom ldan 'das la zhus pa/ btsun pa rgyu ma mchis rkyen ma mchis par ni de bzhin gshegs pa dgra bcom pa yang dag par rdzogs</text></item>
<item><p>33a4</p><section>mdo sde</section><text>pa'i sangs rgyas rnams 'di lta bu'i rmad du byung ba'i cho 'phrul ston par mi mdzad na/ btsun pa 'di lta bu'i cho 'phrul gyi rgyu gang lags/ rkyen gang lags/ bcom ldan 'das kyis bka' stsal pa/ dge slong dag</text></item>
<item><p>33a5</p><section>mdo sde</section><text>cho 'phrul 'di lta bu 'di 'byung ba'i rgyu nyan par 'dod dam/ btsun pa de ltar 'tshal lo/ /dge slong dag de'i phyir legs par rab tu nyon la yid la zung shig dang ngas bshad par bya'o/ /dge slong dag sngon byung</text></item>
<item><p>33a6</p><section>mdo sde</section><text>ba 'das pa'i dus na rgyal po'i pho brang a ri sh+tha'i zhes bya ba 'byor pa rgyas pa bde ba lo legs pa/ skye bo mang po dang mis gang ba/ chur dpag tshad bcu gnyis/ zheng du dpag tshad bdun pa/ gru bzhi pa/</text></item>
<item><p>33a7</p><section>mdo sde</section><text>rnam par 'byes pa/ gdugs dang rgyal mtshan dang ba dan dang rta babs sgreng ba zhig byung bar gyur te/ rgyal po'i pho brang der rgyal po dpal gyi sde zhes bya ba stobs kyi 'khor los sgyur ba/ gzugs bzang ba/</text></item>
<item><p>33a8</p><section>mdo sde</section><text>mdzes pa/ blta na sdug pa/ kha dog bzang po rgyas pa mchog dang ldan pa/ rang bzhin gyis skye ba dran pa/ chos dang ldan pa/ chos kyi rgyal po chos kyis 'dzam bu'i gling gi dbang phyug gi bdag po byed pa zhig byung bar gyur to/ /</text></item>
<item><p>33b1</p><section>mdo sde</section><text>rgyal po dpal gyi sde'i mthus shing rnams rtag tu me tog dang 'bras bur ldan zhing lha rnams dus dus su char yang dag par 'bebs la/ lo tog shin du phun sum tshogs par gyur to/ /sems can rnams kyang nad med par</text></item>
<item><p>33b2</p><section>mdo sde</section><text>gyur te/ sems can thams cad kyang phan tshun byams pa'i sems kyis gnas so/ /rgyal po de'i btsun mo dam pa rgyal ba'i 'od ces bya ba gzugs bzang ba/ mdzes pa/ blta na sdug pa/ yan lag dang nying lag</text></item>
<item><p>33b3</p><section>mdo sde</section><text>thams cad tshang ba/ yul gyi bzang mo rgyal po dpal gyi sde'i shin du yid du 'ong ba dang sdug pa dang phangs pa zhig byung bar gyur to/ /dge slong dag rgyal po dpal gyi sde'i 'dzam bu'i gling gi mi thams cad la dpya</text></item>
<item><p>33b4</p><section>mdo sde</section><text>dang sho gam dang gru btsas med de/ zhing gi 'byor pa dang ldan pa/ skye bo rnams zhi ba/ khyim bya rnams dang ldan pa'i yul dang / grong khyer dang grong rdal dang yul 'khor dang / rgyal po'i pho brang byung bar gyur to/ /</text></item>
<item><p>33b5</p><section>mdo sde</section><text>dge slong dag rgyal po dpal gyi sde byang chub sems dpar gyur te/ thams cad ster ba/ thams cad yongs su gtong ba/ chags pa med par yongs su gtong ba dang / gtong ba chen po la zhugs nas tha na rang gi</text></item>
<item><p>33b6</p><section>mdo sde</section><text>sha yang gtong ste/ des ma byin pa dang / yongs su ma btang ba ci yang med do/ /dge slong dag rgyal po dpal gyi sde'i rgyal po'i pho brang a ri sh+tha'i'i shar phyogs kyi grong khyer mthar sbyin gtong gi gnas byas te/</text></item>
<item><p>33b7</p><section>mdo sde</section><text>sbyin pa ni gtong / bsod nams ni byed do/ /lho dang nub dang byang gi grong khyer gyi sgor sbyin pa ni gtong / bsod nams ni byed do/ /sum mdo'i dbus na yang sbyin pa ni gtong / bsod nams ni byed do/ /'di lta ste/</text></item>
<item><p>33b8</p><section>mdo sde</section><text>zas 'dod pa rnams la ni zas/ skom 'dod pa rnams la ni skom/ bza' ba dang bca' ba dang mar me dang phreng ba dang dri dang byug pa dang gos dang mal cha dang stan dang / rgyab rten dang gnas dang gzugs rnams</text></item>
<item><p>34a1</p><section>mdo sde</section><text>dang shing rta dang glang po dang rta dang rgyan rnams dang gser gyi snod dngul gyi phye mas yongs su gang ba rnams dang / dngul gyi snod gser gyi phye mas yongs su gang ba rnams dang / ba lang gser gyi rwa dang / dngul gyi</text></item>
<item><p>34a2</p><section>mdo sde</section><text>rmig pa btags pa/ 'khar ba'i bzho snod dang / ras zung gis bkab pa rnams dang / gzhon nu ma rnams dang / rgyan thams cad kyis brgyan nas sbyin pa ni gtong / bsod nams ni byed de/ dge slong dag ji tsam du rgyal po</text></item>
<item><p>34a3</p><section>mdo sde</section><text>dpal gyi sdes ci tsam gyis 'dzam bu'i gling pa'i mi thams cad phyug pa dang nor mang ba dang / longs spyod che bar gyur pa de tsam du sbyin pa rnams byin no/ /yang de'i tshe rgyal po'i pho brang a ri sh+tha'i'i grong khyer na bye ba phrag dgu bcu rtsa</text></item>
<item><p>34a4</p><section>mdo sde</section><text>drug gi mi rnams gnas te/ rgyal po dpal gyi sde de dag thams cad kyi sdug pa dang yid du 'ong bar gyur to/ /gzhan yang 'di skyes pa dang bud med rnams kyis mthong ba na ngoms par mi 'gyur ba'i dga' ba thob bo/ /dge</text></item>
<item><p>34a5</p><section>mdo sde</section><text>slong dag rgyal po dpal gyi sde'i blon po stong phrag bcu gnyis yod de/ blon po de rnams kyi mchog blo gros chen po zhes bya ba mkhas pa/ gsal ba/ blo dang ldan pa/ thams cad la dbang byed pa/ rgyal po yongs</text></item>
<item><p>34a6</p><section>mdo sde</section><text>su skyong bar byed pa/ rgyal po dpal gyi sde'i sdug pa dang yid du 'ong ba dang / phangs par gyur pa zhig byung bar gyur to/ /des 'di'i gzugs dang / kha dog dang rtags dang dbyibs mthong ba na ngoms pa med de/ skad</text></item>
<item><p>34a7</p><section>mdo sde</section><text>cig kyang 'di dang mi 'bral lo/ /dge slong dag rgyal po dpal gyi sde'i 'dzam bu'i gling gi mi thams cad dge ba bcu'i las kyi lam la yang dag par sbyar te/ shes ldan dag 'dzam bu'i gling gi mi rnams dge ba bcu'i las</text></item>
<item><p>34a8</p><section>mdo sde</section><text>kyi lam rnams la rten cig /dge ba bcu'i las kyi lam 'di rnams yang dag par zung shig ces dge ba bcu'i las kyi lam la yang dag par sbyor te/ dge slong dag rgyal po dpal gyi sde de lta bu'i gdams ngag rjes su ston</text></item>
<item><p>34b1</p><section>mdo sde</section><text>par gyur to/ /'di lta ste 'khor los sgyur ba'i rgyal po de'i dus su gang 'dzam bu'i gling pa'i mi gang la la dus byas te lus zhig nas de lha'i ris drug tu skye bar gyur to/ /gang phal cher ni sum bcu rtsa gsum gyi lha'i ris su skyes so/ /</text></item>
<item><p>34b2</p><section>mdo sde</section><text>yang de'i tshe sum bcu rtsa gsum gyi lha rnams kyi lha'i grong khyer blta na sdug ces bya ba lha'i tshogs kyis gang ngo / /de nas der go skabs med par gyur pa dang / blta na sdug gi phyi rol yongs 'du dang / shing rta sna tshogs can dang / dga' ba'i</text></item>
<item><p>34b3</p><section>mdo sde</section><text>tshal la sogs pa'i bskyed mos tshal rnams su gnas par gyur to/ /de nas sngon skyes pa'i sum bcu rtsa gsum gyi lha'i tshogs kyis yang dag pa'i 'byor pa de mthong ste rab tu dga' nas lha'i dbang po brgya byin la 'di skad ces</text></item>
<item><p>34b4</p><section>mdo sde</section><text>smras so/ /kau shi ka gang du ri'i rgyal po ri rab de nyid lha'i bu de dag gis gang ste lha'i tshogs ni 'phel bar gyur/ lha ma yin gyi tshogs ni 'grib par gyur pa'i ngo mtshar 'di la gzigs so/ /de nas lha'i dbang po brgya byin gyis</text></item>
<item><p>34b5</p><section>mdo sde</section><text>lha'i bu rnams las thos nas ri'i rgyal po ri rab thams cad la blta bar brtsams pa dang / ji tsam na ri'i rgyal po ri rab lha'i tshogs rnams kyis kun nas gang ba mthong ngo / /mthong nas kyang 'di snyam du sems te/ rgyu</text></item>
<item><p>34b6</p><section>mdo sde</section><text>gang dang rkyen gang gis sems can 'di snyed cig 'dir skyes par gyur snyam nas 'dzam bu'i gling thams cad la blta bar brtsams pa dang / ji tsam na rgyal po dpal gyi sde'i mthu yin par mthong ngo / /de nas lha'i dbang</text></item>
<item><p>34b7</p><section>mdo sde</section><text>po brgya byin sems rab tu dga' bas sum bcu rtsa gsum gyi lha rnams la smras pa grogs po dag khyed rnams nyon cig /'dzam gling dbang phyug rgyal po ni/ /dpal gyi sde zhes rnam grags pa/ /rtag tu chos la</text></item>
<item><p>34b8</p><section>mdo sde</section><text>gzhol ba dang / /rgyal po chen po chos la gnas/ /thog ma bar dang mthar dge zhing / /sems can kun la phan par dga'/ /gtso bo mi rnams dge ba la/ /rtag tu yang dag sbyor bar byed/ /rtag tu snying rje'i</text></item>
<item><p>35a1</p><section>mdo sde</section><text>bdag nyid can/ /phyi rol dngos po rab gtong zhing / /de ni sha yang slong ba la/ /rjes su brtse ba nyid kyis ster/ /nang ngam yang na phyi rol la/ /de ni yongs su 'dzin med par/ /rjes brtse nyid kyi gtong byed cing / /byang chub</text></item>
<item><p>35a2</p><section>mdo sde</section><text>mthar dbyung ba la brtson/ /des ni rnam dag gser bzhin du/ /'gro ba thams cad rab bsgrubs pas/ /rgyal po de yi mthu yis ni/ /thams cad mtho ris la gzhol 'gyur/ /rgyal po blo gros che de yi/ /mthu yis</text></item>
<item><p>35a3</p><section>mdo sde</section><text>su yang dmyal ba dang / /yi dgas dang ni dud 'gro yi/ /skye gnas rnams su skye mi 'gyur/ /de yi gzi brjid mthu yis ni/ /thams cad snang bar 'gro ba dang / /sbyin dang tshul khrims dga' 'gyur bas/ /dga' ba'i tshal</text></item>
<item><p>35a4</p><section>mdo sde</section><text>na dga' bas rtse/ /dpal gyi sde la rjes sten par/ /gus dang bcas par gyur pa 'di/ /lha yi 'jig rten nyams dga' bar/ /de yang dga' bas rnam par snang / /de nas sum bcu rtsa gsum gyi lha de rnams kyis</text></item>
<item><p>35a5</p><section>mdo sde</section><text>tshig de thos pa dang yid dga' ba dang / sems rangs par gyur te/ dga' ba'i sems su gyur cing 'di skad ces smras so/ /gang rgyal po 'di yan lag dang nying lag kyang sbyin par gtong 'dod par rtsol ba ni ngo</text></item>
<item><p>35a6</p><section>mdo sde</section><text>mtshar che'o/ /'on kyang 'di ltar yan lag dang nying lag ster ba 'di ni dka' ba ste/ bdag dang mnyam par phangs pa gzhan med pas de ji ltar na bdag nyid chen po 'di rang gi lus kyi sdug bsngal ba la mi sems</text></item>
<item><p>35a7</p><section>mdo sde</section><text>par yan lag dang nying lag sbyin par gtong bar gyur te/ 'di ni rjes su dpag par nus pa ma yin no/ /brgya byin gyis smras pa/ grogs po dag khyed rnams de skad ma smra shig /rgyal po 'di ni mthu che ste rdzu 'phrul che</text></item>
<item><p>35a8</p><section>mdo sde</section><text>ba snying rje che bas tha na rang gi sha yang gtong ste/ 'di la yongs su ma btang ba ci yang med do/ /ji tsam na dus gzhan zhig gi tshe btsun mo rgyal ba'i 'od stan chen po la nyal ba na tho rangs kyi dus su rmi lam bzhi rmis te/ dpal gyi</text></item>
<item><p>35b1</p><section>mdo sde</section><text>sde stan las bdag nyid phab nas slar yang bteg par mthong ba dang / rang gi mig phyung ste slar yang skyes par mthong ba dang / bdag nyid kyi dpung pa g.yas pa 'di bcad de sa la lhung ba yang skyes par mthong ba dang / mi ma yin</text></item>
<item><p>35b2</p><section>mdo sde</section><text>pa dngul gyi rdo bcag pa'i mdog 'dra ba zhig gis rgyal po dpal gyi sde'i dpung pa g.yon pa mod la phyung ste/ phrogs nas slar yang skye bar rmis so/ /gnyid sad pa dang 'jigs par gyur rengs par gyur/ spu zing zhes</text></item>
<item><p>35b3</p><section>mdo sde</section><text>byed de/ nga 'am lha la sdug bsngal 'ba' zhig 'byung bar mi 'gyur grang zhes bsams nas/ des rgyal po dpal gyi sde la smras so/ /de rmi ltas la byang ba yin pas 'di snyam du sems te 'dis rmi lam ji lta bu mthong</text></item>
<item><p>35b4</p><section>mdo sde</section><text>ba las na ring po mi thogs par chung ma 'di nyid slong ba 'byung bar 'gyur ro snyam nas smras pa/ ma 'jigs shig sgyu ma lta bu rmi lam la sems pas ci zhig bya/ dpal gyi sde stan la bdag nyid gnas par</text></item>
<item><p>35b5</p><section>mdo sde</section><text>khyod kyis ma mthong ngam/ mig ma nyams par de bzhin du 'dug pa dang / bdag nyid kyi dpung pa g.yas pa de bzhin du yod pa dang / nga'i yang dpung pa g.yon pa gnas bzhin pa nyid ces des dbugs phyung ba dang /</text></item>
<item><p>35b6</p><section>mdo sde</section><text>cang mi smra bar 'dug go/ /ji tsam na mtshan mo gnyis pa la blon po'i mchog blo gros chen po zhes bya ba'i rmi lam du rgyal po dpal gyi sde'i rin po che thams cad las byas pa'i khang bzangs mod la zhig pa dang /</text></item>
<item><p>35b7</p><section>mdo sde</section><text>rin po che de rnams sha za mthong na 'jigs su rung ba rnams kyis phan tshun khyer ba dang / slar yang khang bzangs so sor sbyar bar rmis so/ /sad pa dang 'jigs shing skrag pa dang / yi mug ste spu zing zhes byed pa</text></item>
<item><p>35b8</p><section>mdo sde</section><text>dang / bsams pas sems can thams cad la mnyes gshin pa dang / lha dpal gyi sde'i sku lus slong bar mi 'gyur grang / lha yang thams cad stsol ba/ thams cad yongs su gtong ba/ chags pa med par gtong ste 'di lta ste dman</text></item>
<item><p>36a1</p><section>mdo sde</section><text>pa dang long ba dang bkren pa dang / sdug phongs pa rnams la 'di yongs su mi gtong ba ci yang med do/ /rgyal po dpal gyi sde la ni zhu bar mi bya ste/ shin du spro ba skye bar mi 'gyur grang / de nas des gsang ste mtshan</text></item>
<item><p>36a2</p><section>mdo sde</section><text>mkhan bos nas dam bsgo ste zhes smras pa/ shes ldan ngas 'di lta bu'i rmi lam rmis pa'i 'bras bu ji lta bur 'gyur ba khyod kyis lung ston cig /mtshan mkhan gyis smras pa/ rmi lam ci 'dra ba 'di las ring po mi thogs par lha</text></item>
<item><p>36a3</p><section>mdo sde</section><text>'i sku lus slong ba 'ong bar 'gyur ro/ /rmi lam bstan pa 'di lta bu de thos pa dang / blon po chen po blo gros chen po sdug bsngal drag pos gdungs shing mig mchi mas gang ba dang / lag pa 'gram pa la gtad de sems khongs su</text></item>
<item><p>36a4</p><section>mdo sde</section><text>chud pas gnas nas dpal gyi sde byams pa dang / snying rje'i bdag nyid can thams cad la mnyes gshin pa/ yon tan du ma dang ldan pa la mi rtag pa'i stobs nye bar gnas pa ni ha cang myur ches so/ /de nas nub gsum pa la</text></item>
<item><p>36a5</p><section>mdo sde</section><text>blon po stong phrag bcu gnyis rmi lam lnga rmis te/ khri yis rgyal po dpal gyi sde'i gdugs dang cod pan phrogs te slar yang byin pa dang skye bo thams cad kyi mgo bcad nas slar yang byung ba dang / 'dzam bu'i</text></item>
<item><p>36a6</p><section>mdo sde</section><text>gling gi mi thams cad kyi mig phyung nas slar yang skyes pa dang / 'dzam bu'i gling gi mi thams cad kyi rkang pa dang lag pa rnams bcad nas slar yang skyes pa dang rgyal po dpal gyi sde seng ge'i khri las bab</text></item>
<item><p>36a7</p><section>mdo sde</section><text>nas slar 'dzeg par rtsom par rmis pa dang / 'jigs shing skrag la yi mug nas rgyal po dpal gyi sde sa chen po skyong ba mdzad pa/ byams pa'i bdag nyid can snying rje che ba/ sems can thams cad la mnyes gshin pa la</text></item>
<item><p>36a8</p><section>mdo sde</section><text>mi rtag pa'i stobs nye bar gnas par mi 'gyur grang / bdag cag rnams lha dang lhan cig gnas pa las tha dad par gyur pa dang / so so ba dang bral ba dang bye bar mi 'gyur grang / 'dzam bu'i gling pa'i skyabs dang</text></item>
<item><p>36b1</p><section>mdo sde</section><text>dpung gnyen med par mi 'gyur grang de rnams kyis mtshan mkhan rnams bos nas smras pa dang / de rnams kyis ji tsam na thams cad 'di bzhin du 'gyur zhes lung bstan to/ /'di lta bu'i rmi lam bstan pa thos pa dang / grong khyer</text></item>
<item><p>36b2</p><section>mdo sde</section><text>a ri sh+tha'i na gnas pa'i skye bo'i tshogs rnams nyam thag pa'i nga ros ngu bar brtsams so/ /thos pa gcig nas gcig tu brgyud pas 'dzam bu'i gling pa'i mi thams cad mya ngan drag po'i sdug bsngal gyis bcom nas shin du</text></item>
<item><p>36b3</p><section>mdo sde</section><text>smre sngags 'don par gyur to/ /de ltar gyur pa de rgyal po dpal gyi sdes thos so/ /thos nas kyang yang bsams pa/ nga'i lus slong ba 'ong bar 'gyur ro snyam nas sems rab tu dga' ba dang / mgu bar gyur to/ /shes ldan dag</text></item>
<item><p>36b4</p><section>mdo sde</section><text>'dzam bu'i gling gi mi khyed rnams bde ba dang phebs pas dge ba la gzhol bar gyis shig /khyed rnams sgyu ma lta bu'i rmi lam la sems pas ci zhig bya zhes 'dzam bu'i gling pa thams cad du dril bsgrags so/ /de nas rgyal po dpal</text></item>
<item><p>36b5</p><section>mdo sde</section><text>gyi sdes dril bsgrags pa de thos pa dang / 'dzam bu'i gling pa'i mi thams cad dbugs phyin par gyur to/ /yang de'i tshe de'i dus na rgyal po'i pho brang a ri sh+tha'i'i byang phyogs rgyang grags tsam gyis phyogs na ri bo zhig yod de/ de na drang</text></item>
<item><p>36b6</p><section>mdo sde</section><text>srong lnga brgya tsam gnas so/ /ji tsam na dus gzhan zhig gi tshe de rnams kyi don du 'jug pa drang srong gcig don gyi bya ba 'ga' zhig gi phyir rgyal po'i pho brang a ri sh+thar 'ongs so/ /yang dus de'i tshe rgyal po dpal gyi sde lha mo</text></item>
<item><p>36b7</p><section>mdo sde</section><text>rgyal ba'i 'od dang lhan cig tu nang du zhugs nas bskyed mos tshal gyi sar song ngo / /drang srong des rgyal ba dang tshe ring ba'i brjod pa byas pa dang / drang srong des lha mo rgyal ba'i 'od rgyan thams cad kyis brgyan pa mthong ste</text></item>
<item><p>36b8</p><section>mdo sde</section><text>'di ltar de'i skye ba snga ma'i chung mar gyur pa yang yin pas sngon gyi chags pa dang 'brel pa'i dbang gis tshul bzhin ma yin pa'i yid la byed pa skyes par gyur te/ de yid la sems shing lam de nas song ste/ lam de nas</text></item>
<item><p>37a1</p><section>mdo sde</section><text>'das pa dang ji tsam na drang srong de rgyal po'i pho brang grong khyer a ri sh+thar bya ba 'am/ byed pa thams cad byas te yongs su rdzogs pa dang bsti gnas su song ngo / /ji tsam na dus gzhan zhig gi tshe drang srong des bram ze'i</text></item>
<item><p>37a2</p><section>mdo sde</section><text>khye'u gcig rig byed 'don pa yongs su rdzogs pa dang / mkhan po'i rkang pa la gtugs nas smras pa/ mkhan po la nor ji lta bu dbul bar bgyi/ mkhan pos bka' stsol cig /drang srong gis smras pa/ de bas na bu rgyal</text></item>
<item><p>37a3</p><section>mdo sde</section><text>po dpal gyi sde'i btsun mo'i mchog btsun mo rgyal ba'i 'od slongs la nga'i bsnyen bkur bya ba dang / mkhan po la mkhan po'i nor dang / bla ma la mchod par bya ba'i phyir byin cig /de skad ces smras pa dang / bram ze'i</text></item>
<item><p>37a4</p><section>mdo sde</section><text>khye'u de gnad du bsnun pa'i ri dgas bzhin du sdug bsngal drag pos gdungs te mchog tu yi mug pa dang / bsams pa gnas 'di ni 'byung bar dka' ba dang rnyed par dka' na/ ji ltar yang bram ze nyon mongs pa dag lta bus rgyal po la</text></item>
<item><p>37a5</p><section>mdo sde</section><text>btsun mo rgyal ba'i 'od 'di byin cig ces ji ltar smra bar nus/ 'di ltar bslang bar bya ba ma yin pa'i dngos po 'di la kun du sbyor ba gang yin pa des na/ mkhan po nges par bdag la dmod par 'dod pa yin no/ /de nas</text></item>
<item><p>37a6</p><section>mdo sde</section><text>drang srong des de'i bzhin rnam par 'gyur bas nang gi bsam pa rtogs nas smras pa/ bu ma 'jigs shig ji ltar na sems 'di ltar khongs su chud/ rgyal po 'di ni bdag nyid che ba/ thams cad ster ba/ thams</text></item>
<item><p>37a7</p><section>mdo sde</section><text>yongs su gtong zhing chags pa med par gtong bas tha na rang gi sha yang gtong ste/ 'di la yongs su ma btang ba ci yang med do/ /bu des na rgyal pos btsun mo'i</text></item>
<item><p>37a8</p><section>mdo sde</section><text>mchog ster bar 'gyur gyis yi mug par ma byed cig /de 'di snyam du sems te/ gal te ma song na ni gang dmod pa byed pa'i gnas de yod pas 'gro snyam nas de dmod pas 'jigs pas smras pa/ mkhan po gal te de lta na mchi'o</text></item>
<item><p>37b1</p><section>mdo sde</section><text>zhes des de'i rkang pa la gtugs nas song ste/ rgyal po'i pho brang a ri sh+thar phyin to/ /de bzhin du shing shun gyi gos gyon zhing dbyig pa dang / ril ba lag na thogs la sa rdul gyis lus la gos pa dang / rgyal po dpal gyi sde ga la</text></item>
<item><p>37b2</p><section>mdo sde</section><text>ba der song ste phyin nas rgyal po dpal gyi sde la rgyal ba dang / tshe spel ba byas nas bsams pa/ ci bslang ngam 'on te mi bslang ster bar 'gyur ram mi ster bar 'gyur/ nga'i yid la re ba 'bras bu dang bcas par 'gyur ram/</text></item>
<item><p>37b3</p><section>mdo sde</section><text>'bras bu med par 'gyur snyam nas bdag nyid smod bzhin du rgyal po'i mdun na dman pa'i bzhin gyis cang mi smra bar 'dug go/ /de nas rgyal po dpal gyi sdes bsams pa/ 'di ni nga la slong du 'ongs so snyam nas bram ze'i</text></item>
<item><p>37b4</p><section>mdo sde</section><text>khye'u de la 'di skad ces smras so/ /bram ze khyod kyi dgos pa gang yin pa de smros/ de ring khyod kyi yid la re ba yongs su rdzogs par bya'o/ /de skad ces smras pa dang / bram ze'i khye'u de mi 'jigs pa skyes nas byang chub sems</text></item>
<item><p>37b5</p><section>mdo sde</section><text>dpa' la smras pa/ de legs kyis lha ri ga ge mo na bdag gi mkhan po drang srong 'don du 'jug pa 'khor lnga brgya dang gnas te de las bdag gis rig byed 'don pa yongs su rdzogs pas rgyal po chen po da thugs brtse bas</text></item>
<item><p>37b6</p><section>mdo sde</section><text>btsun mo rgyal ba'i 'od bdag la stsol cig /mkhan po la mkhan po'i nor dang / bla ma mchod pa'i phyir bdag gis mkhan po la dbul bar bgyi'o/ /de skad ces smras pa dang / rgyal po dpal gyi sde brtse ba'i dbang gis yid</text></item>
<item><p>37b7</p><section>mdo sde</section><text>mi dga' bar gyur te/ btsun mo rgyal ba'i 'od 'di nga dang bral na ji ltar srog 'dzin par nus/ 'khor de dag thams cad kyang rgya mtsho zab mo'i sgra mi g.yo ba dang / gnad tu bsnun pa bzhin du sdug bsngal drag pos gdungs</text></item>
<item><p>37b8</p><section>mdo sde</section><text>pas brtabs bag tu 'di ci 'di ci zhes skyo bas rab tu gdungs so/ /de nas byang chub sems dpas skad cig cang mi smra bar gnas te bsams pa/ bu dang chung ma la sogs pa byin pa med pas ni bla na med pa yang dag par</text></item>
<item><p>38a1</p><section>mdo sde</section><text>rdzogs pa'i byang chub 'thob par mi 'gyur ro/ /de'i phyir bram ze 'di la dga' bas chung ma 'di sbyin par bya'o snyam du bsams nas gnyen sdug pa dang bral bas zhum pa'i sems yang dag par spongs te/</text></item>
<item><p>38a2</p><section>mdo sde</section><text>'phral du seng ge'i khri las babs nas byang chub tu smon pa'i sems kyis btsun mo bzhin du rnam par mdzes pa/ khyo dang bral ba'i gdung bas shin du dbugs ring po phyung ste/ mchi mas gang ba'i mig dang / mun par g.yang</text></item>
<item><p>38a3</p><section>mdo sde</section><text>sa chen por lhung ba bzhin du mchog tu sdug bsngal bas gdong phab pa lag pa g.yon pas bzung ste/ lag pa g.yas pas gser gyi bum pa thogs nas bram ze'i khye'u de la 'di skad ces smras so/ /bram ze chen po tshur</text></item>
<item><p>38a4</p><section>mdo sde</section><text>shog /tshur shog /bram ze'i dam pa gzugs bzang ba/ /sdug pa'i chung ma 'di long shig /sbyin pa 'di yis myur du ni/ /byang chub dam pa thob par shog /ces smras nas byang chub sems dpas bram ze de'i lag par chu'i</text></item>
<item><p>38a5</p><section>mdo sde</section><text>rgyun blugs so/ /de nas yang dge slong dag rgyal po dpal gyi sdes chu'i rgyun blugs pa'i rjes thogs nyid la de'i tshe 'phral du sa rnam pa drug tu g.yos par gyur to/ /de nas bram ze'i khye'u des byang chub sems dpa'i</text></item>
<item><p>38a6</p><section>mdo sde</section><text>gtong ba dang / gtong ba las kyang shin du gtong ba/ shin du dka' ba de mthong ba dang / mchog tu ngo mtshar skyes so/ /nam mkha'i ngos na gnas pa'i lha brgya stong rnams kyis kyang ca co'i sgra bton to/ /de ma thag tu yang</text></item>
<item><p>38a7</p><section>mdo sde</section><text>skar mda' ltung ba dang / phyogs 'bar ba dang / bar snang gi lha yang rnga rdung bar gyur to/ /de nas bram ze'i khye'u de rgyal po 'gyod par ma gyur grang snyam nas byang chub sems dpa' la mngon par bstod de/ bde legs su</text></item>
<item><p>38a8</p><section>mdo sde</section><text>gyur cig ces smras nas btsun mo rgyal ba'i 'od khyer te rings pa rings par bsti gnas su song ste/ mkhan po la byin pa dang / btsun mo rgyal ba'i 'od nya chu las bton pa bzhin du sdug pa dang bral ba'i sdug bsngal</text></item>
<item><p>38b1</p><section>mdo sde</section><text>drag pos gdungs shing nyam thag pa dang / byang chub sems dpa' nyid la mngon par sems shing 'gro ba thams cad mun pa mun nag tu gyur pa bzhin du shes shing kyi hud rgyal po chen po zhes mchog tu gdung ba'i sems</text></item>
<item><p>38b2</p><section>mdo sde</section><text>dang zas bcad pa la zhugs so/ /sa g.yos pa des brgya byin gyi gnas g.yos par gyur to/ /chos nyid kyis lha rnams kyi shes pa 'og tu mthong ba 'jug gi gong du ni ma yin no/ /de nas lha'i dbang po brgya byin gyis bsams</text></item>
<item><p>38b3</p><section>mdo sde</section><text>pa/ shin du grags par sa g.yos pa/ /mtshan ma 'di ni su'i mthu yin/ /gang gi mthu ni ci 'dra ba/ /shin du gsal bar 'di shes bya/ /'dzam bu'i gling thams cad la blta bar brtsams pa dang / ji tsam na byang chub sems dpa'</text></item>
<item><p>38b4</p><section>mdo sde</section><text>'di lta bu mchog tu dka' ba'i las byed pa mthong ngo / /mthong nas kyang mchog tu ngo mtshar skyes te/ sum bcu rtsa gsum gyi lha rnams la smras pa/ grogs po dag khyed cag rnams rgyal po dpal gyi sde'i ngo mtshar dang rmad du byung ba'i</text></item>
<item><p>38b5</p><section>mdo sde</section><text>las la ltos/ gang zhig 'di ltar sdug pa dang / 'di ltar yid du 'ong ba dang / 'di ltar phangs pa'i chung ma la mi sems te rtswa bzhin du yongs su gtong ngo / /grogs po dag rnam grangs des kyang 'di ltar shes par bya ste/ bdag nyid</text></item>
<item><p>38b6</p><section>mdo sde</section><text>chen po 'di rang gi yan lag dang nying lag rnams kyang phangs pa med par gtong ba yin no/ /lha rnams kyis smras pa/ kau shi ka bu dang bu mo ni de bas yongs su gtong bar byed kyi/ 'di lta ste/ yan lag dang nying lag ster</text></item>
<item><p>38b7</p><section>mdo sde</section><text>ba 'di ni dad par bya ba ma yin te shin du dka'o/ /de skad ces smras pa dang / lha'i dbang po brgya byin gyis smras pa/ grogs po dag zhog zhog /spu'i rtse mo'i chu'i thigs pas rgya mtsho ma gzhal cig /nam mkha'</text></item>
<item><p>38b8</p><section>mdo sde</section><text>mdom gyis ma gzhal cig /nyi ma dang srin bu me khyer 'od ma snyom cig /ri'i rgyal po ri rab dang yungs 'bru ma snyom cig /gzhan yang ngas khyed cag rnams kyi mngon sum du bya yis/ de nas lha'i dbang po brgya</text></item>
<item><p>39a1</p><section>mdo sde</section><text>byin gyis de nyid kyi nam nangs pa na sum bcu rtsa gsum gyi lha rnams la smras pa/ kye ma'o grogs po dag shes par gyis shig ces smras te/ nang par nyid langs nas lha'i bu bzhi dang sum bcu rtsa gsum gyi gnas</text></item>
<item><p>39a2</p><section>mdo sde</section><text>las babs te grong khyer a ri sh+tha'i dang ha cang mi ring ba'i nags kyi tshang tshing du zhugs nas bram ze rgan po'i cha byad du byas nas rang gi lus kyi lte ba man chad sog les bcad pa bzhin du ston cing kun nas khrag 'dzag pa khri</text></item>
<item><p>39a3</p><section>mdo sde</section><text>bskyod nas lha'i bu bzhi bram ze'i cha byad 'dzin pas pha dang bral ba'i sdug bsngal gyis nyam thag pa ltar nyam thag pa'i nga ros cho nges 'debs shing bteg par mngon par sprul te/ nga'i lus 'di'i phyed stag gis bcad de zos</text></item>
<item><p>39a4</p><section>mdo sde</section><text>so zhes 'di ltar bstan par bya'o snyam nas yid la bsams pa bzhin du/ nyi ma shar ba'i dus su nags tshang tshing de nas byung ste/ grong khyer du mngon par phyogs nas kun du chas so/ /khrag gi dri de la yang steng nas khwa dang</text></item>
<item><p>39a5</p><section>mdo sde</section><text>chu skyar dang / bya rgod rnams rjes su 'brang ngo / /'og nas kyang khyi dang wa rnams rjes su 'brang bzhin du rings pa rings par grong khyer gyi sgor song ngo / /de yang 'di ltar snying rje'i gnas su gyur pa/ skyes pa dang bud med</text></item>
<item><p>39a6</p><section>mdo sde</section><text>rnams kyis mthong nas snying rjes gdungs pa'i yid kyis gcig la gcig smra ba/ grogs dag bram ze 'di rked par chad nas 'di'i dbang po yang ma 'khrugs pa ji ltar 'tsho bar 'gyur/ gzhan zhig gis</text></item>
<item><p>39a7</p><section>mdo sde</section><text>smras pa/ 'di mi ma yin gyi sha za mi'i cha byad kyis bdag cag bza' ba'i phyir 'dir 'ongs kyi/ mi rked par chad pa ni 'tsho ba med do/ /de skad ces thos pa dang skyes bu sdar ma ni 'jigs pas bros par brtsams</text></item>
<item><p>39a8</p><section>mdo sde</section><text>so/ /skyes bu dpa' bo gzhan zhig 'di snyam du 'di ni sha za zhig ste/ de lta na yang tshor bas nyen bzhin du 'di ltar dbang po rnams bde bar snang na de ji lta bu yin/ bdag gis 'di la mi ma yin nam sha zar gyur pa yin par</text></item>
<item><p>39b1</p><section>mdo sde</section><text>dri bar byas na 'dis tshig thon par dka' mod kyi/ gal te tshig thon na ni ngo mtshar du 'gyur ro/ /ji tsam na gzhan zhig ltad mo skyes nas smras pa/ bram ze khyod ci mi yin nam/ 'on te sha za yin/ khyod kyi lus 'di rked par sus</text></item>
<item><p>39b2</p><section>mdo sde</section><text>bcad nas gnas skabs 'di lta bur byas/ khyod ni ga las 'ongs/ de nas lha'i dbang po brgya byin gyis bdag nyid 'di ltar khri'i steng du 'dug cing sdug bsngal drag po'i tshor bas nyen pa bzhin du nye bar ston cing de'i tshe tshigs</text></item>
<item><p>39b3</p><section>mdo sde</section><text>su bcad pa 'di dag smras so/ /shi bi pa khyed ma 'jigs shig /bram ze nga yin srin po min/ /sngon gyi las kyi nyes pa yis/ /gnas skabs 'di 'dra thob par gyur/ /'di nyid du ni kun bshad na/ /dus ni kun du 'da' bar</text></item>
<item><p>39b4</p><section>mdo sde</section><text>gyur/ /'chi bdag myur du 'ongs nas ni/ /srog ni 'phrog par 'gyur du 'ong / /chos kyi rgyal po'i spyan sngar ni/ /'di dag kun kyang bshad par bya/ /sngon gyi lus kyi mtshan nyid ni/ /de ring nga la 'bras bcas gyur/ /</text></item>
<item><p>39b5</p><section>mdo sde</section><text>yon tan kun kyis rnam mdzes la/ /zla ba lta bur zhi ba dang / /sbyin dang tshul khrims la dga' ba'i/ /gtso bo gang du mthong bar 'gyur/ /rgya mtsho bzhin du zab gyur cing / /ri rab lta bur mi g.yo ba/ /</text></item>
<item><p>39b6</p><section>mdo sde</section><text>'jig rten kun gyi gtsor gyur pa/ /chos kyi rgyal po gang na bzhugs/ /'jigs shing skrag pa rnams kyi skyabs/ /slong ba rnams ni bgrod bya'i mchog /snyan smra sbyin dang tshul khrims ldan/ /bdag nyid che de</text></item>
<item><p>39b7</p><section>mdo sde</section><text>gang na bzhugs/ /bdag mdun 'chi ba nyer 'ong gis/ /shi bi pa rnams myur du smros/ /thugs rje can de ma gtogs par/ /gang la lus phyed su zhig ster/ /de ltar rgyal po'i lam nas snying rje ba dang / dman pa dang</text></item>
<item><p>39b8</p><section>mdo sde</section><text>zhum pa'i tshig smra zhing rim gyis rgyal po dpal gyi sde'i pho brang sgor song ba dang / srog chags brgya stong du ma rnams kyang ngo mtshar skyes nas rjes bzhin rjes bzhin 'brangs so/ /yang bar skabs der lha dang klu dang gnod sbyin dang</text></item>
<item><p>40a1</p><section>mdo sde</section><text>lha ma yin dang nam mkha' lding dang mi 'am ci dang lto 'phye chen po'i tshogs rnams kyis da rgyal po dpal gyi sde'i phyis 'byung ba'i rgud pa chen po de dang / lus kyi tshor ba drag po de shes nas sdug bsngal drag pos gdungs te cho nges</text></item>
<item><p>40a2</p><section>mdo sde</section><text>'debs pa la zhugs so/ /kyi hud rgyal po dpal gyi sde byams pa'i bdag nyid can/ snying rje dang ldan pa/ sems can thams cad la mnyes gshin pa mi rtag pa nyid kyi stobs nye bar gnas pa ni sdug bsngal lo/ /de thos pa dang skye bo'i tshogs</text></item>
<item><p>40a3</p><section>mdo sde</section><text>rnams smre sngags 'don par gyur to/ /yang de'i tshe 'dzam bu'i gling thams cad 'khrugs shing kun du 'khrugs par gyur pa dang / du bas mun par gyur pa la skar mda' ltung ba dang / phyogs sreg pa dang / bar snang la lha rnams rnga rdung</text></item>
<item><p>40a4</p><section>mdo sde</section><text>bar yang gyur to/ /yang de'i tshe ri la gnas pa'i drang srong des btsun mo rgyal ba'i 'od 'di ltar khyo dang bral ba'i gdung bas dbugs shin du ring por 'byin cing zas mi za la/ 'du shes med par mthong nas snying rjes sems</text></item>
<item><p>40a5</p><section>mdo sde</section><text>'dar nas bsams pa/ ma la ngas rgyal po dpal gyi sde la dbul bar bya'o snyam nas btsun mo rgyal ba'i 'od dbugs phyung ngo / /'dzam bu'i gling thams cad 'khrugs shing kun du 'khrugs par yang mthong ngo / /mthong nas kyang</text></item>
<item><p>40a6</p><section>mdo sde</section><text>yang bram ze'i khye'u la smras pa/ bram ze'i bu 'di ltar 'dzam bu'i gling 'di phyogs thams cad du bas mun par gyur la 'khrugs shing kun du 'khrugs par gyur pa dang / nyi ma dang zla ba gnyis kyang lham me ma yin/</text></item>
<item><p>40a7</p><section>mdo sde</section><text>lhang nge ma yin/ lhan ne ma yin pas nges par na 'dzam bu'i gling 'dir yun mi ring ba nyid du skyes bu chen po 'ga' zhig 'gag par 'gyur ro/ /de nas de'i tshe drang srong des tshigs su bcad de smras pa/ mi 'am ci'i tshogs</text></item>
<item><p>40a8</p><section>mdo sde</section><text>dang nags kyi lha rnams dang / /nam mkhar gnas pa'i lha rnams kyang ni smod par byed/ /zla ba 'od med nyi mas mun pa sel mi byed/ /de ring rol mo brdungs na sgra ni grag ma gyur/ /shing tshogs me tog 'bras bur ldan pa 'di dag kyang / /</text></item>
<item><p>40b1</p><section>mdo sde</section><text>rlung gis bskyod pa bzhin du sa la lhung gyur la/ /ji ltar 'jigs shing rtsub pa'i sgra kun grag pas na/ /grong khyer dag tu sdug bsngal mi zad 'byung bar gsal/ /grong khyer a ri sh+tha'i na gnas dga'i skye bo 'di kun shin du</text></item>
<item><p>40b2</p><section>mdo sde</section><text>sdug bsngal zhing / /phan tshun so sor mya ngan zug rngus nges bcom sgra rnams rab tu grol ba'i bzhin/ /lha mo lta bu'i bzhin ldan bud med 'di dag khang pa'i mchog na smre sngags 'don/ /'di na mi dag drag pos rab tu ngu dang der</text></item>
<item><p>40b3</p><section>mdo sde</section><text>ni dur khrod 'jigs bzhin no/ /nam mkhar gnas pa'i sprin 'di chu med par sgra sgrogs/ /sa la gnas pa'i chu rnams kyang ni skams par gyur/ /rma bya rnams kyang nags kyis bcom bzhin sgra bsgrags te/ /mi rnams kyang ni</text></item>
<item><p>40b4</p><section>mdo sde</section><text>'khrug bcas khyim du rnam par rgyu/ /chu la rlung gis bskyod pa'i gru bzhin sa rnams g.yos/ /phyag dar dang 'dres rlung ni mkha' la rab tu lding / /a ri sh+tha'i na 'jigs skyed mtshan ma mang bas ni/ /bram ze khye'u 'di las kyi rjes 'thun</text></item>
<item><p>40b5</p><section>mdo sde</section><text>yul du deng / /bkra mi shis pa'i mtshan ma ni/ /da lta 'di na rnam mang ste/ /de bas bdag cag shis pa yi/ /phyogs su 'gro ba shin du rigs/ /bram ze'i khye'u rnams gzhan yang ji ltar shing 'di dag thams cad rgyal po'i pho brang</text></item>
<item><p>40b6</p><section>mdo sde</section><text>a ri sh+tha'i ga la ba der 'dud par gyur te/ de bas na kye ma bram ze'i khye'u rnams nges par de ring nyid rgyal po'i pho brang a ri sh+thar nye bar 'tshe ba dang gnod pa'i 'jigs pa chen po 'byung bar 'gyur ro/ /de nas byang chub sems dpa' steng</text></item>
<item><p>40b7</p><section>mdo sde</section><text>gi khang bzangs kyi gzhi la gnas pas skye bo'i tshogs chen po'i cho nge'i sgra thos pa dang / rings pa rings par rin po che las byas pa'i khang bzangs las babs nas seng ge'i khri chen po la 'dug ste/ shin du brtabs bag</text></item>
<item><p>40b8</p><section>mdo sde</section><text>gis shes ldan dag 'di ci yin 'di ci yin zhes dris so/ /bar skabs der lha'i dbang po brgya byin lha'i bu bzhi po de rnams kyis 'phral du rgyal po'i khab du khyer te/ mod la khri sa'i steng du bzhag pa dang / khri la bskyon pa lus kyi phyed</text></item>
<item><p>41a1</p><section>mdo sde</section><text>bcad pa de las khrag kun nas 'dzag cing rab tu 'dzag pa dang / lag pa g.yas pa brkyang ste snying rje rje du byang chub sems dpa' la rgyal ba dang tshe spel ba byas nas mchi mas khengs pa'i mig dang / rang gi lus kyi phyed nye</text></item>
<item><p>41a2</p><section>mdo sde</section><text>bar ston cing byang chub sems dpa' la smras pa/ 'jig rten na khyod snying rje can/ /gzhan gyi sdug bsngal gyis sdug bsngal/ /nyid kyi sku yi phyed stsal bas/ /gtso bo bdag ni bskyab tu gsol/ /de skad ces thos pa dang / blon po</text></item>
<item><p>41a3</p><section>mdo sde</section><text>chen po'i mchog blo gros chen pos smras pa/ lha 'di mi ma lags kyi sha za 'am sha zas byin gyis brlabs par gyur pa zhig ste/ mi ni rked par bcad pa 'tsho zhing sngon ji ltar gnas pa bzhin tshig tu smra ba ni mi srid do/ /de skad</text></item>
<item><p>41a4</p><section>mdo sde</section><text>ces smras pa dang / lha'i dbang po brgya byin gyis smras pa/ shi bi pa khyed cag rnams ma 'jigs shig /nga ni sha za ma yin gyi gzhan du na nga ni bram ze yin mod kyi/ dbul bas bdag gis bu dang chung ma bzhag ste/ nor gyi</text></item>
<item><p>41a5</p><section>mdo sde</section><text>bsam pas rgyal po dpal gyi sde'i thad du chas nas rim gyis song ba na rgyal po'i pho brang 'dir nyi ma nub pa na phyin pa dang grong khyer gyi sgo rnams bcad par gyur to/ /de nas grong khyer dang ha cang mi ring ba na bsod nams khang</text></item>
<item><p>41a6</p><section>mdo sde</section><text>yod par song ste/ nub mo gnas pa na lam gyis dub pas gnyid mthug pos non pa dang / sngon gyi las kyi nyes pas nub mo gcan gzan stag 'ongs nas bdag gi lus kyi phyed sog le lta bu'i mche ba shin du rnon</text></item>
<item><p>41a7</p><section>mdo sde</section><text>pos bcad nas khyer te song ngo / /der bdag tshor ba drag pos kun du bcom pas gnyid sad pa dang / ji tsam na bdag gi lus kyi ro smad phyed po stag gis sog les dras pa ltar bcad pas bdag tshor ba drag pos</text></item>
<item><p>41a8</p><section>mdo sde</section><text>kun du bcom yang sngon byas pa'i mi dge ba'i las rnams kyis kun du bzung bas shi bar ni ma gyur gyi/ gcig tu sdug bsngal ba dang / gcig tu drag pa dang / gcig tu rtsub pa dang / gcig tu tsha ba dang / gcig tu yid</text></item>
<item><p>41b1</p><section>mdo sde</section><text>du mi 'ong ba'i tshor ba rnams myong zhing nyam thag pa'i nga ros smre bar gyur te/ bdag de ltar nyam thag pa'i smre sngags thos pa dang nam mkha'i dkyil na gnas pa'i lha gzhan dag gis bdag dbugs dbyung ba'i phyir smras pa/ ma</text></item>
<item><p>41b2</p><section>mdo sde</section><text>'jigs ma 'jigs bram ze'i mchog /khyod ni tshe ni ring bar mthong / /grod khyer a ri sh+thar ni myur song la/ /khyod ni legs pa dag tu 'gyur/ /de na kun ster rgyal po ni/ /dpal gyi sde zhes rnam grags pa/ /de yi lus kyi</text></item>
<item><p>41b3</p><section>mdo sde</section><text>phyed bslangs na/ /de ni nges par khyed la ster/ /zhes smras nas lha mo de de nyid du mi snang bar gyur to/ /de nas bdag gis lha mo'i tshig thos pa dang / 'tsho bar re ba kun du skyes te/ 'tshe ba yang chung bar gyur to/ /de na bdag gi lus</text></item>
<item><p>41b4</p><section>mdo sde</section><text>kyi phyed ro smad med pas langs yang ma nus na 'gro bar lta ga la nus snyam nas yang yi mug par gyur pa dang / stes dbang gis nyi ma shar ba'i tshe gnyen 'di bzhi 'ongs par gyur to/ /'di dag gis kyang nyam nga bar zhugs pa</text></item>
<item><p>41b5</p><section>mdo sde</section><text>mthong ba dang / 'di 'chi ba nyid do snyam nas ngu bar gyur to/ /de nas bdag gis de rnams la dbugs dbyung ba'i phyir lha mo'i tshig rgyas par smras so/ /de nas bdag 'di rnams kyis khri la bskyon te 'dir khyer te 'ongs so/ /</text></item>
<item><p>41b6</p><section>mdo sde</section><text>de skad ces smras nas lha'i dbang po brgya byin gdong mchi ma'i rlabs kyis gang ba lta bur bdag nyid nye bar ston cing byang chub sems dpa' la smras pa/ rgyal po chen po/ bdag ni dbul zhing na ba dang / /rgan pa dang ni bram</text></item>
<item><p>41b7</p><section>mdo sde</section><text>ze nyid/ /rang gi sku phyed stsal ba yis/ /rnyed dka'i srog ni stsal du gsol/ /bdag gi srog ni sgrub byed pa'i/ /sbyin pa thugs rjes stsal du gsol/ /don gyi mchog phyir sbyin pa ni/ /sku phyed sbyin par stsal du gsol/ /nyid kyi sku yi</text></item>
<item><p>41b8</p><section>mdo sde</section><text>phyed stsal bas/ /bsod nams rgya mtsho ltar rgya che/ /de bzhin mkha' ltar mtha' med pa'i/ /bsod nams khyod kyis thob par 'gyur/ /bdag gi tshor ba drag po dang / /bkres skom mi bzad la gzigs nas/ /mchog</text></item>
<item><p>42a1</p><section>mdo sde</section><text>tu thugs rje mdzad nas ni/ /sku yi phyed ni bdag la gsol/ /byang chub sems dpa' dge khyod chos la gnas/ /gal te thams cad mkhyen nyid mnyam bzhed na/ /bdag la sku phyed 'dir stsol de ring ni/ /shin du</text></item>
<item><p>42a2</p><section>mdo sde</section><text>rnyed dka'i srog ni thob par mdzod/ /rgyal po chen po'i sku yi phyed/ /shin du gtang dka' bdag stsol la/ /chos dang de bzhin grags pa yis/ /'gro ba kun la khyab par mdzod/ /de nas tshig 'di thos pa dang byang chub sems</text></item>
<item><p>42a3</p><section>mdo sde</section><text>dpa' sngon goms pa'i dge ba'i rtsa ba'i bag chags blo la bsgos pas snying rjes sems 'dar zhing slong ba de dbugs dbyung ba'i phyir smras pa/ bram ze chen po ma 'jigs shig /da ring po mi thogs par lus 'di rdzogs par</text></item>
<item><p>42a4</p><section>mdo sde</section><text>'gyur ba dang / yid la re ba yongs su rdzogs par 'gyur gyis/ g.yo med pa'i sems kyis khyod la lus kyi phyed sbyin par bya'o zhes smras nas byang chub sems dpa' yid rab tu dga' ba dang tshigs su bcad de smras pa/</text></item>
<item><p>42a5</p><section>mdo sde</section><text>kye ma rang gi lus slong ba/ /yun mi ring bar blta bar bya/ /nga yi yan lag gtang ba ni/ /dka' bar 'gyur ba ma yin no/ /ji ltar yab kyi bu gcig nga yin yang / /de lta na yang nga yi lus 'di khyer/ /lus ni</text></item>
<item><p>42a6</p><section>mdo sde</section><text>byin pas byang chub rnyed gyur cing / /'gro 'di shin du sdug bsngal las grol shog /de nas byang chub sems dpas brgya byin bram ze'i cha byad 'dzin pa rnam pa 'di lta bu'i tshig smra ba thos pa dang / yid rab</text></item>
<item><p>42a7</p><section>mdo sde</section><text>tu mgu zhing dga' bas mig gdangs bzhin du bram ze de la smras pa/ bram ze lus 'di'i phyed legs par byin gyis bar chad med par legs par long shig ces smras nas 'khor de dag thams cad la bltas te</text></item>
<item><p>42a8</p><section>mdo sde</section><text>skyes bu gzhan zhig la smras pa/ kye skyes bu khyod rings par song la sog le shin du rno ba khyer la shog shig /de nas skyes bu de brgya byin gyis kun rmongs par byas pas shin du rings pa rings par sog le nye bar</text></item>
<item><p>42b1</p><section>mdo sde</section><text>khyer te 'ongs nas smras pa/ lha sog le 'tshal te mchis so/ /de nas byang chub sems dpas rings pa rings par blon po la smras pa/ khyed cag rnams kyis ji srid du bram ze 'di 'chi bdag gis 'jig rten pha rol du ma</text></item>
<item><p>42b2</p><section>mdo sde</section><text>khyer ba de srid du nga'i ro smad sog les myur du chod cig dang / ngas bram ze 'di la sbyin pa byas so/ /de nas byang chub sems dpa' mchog tu mi bzad pa'i tshig smras pa thos pas rdo rje lhung bas kun du skrag pa bzhin du grong khyer</text></item>
<item><p>42b3</p><section>mdo sde</section><text>na gnas pa'i skye bo'i tshogs thams cad shin du yi mug par gyur te/ sdug bsngal lo/ /sdug bsngal lo zhes gsang mthon pos ngu bar gyur to/ /de nas blon po chen po blo gros chen po zug rngus gnad du bsnun</text></item>
<item><p>42b4</p><section>mdo sde</section><text>pa bzhin du sdug bsngal drag pos nyam thag ste/ byang chub sems dpa' nyid kyi sku la chags pa med par yongs su gtong ngo snyam bsams nas gdong la mchi ma char ltar bab pa dang / rkang pa gnyis btud de</text></item>
<item><p>42b5</p><section>mdo sde</section><text>byang chub sems dpa' bzlog pa'i phyir smras pa/ lha 'di mi srid de/ 'di lta ste lus sog les bcad nas bcad pa'i lus ni nges par 'chi bar 'gyur te/ 'chi na las su mi rung ba'i ror gyur la/ las su</text></item>
<item><p>42b6</p><section>mdo sde</section><text>mi rung bas ni bram ze la yang byas pa don ma mchis par 'gyur ro/ /gang gzhan gyi yan lag bcad pa gzhan gyi yan lag la 'byor bar 'gyur ba 'di yang gnas ma mchis so/ /de lta na ni lha'i ngal ba</text></item>
<item><p>42b7</p><section>mdo sde</section><text>yang don ma mchis par 'gyur ro/ /de bas na bzod par mdzod la bdag nyid don ma mchis par gsod par mi mdzad cing nyid kyi srog yongs su mi gtang bar gsol/ de nas byang chub sems dpas blon po</text></item>
<item><p>42b8</p><section>mdo sde</section><text>chen po blo gros chen po dbugs dbyung ba'i phyir smras pa/ blo gros chen po zhog zhog /ngas nam zhig bla na med pa yang dag par rdzogs pa'i byang chub thob nas 'khor bar rgyu ba'i sems can bsgral bar</text></item>
<item><p>43a1</p><section>mdo sde</section><text>bya'o zhes yid la re ba 'di la nga'i byang chub kyi bar chad ma byed cig /bu dag gzhan yang shin du yun ring por sdug pa dang yang dag par gyur pa yang nges par 'bral ba'i mtha' can du 'gyur ba 'di ni 'jig rten gyi rang</text></item>
<item><p>43a2</p><section>mdo sde</section><text>bzhin no zhes smras nas byang chub sems dpas sog le la bltas te/ sog le 'dis nga'i bla na med pa yang dag par rdzogs pa'i byang chub kyi tshogs kyi phyogs gcig tu 'gyur ro zhes rjes su sems shing yang blon po la</text></item>
<item><p>43a3</p><section>mdo sde</section><text>smras pa/ ji srid du bram ze 'di srog dang bral bar ma gyur gyi bar du khyod kyis nga'i lus kyi phyed ro smad myur du chod cig /bram ze 'di shi na nga'i bsam pa 'bras bu med par 'gyur ro/ /de ltar blon po chen po blo gros chen pos byang</text></item>
<item><p>43a4</p><section>mdo sde</section><text>chub sems dpa'i de lta bu'i rang gi lus yongs su gtong ba'i bsam pa shes nas de mchi ma char bzhin du bab pa'i gdong dang / byang chub sems dpa'i rkang pa nas bzung ste/ gdong gi mchus 'o byas nas snying rje rje skad du smre sngags</text></item>
<item><p>43a5</p><section>mdo sde</section><text>'don par gyur te/ kyi hud ji ltar na 'dzam bu'i gling yongs su dbang mdzad pa/ snying rje che ba/ yon tan du ma dang ldan pa/ sems can thams cad la mnyes gshin pa'i lha la de ring nyid du mi rtag pa nyid kyi stobs nye bar gnas</text></item>
<item><p>43a6</p><section>mdo sde</section><text>par gyur/ kye ma mi rtag pa nyid kyi stobs dang ldan pa'o/ /gang 'jig rten du lha yang mthong ba'i skyes bu de rnams ni skal ba can yin no zhes byang chub sems dpa'i gdong la shin du yun ring du mig mi 'dzums par bltas nas lha'i</text></item>
<item><p>43a7</p><section>mdo sde</section><text>mi rtag pa nyid la lta mi nus so zhes bsams nas skad cig de nyid la mig btsums nas brgyal nas sa'i steng du 'gyel bar gyur to/ /de nas byang chub sems dpas skyes bu shing mkhan gzhan gnyis shig la smras pa/ bzhin bzangs</text></item>
<item><p>43a8</p><section>mdo sde</section><text>dag 'dir nga'i sbyin pa'i pha rol tu phyin pa yongs su rdzogs pa'i grogs bya ba'i phyir khyed cag gnyis kyis sog le thogs te/ nga'i lus kyi phyed ro smad myur du chod cig /bram ze'i yid la re ba yongs su rdzogs par bya'o/ /nga'i byang</text></item>
<item><p>43b1</p><section>mdo sde</section><text>chub rnyed pa'i yid la re ba yongs su rdzogs par 'gyur ro/ /de nas shing mkhan de gnyis yul rmus pa lta bu'i mchi ma'i gdong can gyis byang chub sems dpa'i rkang pa la gtugs te smras pa/ lha 'di skad gsung ba ni rigs pa ma lags te/</text></item>
<item><p>43b2</p><section>mdo sde</section><text>de ci'i phyir zhe na/ gal te gzhan 'ga' zhig lha'i thugs su mi byon pa bgyid na de la yang bdag cag gis bzlog par bgyi lags na/ lha nyid kyi sku la mtshon gyis 'debs par ji ltar rngo thog /lha gzhan yang gal te bdag cag</text></item>
<item><p>43b3</p><section>mdo sde</section><text>gnyis kyis thugs rje che ba/ byams pa'i bdag nyid can/ sems can thams cad la mnyes gshin pa/ 'dzam bu'i gling yongs su skyong bar mdzad pa khyed kyi sku la sog les gcod par bgyid na nges par 'phral du rang gi las kyis</text></item>
<item><p>43b4</p><section>mdo sde</section><text>dmyal bar ltung bar 'gyur ro/ /byang chub sems dpas smras pa/ bu dag nga'i byang chub sems dpa'i bzod pa'i bdud rtsi tha ma'i bar chad khyed cag ma byed cig /de bas na tshur shog /ji srid du bram ze 'di gson pa de srid du nga'i byang chub</text></item>
<item><p>43b5</p><section>mdo sde</section><text>la grogs bya ba'i phyir myur du nga'i lus kyi phyed ro smad chod cig /de nas lha'i dbang po brgya byin gyis skyes bu shing mkhan gnyis ji ltar de la kun du 'jug par 'gyur ba de ltar byin gyis brlabs so/ /yang bar skabs</text></item>
<item><p>43b6</p><section>mdo sde</section><text>der srog chags brgya stong du ma 'dus pa rnams dang / nam mkha'i ngos na lha brgya stong du ma rnams byang chub sems dpa' de'i shin du dka' ba dang / ba spu ldang ba'i las de blta bar 'dod nas 'dus par gyur to/ /de nas</text></item>
<item><p>43b7</p><section>mdo sde</section><text>byang chub sems dpa' mchog tu dka' ba'i rang gi lus yongs su gtong bar 'dod nas slong ba de la byams pas khyab par byas te 'phral du seng ge'i khri las babs so/ /dge slong dag byang chub sems dpa' dpal gyi sde seng ge'i khri</text></item>
<item><p>43b8</p><section>mdo sde</section><text>las babs pa'i rjes thogs nyid la 'dzam bu'i gling thams cad kyi gdugs dang / rgyal mtshan dang / ba dan de dag thams cad rgyal po'i pho brang a ri sh+tha'i ga la ba der 'dud par gyur to/ /rgyal po'i pho brang grong khyer a ri sh+tha'i'i</text></item>
<item><p>44a1</p><section>mdo sde</section><text>phyogs bzhir skar mda' ltung ba dang / grong khyer na gnas pa'i skye bo'i tshogs kyis byang chub sems dpa' dang bral ba'i nyam thag pas sgra bsgrags pa/ bram ze sdig pa can 'dis rgyal po dpal gyi sde gsod</text></item>
<item><p>44a2</p><section>mdo sde</section><text>par 'gyur gyis grong khyer 'di nas phyir phyung shig /de nas lha'i dbang po brgya byin gyis ji ltar sgra sus kyang ma thos pa de ltar byin gyis brlabs shing skye bo'i tshogs de rmongs par byas so/ /bar snang dang sa la rgyu ba'i gnod sbyin rnams byang</text></item>
<item><p>44a3</p><section>mdo sde</section><text>chub sems dpa' rang gi lus la ltos pa med par shes nas sdug bsngal drag po rnams kyis gdungs nas nyam thag pa'i nga ros cho nges 'debs par brtsams te/ kyi hud rgyal po dpal gyi sde 'dzam bu'i gling yongs su skyong</text></item>
<item><p>44a4</p><section>mdo sde</section><text>bar byed pa/ sems can thams cad la thugs brtse ba/ thams cad nas thams cad du lus gtong bar gyur to/ /de nas yang pho brang gi nang na gnas pa'i lha zhig byang chub sems dpa' de lta bu'i rang gi lus yongs su gtong</text></item>
<item><p>44a5</p><section>mdo sde</section><text>bar shes nas cho nge 'debs par rtsom zhing 'di skad ces kyang smras so/ /ji ltar da ltar 'di lta bu'i slongs mo pa 'ongs nas rgyal po dpal gyi sde yon tan du ma dang ldan pa thams cad nas thams cad du mi 'tsho bar gyur/ de nas</text></item>
<item><p>44a6</p><section>mdo sde</section><text>byang chub sems dpas phyogs bzhir bltas te yang dag pa'i smon lam 'debs pa la zhugs pa gang grong khyer 'di na gnas pa'i lha dang / klu dang / gnod sbyin dang / mi 'am ci rnams bdag la gson cig /bdag 'dir</text></item>
<item><p>44a7</p><section>mdo sde</section><text>gtong bar byed de/ gtong ba shin du gtong ba rang gi lus yongs su gtong bar byed kyis bdag gi lus yongs su gtong ba de yang rgyal po'i phyir ma yin/ mtho ris kyi phyir ma yin/ brgya byin gyi phyir ma yin/</text></item>
<item><p>44a8</p><section>mdo sde</section><text>tshangs pa'i phyir ma yin/ 'khor los sgyur ba'i rgyal po'i phyir ma yin/ gzhan du na bdag gis ci nas bla na med pa yang dag par rdzogs pa'i byang chub mngon par rdzogs par sangs rgyas nas sems can ma bsgral ba</text></item>
<item><p>44b1</p><section>mdo sde</section><text>rnams bsgral bar bya ba dang / ma grol ba rnams dgrol bar bya ba dang / dbugs ma phyin pa rnams dbugs dbyung bar bya ba dang / yongs su mya ngan las ma 'das pa rnams yongs su mya ngan las bzla ba'i bden pa dang bden pa'i</text></item>
<item><p>44b2</p><section>mdo sde</section><text>tshig 'dis ngal ba 'bras bu dang bcas par gyur cig /bdag mngon par byang chub nas kyang mtshan ma cung zad cig 'byung bar gyur cig ces smras te bram ze de la smras pa/ des pa khyod kyi kun du rtog pa 'byor par</text></item>
<item><p>44b3</p><section>mdo sde</section><text>gyur cig /khyod kyi yid la re ba yongs su rdzogs par gyur cig /nga'i yang bla na med pa'i byang chub yongs su rdzogs par gyur cig /de nas byang chub sems dpa' nye du'i skye bo rnams dang / grong khyer pa'i skye bo rnams</text></item>
<item><p>44b4</p><section>mdo sde</section><text>la bzod par byas shing dman pa dang / nad pa rnams dbugs phyung nas skyes bu shing mkhan de gnyis la smras pa/ bzhin bzangs dag tshur shog /ji srid du bram ze 'di dus ma byas kyi bar du sog le zung la nga'i lus</text></item>
<item><p>44b5</p><section>mdo sde</section><text>lte ba yan cad chod cig /'gro ba sdug bsngal gyis zin pa 'di dag thams cad kyang ngas yongs su bskyab par bya'o zhes byams pas khyab par byas nas skyes bu gcig gis rgyab nas brten te/ 'phral du rkang pa gnyis sa</text></item>
<item><p>44b6</p><section>mdo sde</section><text>la brkyang nas gan rkyal du phab bo/ /dge slong dag byang chub sems dpa' phab ma thag yang sa chen po rnam pa drug tu g.yos par gyur to/ /de nas btsun mo bud med rnams kyis de lta bu'i gtam thos nas mya ngan drag</text></item>
<item><p>44b7</p><section>mdo sde</section><text>pos gdungs te/ kyi hud 'di ni sdug bsngal lo zhes gdong las mchi ma char bzhin du 'bab cing skra rnams bkrol te brang rdung zhing rtabs bag tu byang chub sems dpa' gang na ba der song ste phyin nas lha mo lta bu sdug pa</text></item>
<item><p>44b8</p><section>mdo sde</section><text>dang bral nas rtabs bag tu byang chub sems dpa'i rkang pa la gtugs nas snying rje rje skad du smre sngags 'don par rtsom pa na/ kyi hud 'dzam bu'i gling yongs su skyong bar mdzad pa/ sems can thams cad la mnyes</text></item>
<item><p>45a1</p><section>mdo sde</section><text>gshin pa/ snying rje che ba/ yon tan du ma dang ldan pa'i lha la deng nyid du mi rtag pa nyid kyi stobs nye bar gnas pa 'di sdug bsngal lo/ /deng 'dir bdag cag lha dang lhan cig pa las tha dad par gyur te/ so so ba dang / bye ba</text></item>
<item><p>45a2</p><section>mdo sde</section><text>dang bral bar gyur to/ /'di skad ces kyang smras te/ lha bzod par mdzod cig /nyid kyi srog med par mdzad pas 'dzam bu'i gling na gnas pa'i skye bo'i tshogs thams cad mgon med par mi mdzad du gsol/ lha btsun mo'i</text></item>
<item><p>45a3</p><section>mdo sde</section><text>'khor rnams dang / mdzod dang bang ba rin po che sna tshogs kyis rgyas shing yongs su gang ba la gzigs su gsol/ 'dzam bu'i gling gi skye bo'i tshogs rtag tu rab tu dga' ba rnam pa sna tshogs pa la yang</text></item>
<item><p>45a4</p><section>mdo sde</section><text>gzigs su gsol/ lha rnams kyi dga' ba'i tshal gyi bskyed mos tshal lta bu'i grong khyer a ri sh+tha'i bzang ba mang po phun sum tshogs par skye bo rab tu dga' ba rnams sten pa la yang gzigs su gsol/</text></item>
<item><p>45a5</p><section>mdo sde</section><text>mgon po khyod kyis rnam kun du/ /sras ltar yongs su bskyangs pa rnams/ /khyod bral me yis nges gdungs nas/ /lus can ji ltar gnas par 'gyur/ /khyod dang bral na bdag cag kun/ /shin du 'chi</text></item>
<item><p>45a6</p><section>mdo sde</section><text>bdag dbang du 'gyur/ /mgon po khyod dang rnam bral na/ /bdag cag 'tsho bar mi nus so/ /btsun mo mya ngan gyis gdungs dang / /sems can gcig tu sdug bsngal na/ /thugs rje ldan pa'i thugs rje yis/ /</text></item>
<item><p>45a7</p><section>mdo sde</section><text>mi dbang de ni gzigs su gsol/ /sems can rnams la mnyes gshin lha/ /bzod mdzod srog ni mi gtang gsol/ /mgon po dpa' bo khyod gshegs na/ /su zhig 'jig rten skyong bar 'gyur/ /de nas byang chub</text></item>
<item><p>45a8</p><section>mdo sde</section><text>sems dpas de rnams kyi snying rje rje skad du de ltar smre sngags 'don pa thos pa dang / snying rjes gdungs pa'i yid kyis de rnams dbugs dbyung ba'i phyir smras pa/ khyed cag rnams kyi mya ngan gyis chog gis/ shin du yun ring</text></item>
<item><p>45b1</p><section>mdo sde</section><text>por sdug pa dang phrad par gyur pa yang nges par tha mar 'bral ba'i mtha' nyid du 'gyur ba 'di ni 'jig rten gyi rang bzhin yin te/ khyed cag rnams kyis rtag tu dge ba'i chos rnams la bag yod par gyis shig ces smras</text></item>
<item><p>45b2</p><section>mdo sde</section><text>nas shing mkhan de gnyis la 'di skad ces smras so/ /bzhin bzangs dag rings par shog la lus yun ring po mi thogs par chod cig ces smras pa tsam gyis de gnyis kyang brgya byin gyis kun du rmongs par byas pas byang</text></item>
<item><p>45b3</p><section>mdo sde</section><text>chub sems dpa'i lus lte ba man chad la 'phral du sog les btab ste/ ring por ma thogs par chod par gyur to/ /de nas blon po chen po blo gros chen pos byang chub sems dpa'i shin du dka' zhing bzod par dka' ba'i</text></item>
<item><p>45b4</p><section>mdo sde</section><text>sdug bsngal mi bzad pa dran pa'i mya ngan drag pos kun du skrag pa'i yid kyis rtabs bag tu shing mkhan gnyis bzlog cing 'di skad ces smras so/ /kyi hud kyi hud khyed cag gnyis kyi rtsol ba 'di ci zhig /'di ltar</text></item>
<item><p>45b5</p><section>mdo sde</section><text>khyed cag gnyis kyis byams pa'i bdag nyid can/ sems can thams cad la mnyes gshin pa/ yon tan du ma dang ldan pa/ 'dzam bu'i gling yongs su skyong ba/ skyon med pa/ gnod pa mi byed pa ji ltar</text></item>
<item><p>45b6</p><section>mdo sde</section><text>gsod/ mi gti mug can khyed cag 'di lta bu'i chos kyi rgyal po ji ltar gsod par spro/ khyed cag gnyis sa chen po'i lha mo 'dis ji ltar 'jog /khyed cag gnyis la lha dang klu dang gnod sbyin dang /</text></item>
<item><p>45b7</p><section>mdo sde</section><text>lha ma yin dang dri za dang nam mkha' lding dang mi 'am ci dang lto 'phye chen po rnams kyis rdo rje rtse gcig pa dang / 'khor lo dang mda' bo che dang mtshon rtse gcig pa la sogs pa'i mtshon rnams ji ste ma bsnun/</text></item>
<item><p>45b8</p><section>mdo sde</section><text>khyed cag gnyis 'di lta bu'i 'phags pa ma yin pa'i las byed na lus rnam pa stong du ji ltar ma lhags/ khyed cag gnyis rang gi lus kyis 'phral du dmyal bar ji ltar ma lhung / mi gti mug can khyed</text></item>
<item><p>46a1</p><section>mdo sde</section><text>cag gnyis bdag nyid chen po 'dis bu bzhin ma bskyangs sam zhes 'di dang gzhan yang rnam pa mang po smras nas kyi hud lha zhes blon po chen po blo gros chen po rings par stan las langs te/ lag pa gnyis</text></item>
<item><p>46a2</p><section>mdo sde</section><text>kyis sog le bzung nas byang chub sems dpa'i lus la mchi ma 'dzag pas brlan par byas te zlog par byed do/ /de nas byang chub sems dpas zhum pa'i yid de la dbugs dbyung ba'i phyir smras pa/ bu zhog zhog mya ngan ma byed</text></item>
<item><p>46a3</p><section>mdo sde</section><text>cig /sdug pa dang phangs pa dang yid du 'ong ba dang mngon par dga' ba thams cad nges par tha dad par gyur te/ so so ba dang bye ba dang 'bral bar 'gyur ro/ /gzhan yang bu/ bsags pa kun gyi mtha' zad cing / /bslang ba'i mtha'</text></item>
<item><p>46a4</p><section>mdo sde</section><text>ni 'gyel bar 'gyur/ /phrad pa'i mtha' ni 'bral ba ste/ /gson pa'i mtha' ni 'chi ba yin/ /de'i phyir khyod lus slong ba la bar chad ma byed cig /de ci'i phyir zhe na/ blo gros chen po sngon byung ba na nga'i lus slong ba na lha mo</text></item>
<item><p>46a5</p><section>mdo sde</section><text>rnams kyis bar chad byas te/ de rnams kyis nga'i bar chad byas pas nga'i bla na med pa'i byang chub la bar chad byas la bdag nyid kyang bsod nams ma yin pa mang po skyes so/ /gal te nga'i lus slong ba la lha mo</text></item>
<item><p>46a6</p><section>mdo sde</section><text>rnams kyis bar chad ma byas par gyur na ni yun ring po mi thogs par ngas bla na med pa yang dag par rdzogs pa'i byang chub 'thob par 'gyur ro/ /bu gzhan yang sa phyogs 'di nyid du stag mo zhig bkres pa'i</text></item>
<item><p>46a7</p><section>mdo sde</section><text>sdug bsngal gyi tshor ba mang pos lus gdungs pas bu za 'dod pa mthong ba dang / mchog tu snying rje'i dbang du song ba'i yid kyis yongs su bskyab pa'i phyir de ma thag bdag nyid yongs su btang bas byang chub</text></item>
<item><p>46a8</p><section>mdo sde</section><text>sems dpa' byams pa bskal pa bzhi bcur zhugs pa phyir lus par byas so/ /gzhan yang blo gros chen po nga shi bi pa'i rgyal por gyur pa na yang bram ze rgan po zhig slong ba mthong ste/ snying rjes bskyod pa'i</text></item>
<item><p>46b1</p><section>mdo sde</section><text>yid kyis slong ba'i yid la re ba yongs su rdzogs par bya ba'i phyir rang nyid kyi ud pa la sngon po'i lo ma lta bu dri ma med pa/ shin du mdzes pa/ sems can skye bo'i mig dang yid 'phrog pa ma nyams pa'i mig gnyis 'phral du khrag</text></item>
<item><p>46b2</p><section>mdo sde</section><text>dang bcas par phyung nas byin no/ /gzhan yang blo gros chen po yang nga rgyal po zla 'od du gyur pa na yang bram ze drag po'i mig mgo slong ba la mchog tu snying rjes bsgos pa'i yid kyis lha dang klu dang / gnod sbyin dang dri za dang lha</text></item>
<item><p>46b3</p><section>mdo sde</section><text>ma yin dang nam mkha' lding dang mi 'am ci dang lto 'phye chen po dang grub pa dang / rig pa 'dzin pa'i tshogs rnams dang / lha brgya stong du ma rnams kyis bkag kyang ngas 'gro ba 'di dag mgon med par mthong nas bla na med pa yang dag</text></item>
<item><p>46b4</p><section>mdo sde</section><text>par rdzogs pa'i byang chub mngon par rdzogs par byang chub ste/ sems can rnams 'khor ba'i 'brog dgon pa las thar bar bya snyam nas byams pas khyab par byas te/ rang gi nor bu dang gser dang dngul dang bai dUr+ya dang rdo rje dang in dra nI la dang /</text></item>
<item><p>46b5</p><section>mdo sde</section><text>mar gad kyis kun du brgyan pa/ ud pa la sngon po'i lo ma lta bu'i ral gris rang gi mgo rtswa bzhin du bcad cing bcad cing byin no/ /gzhan yang blo gros chen po yang nga shi bi pa'i rgyal por gyur pa na phug ron skyabs med pa</text></item>
<item><p>46b6</p><section>mdo sde</section><text>zhig khras 'jigs shing skrag la sdug bsngal zhing bzhin rmogs pa/ skyabs med pa skyabs su 'ongs pa mthong ste/ mchog tu snying rjes 'dar ba'i yid kyis bya phug ron khra las yongs su bsrung zhing blu ba'i phyir</text></item>
<item><p>46b7</p><section>mdo sde</section><text>rang gi sha bcad cing bcad cing byin no/ /gzhan yang bla na med pa yang dag par rdzogs pa'i byang chub mngon par 'dod par bya ba'i phyir sa phyogs 'di nyid du rkang pa dang lag pa dang bu dang chung ma stong phrag</text></item>
<item><p>46b8</p><section>mdo sde</section><text>yongs su btang ba byas na yang sus kyang bar chad ma byas so/ /de'i phyir 'di ltar rig par bya ste/ nga'i lus slong ba la khyod bar chad ma byed cig /de nas blon po chen po blo gros chen pos byang</text></item>
<item><p>47a1</p><section>mdo sde</section><text>chub sems dpa'i rdzu 'phrul chen po skyes nas byang chub sems dpa' la dad pa chen po skyes te/ de nas cang mi smra bar gyur cing mchi ma'i dba' rlabs kyis yang dang yang du gdong khebs bzhin du bsams pa/ kyi hud</text></item>
<item><p>47a2</p><section>mdo sde</section><text>'jig rten pa 'di dag ni skal ba ngan pa ste/ myur ba nyid du chos kyi rgyal po 'dis bor bar 'gyur ro/ /kyi hud chos kyi rgyal mtshan 'gyel bar 'gyur ro/ /chos kyi sgron ma shi bar 'gyur ro/ /chos kyi sgron ma mi snang bar 'gyur ro/ /chos kyi</text></item>
<item><p>47a3</p><section>mdo sde</section><text>rnga chag par 'gyur ro/ /chos kyi rgya mtsho skams par 'gyur ro/ /chos kyi ri bo rnyil bar 'gyur ro/ /chos kyi grong khyer choms par 'gyur ro/ /chos kyi gru zhig par 'gyur ro/ /chos kyi shing phyung ba ni kyi hud sdug bsngal lo/ /'di ni 'jig</text></item>
<item><p>47a4</p><section>mdo sde</section><text>rten kun gyi pha/ /sems can kun la phan byed pa/ /dus kyi 'khor los bcom nas ni/ /rgyal po chen po med par 'gyur/ /gang phyir mi bzad dus 'dir ni/ /rnam pa stong du ma gas pa/ /snying gi bdag nyid chen po ni/ /rdo rje chen po</text></item>
<item><p>47a5</p><section>mdo sde</section><text>bzhin gyur tam/ /shis pa'i dus ni kun du 'das/ /mi bzad dus ni nye bar gnas/ /shes rab ldan mi mang po dang / /'jig rten dag kyang brlag par 'gyur/ /ji lta ji ltar mthong gyur pa'i/ /sa yi mtshan ma du ma yis/ /</text></item>
<item><p>47a6</p><section>mdo sde</section><text>nges par yun ni mi ring bar/ /rgyal po seng ge med par 'gyur/ /dri med mi yi nyi ma 'di/ /shin du rnyed dka' de nub 'gyur/ /yun mi ring bar 'jig rten 'dir/ /mi snang ba ni 'byung bar 'gyur/ /sems can kun la phan pa</text></item>
<item><p>47a7</p><section>mdo sde</section><text>yi/ /rgyal po chen po 'di med de/ /phyi nas 'jig rten mi snang na/ /su zhig 'jig rten skyong bar 'gyur/ /de nas lha'i dbang po brgya byin gyis ji lta ji ltar rmongs par byas pa de ltar mya ngan chung bar gyur nas sogs les btab par gyur</text></item>
<item><p>47a8</p><section>mdo sde</section><text>to/ /de nas byang chub sems dpas shing mkhan de gnyis la bzhin bzangs dag khyed cag gnyis sog le myur du drongs la nga'i lus kyi phyed ro smad chod cig /bram ze 'di shi bar gyur na nga'i ngal ba 'bras bu med par mi 'gyur grang / de nas</text></item>
<item><p>47b1</p><section>mdo sde</section><text>shing mkhan de gnyis brgya byin gyi mthus kun du rmongs pas nyam thag pa'i nga ros cho nges 'debs shing skye bo'i tshogs chen pos bkag bzhin du byang chub sems dpa' rang gi lus la sog les 'dra bar brtsams so/ /de nas byang chub sems</text></item>
<item><p>47b2</p><section>mdo sde</section><text>dpa' byang chub yid la smon cing dga' ba'i yid kyis slong ba'i yid la re ba yongs su rdzogs par bya'o zhes bsams nas cang mi smra bar gnas so/ /de nas byang chub sems dpa'i lus kyi lte bar sog les bcad pa las khrag gi tshogs</text></item>
<item><p>47b3</p><section>mdo sde</section><text>chen po 'bab par gyur to/ /de nas blon po blo gros chen po 'di ltar sog les bcad pa tshor ba drag pos nyen pa'i khrag 'bab pa mthong ba dang / lha bkrongs pa ni sdug bsngal lo zhes bsams nas re thag chad par gyur te/ 'phral du brgyal nas</text></item>
<item><p>47b4</p><section>mdo sde</section><text>sa'i steng du 'gyel bar gyur to/ /nam mkha'i dkyil na gnas pa'i lha dang klu dang gnod sbyin dang dri za dang lha ma yin dang nam mkha' lding dang mi 'am ci dang / lto 'phye chen po'i tshogs rnams kyang mya ngan drag pos gdungs te ngu bar brtsams</text></item>
<item><p>47b5</p><section>mdo sde</section><text>te/ de rnams kyis ngu ba'i mchi ma blags so/ /de nas skye bo'i tshogs chen pos 'di ci zhig yin snyam nas steng du blta bar brtsams pa dang / ji tsam na lha brgya stong du ma rnams ngu bar mthong ngo / /de nas skye bo'i tshogs chen po shas</text></item>
<item><p>47b6</p><section>mdo sde</section><text>cher mya ngan drag pos gdungs te byang chub sems dpa' gnas skabs 'di lta bur shin du sdug bsngal bar mthong nas/ kyi hud lha bkrongs pa ni sdug bsngal lo zhes bsams nas kun du rmongs par gyur to/ /de nas lha'i</text></item>
<item><p>47b7</p><section>mdo sde</section><text>dbang po brgya byin de srog chags brgya stong du ma 'di rnams byang chub sems dpa'i mya ngan gyis gdungs pas shin du snying rje zhing zhum pa mthong ba dang myur bar snying rje'i yid kyis bsams pa bdag nyid che ba/ sems can</text></item>
<item><p>47b8</p><section>mdo sde</section><text>thams cad la mnyes gshin pa/ snying rje can thams cad ster ba 'di'i lus la 'di ltar tshor ba drag po'i las kun du sbyor ba ni bzang po ma yin no/ /gzhan du na da ni ji ltar srog mi 'jig par gyur pa de ltar bya'o/ /</text></item>
<item><p>48a1</p><section>mdo sde</section><text>de nas byang chub sems dpa' shing mkhan de gnyis kyis sog les drud cing sog le rnon pos lus bcad pa'i tshor ba drag pos gdungs pa dang / brtan pa'i stobs dang ldan pas slong ba la byams pa'i</text></item>
<item><p>48a2</p><section>mdo sde</section><text>sems skyes nas bsams pa/ ngas 'khor ba'i skyon gyi rang bzhin shes nas brtson 'grus sra zhing brtan pa dang ldan pas lus phyogs gcig bcad pa 'di las 'di lta bu'i sdug bsngal skye na/ sems can</text></item>
<item><p>48a3</p><section>mdo sde</section><text>snga ma rnams phal cher dmyal bar skyes nas shin du sdug bsngal ba'i tshor ba rnams kyis gdungs pa lta smos kyang ci dgos/ de nas byang chub sems dpa' sems can thams cad la rjes su 'gro ba byams pa'i</text></item>
<item><p>48a4</p><section>mdo sde</section><text>sems rnam par bzhag ste/ bla na med pa yang dag par rdzogs pa'i byang chub mngon par rdzogs par sangs rgyas nas sems can rnams 'di lta bu'i sdug bsngal las thar bar bya'o zhes seng ge'i sgra bsgrags te/ sdug</text></item>
<item><p>48a5</p><section>mdo sde</section><text>bsngal drag pos gdungs pa'i rang gi sems spro bar bya ba'i phyir smras pa/ 'jig rten sdug bsngal ltos la yid khyod skyon spangs te/ /shin du brtan pa rgya che bskyed pa nyid du gyis/ /'gro ba skye rga na 'chi sdug bsngal</text></item>
<item><p>48a6</p><section>mdo sde</section><text>gyis gdungs pa'i/ /'di ni skyabs gyur yid kyis bzod nyid brtan par gyis/ /gzhan yang kye sems gang phyir 'gro kun 'khor ba yi/ /rgya mtsho las rgal rgyu yin gyis/ /de bas khyod ni gnod pa rnams/ /</text></item>
<item><p>48a7</p><section>mdo sde</section><text>mi bzod pa ni rigs ma yin/ /de ltar rang gi sems yang dag par bzhag nas sems can thams cad rjes su 'gro ba'i snying rje nye bar bzhag ste bsams pa/ kye ma'o 'khor ba na gnas pa'i sems can gyi sdug</text></item>
<item><p>48a8</p><section>mdo sde</section><text>bsngal ni kye ma mi bzad pa yin la/ 'khor ba'i sems can de rnams kyi don du 'khor ba'i sdug bsngal thams cad mnags par spro bar byas kyis sems can 'ga' yang sdug bsngal ba'i skal ba can du ma gyur</text></item>
<item><p>48b1</p><section>mdo sde</section><text>cig /dge slong dag sems bskyed ma thag byang chub sems dpa'i lus bcad pa'i tshor ba 'phral du rgyun chad par gyur to/ /de nas byang chub sems dpas bsams pa/ ci'i phyir nga'i lus bcad pa'i tshor</text></item>
<item><p>48b2</p><section>mdo sde</section><text>ba 'gags par gyur/ sog le 'ga' zhig gis bton par ma gyur grang snyam nas sog le de la bltas so/ /bltas nas kyang mchog tu yid mi bde bar gyur nas 'dar bar gyur to/ /de nas lha'i dbang po</text></item>
<item><p>48b3</p><section>mdo sde</section><text>brgya byin gyis de'i bsam pa shes nas smras pa/ nyam chung nad pa ji bzhin du/ /rgyal po ci phyir 'dar bar byed/ /bdag gi lus phyed bcad na yang / /sems ni mi 'dar ba la ltos/ /khyod ni thams</text></item>
<item><p>48b4</p><section>mdo sde</section><text>cad ster ba zhes/ /sa steng kun du grags pa la/ /'gyod par byed pa mi rigs te/ /khyod tshig brdzun du ma gyur tam/ /de nas byang chub sems dpas smras pa/ bram ze don de'i phyir lus 'dar ba ma yin la/</text></item>
<item><p>48b5</p><section>mdo sde</section><text>'gyod par gyur pa 'ga' yang yod pa ma yin no/ /'on kyang sog le 'dis nga'i lus kyi phyed smad tshabs cher zhugs kyang ma chod pa dang / de la nga 'di snyam du sems te/ nga'i sbyin pa ma rdzogs par mi 'gyur grang /</text></item>
<item><p>48b6</p><section>mdo sde</section><text>nga la slong ba'i yid la re ba yang yongs su rdzogs par mi 'gyur grang zhes don de rjes su sems shing lus 'dar te sog les drag tu gcod par mi 'dod pa ma yin no/ /de la de skad ces smras pa dang lha'i dbang po brgya byin mchog</text></item>
<item><p>48b7</p><section>mdo sde</section><text>tu ngo mtshar skyes nas cang mi smra bar gnas so/ /bar skabs der mi de gnyis brgya byin gyis kun du rmongs par byas pas de gnyis kyis sog le rnon pos byang chub sems dpa'i lus kyi phyed ro smad bcad ma thag tu sa'i steng</text></item>
<item><p>48b8</p><section>mdo sde</section><text>du bzhag pa dang 'gul bar gyur to/ /de nas byang chub sems dpa' rang gi lus bcad pa'i sdug bsngal mi sems par rings bag nyid du skyes bu de gnyis la 'di skad smras so/ /bzhin bzangs dag khyod cag gnyis</text></item>
<item><p>49a1</p><section>mdo sde</section><text>kyis myur du nga'i lus 'di rings pa rings par bram ze'i lus la sbyor cig /de gnyis kyis kyang de bzhin du byas so/ /sbyar ba tsam gyis lha'i dbang po brgya byin gyis ji ltar skad cig ma de nyid la rma kun du 'byor</text></item>
<item><p>49a2</p><section>mdo sde</section><text>cing mnyam par gnas pa dang / mdog 'dra bar snang ba de ltar byin gyis brlabs te/ skad cig ma de la ston cing yang byang chub sems dpa' dga' bar bya ba'i phyir lha'i dbang po brgya byin khri las langs te 'chag pa dang langs</text></item>
<item><p>49a3</p><section>mdo sde</section><text>pa dang 'dug par gyur to/ /de nas byang chub sems dpa' de ltar slong ba po'i lus yongs su rdzogs shing yid la re ba yongs su rdzogs par mthong ba dang / mchog tu dga' bas kun du rgyas pa'i yid kyis ngal ba 'bras bu</text></item>
<item><p>49a4</p><section>mdo sde</section><text>dang bcas par gyur cing yid la re ba yongs su rdzogs par gyur to snyam nas rab tu dga' ba'i yid kyis bsams pa/ ji ltar ngas bram ze 'di la rang gi lus byin te/ sdug pa'i srog gis bskyabs shing 'chi ba'i 'jigs pa</text></item>
<item><p>49a5</p><section>mdo sde</section><text>las yongs su bskyabs pa'i dge ba'i rtsa ba 'dis 'di ltar nga bla na med pa yang dag par rdzogs pa'i byang chub tu mngon par rdzogs par sangs rgyas nas bram ze 'di 'khor ba'i sdug bsngal las bslangs te/ shin du mthar thug pa'i</text></item>
<item><p>49a6</p><section>mdo sde</section><text>bde ba mya ngan las 'das pa la rab tu 'jog par gyur cig ces smras nas byang chub sems dpa' tshor ba drag pos gdungs pa dang / yid kyis byang chub tu smon pa byas nas mig btsums te brgyal bas gnas par gyur to/ /</text></item>
<item><p>49a7</p><section>mdo sde</section><text>de nas lha'i dbang po brgya byin gyis de ma thag tu rings rings par byang chub sems dpa'i lus la 'phral du stobs bskyed pa yang 'tsho ba'i sman gyis yang dag par gsos so/ /dge slong dag de nas rgyal po dpal gyi sde'i lus kyi</text></item>
<item><p>49a8</p><section>mdo sde</section><text>phyed bcad pa'i rjes thogs nyid la yang de'i tshe stong gsum gyi stong chen po'i 'jig rten gyi khams 'di lan rnam pa gsum du g.yos te/ g.yos rab tu g.yos/ kun du rab tu g.yos/ 'gul rab tu 'gul/ kun</text></item>
<item><p>49b1</p><section>mdo sde</section><text>du rab tu 'gul to/ /byang chub sems dpa' shin du yongs su gtong ba nyid dang / rmad du byung ba'i yongs su gtong ba nyid sa chen po 'dis ma theg pas sgra shin du sgrogs te/ 'di lta ste 'khar ba'i snod chen po kun du brdungs nas</text></item>
<item><p>49b2</p><section>mdo sde</section><text>sgra 'byin pa bzhin du de'i tshe de'i dus na sa chen po 'di nyid shin du sgra sgrogs par gyur to/ /ri dang ri sul dang chu bo dang rgya mtsho'i tshogs rnams las kyang 'jigs pa'i sgra chen po byung bar gyur to/ /kun nas skar mda' ltung ba dang /</text></item>
<item><p>49b3</p><section>mdo sde</section><text>phyogs sreg pa dang / bar snang la yang lha'i bu rnams rnga rdung bar gyur te/ stong gsum gyi stong chen po'i 'jig rten gyi khams 'di thams cad mun pa mun nag tu gyur to/ /nam mkha'i dkyil na 'gro ba'i lha rnams</text></item>
<item><p>49b4</p><section>mdo sde</section><text>kyis kyang byang chub sems dpa'i mya ngan gyis gdungs pas ca co'i sgra bton to/ /bar snang las kyang lha rnams byang chub sems dpa'i steng nas lha'i ud pa la rnams 'thor zhing pad ma dang / pun da ri ka dang a ka ru'i</text></item>
<item><p>49b5</p><section>mdo sde</section><text>phye ma dang ta ga ru'i phye ma dang ta ma la'i lo ma'i phye ma dang tsan dan gyi phye ma dang lha rnams kyi me tog man dA ra ba rnams kyang 'thor ro/ /gos rnams kyang 'thor bar byed do/ /lha'i rol mo yang rab tu rdung ngo / /'dzam</text></item>
<item><p>49b6</p><section>mdo sde</section><text>bu'i gling gi mi thams cad der yud tsam zhig mchog tu rmongs par gyur te/ /grong khyer na gnas pa'i srog chags brgya stong du ma rnams kyis byang chub sems dpa'i lus kyi phyed bcad pa mthong ba dang / sdug bsngal drag</text></item>
<item><p>49b7</p><section>mdo sde</section><text>pos gdungs te/ kyi hud lha bsad pa ni sdug bsngal lo zhes sgra gcig tu bsgrags so/ /de nas la la ni sa la 'gre ldog go/ /la la ni dpung pa brkyang nas cho nges 'debs so/ /la la ni mchi ma'i</text></item>
<item><p>49b8</p><section>mdo sde</section><text>rlabs kyis skad 'dzer bar tshig 'don mi nus te/ skad chen po dang brang rdung ngo / /la la ni mi rtag pa nyid kyi stobs dang ldan zhes sems sdug bsngal dang bcas shing yid mi bde ba dang ldan pas cang mi smra bar 'dug</text></item>
<item><p>50a1</p><section>mdo sde</section><text>go/ /de nas lha'i dbang po brgya byin byang chub sems dpa' bla na med pa yang dag par rdzogs pa'i byang chub las ri rab ltar shin du mi g.yo bar shes shing byang chub sems dpa'i rmad du byung ba yongs su gtong la/</text></item>
<item><p>50a2</p><section>mdo sde</section><text>de yang ba spu ldang ba ni shin du dga' zhing phul du dbyung ba mthong ba dang / ngo mtshar gyis mig gdangs te lha'i bu de bzhi dang lhan cig tu bram ze'i cha byad mi snang bar byas nas rang gi gzugs kyis gnas te byang chub sems dpa'</text></item>
<item><p>50a3</p><section>mdo sde</section><text>la smras pa/ rgyal po chen po bdag ni lha'i dbang po brgya byin lags kyi bram ze ma lags so/ /rgyal po chen po legs so legs so/ /kye ma'o khyod kyi brtson 'grus/ kye ma'o ma bcos par brtan pa/ kye ma'o rang gi lus</text></item>
<item><p>50a4</p><section>mdo sde</section><text>la ma chags par yongs su gtong ba/ kye ma'o sems can rnams la snying brtse ba/ kye ma'o sbyin pa la dga' ba legs so legs so/ /rgyal po chen po khyod gang du sdug bsngal drag pos bcom yang snying rjes rang gi lus sbyin pa la</text></item>
<item><p>50a5</p><section>mdo sde</section><text>sems mi ldog pa de ni legs so/ /rgyal po chen po khyod la dri yis khyod shin du dka' ba'i brtson pa 'di lta bus ci zhig don du gnyer/ byang chub sems dpas smras pa/ kau shi ka nga'i lus kyi sbyin pa 'dis bla na med pa yang dag par</text></item>
<item><p>50a6</p><section>mdo sde</section><text>rdzogs pa'i byang chub mngon par rdzogs par sangs rgyas te/ sems can rnams 'khor ba las bsgral bar bya'o/ /brgya byin gyis smras pa/ rgyal po chen po khyod rang gi lus yongs su zad pa 'am/ gtong ba 'am/ yongs su</text></item>
<item><p>50a7</p><section>mdo sde</section><text>btang bas khyod kyi sems rnam pa gzhan du gyur pa 'am/ 'gyod par ma gyur grang / byang chub sems dpas smras pa/ kau shi ka nga la ni 'gyod pa med do/ /brgya byin gyis smras pa/ ji ltar shes par bya/ byang chub sems dpas</text></item>
<item><p>50a8</p><section>mdo sde</section><text>smras pa/ kau shi ka de'i phyir nga'i lus kyi phyed bcad pa 'di gnas ji lta ba bzhin du zhog shig /de nas lha'i dbang po brgya byin gyis byang chub sems dpa'i lus kyi phyed bcad pa de gnas ji lta ba bzhin du bzhag go/ /de nas byang chub</text></item>
<item><p>50b1</p><section>mdo sde</section><text>sems dpas sems can thams cad la rjes su 'gro ba'i byams pa'i sems nye bar bzhag nas bden pa gsol bar byed cing de'i tshe tshigs su bcad de smras pa/ ji ltar byang chub 'dod gyur nas/ /snying rjes lus ni btang bas na/ /ser</text></item>
<item><p>50b2</p><section>mdo sde</section><text>sna med cing zhum med de/ /deng ni 'gyod par gyur pa med/ /'gyod pa'i sems kyang med gyur na/ /bden tshig 'di dang legs byas pas/ /brgya byin deng ni nga yi lus/ /'di ni sngon gyi ji bzhin du/ /dbang po ma lus rdzogs gyur cig /</text></item>
<item><p>50b3</p><section>mdo sde</section><text>dge slong dag tshigs su bcad pa de smras pa'i rjes thogs nyid la byang chub sems dpa'i lus 'phral du sngon gyi ji lta ba bzhin du gyur to/ /nam mkha'i dkyil na gnas pa'i lha dang klu dang gnod sbyin dang nam mkha' lding dang mi 'am ci dang lto 'phye</text></item>
<item><p>50b4</p><section>mdo sde</section><text>chen po rnams kyis ngo mtshar de mthong ba dang / ngo mtshar gyis mig gdangs te/ ca co dang ga zha'i sgra sgrogs so/ /skye bo'i tshogs chen po 'di dag thams cad kyis kyang ngo mtshar dang rmad du byung ba dang / lha dang mi rnams yid sdug par byed</text></item>
<item><p>50b5</p><section>mdo sde</section><text>pa'i cho 'phrul dang / byang chub sems dpa'i lus yongs su rdzogs pa mthong ba dang srog stor ba las slar rnyed pa bzhin du mchog tu ngo mtshar skyes so/ /'di skad ces kyang smras te/ kye ma khyed ni slar 'tsho ba'i/ /ngo mtshar dag ni blta</text></item>
<item><p>50b6</p><section>mdo sde</section><text>bar gyis/ /sa dang nags su bcas pa yi/ /'jig rten 'di ni skal bar ldan/ /de nas lha'i dbang po brgya byin gyis byang chub sems dpa'i lus sngon gyi ji lta ba bzhin du gyur par mthong ba dang ngo mtshar gyis gdungs pa'i mig dang /</text></item>
<item><p>50b7</p><section>mdo sde</section><text>spro ba bskyed pa'i phyir smras pa/ rgyal po chen po khyod kyi blo shin du des pa dang khyod kyi smon lam mi 'gyur ba dang / khyod kyi sems can la snying rje chen pos rjes su zhugs pa ni legs so legs so/ /gang yang khyod ni yid</text></item>
<item><p>50b8</p><section>mdo sde</section><text>kun du skrag par byed pa rnams la mi 'jigs pas khyod kyi 'bad pa 'di nyid kyis yun ring por mi thogs par bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /lha'i dbang po brgya</text></item>
<item><p>51a1</p><section>mdo sde</section><text>byin gyis de'i tshe tshigs su bcad de smras pa/ kye ma khyod kyi brtson rab drag /brtan pa nyid kyang bla na med/ /kye ma'o sems can la snying brtse/ /kye ma'o byang chub yid la brtan/ /kye ma'o</text></item>
<item><p>51a2</p><section>mdo sde</section><text>mi ring 'jig rten 'di/ /mgon po khyod kyis skyong gyur te/ /sdug bsngal rgya mtsho drag 'jigs las/ /yang dag mya ngan 'da' bar mdzad/ /de skad ces smras pa dang / lha'i dbang po brgya byin mchi ma char bzhin 'ang</text></item>
<item><p>51a3</p><section>mdo sde</section><text>'bab cing skad 'dzer bzhin du byang chub sems dpa' la bzod pa gsol bar brtsams te/ rgyal po chen po gang bdag nyam bskyed pa'i bsam pas tshor ba drag po las kun du sbyor bar mdzod cig /gzhan yang gang gi tshe khyod kyis bla</text></item>
<item><p>51a4</p><section>mdo sde</section><text>na med pa yang dag par rdzogs pa'i byang chub mngon par rdzogs par sangs rgyas pa de'i tshe na yang bdag la dgongs shig /byang chub sems dpas smras pa/ kau shi ka bzod kyis de bzhin du byas te ngas kyang dran par bya'o/ /bar skabs</text></item>
<item><p>51a5</p><section>mdo sde</section><text>der byang chub sems dpa'i mthus de ma thag tu nam mkha' las lha'i rin po che'i char rnam pa sna tshogs pa yid du 'ong ba 'dzam bu'i gling thams cad du bab par gyur cing 'dzam bu'i gling thams cad du rgyan rnam pa sna tshogs kyis gang</text></item>
<item><p>51a6</p><section>mdo sde</section><text>bar gyur pa/ lha'i snang ba bas kyang gsal bar gyur to/ /de nas ri la gnas pa'i drang srong de ngo mtshar 'di lta bu rmad du byung ba mthong ba dang / ngo mtshar gyis bsdus pa'i yid kyis bsams pa/ sngon ma byung ba'i ngo</text></item>
<item><p>51a7</p><section>mdo sde</section><text>mtshar byung ba 'di ci zhig yin/ 'di lta bu'i mthu su'i yin snyam mo/ /de nas drang srong de la bsti gnas na gnas pa'i lha gzhan gyis gtam 'di rgyas par smras so/ /de nas drang srong de byang chub sems dpa'i shin</text></item>
<item><p>51a8</p><section>mdo sde</section><text>du dka' zhing ba spu ldang ba'i skad thos pa dang yang dag par dga' bas ba spu ldang zhing sems can chen po bkur bar 'os zhes bsams nas 'khor lnga brgya dang btsun mo rgyal ba'i 'od khrid de rings pa rings par byang chub</text></item>
<item><p>51b1</p><section>mdo sde</section><text>sems dpa'i thad du phyin nas/ rgyal ba dang tshe 'phel bar byas te/ brgya byin dang lhan cig smras pa/ lha yi bu mo bzang 'dra ba'i/ /bu mo sdug pa 'di rnams la/ /mgon po khyod kyis bskyang ba dang / /dge</text></item>
<item><p>51b2</p><section>mdo sde</section><text>ma 'di dang dgyes par mdzod/ /khyim thab mi phyo btsun mo sdug /'di ni khyed la dbul lags kyis/ /khyed kyis yang ni slong ba la/ /nam du yang ni ma stsal cig /de nas byang chub sems dpas drang srong de dang</text></item>
<item><p>51b3</p><section>mdo sde</section><text>lha rnams kyi dbang po brgya byin gyis gsol ba btab pa snying rjes ci yang mi smra bar khas blangs so/ /de nas lha'i dbang po brgya byin gyis lha'i bu las sna tshogs pa la smras pa/ las sna tshogs pa lha'i seng ge'i khri myur du shoms</text></item>
<item><p>51b4</p><section>mdo sde</section><text>shig /nga nyid kyis rgyal po dpal gyi sde dbang bskur bar bya'o/ /kau shi ka legs kyis de ltar bgyi'o/ /lha'i bu las sna tshogs pas lha'i dbang po brgya byin las mnyan nas skad cig ma de nyid la rin po che sna tshogs</text></item>
<item><p>51b5</p><section>mdo sde</section><text>kyis nye bar mdzes pa/ kun nas mu tig dang / mu tig gi tshogs kyi do shal 'phyang ba'i lha'i seng ge'i khri mngon par sprul to/ /de nas lha'i dbang po brgya byin gyis rang nyid kyi lag pa gnyis kyis bzung nas lha'i seng</text></item>
<item><p>51b6</p><section>mdo sde</section><text>ge'i khri la bzhag ste/ lha brgya stong du ma rnams dang lhan cig tu lha'i rol mo rnams kun du rdung bzhin du bsnyen bkur chen po byas nas rgyal por dbang bskur bas dbang bskur to/ /bar skabs der byang chub sems dpa'i</text></item>
<item><p>51b7</p><section>mdo sde</section><text>mthus sa rnam pa drug tu g.yos pa dang lha rnams dga' ba dang / mgu bas yang rnam pa sna tshogs pa'i me tog gi char dang / rin po che'i char phab ste/ 'dzam bu'i gling thams cad du me tog dang rin po che'i char pus</text></item>
<item><p>51b8</p><section>mdo sde</section><text>mo nub tsam gyis g.yogs par gyur to/ /lha dang mi rnams kyis 'byor pa bsam gyis mi khyab par gyur pa de rnams mthong ba dang / ngo mtshar du gyur cing rmad du byung ba skyes te ched du brjod pa ched du rjod de/ e ma'o rgyal</text></item>
<item><p>52a1</p><section>mdo sde</section><text>po dpal gyi sde bsod nams kyi stobs/ e ma'o ngo mtshar che'o/ /de nas lha'i dbang po brgya byin lha brgya stong du ma dang thabs gcig tu byang chub sems dpa' yang dag par dga' bar byas nas rang gi gnas su song ngo / /</text></item>
<item><p>52a2</p><section>mdo sde</section><text>ri la gnas pa'i drang srong de yang 'khor lnga brgya dang byang chub sems dpa' la mngon par bstod de bsti gnas nyid du song ngo / /de nas byang chub sems dpas skye bo'i tshogs chen pos mngon par btud cing yun ring du chos kyi rgyal po</text></item>
<item><p>52a3</p><section>mdo sde</section><text>byed par gyur to/ /'dzam bu'i gling gi dman pa dang / long ba dang bkren pa dang sdug phongs pa thams cad nor gyis tshim par byas nas dge ba bcu'i las kyi lam la bzhag ste/ 'dod pa na spyod pa'i lha drug kun dga' bar byas nas</text></item>
<item><p>52a4</p><section>mdo sde</section><text>dus gzhan zhig gi tshe srog chags brgya stong du ma rnams dang de lhan cig tu dus byas te dga' ldan gyi lha'i ris su skyes so/ /bcom ldan 'das kyis bka' stsal pa/ dge slong dag de'i tshe de'i dus na rgyal po dpal gyi sde</text></item>
<item><p>52a5</p><section>mdo sde</section><text>zhes bya ba de gzhan zhig yin pa snyam du the tsom 'am yid gnyis su gyur na khyed rnams kyis de ltar mi blta'o/ /gzhan du na nga nyid de'i tshe de'i dus na rgyal po dpal gyi sde zhes bya bar gyur te/ de'i tshe rang gi lus yongs</text></item>
<item><p>52a6</p><section>mdo sde</section><text>su btang ngo / /dge slong dag de'i tshe de'i dus na rgyal po dpal gyi sde'i btsun mo rgyal ba'i 'od du gyur pa gang yin pa de ni grags 'dzin ma 'di nyid yin te/ de'i tshe de'i dus na btsun mo rgyal ba'i 'od ces bya bar gyur to/ /dge</text></item>
<item><p>52a7</p><section>mdo sde</section><text>slong dag blon po'i mchog blo gros chen por gyur pa gang yin pa de ni dge slong shA ri'i bu 'di nyid yin te/ de'i tshe de'i dus na blon po blo gros chen por gyur to/ /dge slong dag lha'i dbang po brgya byin du gyur pa gang yin pa de ni</text></item>
<item><p>52a8</p><section>mdo sde</section><text>rgyal po gzugs can snying po 'di nyid yin te/ de'i tshe de'i dus na lha'i dbang po brgya byin du gyur to/ /dge slong dag sum bcu rtsa gsum gyi lha gang yin pa de rnams ni rgyal po gzugs can snying po dang lhan cig tu bden pa mthong</text></item>
<item><p>52b1</p><section>mdo sde</section><text>ba lha brgyad khri po 'di nyid yin no/ /dge slong dag grong khyer gyi skye bo'i tshogs gang yin pa de ni rgyal po gzugs can snying po gang dag dang thabs gcig tu nga'i thad du 'ongs pa'i ma ga d+ha'i bram ze dang khyim bdag 'di dag nyid yin no/ /dge</text></item>
<item><p>52b2</p><section>mdo sde</section><text>slong dag ri la gnas pa'i drang srong du gyur pa gang yin pa de ni dge slong maud gal gyi bu chen po 'di nyid yin te/ de'i tshe de'i dus na drang srong du gyur to/ /gang gis nga'i drung du btsun mo rgyal ba'i 'od slong ba'i drang srong bram ze'i khye'u gang yin pa de nI shAkya'i bu mo sa 'tsho ma</text></item>
<item><p>52b3</p><section>mdo sde</section><text>'di nyid yin te/ de'i tshe de'i dus na bram ze'i khye'ur gyur to/ /dge slong dag shing mkhan gnyis por gyur pa gang yin pa de ni lhas byin dang / ka ka la ka 'di dag yin te/ de'i tshe de'i dus na shing mkhan gnyis su gyur to/ /</text></item>
<item><p>52b4</p><section>mdo sde</section><text>smon lam de'i dbang gis 'dir de bzhin gshegs pa'i cho 'phrul rnam pa 'di lta bu byung bar gyur to/ /dge slong dag de'i phyir 'di ltar bslab par bya ste/ gang sbyin pa rnams btang ba dang bsod nams dag bya'o zhes de ltar bslab</text></item>
<item><p>52b5</p><section>mdo sde</section><text>par bya'o/ /bcom ldan 'das kyis de skad ces bka' stsal nas dge slong de dag yi rangs te/ bcom ldan 'das kyis gsungs pa la mngon par bstod do/ /dpal gyi sde'i rtogs pa rjod pa rdzogs so// // rgya gar</text></item>
<item><p>52b6</p><section>mdo sde</section><text>gyi mkhan po d+harmA shri b+ha dra dang / zhu chen gyi lo ts+tsha ba dge slong shes rab legs pas bsgyur/ sgra sgyur gyi lo ts+tsha ba chen po dge slong rin chen bzang pos bcos te gtan la phab pa/ /skar mas zhus so/ /</text></item>
<item><p>52b7</p><section>mdo sde</section><text>@#/ /rgya gar skad du/ ka na ka bar+Na pUrba yo ga nA ma/ bod skad du/ gser mdog gi sngon gyi sbyor ba zhes bya ba/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos</text></item>
<item><p>52b8</p><section>mdo sde</section><text>pa dus gcig na/ bcom ldan 'das rgyal bu rgyal byed kyi tshal mgon med zas sbyin gyi kun dga' ra ba na/ dge slong stong nyis brgya lnga bcu'i dge slong gi dge 'dun chen po dang thabs gcig tu bzhugs so/ /bcom ldan</text></item>
<item><p>53a1</p><section>mdo sde</section><text>'das la dge slong dang dge slong ma dang dge bsnyen dang dge bsnyen ma dang rgyal po dang blon po chen po dang mu stegs can sna tshogs dang dge sbyong dang bram ze dang spyod pa pa dang kun du rgyu dang lha dang klu dang gnod sbyin dang dri za</text></item>
<item><p>53a2</p><section>mdo sde</section><text>dang lha ma yin dang nam mkha' lding dang mi 'am ci dang lto 'phye chen po rnams kyis bkur sti byas bla mar byas ri mor byas shing mchod do/ /bcom ldan 'das kyis chos gos dang zhal zas dang gzims cha dang snyun gyi rkyen</text></item>
<item><p>53a3</p><section>mdo sde</section><text>sman dang lha dang mi rnams kyi yo byad dam pa rab tu mang po yang brnyes te/ de dag la bcom ldan 'das rjes su chags pa yang mi mnga' ste/ pad ma la chu mi chags pa de bzhin no/ /bcom ldan 'das kyi rang bzhin</text></item>
<item><p>53a4</p><section>mdo sde</section><text>ni 'di lta ste/ rgya che zhing dge la grags pa dang sgra dang tshigs su bcad pas mngon par 'phags pa ste/ 'di ltar bcom ldan 'das de/ de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>53a5</p><section>mdo sde</section><text>rig pa dang zhabs su ldan pa bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa sangs rgyas bcom ldan 'das de/ lha dang bcas pa'i 'jig</text></item>
<item><p>53a6</p><section>mdo sde</section><text>rten dang bdud dang bcas pa dang tshangs pa dang bcas dge sbyong dang bram zer bcas pa dang lha dang mir bcas pa 'di rnams rang gi mngon par mkhyen pas mngon sum du mkhyen par mdzad nas dam pa'i chos ston te/ thog</text></item>
<item><p>53a7</p><section>mdo sde</section><text>mar dge ba bar du dge ba tha mar dge ba don bzang po tshig 'bru bzang po ma 'dres pa yongs su rdzogs pa yongs su dag pa rnam par byang ba tshangs par spyod pa yang dag par rab tu ston to/ /de nas bcom ldan 'das</text></item>
<item><p>53a8</p><section>mdo sde</section><text>kyis dge slong rnams la bka' stsal pa/ dge slong dag ji ltar ngas sbyin pa'i 'bras bu dang sbyin pa la 'god pa'i rnam par smin pa shes pa ltar/ sems can rnams kyis kyang sbyin pa'i 'bras bu dang sbyin pa</text></item>
<item><p>53b1</p><section>mdo sde</section><text>la 'god pa'i rnam par smin pa shes par gyis shig /gang 'di kham phyi ma'i kham phyi ma gcig po de yang / gzhan dag la ma byin ma bgos par bdag gis mi bza' bar gyis shig /ser sna'i sems kyi dri ma skyes pas</text></item>
<item><p>53b2</p><section>mdo sde</section><text>kun nas bkris te ma 'dug cig /dge slong dag gang gi phyir ji ltar ngas sbyin pa'i 'bras bu dang / sbyin pa la 'god pa'i rnam par smin pa shes pa ltar/ sems can rnams ni sbyin pa'i 'bras bu dang sbyin pa la 'god pa'i</text></item>
<item><p>53b3</p><section>mdo sde</section><text>rnam par smin pa mi shes te/ de lta bas na sems can rnams gang 'di kham phyi ma'i kham phyi ma gcig po de yang / gzhan dag la ma byin ma bgos par bdag nyid za bar byed/ ser sna'i sems kyi dri ma skyes pas</text></item>
<item><p>53b4</p><section>mdo sde</section><text>kun nas dkris te 'dug go/ /de ci'i phyir zhe na/ dge slong dag sngon byung ba 'das pa'i dus na/ rgyal po gser mdog ces bya ba/ gzugs bzang ba mdzes pa blta na sdug pa kha dog bzang ba rgyas pa mchog dang ldan pa zhig</text></item>
<item><p>53b5</p><section>mdo sde</section><text>byung ngo / /rgyal po gser mdog de phyug ste nor mang la longs spyod che zhing bdag dbang ba mang ba dang dbyig dang yo byad mang ba dang nor dang 'bru dang nor bu dang mu tig dang man shel dang byi ru mang ba dang gser dang dngul mang ba dang glang po</text></item>
<item><p>53b6</p><section>mdo sde</section><text>che dang rta dang ba lang dang rta rgod ma mang ba dang mdzod dang bang ba yongs su gang ba zhig byung ngo / /rgyal po gser mdog gi pho brang grong khyer gser can zhes bya bar btags te/ chur ni shar nas nub tu dpag tshad bcu gnyis</text></item>
<item><p>53b7</p><section>mdo sde</section><text>yod do/ /zheng ni lho nas byang du dpag tshad bdun yod de/ 'byor pa dang rgyas pa dang bde ba dang lo legs pa dang nyams dga' zhing skye bo dang mi mang po rnams kyis gang ngo / /rgyal po gser mdog la grong khyer</text></item>
<item><p>53b8</p><section>mdo sde</section><text>brgyad khri yod de/ 'byor pa dang rgyas pa dang bde ba dang lo legs pa dang nyams dga' zhing skye bo mang po dang mi mang po rnams kyis gang ngo / /grong sa ya phrag lnga bdun 'bum yod de/ 'byor pa dang rgyas pa dang</text></item>
<item><p>54a1</p><section>mdo sde</section><text>bde ba dang lo legs pa dang nyams dga' zhing skye bo dang mi mang po rnams kyis gang ngo / /ri 'or ba drug khri yod de/ 'byor pa dang rgyas pa dang bde ba dang lo legs pa dang nyams dga' zhing skye bo dang mi mang po</text></item>
<item><p>54a2</p><section>mdo sde</section><text>rnams kyis gang ngo / /rgyal po gser mdog gi blon po khri brgyad stong yod do/ /bud med slas nyi khri yod par gyur to/ /de nas rgyal po gser mdog chos dang ldan pa'i chos kyi rgyal po'i chos kyis rgyal srid byed par</text></item>
<item><p>54a3</p><section>mdo sde</section><text>gyur to/ /rgyal po gser mdog thams cad sbyin par byed de/ des tha na rang gi lus kyi sha man chad yongs su mi gtong ba ci yang med do/ /de'i dus na mi rnams kyi tshe'i tshad lo brgyad khri bzhi stong thub par gyur to/ /de'i</text></item>
<item><p>54a4</p><section>mdo sde</section><text>tshe dus gzhan zhig na/ rgyal po gser mdog gcig pu dben par nang du yang dag 'jog la zhugs nas/ sems kyis sems kyi yongs su rtog pa 'di snyam du skyes te/ gang bdag gis nges par tshong pa thams cad</text></item>
<item><p>54a5</p><section>mdo sde</section><text>la ni/ la gcan dang sho gam rnams mi dbab par bya'o/ /'dzam bu'i gling gi mi thams cad la ni dpya dang sgyu rnams mi dbab par bya'o snyam mo/ /de nas rgyal po gser mdog gis/ rtsis pa dang sna chen po</text></item>
<item><p>54a6</p><section>mdo sde</section><text>la gtogs pa dang blon po dang sgo ba dang 'khor rnams bos te/ 'di skad ces smras so/ /deng phyin cad grong mi dang tshong pa thams cad la la gcan dang sho gam rnams mi dbab par bya'o/ /'dzam bu'i gling gi mi</text></item>
<item><p>54a7</p><section>mdo sde</section><text>thams cad la dpya dang sgyu rnams mi dbab par bya'o zhes bsgo'o/ /de'i thabs 'dis lo mang po zhig tu rgyal srid byed pa na/ dus gzhan zhig gi tshe lo bcu gnyis kyi bar du char mi 'bab pa'i rgyu skar ngan pa zhig byung bar gyur to/ /</text></item>
<item><p>54a8</p><section>mdo sde</section><text>de'i tshe bram ze mtshan nyid 'don pa dang ltas pa dang mo ba rnams sa dang bar snang gi rgyu skar dang gza' dang pa ba sangs rgyu ba dag thams cad kyi mtshan nyid shes par byas nas/ rgyal po gser mdog ga la ba der song ste phyin nas</text></item>
<item><p>54b1</p><section>mdo sde</section><text>rgyal po gser mdog la 'di skad ces smras so/ /lha mkhyen par mdzod cig /dgung lo bcu gnyis kyi bar du char mi 'bab pa'i rgyu skar ngan pa de byung bar gyur to/ /de nas rgyal po gser mdog dngos po bsgrags pa de thos</text></item>
<item><p>54b2</p><section>mdo sde</section><text>nas/ rab tu ngus te mchi ma phyung nas e ma'o nga'i 'dzam bu'i gling gi mi rnams/ e ma'o e ma'o/ /nga'i 'dzam bu'i gling gi mi rnams e ma'o e ma'o/ /nga'i 'dzam bu'i gling 'byor pa dang / rgyas pa dang bde</text></item>
<item><p>54b3</p><section>mdo sde</section><text>ba dang / lo legs pa dang nyams dga' zhing skye bo dang mi mang pos gang ba rnams ring por mi thogs pa nyid tu stong zhing mi dang 'bral bar 'gyur ro/ /de nas rgyal po gser mdog yud tsam zhig mya ngan dang smre sngags 'don pa</text></item>
<item><p>54b4</p><section>mdo sde</section><text>sangs nas/ 'di snyam du gyur te/ gang 'di phyug cing nor mang la longs spyod che ba de dag ni 'tsho bar nus kyi/ gang 'di dbul zhing nor nyung la bza' btung dang / longs spyod chung ba de dag ni/ ci ltar byed cig gu/ de</text></item>
<item><p>54b5</p><section>mdo sde</section><text>'di snyam du gyur te/ bdag gis nges par 'dzam bu'i gling gi zas la sogs pa thams cad bsdu bar bya'o/ /zas la sogs pa bsdus te/ grong dang grong khyer dang / grong rdal dang / rgyal po'i pho brang 'khor</text></item>
<item><p>54b6</p><section>mdo sde</section><text>thams cad tu bang ba gcig brtsig par bya'o/ /bang ba gcig brtsigs te/ 'dzam bu'i gling gi mi thams cad bza' ba mnyam par bgo bar bya'o snyam mo/ /de nas rgyal po gser mdog gis/ rtsis pa dang sna chen</text></item>
<item><p>54b7</p><section>mdo sde</section><text>po la gtogs pa dang blon po dang sgo ba dang 'khor rnams bos te/ 'di skad ces smras so/ /grong gi gtso bo dag khyed rnams deng la 'dzam bu'i gling gi zas la sogs pa thams cad sdus shig /zas la sogs pa bsdus</text></item>
<item><p>54b8</p><section>mdo sde</section><text>te/ gcol la grongs shig /gcal te bgrangs nas/ grong dang grong khyer dang grong rdal dang rgyal po'i pho brang 'khor thams cad tu bang ba bzang po gcig brtsigs shig ces bsgo'o/ /de nas rtsis pa dang sna chen po</text></item>
<item><p>55a1</p><section>mdo sde</section><text>la gtogs pa dang blon po dang sgo ba dang 'khor rnams kyis rgyal po gser mdog gi ltar mnyan nas/ 'dzam bu'i gling gi zas la sogs pa thams cad bsdus so/ /zas la sogs pa bsdus nas/ gcal</text></item>
<item><p>55a2</p><section>mdo sde</section><text>bgrangs te/ grong dang grong khyer dang grong rdal dang rgyal po'i pho brang 'khor rnams su bang ba gcig byas nas blugs so/ /bang ba gcig byas nas blugs te/ rgyal po gser mdog ga la ba der song ste phyin nas/ rgyal po gser</text></item>
<item><p>55a3</p><section>mdo sde</section><text>mdog la 'di skad ces smras so/ /lha mkhyen par mdzod cig /grong dang grong khyer dang grong rdal dang rgyal po'i pho brang 'khor thams cad kyi zas la sogs pa bsdus so/ /bsdus nas kyang bcal zhing bgrangs lags so/ /</text></item>
<item><p>55a4</p><section>mdo sde</section><text>gcal zhing bgrangs nas/ grong dang grong khyer dang grong rdal dang / rgyal po'i pho brang 'khor thams cad du bang ba bgyis nas stsal lags kyis/ khyod gang gi dus nyid dgongs sam/ de nas rgyal po gser mdog gis grangs</text></item>
<item><p>55a5</p><section>mdo sde</section><text>pa dang / rtsis pa dang yi ge pa'i mi rnams bos nas 'di skad ces smras so/ /grong gi gtso bo dag khyed rnams deng la/ 'dzam bu'i gling gi mi thams cad grongs shig /nga man chad legs par grongs la/ 'dzam bu'i gling gi</text></item>
<item><p>55a6</p><section>mdo sde</section><text>mi thams cad kyi bza' ba legs par mnyam par bgo bar gyis shig /grangs pa dang rtsis pa dang yi ge pa'i mi rnams kyis/ rgyal po gser mdog gi ltar mnyan nas/ 'dzam bu'i gling gi mi thams cad legs par</text></item>
<item><p>55a7</p><section>mdo sde</section><text>bgrangs so/ /rgyal po gser mdog man chad legs par bgrangs nas/ 'dzam bu'i gling gi mi thams cad la bza' ba mnyam par 'ged do/ /lo bcu gcig gi bar du ni shi ba med do/ /lo bcu gnyis pa byung ba'i tshe zla</text></item>
<item><p>55a8</p><section>mdo sde</section><text>ba gcig la/ der mang du skyes pa dang bud med dang khye'u dang bu mo rnams bkres pa dang skom pas shi'o/ /lo bcu gnyis pa byung ba'i tshe/ zla ba lhag ma gnyis dang gsum dang bzhi dang lnga dang bcu gcig gi bar du der mang du skyes</text></item>
<item><p>55b1</p><section>mdo sde</section><text>pa dang bud med dang khye'u dang bu mo rnams shi bar gyur to/ /de'i tshe na 'dzam bu'i gling gi zas la sogs pa thams cad yongs su zad de/ /gzhan du na rgyal po gser mdog la zas kyi lhag ma bre'u chung gang zhig yod do/ /de'i tshe dus</text></item>
<item><p>55b2</p><section>mdo sde</section><text>gzhan zhig na/ bskal pa bzhi bcur spyad pa'i byang chub sems dpa' zhig /mi mjed kyi 'jig rten gyi khams 'dir phyin par gyur to/ /byang chub sems dpa' des gzhan zhig tu/ nags khrod zhig na/ bu dang ma</text></item>
<item><p>55b3</p><section>mdo sde</section><text>gnyis nyal po byed pa zhig mthong ngo / /mthong nas kyang 'di snyam du gyur te/ e ma'o nyon mongs so/ /sems can 'di dag ni nyon mongs so/ /gang gi tshe zla ba dgu rum de nyid tu gnas la/ de nyid kyi nu ma la</text></item>
<item><p>55b4</p><section>mdo sde</section><text>'thungs nas/ de nyid tu de ltar byed/ 'di 'dra ba'i sems can chos ma yin pa'i 'dod chags kyis zhen pa/ log par lta ba 'dod pa mi bzad pas zil gyis non pa/ phar mi 'dzin pa mar mi 'dzin pa dge sbyong du mi 'dzin pa</text></item>
<item><p>55b5</p><section>mdo sde</section><text>bram zer mi 'dzin pa rigs kyi rgan rabs la bkur sti mi byed pa rnams kyis bdag chog ste/ 'di 'dra ba'i sems can rnams kyi don/ byang chub kyi spyod pa spyad par su zhig spro/ bdag ni nges par bdag gcig pu'i don</text></item>
<item><p>55b6</p><section>mdo sde</section><text>bsgrub po snyam mo/ /de nas byang chub sems dpa' de gzhan du shing ljon pa'i drung ga na ba der song ste phyin nas/ shing ljon pa'i drung der skyil mo dkrung bcas nas lus bsrang ste/ dga' ba dang bde ba dang dran pa mngon du</text></item>
<item><p>55b7</p><section>mdo sde</section><text>bzhag nas 'dug go/ /de nas byang chub sems dpa' de nye bar len pa'i phung po lnga rnams la/ skye ba dang 'jig par rjes su lta zhing gnas te/ 'di ni gzugs te/ gzugs 'di ni skye ba'o/ /gzugs 'di ni</text></item>
<item><p>55b8</p><section>mdo sde</section><text>'jig pa'o/ /'di ni tshor ba/ 'di ni 'du shes/ 'di ni 'du byed/ 'di ni rnam par shes pa ste/ rnam par shes pa 'di ni skye ba'o/ /rnam par shes pa 'di ni 'jig pa'o zhes/ de nye bar len pa'i phung po lnga po 'di rnams la skye</text></item>
<item><p>56a1</p><section>mdo sde</section><text>ba dang 'jig par rjes su lta zhing gnas so/ /gang cung zad skye ba'i chos de thams cad ni/ yun mi ring ba nyid tu 'gag pa'i chos yin no zhes bya bar rig nas/ de nyid tu rang byang chub rjes su thob bo/ /de nas bcom</text></item>
<item><p>56a2</p><section>mdo sde</section><text>ldan 'das rang sangs rgyas de'i rkyen ji lta ba bzhin gyis/ chos thob pa mthong nas/ de'i tshe tshigs su bcad pa 'di dag smras pa/ yang dag bsnyen nas chags gyur la/ /chags las sdug bsngal 'di byung ste/ /chags</text></item>
<item><p>56a3</p><section>mdo sde</section><text>la sdug bsngal 'di 'jug pas/ /de phyir mkhas pas chags sun phyung / /bse ru lta bur gcig pu spyad/ /de nas bcom ldan 'das rang sangs rgyas de 'di snyam du gyur te/ bdag gis sems can rnams kyi phyir</text></item>
<item><p>56a4</p><section>mdo sde</section><text>dka' ba mang zhig spyad pas na su la yang phan pa byas pa ma yin te/ bdag gis deng su zhig la snying brtse bar bya zhing / bdag gis deng su zhig la bsod snyoms blangs te/ yongs su bza' bar bya snyam mo/ /de nas bcom</text></item>
<item><p>56a5</p><section>mdo sde</section><text>ldan 'das rang sangs rgyas de mi las shin du 'das pa'i lha'i spyan gyis 'dzam bu'i gling 'di kun du bltas pa dang / bcom ldan 'das rang sangs rgyas des 'dzam bu'i gling gi zas la sogs pa yongs su zad par mthong ste/</text></item>
<item><p>56a6</p><section>mdo sde</section><text>gzhan du rgyal po gser mdog la zas kyi lhag ma bre'u chung gang zhig yod do/ /de 'di snyam du gyur te/ bdag gis nges par rgyal po gser mdog la snying brtse bar bya zhing / bdag gis nges par rgyal po gser mdog</text></item>
<item><p>56a7</p><section>mdo sde</section><text>la zas kyi lhag ma bre'u chung gang zhig yod pa las blangs te yongs su bza' bar bya'o snyam mo/ /de nas bcom ldan 'das rang sangs rgyas de/ de'i rdzu 'phrul 'di lta bus nam mkha' la mngon sum du song ste/ lus</text></item>
<item><p>56a8</p><section>mdo sde</section><text>snang bar bya bzhin du rdzu 'phrul gyis/ rgyal po'i pho brang gser can gang na ba der song ngo / /de'i tshe rgyal po gser mdog blon po lnga stong tsam dang / khang bzangs kyi steng na 'khod par gyur to/ /bcom ldan 'das rang</text></item>
<item><p>56b1</p><section>mdo sde</section><text>sangs rgyas de/ rgyang ring po nas 'di ltar 'ong ba na/ sna chen po la gtogs pa gcig gis mthong ngo / /mthong nas sna chen po la gtogs pa dag bos nas/ grong gi gtso bo dag ltos shig /'di ltar rgyang ring po nas bya dmar po</text></item>
<item><p>56b2</p><section>mdo sde</section><text>'phur ba zhig 'ong ngo / /sna chen po la gtogs pa gnyis pas smras pa/ grong gi gtso bo dag 'di ni bya dmar po 'phur ba ma yin gyi/ 'di ni srin po mdangs 'phrog pa zhig 'ong ste/ 'dis ni deng bdag cag zos par 'gyur ro/ /</text></item>
<item><p>56b3</p><section>mdo sde</section><text>de nas rgyal po gser mdog lag pa gnyis kas bzhin legs par phyis te/ sna chen po rnams la smras pa/ grong gi gtso bo dag 'di ni bya dmar po 'phur ba ma yin la/ srin po mdangs 'phrog pa yang ma yin no/ /'di ni drang srong ste/</text></item>
<item><p>56b4</p><section>mdo sde</section><text>bdag cag la snying brtse ba'i phyir 'ong ngo / /de nas bcom ldan 'das rang sangs rgyas de/ rgyal po gser mdog gi khang bzangs kyi steng du babs so/ /de nas rgyal po gser mdog langs nas bcom ldan 'das rang sangs rgyas</text></item>
<item><p>56b5</p><section>mdo sde</section><text>de bsus nas/ bcom ldan 'das rang sangs rgyas de'i zhabs la mgo bos phyag 'tshal te/ stan bshams pa la bzhugs par gsol to/ /de nas rgyal po gser mdog gis/ bcom ldan 'das rang sangs rgyas de la 'di</text></item>
<item><p>56b6</p><section>mdo sde</section><text>skad ces smras so/ /drang srong ci'i phyir 'dir byon/ drang srong gis smras pa/ rgyal po chen po zas kyi phyir ro/ /de nas rgyal po gser mdog rab tu ngus te mchi ma phyung nas/ e ma'o bdag dbul te 'di ltar 'dzam bu'i gling gi dbang phyug dam</text></item>
<item><p>56b7</p><section>mdo sde</section><text>pa byas kyis kyang drang srong gcig la bsod snyoms dbul bar ma nus so/ /de nas rgyal po'i pho brang gser can na gnas pa'i lha des/ rgyal po gser mdog la tshigs su bcad de smras pa/ ci zhig sdug bsngal yin zhe na ni dbul ba</text></item>
<item><p>56b8</p><section>mdo sde</section><text>'o/ /shin du sdug bsngal gang yin dbul ba de nyid de/ /dbul ba dag ni nang na shi dang mtshungs par gyur pa ste/ /bdag ni shi yang sla'i dbul ba mi 'dod do/ /de nas rgyal po gser mdog gis mdzod pa bos nas/ 'di skad ces smras so/ /grong gi</text></item>
<item><p>57a1</p><section>mdo sde</section><text>gtso bo khyim na bza' ba cung zad yod na drang srong 'di la dbul bar bya'o/ /des smras pa/ gang lha nyid mkhyen pa lags te/ 'dzam bu'i gling gi zas la sogs pa thams cad yongs su bas so/ /gzhan du na lha nyag</text></item>
<item><p>57a2</p><section>mdo sde</section><text>gcig bshos kyi lhag ma bre'u chung gang zhig mchis so/ /de nas rgyal po gser mdog 'di snyam du gyur te/ gal te zos na ni 'tsho ci ste ma zos na ni 'chi'o snyam mo/ /de yang 'di snyam du gyur te/ gal te zos kyang nges par bdag</text></item>
<item><p>57a3</p><section>mdo sde</section><text>'chi bar 'gyur te/ 'tsho bas chog gis ji ltar na 'di 'dra ba'i drang srong tshul khrims dang ldan pa dge ba'i chos can de/ de nas rgyal po gser mdog gis rtsis pa dang sna chen po la gtogs pa dang sgo ba dang 'khor rnams bsdus</text></item>
<item><p>57a4</p><section>mdo sde</section><text>nas 'di skad ces smras so/ /grong gi gtso bo dag kyi hud/ 'di ni gser mdog gi sbyin pa gtong ba tha ma yin te/ rjes su yi rang bar gyis shig /dge ba'i rtsa ba 'dis 'dzam bu'i gling gi mi thams cad kyi dbul ba yang dag</text></item>
<item><p>57a5</p><section>mdo sde</section><text>par gcod par gyur cig /de nas rgyal po gser mdog gis zas bre'u chung gang yod pa de/ bcom ldan 'das rang sangs rgyas de'i lhung bzed tu blugs nas/ bcom ldan 'das rang sangs rgyas de'i lag pa g.yas par</text></item>
<item><p>57a6</p><section>mdo sde</section><text>lhung bzed byin no/ /gang rang sangs rgyas kyi lus kyis chos ston pa ni chos nyid de tshig gis ni ma yin no/ /de nas bcom ldan 'das rang sangs rgyas de rgyal po gser mdog gi bsod snyoms blangs nas/ 'di ltar</text></item>
<item><p>57a7</p><section>mdo sde</section><text>rdzu 'phrul gyis nam mkha' la song ngo / /de nas rgyal po gser mdog thal mo sbyar nas/ mig rgyang gis sod dag gi bar du mig mi 'dzums par bltas so/ /de nas rgyal po gser mdog gis/ rtsis pa dang sna chen po</text></item>
<item><p>57a8</p><section>mdo sde</section><text>la gtogs pa dang blon po dang sgo ba dang 'khor rnams bos nas 'di skad ces smras so/ /grong gi gtso bo dag rang rang gi gnas ji lta ba bzhin deng shig /khang bzangs 'dir bkres pa dang skom pas 'chi ba'i dus ma byed cig /</text></item>
<item><p>57b1</p><section>mdo sde</section><text>de dag gis smras pa/ gang gi tshe lha'i dpal dang sku skal dang ldan par gyur pa de'i tshe/ bdag cag lha'i zhabs 'bring na rtse zhing dga' la longs spyod pa lags na/ 'di lta ste bdag cag lha'i dus phyi ma dang dus tshod phyi ma yongs su gtang</text></item>
<item><p>57b2</p><section>mdo sde</section><text>ba ga la zhig bzod/ de nas rgyal po gser mdog rab tu ngus te mchi ma phyung ngo / /mchi ma de legs par phyis nas rtsis pa dang sna chen po la gtogs pa dang blon po dang sgo ba dang 'khor rnams la 'di skad ces smras so/ /grong gi gtso bo</text></item>
<item><p>57b3</p><section>mdo sde</section><text>dag rang rang gi gnas ji lta ba bzhin dengs shig /thams cad kyis khang bzangs 'dir bkres pa dang skom pa dag gis 'chi ba'i dus ma byed cig /de nas rtsis pa dang sna chen po la gtogs pa dang blon po dang / sgo ba dang 'khor rnams</text></item>
<item><p>57b4</p><section>mdo sde</section><text>rab tu ngus te mchi ma phyung ngo / /mchi ma legs par phyis nas/ rgyal po gser mdog ga la ba der song ste phyin nas rgyal po gser mdog gi rkang pa gnyis la phyag 'tshal te/ thal mo sbyar nas/ rgyal po gser mdog la</text></item>
<item><p>57b5</p><section>mdo sde</section><text>'di skad ces smras so/ /bdag cag gis lha'i zhal lta ba'i phyi ma deng lags te/ bdag cag gis gang cung zad lha'i bka' la 'gal ba ci bgyis pa bzod par gsol lo/ /'di lta ste bcom ldan 'das rang sangs rgyas des</text></item>
<item><p>57b6</p><section>mdo sde</section><text>bsod snyoms de yongs su zos so/ /de nas skad cig de nyid la phyogs bzhi kun nas sprin stug po bzhi langs so/ /rlung grang ba yang langs te/ de'i tshe 'dzam bu'i gling phyags so/ /de nas de'i dus kyi bye brag la bcal bar bya ba dang /</text></item>
<item><p>57b7</p><section>mdo sde</section><text>bza' bar bya ba rnam pa sna tshogs kyi char bab ste/ bza' bar bya ba'i dngos po 'di lta bu 'bras chan dang phye dang zan dron dang sha dang nya sha dang bza' bar bya ba'i dngos po 'di lta bu/ bca' bar bya ba la phug dang bza' bar bya ba lo ma dang bza'</text></item>
<item><p>57b8</p><section>mdo sde</section><text>bar bya ba me tog dang bza' bar bya ba 'bras bu dang bza' bar bya ba til dang bza' bar bya ba til mar dang bza' bar bya ba bur mar dang bza' bar bya ba kha ra dang gzhan yang bza' bar bya ba dang bca' bar bya ba dang myang bar bya ba rnam pa mang</text></item>
<item><p>58a1</p><section>mdo sde</section><text>po'i bza' ba dag gi char bab bo/ /de nas rgyal po gser mdog mgu la dga' zhing yi rang ste/ rab tu dga' nas dga' ba dang yid bde ba skyes te/ rtsis pa dang sna chen po la gtogs pa dang blon po dang sgo ba dang 'khor rnams</text></item>
<item><p>58a2</p><section>mdo sde</section><text>bos nas 'di skad ces smras so/ /grogs gi gtso bo dag ltos shig /kye ma deng bsod snyoms gcig phul ba'i myu gu byung bar gyur te/ 'bras bu dang lo ma dang me tog ni phyis 'byung bar 'gyur ro/ /de nas nyi ma gnyis pa la</text></item>
<item><p>58a3</p><section>mdo sde</section><text>nyin bdun du nor dang 'bru'i char rab tu bab bo/ /'di lta ste til dang 'bras thug po che dang mon sran gre'u dang mon sran dkar ru dang nas dang gro dang sran chung dang 'bras sA lu dang 'bru'i rigs thams cad dang zhag bdun du mar sar gyi char bab bo/ /</text></item>
<item><p>58a4</p><section>mdo sde</section><text>zhag bdun du til mar gyi char bab bo/ /zhag bdun du be'u ras kyi char bab bo/ /zhag bdun du zas rnam pa sna tshogs kyi char bab bo/ /zhag bdun du rin po che sna bdun la/ gser dang dngul dang shel dang bai dUr+ya dang mu tig dmar</text></item>
<item><p>58a5</p><section>mdo sde</section><text>po dang rdo'i snying po dang spug rnams te/ rin po che sna bdun po 'di dag gi char bab bo/ /rgyal po gser mdog gi mthus/ 'dzam bu'i gling gi mi thams cad kyi dbul ba yang dag par bcad par gyur to/ /dge slong dag de'i tshe</text></item>
<item><p>58a6</p><section>mdo sde</section><text>de'i dus na/ rgyal por gyur pa de gzhan zhig yin snyam du khyed kyis som nyi dang yid gnyis su mi bya'o/ /dge slong dag de'i tshe de'i dus na/ rgyal po gser mdog ces bya ba byung ba de ni/ nga nyid yin par blta bar bya'o/ /</text></item>
<item><p>58a7</p><section>mdo sde</section><text>dge slong dag rnam grangs des kyang 'di ltar rig par bya ste/ ji ltar ngas sbyin pa'i 'bras bu dang sbyin pa la 'god pa'i rnam par smin pa shes pa ltar/ sems can rnams kyis kyang sbyin pa'i 'bras bu dang sbyin pa la 'god</text></item>
<item><p>58a8</p><section>mdo sde</section><text>pa'i rnam par smin pa shes par gyis shig /gang kham phyi ma'i kham phyi ma gcig po de yang gzhan dag la ma byin ma bgos par bdag gi bar mi bya'o/ /ser sna'i sems kyi dri ma skyes pa kun nas bkres te 'dug par mi bya'o/ /ji</text></item>
<item><p>58b1</p><section>mdo sde</section><text>ltar ngas shes pa de bzhin du/ 'di ltar sems can dag gi sbyin pa la 'ged pa'i rnam par smin pa mi shes te/ de lta bas na sems can gang kham phyi ma phyi ma'i kham gcig po de yang gzhan dag la ma byin ma bgos par bdag nyid</text></item>
<item><p>58b2</p><section>mdo sde</section><text>kyis bza' bar mi bya'o/ /ser sna'i sems kyi dri ma skyes pas kun nas dkris te 'dug par mi bya'o/ /sngon gyi dge dang mi dge byas pa chud mi za/ /mkhas pa dag la brten pa chud ni mi za ste/ /'phags pa'i skye bos legs</text></item>
<item><p>58b3</p><section>mdo sde</section><text>par bshad pa chud mi za/ /byas pa gzo la byas pa rnams kyang chud mi za/ /bcom ldan 'das kyis de skad ces bka' stsal pa dang / byang chub sems dpa' de dag dang dge slong de dag dang lha dang mi dang lha ma yin dang dri zar bcas pa'i 'jig</text></item>
<item><p>58b4</p><section>mdo sde</section><text>rten yi rangs te/ bcom ldan 'das kyis gsungs pa la mngon par bstod do/ /gser mdog gi sngon gyi sbyor ba zhes bya ba rdzogs so// // lan cig zhus te dag go/ /skar mas zhus te dag go / @#/ /rgya gar skad du/</text></item>
<item><p>58b5</p><section>mdo sde</section><text>Ar+ya ji na pu tra aR+tha sid d+hi sU tra/ bod skad du/ 'phags pa rgyal bu don grub kyi mdo/ bam po dang po/ 'di skad bdag gis thos pa dus gcig na/ bcom ldan 'das mnyan du yod pa na 'dze ta'i tshal mgon med zas sbyin gyi kun</text></item>
<item><p>58b6</p><section>mdo sde</section><text>dga' ra ba na/ dge slong dang dge slong ma dang dge bsnyen pha dang dge bsnyen ma grangs med pa dang thabs gcig tu bzhugs so/ /de'i tshe bcom ldan 'das 'dzum pa mdzad nas/ zhal gyi sgo nas 'od zer kha dog sna lnga dang ldan pa</text></item>
<item><p>58b7</p><section>mdo sde</section><text>bkye ba dang / tshe dang ldan pa kun dga' bo stan las langs te gos tshags bcos nas thal mo sbyar te bcom ldan 'das la 'di skad ces gsol to/ /bdag gis sangs rgyas kyi zhabs 'bring lo nyi shu bgyis kyi bar</text></item>
<item><p>58b8</p><section>mdo sde</section><text>du de 'dra bar bzhad pa ma mthong na/ bcom ldan 'das kyis sangs rgyas sngon 'das pa 'am ma byon pa 'am da ltar bzhugs pa'i sangs rgyas la dgongs sam de ma lags pa ci la dgongs pa don bstan du gsol/</text></item>
<item><p>59a1</p><section>mdo sde</section><text>bcom ldan 'das kyis kun dga' bo la bka' stsal pa/ sangs rgyas 'das pa 'am ma 'ongs pa 'am da ltar bzhugs pa la dgongs pa ma yin gyi/ mngon par dran pa nga sngon bskal pa grangs</text></item>
<item><p>59a2</p><section>mdo sde</section><text>med par 'das pa'i pha rol na sbyin pa sbyin pa'i dngos po la dgongs te/ de'i tshe de'i dus na yul ya ba zhes bya bar rgyal po dge ba zhes bya ba drang po'i chos kyis yul gyi srid 'dzin te/ 'gro ba mang po la skyong ba zhig</text></item>
<item><p>59a3</p><section>mdo sde</section><text>byung ngo / /rgyal po de la blon po ni bzhi stong zhig yod de/ rgyal phran drug bcu la dbang bskur ro/ /grong khyer chen po brgyad brgya dang bal gyi glang po che lnga brgya yod de/ rgyal po la btsun mo nyi khri yod</text></item>
<item><p>59a4</p><section>mdo sde</section><text>kyang sras mi mnga' bas ri dang klung gi lha gnyan po la mchod 'bras byas nas btsun mo dam pa la sras mnga' bar gyur te/ btsun mo'i mal ca dang zas dang skom la sogs pa yo byad bdam zhing bzang por sbyar</text></item>
<item><p>59a5</p><section>mdo sde</section><text>nas rgyal po nyid kyis rim gro byas te/ zla ba bcur tshang nas rgyal bu gcig btsas so/ /pho brang gi btsun mo nyi khri snyed kyang rgyal bu zhig btsas shes thos nas thams cad dga' mgu rangs te/ nu zho yang</text></item>
<item><p>59a6</p><section>mdo sde</section><text>rang byung bas rgyal bu mtshan yang don grub ces btags so/ /rgyal bu la nu zho snun cing rim gro byed pa bzhi zhig bskos te/ gcig ni nu zho snun pa'i las byed/ gcig ni rgyal bu pang du khyer bar bskos</text></item>
<item><p>59a7</p><section>mdo sde</section><text>gcig ni rgyal bu bkru ba'i las byed par bskos/ gcig ni rgyal bu rtser 'gro ba'i las su bskos so/ /de ltar bskos nas rgyal bu lo bcu drug lon pa dang yig rtsis dang 'phong rtsal dang bzo dpyad</text></item>
<item><p>59a8</p><section>mdo sde</section><text>dang rol mo la sogs pa gang yang mi shes pa med de thams cad kyang lobs/ rgyal po yab dang yum la yang lha btsun 'dra bar rim gro byed do/ /rgyal pos kyang rgyal bu'i pho brang logs shig tu brtsigs so/ /</text></item>
<item><p>59b1</p><section>mdo sde</section><text>rgyal bu de chung nas sbyin pa la dga' nas mi la sogs te/ ri dgas dang 'dab chags bya'i bar du sems can thams cad bde skyid par dga' ste/ tshig tu yang gang mi shes pa gti mug can ni sbyin pa la mi dga' bas</text></item>
<item><p>59b2</p><section>mdo sde</section><text>bdag gis bdag bslus te phan pa'i don med kyi/ mkhas pa shes rab can ni 'jig rten na gnas kyang sbyin pa la yon tan cher mthong ste/ sbyin pa byin pas snga ma 'das pa dang ma byon pa dang da ltar bzhugs pa'i sangs rgyas</text></item>
<item><p>59b3</p><section>mdo sde</section><text>dang rang sangs rgyas dang 'phags pa dgra bcom pa thams cad kyis bstod cing bsngags par 'gyur ro zhes smras so/ /rgyal bu bags kyis cher skyes nas/ rgyal po zhig gi bu mo man te zhes bya ba mnga' byad bzang la</text></item>
<item><p>59b4</p><section>mdo sde</section><text>sdug pa dpe zla med pa gser dang dngul dang bai dUr+ya dang rin po che sna tshogs kyi rgyan kyis brgyan pa gcig btsun mor blangs nas bu ming sring gnyis shig yod par gyur to/ /de nas rgyal bu de sbyin pa'i pha rol tu phyin pa'i</text></item>
<item><p>59b5</p><section>mdo sde</section><text>don sems pa la zhugs nas/ yab rgyal po la bdag ni rtse zhing ltad mo ltar mchi'o zhes gsol pa dang rgyal pos kyang de bzhin du gnang ngo / /de nas rgyal bu pho brang nas byung ba dang / brgya byin lha'i dbang</text></item>
<item><p>59b6</p><section>mdo sde</section><text>pos grong khyer gyi sgo lam srang dag na dbul phongs pa long ba 'on pa lkugs pa'i slongs mo pa dag cig sprul nas sdod du bcug go/ /rgyal bus de dag mthong ba dang de ma thag tu phyir log nas pho brang du zhugs te/</text></item>
<item><p>59b7</p><section>mdo sde</section><text>mya ngan chen pos non nas mi dga' zhing 'dug pa la/ yab rgyal pos sras rgyal bu la 'di skad ces bsgo'o/ /rtse zhing ltad mo ltar btang na ci'i phyir mi dga' zhing mya ngan byed par gyur ces dris pa dang /</text></item>
<item><p>59b8</p><section>mdo sde</section><text>rgyal bus yab rgyal po la 'di skad ces gsol to/ /bdag rtse zhing ltad mo ltar mchis pa las/ slongs mo pa long ba 'on pa lkugs pa mang po dang mjal bas mya ngan gyis non par gyur te/ nga yab rgyal</text></item>
<item><p>60a1</p><section>mdo sde</section><text>po la gsol ba rnam pa gcig gsol na rgyal pos gnang ngam/ yab rgyal pos kyang rgyal bu khyod ci dang ci 'dod pa smros shig dang gnang bar bya'o zhes bsgo ba dang / rgyal bus yab rgyal po la 'di skad</text></item>
<item><p>60a2</p><section>mdo sde</section><text>ces gsol to/ /bdag ni yab rgyal po la mnga' ba'i bang mdzod na rin po che mchis pa rnams grong khyer gyi sgo bzhi dang tshong 'dus su spungs te slongs mo pa thams cad la yid dang mi 'gal bar sbyin pa bgyid par 'tshal lo zhes</text></item>
<item><p>60a3</p><section>mdo sde</section><text>gsol pa dang / rgyal pos sras rgyal bu la khyod ci dang ci dga' ba yid dang mi 'gal bar gnang ngo zhes bsgo'o/ /de nas rgyal bus blon po rnams la bsgo nas/ nor dbyig rin po che rnams shing rtas bskyas te/</text></item>
<item><p>60a4</p><section>mdo sde</section><text>grong khyer gyi sgo bzhi dang / tshong 'dus su spungs nas pha rol po 'dod pa bzhin sbyin pa byin pa dang / yul khams phyogs brgyad kun tu rgyal bu'i yon tan grags par gyur pas/ kha cig ni dpag tshad brgya/</text></item>
<item><p>60a5</p><section>mdo sde</section><text>kha cig ni dpag tshad stong / kha cig ni dpag tshad khri'i pha rol nas lhags te/ kha zas dang skom 'dod pa la ni zas dang skom byin/ gang gos dang bgo ba 'dod pa la ni gos dang bgo ba byin/ gang gser dang</text></item>
<item><p>60a6</p><section>mdo sde</section><text>dngul dang rin po che 'dod pa la yang ci 'dod pa bzhin yid dang mi 'gal bar gang yang mi gtang ba med do/ /de'i tshe de'i dus na/ dgra zlar gyur pa'i rgyal khams gcig cig yod pa des/ rgyal bus sbyin pa</text></item>
<item><p>60a7</p><section>mdo sde</section><text>sbyin pa la dga' bas pha rol po ci 'dod pa bzhin yid dang mi 'gal bar yongs su gtang ngo zhes thos nas blon po rnams dang mkhas pa blo dang ldan pa kun la sogs pa bsdus te 'di skad ces bgros so/ /yul ya</text></item>
<item><p>60a8</p><section>mdo sde</section><text>ba'i rgyal po la bal gyi glang po che pad mo'i steng nas 'gro ba su da ya zhes bya ba stobs dang ldan pa zhig de dag nam dgra zla'i rgyal khams gzhan dang 'thab pa'i tshe/ bal gyi glang po che des rtag tu rgyal bar</text></item>
<item><p>60b1</p><section>mdo sde</section><text>gyur pas na/ khyed las su zhig der song ste slong bar nus ces bgros na/ blon po las gang yang 'gro nus pa ma byung ngo / /de'i nang na bram ze mi brgyad zhig gis rgyal po la 'di skad ces gsol to/ /bdag cag</text></item>
<item><p>60b2</p><section>mdo sde</section><text>gis slong zhing mchi bar 'tshal na bdag cag gi tshogs dang rgyags sbyor cig ces gsol pa dang / rgyal pos de'i tshogs dang rgyags sbyar nas bram ze de dag la 'di skad ces bsgo'o/ /gal te khyod kyis bal glang</text></item>
<item><p>60b3</p><section>mdo sde</section><text>de khugs te 'ongs na bya dga' cher sbyin no zhes gtsigs byas so/ /de nas bram ze brgyad po mkhar ba thogs te la lung bgrod nas yul ya ba gang na ba der song ngo / /yul der phyin nas/ rgyal po'i sgor mkhar</text></item>
<item><p>60b4</p><section>mdo sde</section><text>ba la rkom tshugs bcas te rkang pa ya cig gis 'greng zhing sdod do/ /de nas rgyal bu'i sgo srungs pho brang nang du song nas phyi rol na bram ze dag cig lhags te/ mkhar ba la rkom tshugs bcas nas rkang pa ya cig</text></item>
<item><p>60b5</p><section>mdo sde</section><text>gis 'greng zhing sdod de/ bdag cag ni lam ring po nas ched du 'dir slong du 'ongs so zhes mchi'o/ /rgyal bus de skad ces smras pa thos nas rab tu dga' ste/ mod la phyi rol du byung nas bsus te phyag byas</text></item>
<item><p>60b6</p><section>mdo sde</section><text>so/ /dper na pha dang bu phrad pa tsam du gcig la gcig gis spro ba'i tshig gis khyed gang phyogs nas 'ongs lam du nyon ma mongs sam/ ci 'dod ci slong na rkang pa ya cig 'greng zhes dris so/ /bram ze brgyad</text></item>
<item><p>60b7</p><section>mdo sde</section><text>pos smras pa/ bdag cag ni rgyal bu khyod sbyin pa sbyin pa la rab tu dga' bas pha rol po ci slong yang yid dang 'gal bar mi mdzad do zhes rgyal bu'i yon tan phyogs mtshams brgyad dang / yar ni steng gi gnam la</text></item>
<item><p>60b8</p><section>mdo sde</section><text>thug mar ni sa'i mthil la thug pa man cad du grags pas na/ khyod kyi sbyin pa'i yon tan ni bsam gyis mi khyab ste/ nye ring thams cad kyis bstod cing bsgrags pas gang yang ma thos pa 'am mi shes pa med de</text></item>
<item><p>61a1</p><section>mdo sde</section><text>kun gyis brjod pa yang brdzun pa ma yin la/ da lha'i sras su gyur pas na lha ni ci smra yang brdzun pa ma yin te/ da rgyal bus sbyin pa mi mdzad na bdag cag gi yid dang 'gal bar mdzad dam/</text></item>
<item><p>61a2</p><section>mdo sde</section><text>bdag cag ni rgyal bu las me tog pad mo'i steng nas 'gro ba bal gyi glang po che slong du 'ongs so zhes smras pa dang / rgyal bus de dag bal glang gi lhas su khrid de bal glang gzhan zhig byin no/ bram ze brgyad</text></item>
<item><p>61a3</p><section>mdo sde</section><text>pos smras pa/ bdag cag ni pad mo'i steng nas 'gro ba'i bal gyi glang po che su da yan 'dod do/ /rgyal bus smras pa/ bal gyi glang po che 'di ni bdag gi yab rgyal po la gces shing gnang ba yin te/ bal</text></item>
<item><p>61a4</p><section>mdo sde</section><text>glang 'di dang bdag tu tha mi dad par dgongs pas khyed la sbyin du mi rung ngo / /gal te bdag gis khyed la byin na/ rgyal po'i dgongs pa dang 'gal bas gal te bal glang 'di'i rkyen gyis bdag yul 'di</text></item>
<item><p>61a5</p><section>mdo sde</section><text>nas skrod par 'gyur ro zhes smras nas rgyal bu yang 'di snyam du bsams so/ /bdag sngon yi dam bcas pa na/ pha rol po ci slong yang yid dang mi 'gal bar bya'o zhes dam bcas na/ da bdag gis sngar</text></item>
<item><p>61a6</p><section>mdo sde</section><text>bsams pa las bzlog ste/ sbyin pa 'di ma byin na/ ji ltar yang bla na med pa mnyam snyoms pa'i sbyin pa'i pha rol du phyin pa rdzogs par 'gyur ro/ /gal te sbyin pa 'di byin pa na bla na med pa mnyam snyoms</text></item>
<item><p>61a7</p><section>mdo sde</section><text>pa'i sbyin sems su 'gyur ro snyam bsams nas/ rgyal bus 'di skad ces smras so/ /shin tu dka' ste de bzhin du sbyin par bya'o zhes smras nas/ drung na 'dug pa'i g.yog la bal gyi glang po che la gser dngul gyi</text></item>
<item><p>61a8</p><section>mdo sde</section><text>sga bstad de myur du khrid de shog cig ces bsgo ba dang / bal glang khrid de 'ongs nas rgyal bus lag pa g.yon pas ni chu snod thogs te/ bram ze'i lag pa bkrus/ lag pa g.yas pas ni bal glang gi sna thag</text></item>
<item><p>61b1</p><section>mdo sde</section><text>nas bzung ste bram ze brgyad po la byin pa dang / bram ze brgyad pos rgyal bu la smon lam btab bo/ /smon lam btab ma thag tu bal gyi glang po che la sprugs te dga' bzhin dong ngo / /de nas rgyal bus bram</text></item>
<item><p>61b2</p><section>mdo sde</section><text>ze de dag la yang 'di skad ces bsgo'o/ /khyed myur du mgyogs par song shig /gal te yab rgyal pos gsan na snyags ma gtong ste 'phrog tu 'ong ngo zhes bsgo ba dang / de'i tshe bram ze de dag gis de ma thag tu mgyogs</text></item>
<item><p>61b3</p><section>mdo sde</section><text>su dong ngo / /blon po rnams kyis rgyal bus bal gyi glang po che dgra zla la byin no zhes thos nas/ thams cad skrag ste khri las rbad du lhung nas mya ngan gyis non te/ 'di snyam du yul 'di na bal glang 'di</text></item>
<item><p>61b4</p><section>mdo sde</section><text>la ltos na/ da dgra zla gzhan la byin par gyur to snyam du bsams nas rgyal po ga la ba der song ste 'di skad ces gsol to/ /rgyal bus ni phyi'i dgra thub pa'i bal glang rin po che pha rol gyi dgra zla la byin</text></item>
<item><p>61b5</p><section>mdo sde</section><text>no zhes gsol pa dang / rgyal po yab yed yed por gyur pa las/ blon pos yang 'di skad ces gsol to/ /da rgyal po la bal gyi glang po che 'di mnga' bas chab srid che ba lags te/ bal gyi glang po che</text></item>
<item><p>61b6</p><section>mdo sde</section><text>de ni bal glang drug bcu snyed kyi mthu stobs dang ldan pa lags na rgyal bus dgra zla la stsal te/ dgra zlas 'tshal bas chab srid kyang stor du mchi na ji ltar mdzad pa rigs/ 'di lta bu rang nyams su</text></item>
<item><p>61b7</p><section>mdo sde</section><text>sbyin pa byin pas bang mdzod kyang stongs shing yul gyi srid dang btsun mo dang sras kyi bar du sbyin pa bgyid par dgongs so zhes gsol pa dang / rgyal pos de skad ces smras pa thos nas/ lhag par mi dga'</text></item>
<item><p>61b8</p><section>mdo sde</section><text>bar gyur te/ blon po gzhan zhig bos nas/ blon po de la rgyal bus bal gyi glang po che dgra zla la byin pa bden nam zhes dris pa dang / blon po des kyang byin pa bden no zhes gsol to/ /rgyal pos de skad</text></item>
<item><p>62a1</p><section>mdo sde</section><text>smras pa thos ma thag tu cher dngangs nas gdan khri las lhung ste/ mi dran par brgyal bar gyur pa las chus gtor nas ring zhig lon pa dang phyir sangs par gyur/ btsun mo nyi khri rnyed kyang thams cad mya ngan</text></item>
<item><p>62a2</p><section>mdo sde</section><text>gyis non par gyur te/ /de nas rgyal po dang blon po rnams 'dus nas/ da rgyal bu 'di la ji ltar bya zhes bgros pa dang / de'i nang na blon po gcig gis ni bal glang gi lhas su song ba ni rkang pa gcig par rigs/</text></item>
<item><p>62a3</p><section>mdo sde</section><text>bal glang bzung ba ni lag pa gcag par rigs/ mig gis bal glang la bltas na yang mig dbyung bar rigs ces gsol/ kha cig gis ni mgo bcad par rigs so zhes blon po rnams so so nas bgros</text></item>
<item><p>62a4</p><section>mdo sde</section><text>te gsol ba'i tshig rgyal pos thos nas rab tu mi dga' zhing mya ngan gyis non te/ blon po rnams la 'di skad ces bsgo'o/ /nga'i bu 'di legs pa'i don la mos te/ sbyin pa la dga' ba yin na/ ji ltar mtho</text></item>
<item><p>62a5</p><section>mdo sde</section><text>brtsam zhing gzung bar bya/ de'i nang na blon po gcig gis blon po snga ma rnams kyis bgros pa mi rung ngo zhes dpyas nas 'di skad ces gsol to/ /rgyal po la sras gcig pu zhig mnga' ba la rab tu sdug cing</text></item>
<item><p>62a6</p><section>mdo sde</section><text>gces pas rgyal bu rgyal tshab lags na/ de la mtho brtsam zhing bzung gtags bya ba'i sems bskyed par mi rigs te/ bdag ni rgyal po chen po'i sras la bzung gtags bya bar mi gsol gyi/ rgyal bu 'di</text></item>
<item><p>62a7</p><section>mdo sde</section><text>yul 'di nas spyugs te/ lo bcu gnyis kyi bar du dgon par spangs na sma bab cing ngo mtsha bar 'gyur ro zhes gsol pa dang / rgyal pos kyang blon po chen po de'i tshig mnyan to/ /de nas rgyal pos rgyal bu rgyal tshab</text></item>
<item><p>62a8</p><section>mdo sde</section><text>bkug ste 'di skad ces smras so/ /khyod kyis nga'i bal gyi glang po che dgra zla la byin pa bden nam zhes dris pa dang / rgyal bus gsol pa/ bdag gis stsal ba mad do zhes gsol to/ /rgyal pos smras pa/ rgyal bu</text></item>
<item><p>62b1</p><section>mdo sde</section><text>khyod ci'i phyir nga la ma zhus par nga'i bal gyi glang po che dgra zla la byin zhes dris pa dang / rgyal bus rgyal po la 'di skad ces gsol to/ /sngar yab rgyal po dang dam bcas pa na sbyin pa ci byin na yang mi 'gal bar mdzad do</text></item>
<item><p>62b2</p><section>mdo sde</section><text>zhes gsungs pas da rgyal po la ma zhus pa lags so/ /rgyal pos smras pa/ sngar dam bcas pa ni nor dbyig dang rin po che la dbang bar byas na/ bal gyi glang po che ma gtogs/ rgyal bus gsol pa/ de dag</text></item>
<item><p>62b3</p><section>mdo sde</section><text>thams cad rgyal po la mnga' ba'i dkor lags na/ ci'i slad du 'di bkol te ma gtogs zhes gsungs/ rgyal pos rgyal bu rgyal tshab la smras pa/ khyod ni ri dan tig tu lo bcu gnyis spangs kyis yul 'di nas</text></item>
<item><p>62b4</p><section>mdo sde</section><text>myur du byung ste song shig /rgyal bus rgyal po la gsol pa/ bdag rgyal po chen pos bka' stsal pa'i bka' ni mi gcog na/ da dung yang zhag bdun zhig sbyin pa bgyis te/ bdag gi bsam pa rdzogs nas yul</text></item>
<item><p>62b5</p><section>mdo sde</section><text>nas byung ste mchi bar 'tshal zhes gsol lo/ /rgyal pos smras pa/ khyod kyis sbyin pa ma 'os par byas pas yul gyi bang mdzod kun stongs te/ nga'i bal glang rin po che yang med par byas pas khyod spangs pa yin</text></item>
<item><p>62b6</p><section>mdo sde</section><text>te/ da phyir 'dug cing zhag bdun sbyin pa byar mi gnang gis myur du song shig ces bsgo'o/ /rgyal bus gsol pa/ rgyal po chen po'i bka' bdag mi gcog ste/ rgyal po'i btsun mo nyi khri rnyed kyang rgyal po</text></item>
<item><p>62b7</p><section>mdo sde</section><text>gang na ba der lhags nas/ rgyal bu rgyal tshab zhag bdun zhig sbyin pa byin te yul nas mchi bar gsol pas rgyal pos kyang de bzhin du gnang ngo / /de nas rgyal bu rgyal tshab kyis so sor bran g.yog mngags te/</text></item>
<item><p>62b8</p><section>mdo sde</section><text>phyogs bzhi nas nor rdzas 'dod pa rnams pho brang sgor 'dus shig /nor zas thams cad ni rtag pa dang brtan du rung ba ma yin te/ mthar 'jig cing med pa'i chos can no zhes bsgo nas/ phyogs bzhi nas</text></item>
<item><p>63a1</p><section>mdo sde</section><text>slong ba mang po lhags pa la rgyal bu rgyal tshab kyis/ zas dang skom dang nor dang rin po che rnams zhag bdun gyi bar du yid bzhin du byin nas/ dbul phongs pa rnams longs spyod dang ldan zhing thams cad bde skyid par byas so/ /de</text></item>
<item><p>63a2</p><section>mdo sde</section><text>nas rgyal bu rgyal tshab kyis chung ma la smras pa/ bzhin bzangasu longs la bdag ci zer ba nyon cig /rgyal po chen pos ni bdag lo bcu gnyis kyi bar du ri dan tig ces bya bar spangs so/ /chung mas rgyal bus smras pa'i tshig thos nas/</text></item>
<item><p>63a3</p><section>mdo sde</section><text>yed ces dngangs nas langs nas 'di skad ces smras so/ /rgyal bu la nyes pa ci zhig mchis na/ rgyal pos de lta de ltar mdzad par gyur/ rgyal bus smras pa/ bdag gis sbyin pa ma 'os pa zhig byas te/ rgyal po'i bang mdzod</text></item>
<item><p>63a4</p><section>mdo sde</section><text>kyang stongs/ bal glang rin po che yang dgra zla la byin zhes rgyal po dang blon po rnams khros nas bdag spangs pa yin no/ /btsun mo man tes smras pa/ rgyal po'i yul du lo legs pa dang / rgyal po chen po dang / blon po dang</text></item>
<item><p>63a5</p><section>mdo sde</section><text>'bangs kyi bar du bde skyid pa dang / longs spyod che bar smon lam legs par btab la bdag cag ri la sgom du 'dong ngo / /rgyal bus smras pa/ bzhin bzangs ri ni 'jigs pa'i gnas yin te/ shin tu bya dka' ba bsam dgos la seng</text></item>
<item><p>63a6</p><section>mdo sde</section><text>ge dang stag la sogs pa gcan zan ma rungs pa yod pas rab tu 'jigs na khyod ni longs spyod myong ba yin pas khyod de lta bu dag bzod dam/ khyod pho brang gi nang na gos su ni phra ba dang 'jam pa gyon/ gnas su ni gur dang yol bas</text></item>
<item><p>63a7</p><section>mdo sde</section><text>bskor ba na 'dug /zas su ni ci la dga' ba bzhin zhim pa dang mngar ba la za na/ ri la ni stan du ni rtswa 'dings/ zas su ni 'bras bu za na/ khyod de la mos shing dga' ba ci zhig yod/ de ma yin pa gzhan yang rlung dang char pa dang 'brug</text></item>
<item><p>63a8</p><section>mdo sde</section><text>dang ser ba che zhing ba mo dang zil pas mi'i spu yang langs pa tsam du grang ba'i tshe na ni grang rab la tsha ba'i tshe na ni tsha rab ste/ shing gi gseb na 'dug pa'i gnas su yang mi rung na/ sa la gze ma dang gseg ma dang rdo ba yang mang zhing sbrul</text></item>
<item><p>63b1</p><section>mdo sde</section><text>gdug pa yang yod na/ khyod de lta bu dag bzod dam/ man tes smras pa/ bdag la mnyen zhing 'jam pa dang gur dang yol ba dang mngar ba dang zhim pa ci zhig bgyi rgyal bu dang bral zhing so sor mchi ba bdag mi bzod de/ nam du yang rgyal bu</text></item>
<item><p>63b2</p><section>mdo sde</section><text>dang mi 'bral zhing lhan cig 'grogs par dga'o/ /rgyal po'i thog mar 'gro ba ni rgyal mtshan me'i thog mar 'gro ba ni dud pa/ chung ma'i thog mar 'gro ba ni khyim thab yin pas bdag ni rgyal bu la yid brtan te skyabs su mchi'o/ /rgyal bu ni</text></item>
<item><p>63b3</p><section>mdo sde</section><text>bdag gi lha lags te/ rgyal bus phyogs bzhi nas 'dus pa la sbyin pa byin pa'i tshe/ bdag gis kyang rgyal bu'i grogs bgyis pas da rgyal bu lam ring du 'gro ba las/ gal te pha rol po slong ba 'ongs na bdag gis de bzhin du</text></item>
<item><p>63b4</p><section>mdo sde</section><text>grogs bgyi/ rgyal bus sbyin pa mdzad na bdag gi srog la bab kyang phyir mi nur bas the tsom mi mdzad du gsol/ rgyal bus smras pa/ bdag ni sbyin pa la dga' bas pha rol kyi sems mi zlogs te/ pha rol pos bdag la gal</text></item>
<item><p>63b5</p><section>mdo sde</section><text>te bu 'am khyod nyid slong ba 'ongs na yang bdag gis mi gtong mi nus so/ /ci ste bdag gis bsams pa khyod kyis de bzhin ma byas na ni bdag gi dge ba'i sems 'khrugs par gyur pas 'gro bar mi rigs so/ /man tes smras</text></item>
<item><p>63b6</p><section>mdo sde</section><text>pa/ rgyal bus sbyin pa mdzad pa ni 'jig rten na gang yang 'di 'dra ba med pas yid bzhin du sbyin pa mdzad du gsol/ rgyal bus smras pa/ khyod de ltar nus na shin tu legs so zhes rgyal bu dang btsun mo dang sras gnyis dang bcas</text></item>
<item><p>63b7</p><section>mdo sde</section><text>pa 'grogs te/ yum gang na ba der song nas da bdag cag mchi'o zhes mchi phyag byas nas yum la 'di skad ces gsol to/ /yum gyis skabs skabs su rgyal po chen po la/ ci nas dkar po'i chos kyis yul gyi srid bde</text></item>
<item><p>63b8</p><section>mdo sde</section><text>zhing 'bangs mang po gtams las mi gcad par gros gdab par gsol lo/ /yum gyis rgyal bu 'gro'o zhes mchi phyag byas pa mthong nas lhag par mya ngan gyis gdungs te drung na 'dug pa la 'di skad ces smras so/ /kho mo'i lus</text></item>
<item><p>64a1</p><section>mdo sde</section><text>'di ni rdo ba yin pa lta/ snying ni rdo rje yin pa lta ste/ bdag gis rgyal po chen po'i rim gro bya ba la skyon ma byung na/ da kho mo'i bu gcig pu 'di dang bye bral te/ 'gro na ci'i phyir kho mo'i snying 'di gas te shi bar ma gyur/ bu 'di</text></item>
<item><p>64a2</p><section>mdo sde</section><text>kho mo'i khong pa na 'dug pa na skyed shing gi 'dab ma ltar nyin mtshan cher skyes te/ da skyed rdzogs nas kho mo bor te song bas na/ btsun mo thams cad kyang bdag la snying tshim mo zhes brjod la rgyal pos kyang bkur bar mi 'gyur na/ gal te</text></item>
<item><p>64a3</p><section>mdo sde</section><text>lha rnams kyis bdag gi smon lam bzhin mi 'gal bar mdzad na bdag gi bu phyir yul du 'khor bar shog cig ces smon lam btab bo/ /de nas rgyal bu btsun mo dang sras gnyis dang bcas te/ yab dang yum la mchi phyag</text></item>
<item><p>64a4</p><section>mdo sde</section><text>byas te dong ngo / /de'i tshe btsun mo nyi khris ni so so nas mu tig gi chun po re re brdzangs so/ /blon po chen po bzhi stong gis ni rin po che sna bdun las byas pa'i me tog pad mo re re rgyal bu la brdzangs so/ /de nas rgyal bu pho</text></item>
<item><p>64a5</p><section>mdo sde</section><text>brang nang nas byung ste grong khyer gyi byang sgor phyin nas/ rin po che sna bdun gyi me tog dang do shal yang ril gyis phyogs bzhi nas 'dus pa la ma lus par byin no/ /yul de na gnas pa'i mi mang po khri phrag du mas rgyal bu</text></item>
<item><p>64a6</p><section>mdo sde</section><text>bskyal te/ de dag 'di skad ces gtam du brjod do/ /rgyal bu 'di ni shin tu dge ba yul gyi lha gnyan lta bu yin na/ ci'i phyir yab yum gyis sras rin po che 'di lam ring du spangs ces mthong ba thams cad kyis phangs</text></item>
<item><p>64a7</p><section>mdo sde</section><text>so zhes smras so/ /de'i tshe rgyal bu grong khyer gyi phyi rol du/ skyed shing gi drung na 'dug ste/ skyel ba'i mi rnams la 'di nas phyir dengs shig ces spro ba'i tshig smras pa dang / skyel skyel ba che chung thams cad mchi ma blags te</text></item>
<item><p>64a8</p><section>mdo sde</section><text>ngus nas phyir dong ngo / /de nas rgyal bus btsun mo dang sras gnyis shing rta'i nang du bzhag nas/ rgyal bu nyid kyis shing rta kha lo bsgyur te song ba las rgyangs chad par phyin te/ skyed shing gi drung na ngal so zhing 'dug pa las</text></item>
<item><p>64b1</p><section>mdo sde</section><text>bram ze dag cig lhags nas/ rgyal bu las shing rta khrid pa'i rta bslangs so/ /rgyal bus slong ba la rta byin nas/ sras bu gnyis shing rta'i steng du bzhag ste/ btsun mos ni shing rta'i phyi nas phul/ rgyal bus ni mdun nas</text></item>
<item><p>64b2</p><section>mdo sde</section><text>drangs te rkang pas shing rta 'dren cing song ba las/ ring po ma lon par yang bram ze zhig dang phrad nas shing rta bslangs pa dang / rgyal bus shing rta yang bram ze la byin no/ /de nas yang song ba las ring po ma lon par yang bram ze slong ba</text></item>
<item><p>64b3</p><section>mdo sde</section><text>dang phrad nas rgyal bus de dag la 'di skad ces smras so/ /gal te bdag gis khyod la ma byin na ni chags shing ser sna byed par gyur na/ da ni bdag la nor zas zad de ci yang med do zhes smras pa/ bram ze na re nor rdzas med na lus la</text></item>
<item><p>64b4</p><section>mdo sde</section><text>gyon pa'i gos de nga la byin cig ces smras pa dang / rgyal bus lus la gyon pa'i gos rin po che yang slong ba la byin te/ gos rnying pa zhig gyon te dong ba las ring po ma lon par bram ze yang slong ba zhig dang phrad nas rgyal bus btsun</text></item>
<item><p>64b5</p><section>mdo sde</section><text>mo'i gos byin no/ /de nas yang dong ba las ring po ma lon par bram ze slong ba dang phrad nas/ rgyal bus sras gnyis kyi gos kyang byin no/ /de ltar rgyal bus rta dang shing rta dang nor rdzas dang bgo ba'i gos kyi bar du ma lus</text></item>
<item><p>64b6</p><section>mdo sde</section><text>par zad par byin pa yang / thog ma nas 'gyod pa'i sems skra'i nyag ma tsam 'am ba spu tsam yang med do/ /rgyal bus ni sras bu khur bu thogs/ btsun mos ni sras mo pang du khyer nas rkang pas song yang rgyal bu dang btsun</text></item>
<item><p>64b7</p><section>mdo sde</section><text>mo dang sras gnyis kyi bar du dga' ba'i mdangs dang bcas te ri ga la ba der song ngo / /ri dan tig ces bya bar yul ya ba nas lam so rab tu ring ste dpag tshad phrag stong zhig yod do/ /de ltar song song ba las 'brog dgon</text></item>
<item><p>64b8</p><section>mdo sde</section><text>par phyin nas/ bkres pa dang skom pa'i sdug bsngal gyis nyen pa las/ sum bcu rtsa gsum gnam gyi lha'i dbang pos 'brog dgon pa der grong khyer khyim bzang po tshong 'dus dang lam srang yod pa/ rol mo dang gos dang bza' ba dang</text></item>
<item><p>65a1</p><section>mdo sde</section><text>btung ba dang ldan pa/ grong khyim de na mi dag gis rgyal bu bsu ba dag sprul to/ /mi mang pos rgyal bu grong khyim du bsus te/ zas dang skom dang bde ba'i yo byad kyis bstabs pa dang / btsun mos rgyal bu la smras pa/ lam</text></item>
<item><p>65a2</p><section>mdo sde</section><text>ring por bgrod pas rab tu ngal da thal byung 'dug tu mi rung ngam/ rgyal bus smras pa/ yab rgyal pos bdag cag la ri dan tig tu song shig ces bka' stsal te/ da 'dir 'dug par gyur na yab rgyal po'i bka' dang 'gal bar gyur te bu</text></item>
<item><p>65a3</p><section>mdo sde</section><text>sri zhu can ma yin no zhes grong khyer de nas byung ste mod la song ngo / /de ltar song ba las ring po ma lon par ri dan tig gi ri'i drung du phyin pa dang / ri de'i drung na chu chen po shin tu zab pa rgal bar mi thar ba zhig dang phrad do/ /de nas btsun</text></item>
<item><p>65a4</p><section>mdo sde</section><text>mos rgyal bu la ri shig 'dir bsdad do/ /chu chen po bri nas rgal te 'dong ngo zhes smras pa dang / rgyal bus smras pa/ yab rgyal pos bdag cag la ri dan tig tu song shig ces bka' stsal pas/ da 'dir 'dug par gyur na</text></item>
<item><p>65a5</p><section>mdo sde</section><text>rgyal po'i bka' dang 'gal te/ bu sri zhu can ma yin no zhes smras nas rgyal bu de ma thag tu byams pa'i sems kyis ting nge 'dzin tu zhugs pa dang / mod la chu'i nang nas ri chen po zhig byung nas chu'i rgyun bcad do/ /de</text></item>
<item><p>65a6</p><section>mdo sde</section><text>nas rgyal bu dang btsun mo gos brdzes te/ chu rgal nas phar rgal ma thag tu rgyal bu yang 'di snyam du bsams so/ /thal byung song bar gyur na chu 'khyil pa 'dis sems can mang du 'chi ste/ grog spur mang po chus khyer</text></item>
<item><p>65a7</p><section>mdo sde</section><text>bar 'gyur ro snyam bsams nas/ rgyal bu phyir chu la bltas te 'di skad ces smras so/ /chu khyod snga mkho bzhin du rgyun tu 'bab cing gal te bdag 'dod pa zhig 'ongs na yang thar bar byos shig ces smras ma thag tu chu</text></item>
<item><p>65a8</p><section>mdo sde</section><text>yang snga mkho bzhin du 'bab par gyur to/ /de nas song ba las ri dan tig tu phyin nas rgyal bus ri de bltas nas/ ri de rad rod dang zad zed du 'dug la shing mang po rab tu rgyas shing bya sna tshogs kyang snyan pa'i sgra 'byin/ 'bab</text></item>
<item><p>65b1</p><section>mdo sde</section><text>chu dang chu mig dang mtshe'u dang lteng ka ldan te chu ni mngar 'bras bu ni zhim/ chu bya dang ngar ngur dang 'jol mo dang ri skegs la sogs pa bya rnam pa sna tshogs dag kyang gnas pa mthong nas rgyal bus btsun mo la yang 'di skad ces</text></item>
<item><p>65b2</p><section>mdo sde</section><text>smras so/ /ri 'di la bltas na shing dang tshal gnam la reg pa tsam tu skyes na yang / brngas pa 'am bcad pa med pas chu mig zhim po la 'thung zhing 'bras bu mngar ba za ste/ ri 'di la sgom pa dag yod pas 'dir gnas par</text></item>
<item><p>65b3</p><section>mdo sde</section><text>bya'o/ /rgyal bu ri de la phyin pa na/ ri de la gnas pa'i 'dab chags bya dang gcan zan dang ri dgas thams cad rab tu dga' nas rgyal bu bsus so/ /de'i tshe ri de la sgom pa'i dge slong a tshu ta zhes bya ba lo lnga brgya lon pa/</text></item>
<item><p>65b4</p><section>mdo sde</section><text>yon tan mchog dang ldan pa zhig gnas te/ rgyal bu de'i drung du song nas/ phyag byas te phyogs gcig tu 'dug nas 'di skad ces smras so/ /ri 'di la gang phyogs na 'bras bu dang chu mig bzang por ldan pa gnas su</text></item>
<item><p>65b5</p><section>mdo sde</section><text>rung ba ci yod ces dris pa dang / a tshu tas smras pa/ ri 'di gnas thams cad du bsod nams dang ldan pa'i sa gzhi yin pas gang du gnas kyang rung ste/ ri 'di ni shin tu dben pa'i gnas gtsang ma yin pas na</text></item>
<item><p>65b6</p><section>mdo sde</section><text>ci rgyal bu khyod chung ma dang bu smad du bcas te chos slob du 'ongs sam/ de la rgyal bus smra ma khom par btsun mo man tes smras pa/ dge slong la 'di skad ces smras so/ /btsun pa ri la lam bsgoms nas ji srid cig lon/ dge slong</text></item>
<item><p>65b7</p><section>mdo sde</section><text>gis smras pa/ ri 'dir phyin nas lo bzhi brgya 'am lnga brgya tsam lon no/ /btsun mo man tes smras pa/ da dung bdag dang bdag gi bar du 'dzin na nam zhig lam thob par 'gyur/ de srid du ri la gnas kyang rdo shing dang tha</text></item>
<item><p>65b8</p><section>mdo sde</section><text>mi dad de bdag dang bdag gir mi 'dzin na gdod lam thob par 'gyur ro zhe'o/ /dge slong gis smras pa/ bdag gis yang dag par don de lta bu mi shes so/ /de nas rgyal bus dge slong la smras pa/ btsun pa</text></item>
<item><p>66a1</p><section>mdo sde</section><text>yul ya ba'i rgyal bu rgyal tshab don grub ces bya ba thos sam/ dge slong gis smras pa/ bdag gis rgyun du thos kyi mthong ba ni ma yin no/ /rgyal bus smras pa/ bdag ni rgyal bu rgyal tshab don grub ces bya ba yin</text></item>
<item><p>66a2</p><section>mdo sde</section><text>no/ /dge slong gis rgyal bu khyod gar 'gro ci 'dod ces dris pa dang / rgyal bus smras pa/ bdag ni theg pa chen po'i lam 'dod do zhes smras so/ /dge slong gis smras pa/ rgyal bu'i yon tan dang sbyar na/ ring por mi thogs par</text></item>
<item><p>66a3</p><section>mdo sde</section><text>theg pa chen po'i lam thob par 'gyur te/ rgyal bu bla na med pa'i byang chub mngon par sangs rgyas pa na/ bdag ni nye gnas rdzu 'phrul gyi mchog tu gyur cig ces smras nas/ rgyal bu khrid de 'dug pa'i gnas bstan to/ /de nas</text></item>
<item><p>66a4</p><section>mdo sde</section><text>dge slong gis chos bzhin du rgyal bu'i skra slas nas mdud pa bor nas/ zas su ni shing gi 'bras bu shing tog za/ skom du ni chu mig 'thung ngo / /de nas rgyal bus shing dang rtswa bsdus te/ bdag 'dug pa'i rtswa'i spyil po chu ngu</text></item>
<item><p>66a5</p><section>mdo sde</section><text>ma gcig byas/ btsun mo man te bu ming sring gnyis 'dug pa'i spyil po re re yang byas so/ /de'i tshe na khye'u'i ming ni ya ri zhes bya ste/ lo bdun lon nas gos rang gyon nus te/ pha'i phyi bzhin du 'gro'o/ /bu mo'i</text></item>
<item><p>66a6</p><section>mdo sde</section><text>ming ni ge no yan zhes bya ste lo drug lon pas/ ri dgas kyi lpags pa gyon cing ma'i phyi bzhin 'gro'o/ /ri de la gnas pa'i gcan zan dang / ri dgas dang / 'dab chags bya la sogs pa thams cad kyang rab tu dga'</text></item>
<item><p>66a7</p><section>mdo sde</section><text>nas/ rgyal bu la rten cing gnas so/ /rgyal bu ri de la phyin nas zhag cig lon pa dang / sngon skams pa'i chu mig dang / rdzing yang chus gang bar gyur/ skyed shing skams pa rnams kyang thams cad me tog dang 'dab ma skyes par</text></item>
<item><p>66a8</p><section>mdo sde</section><text>gyur te/ srin bu gdug pa rnams kyang med par gyur nas/ gcan zan gcig la gcig za ba yang so so nas rtswa la za bar gyur/ 'bras bu'i shing rnams kyang rgyas shing bzang por gyur/ bya sna tshogs snying rje'i skad kyi sgra skad</text></item>
<item><p>66b1</p><section>mdo sde</section><text>snyan pa 'byin par gyur to/ /btsun mo man tes ni shing gi 'bras bu dang shing tog brngas shing rgyal bu la phul te/ sras ming sring gnyis kyang snyod do/ /sras bu ming sring gnyis ni skabs skabs su pha ma gnyis dang bral te/</text></item>
<item><p>66b2</p><section>mdo sde</section><text>ha cang yang mi ring ba'i chu mig 'gram dag tu gcan zan nam ri dgas dag dang lhan cig rtse ste/ bar 'ga' zhag lon par yang rtse'o/ /phyis dus gzhan zhig na sras khye'u ya ri seng ge la zhon pa las/ seng ge rgal nas rdab</text></item>
<item><p>66b3</p><section>mdo sde</section><text>cig bsnun pas sras bu'i gdong pa cung zad snad de khrag byung ba las/ spre'u zhig gis shing gi lo ma blangs te gdong gi khrag phyis nas chu 'gram du khrid de khrag bkrus pa yang rgyal bus rgyang ma nas mthong ngo / /de'i tshe yul</text></item>
<item><p>66b4</p><section>mdo sde</section><text>kai lai zhes bya bar bram ze dbul po zhig lo bzhi bcu lon nas chung ma blangs so/ /chung ma ni rab tu bzang zhing sdug la/ bram ze de ni rab tu mi sdug pa'i mtshan ma bcu gnyis rdzogs par yod de/ de'i lus mdog</text></item>
<item><p>66b5</p><section>mdo sde</section><text>sol ba ltar gnag la gdong la 'bur 'bur po gsum yod pa/ sna 'khyor zhing mig gnyis shel ltar sngo ba/ gdong gnyer ma can la ma mchu 'phyang ba/ smra ba'i skad mi snyan pa/ gsus pa che ba/ rkub 'bur</text></item>
<item><p>66b6</p><section>mdo sde</section><text>ba/ rkang pa gnyis gyol ba/ mgo shu ba can la skra med pa/ 'dre ltar mi sdug pa zhig ste/ chung mas kyang mthong mi 'dod pa tsam du shi yang sla zhes rgyun tu dmod mo byed pa zhig yod do/ /dus gzhan zhig na chung ma</text></item>
<item><p>66b7</p><section>mdo sde</section><text>de chu chur song song ba las/ lam du khyo ga gzhon nu ma dag cig dang phrad nas khyo ga rnams kyis khyim thab kyi gzugs 'di 'dra'o zhes co 'dri zhing brgad nas/ khyod ni dpe med par bzang zhing sdug na/ ci ltar 'di 'dra ba'i chung</text></item>
<item><p>66b8</p><section>mdo sde</section><text>ma byed nus ces smras pa dang chung mas khyo ga de dag la 'di skad ces smras so/ /rgan po'i mgo ni shing la ba mo chags pa ltar skya ba de nang nub tu shi bar dga' na shir mi btub ji ltar bya/ de nas chu snod thogs nas phyir khyim du 'ongs te/</text></item>
<item><p>67a1</p><section>mdo sde</section><text>khyim thab la 'di skad ces smras so/ /bdag chu chur song song ba las/ lam du khyo ga gzhon nu dag cig dang phrad de/ de dag bdag la co 'dri zhing brgad nas/ da khyod kyis bkol ba'i bran khol yod na chu chu yang mi dgos te/</text></item>
<item><p>67a2</p><section>mdo sde</section><text>gzhan gyis dpyas par yang mi 'gyur ro/ /khyim thab kyis smras pa/ bdag cag ni shin tu yang dbul phongs pa yin na bran khol ga las rnyed par 'gyur/ chung mas smras pa/ gal te bdag gi phyir bran khol ma btsal na bdag kyang 'gro</text></item>
<item><p>67a3</p><section>mdo sde</section><text>ste/ khyod dang lhan cig mi gnas so zhes chung mas yang 'di skad ces smras so/ /kho mos thos na/ rgyal bu don grub sbyin pa ma 'os par byin pas yab rgyal pos ri dan tig ces bya bar spangs so/ /rgyal bu de la bu khye'u gcig dang bu</text></item>
<item><p>67a4</p><section>mdo sde</section><text>mo gcig yod ces grag gis/ khyod de slong du song shig /khyim thab kyis smras pa/ ri dan tig ces bya ba 'di nas dpag tshad drug stong lhag tsam gcig gi lam so yod la/ sngon la lung bgrod kyang ma myong na da ci ltar bgrod par bya/</text></item>
<item><p>67a5</p><section>mdo sde</section><text>chung mas smras pa/ bdag gi phyir bran khol ma btsal na bdag 'gegs te 'chi'o zhes smras pa dang / khyim thab kyis smras pa/ nyes na kho bo ni gcig gis bsad kyang sla'o/ /khyod shi bar mi 'dod do zhes smras nas/ khyod kyis bdag slong du</text></item>
<item><p>67a6</p><section>mdo sde</section><text>'gro bar dad na kho bo'i rgyags dang dgos pa sbyor cig ces bsgo'o/ /chung mas smras pa/ da song shig rgyags dang dgos pa yang med do zhes smras nas/ bram zes rgyags rang sbyar te rkang pas lam du zhugs te song ngo / /de nas bram</text></item>
<item><p>67a7</p><section>mdo sde</section><text>ze yul ya ba zhes bya ba ga la ba der song ste der phyin pa dang rgyal po'i pho brang gi sgor 'ongs nas sgo srung ba la rgyal bu don grub da ltar ga la 'dug ces dris pa dang / sgo srung de pho brang gi nang du song nas rgyal po la da ltar phyi rol na</text></item>
<item><p>67a8</p><section>mdo sde</section><text>bram ze zhig rgyal bu don grub ga re zhes 'dri'o/ /rgyal pos rgyal bu ga re zhes smra ba'i tshig thos pa tsam gyis sems 'khrug cing khros nas/ 'di snyam du 'di 'dra ba sha stag gi phyir nga'i sras spangs par gyur na/ da yang slong</text></item>
<item><p>67b1</p><section>mdo sde</section><text>du 'ongs snyam bsams nas/ dpe 'di skad ces brjod par gyur to/ /dper na me ni rang bzhin gyis tsha zhing 'bar ba yin na/ de'i steng du shing bsnan pa dang 'dra ste bdag kyang da ltar mya ngan gyis gdungs te/ me dang 'dra ba las da yang rgyal</text></item>
<item><p>67b2</p><section>mdo sde</section><text>bu ga re zhes 'dri ba ni me la shing gis bsnan pa dang 'dra'o/ /bram zes gsol pa/ bdag ni lam ring po nas 'ongs pa yang rgyal bu rgyal tshab mi'i yid dang mi 'gal bar sbyin pa bgyid do zhes ming yang snyan pa steng du gnam la thug /</text></item>
<item><p>67b3</p><section>mdo sde</section><text>'og tu ni chu mig gi gting la thug gi bar du grags pa bdag lam ring po nas re ba yod pas 'ongs so/ /rgyal pos smras pa rgyal bu don grub ni da ltar ri shin tu dben pa na gnas te/ rab tu dbul zhing ci yang med na/ khyod la</text></item>
<item><p>67b4</p><section>mdo sde</section><text>ci zhig sbyin du yod/ bram zes smras pa/ rgyal bu la ci yang med kyang bdag phrad par dga'o zhes smras pa dang / rgyal pos kyang gzhan zhig la lam ston cig ces bsgo'o/ /de nas bram ze de song song ba las dan tig gi ri drung</text></item>
<item><p>67b5</p><section>mdo sde</section><text>du chu chen po zhig yod par phyin nas/ rgyal bu 'ba' shig bsams shing yid la byas pas chu'i pha rol tu phyin par gyur to/ /de nas bram ze ri de la phyin nas thog ma rngon pa zhig dang phrad de rngon pa de la khyod ri la rgyal bu</text></item>
<item><p>67b6</p><section>mdo sde</section><text>don grub ces bya ba mthong ngam zhes dris pa dang / rngon pa des kyang rgyal bu sbyin pa la dga' bas bram ze 'di dag gi phyir ri la spangs par shes pas/ rngon pa des kyang bram ze bzung nas shing la bcings te brdegs pas</text></item>
<item><p>67b7</p><section>mdo sde</section><text>lus la rma yang byung ngo / /rngon pas yang smras pa/ khyod rgyal bu dris te ci zhig bya mda' 'phang ngo zhes byas pa dang / bram ze de 'di snyam du/ da ni 'dis bdag gsod yang dag na brdzun zhig bya'o snyam bsams nas/</text></item>
<item><p>67b8</p><section>mdo sde</section><text>rngon pa la khyod bdag la 'dri na ci nyes ces smras so/ /de nas rngon pas 'o na ci zhig smra bar sems shes dris pa dang / bram zes brdzun tshig 'di skad ces smras so/ /rgyal po yab rgyal bu mthong bar dga' bas bdag</text></item>
<item><p>68a1</p><section>mdo sde</section><text>'dir rgyal bu phyir 'gugs su 'ongs so zhes smras ma thag tu rngon pas kyang bkrol te btang nas sngar ma rtogs te rgyus ma shes so zhes bzod pa gsol nas rgyal bu gang na 'dug pa'i gnas bstan to/ /de nas</text></item>
<item><p>68a2</p><section>mdo sde</section><text>bram ze de rgyal bu'i thad du phyin pa dang / rgyal bus kyang rgyang ma nas bram ze 'ongs pa mthong nas rab tu dga' ba'i sems skyes te bsus nas gus par phyag byas te/ khyod ga las 'ongs lam du nyon mongs shing ngal bar ma</text></item>
<item><p>68a3</p><section>mdo sde</section><text>gyur tam ci 'dod ces spro ba'i gtam byas so/ /bram zes smras pa/ bdag lam ring po nas 'ongs te lus thams cad rtse zhing ngal te bkres skom mo zhes smras pa dang / rgyal bus nang du khrid nas stan la 'dug du bcug ste/ shing</text></item>
<item><p>68a4</p><section>mdo sde</section><text>thog dang shing gi 'bras bu dang btung ba'i skom mdun du phab nas/ bram zes kyang skom 'thungs shing thog zos te/ thal byung rgyal bu la 'di skad ces smras so/ /bdag ni yul kai lai zhes bya ba'i yul mi yin te/ snga zhig nas</text></item>
<item><p>68a5</p><section>mdo sde</section><text>rgyal bu sbyin pa la dga'o zhes phyogs bcur grags shing thos pas/ bdag ni dbul phongs te rgyal bu la slong du 'ongs so/ /rgyal bus smras pa/ bdag la yod pa las khyod la ma byin na ni chags shing ser sna byed par gyur na bdag</text></item>
<item><p>68a6</p><section>mdo sde</section><text>la ci bdog pa sngar btang bas da ni ci yang sbyin du med do/ /bram zes smras pa/ de ltar nor rdzas sbyin du med na khyod kyi bu mi sring gnyis bdag rgad po'i 'khol ba 'am bran du byin cig ces de bzhin du lan gnyis lan gsum</text></item>
<item><p>68a7</p><section>mdo sde</section><text>gyi bar du smras nas/ rgyal bus kyang khyod lam ring po nas 'ongs la/ bdag gi bu ming sring gnyis 'dod pa rab tu legs kyis sbyin no/ zhes smras so/ /de'i tshe na bu ming sring gnyis rtser song song ba las/ rgyal bus</text></item>
<item><p>68a8</p><section>mdo sde</section><text>bos nas bu la 'di skad ces bsgo'o/ /bram ze 'di lam ring po nas bu khyed gnyis slong ngo zhes zer nas/ kho bos kyang sbyin par byas kyis khyed gnyis 'di'i phyi bzhin song shig ces bsgo ba dang / bu gnyis rgyal bu'i</text></item>
<item><p>68b1</p><section>mdo sde</section><text>mchan du bros nas ngu ste 'di skad ces smras so/ /bdag cag gis bram ze du ma yang mthong na 'di 'dra ba dag ma mthong ste/ 'di ni bram ze ma lags kyi yang dag par yi dgas lags pas bdag cag gi ma shing thog tshol du mchis pa</text></item>
<item><p>68b2</p><section>mdo sde</section><text>las slar ma 'khor bar bdag cag gnyis yi dgas 'di'i zas su stsal na gdon mi 'tshal bar 'gum mo/ /bdag gi ma slar mchis te bu dang ma mjal na ji ltar/ ba dang be'u bral ba ltar ngu zhing cho nges 'debs te mi dga' ba'i</text></item>
<item><p>68b3</p><section>mdo sde</section><text>mya ngan gyis gdungs par 'gyur ro/ /rgyal bus bu la bsgo ba/ kho bos sbyin par gnang bas bsdad du mi rung ste 'di bram ze yin gyi yi dgas ma yin pas mi zos kyis khyed gnyis 'di'i phyi bzhin song shig /bram zes smras pa/</text></item>
<item><p>68b4</p><section>mdo sde</section><text>bdag ni da chas te 'gro'o/ /gal te bu'i ma 'ongs na 'gror med de/ ma btang na rgyal bus bdag la byin pa'i dge ba'i sems/ bu'i mas zlog cing nyams par 'gyur du dogs so/ /rgyal bus smras pa/ bdag gis sbyin</text></item>
<item><p>68b5</p><section>mdo sde</section><text>pa ci byas kyang thog ma nas ci la yang 'gyod pa'i sems byung ma myong ngo / /de nas rgyal bus chu snod thogs nas/ bram ze'i lag par chu blugs nas bu gnyis kyi lag pa nas bzung ste/ bram ze la phul ba na sa yang rab tu</text></item>
<item><p>68b6</p><section>mdo sde</section><text>g.yos so/ /bu gnyis bram ze'i phyi bzhin mchir ma btub nas/ phyir pha rgyal bu'i drung du 'ongs te/ pus mo sa la btsugs nas pha rgyal bu la 'di skad ces gsol to/ /bdag cag gnyis kyis tshe rabs snga ma la mi dge</text></item>
<item><p>68b7</p><section>mdo sde</section><text>ba'i sdig pa ci bgyis na 'di lta bu'i sdug bsngal myong bar gyur/ bdag cag ni rgyal po'i rigs su skyes na ci'i slad du pha rol po'i bran khol du gyur ces pha rgyal bu la sdig gshags na/ 'di'i rgyu 'di'i rkyen gyis sdig pa byang</text></item>
<item><p>68b8</p><section>mdo sde</section><text>zhing bsod nams skyes te gang nas gang du skyes kyang 'di lta bu'i sdug bsngal dang phrad par ma gyur cig ces smras so/ /rgyal bus bu la smras pa/ 'jig rten na mdza' zhing sdug go cog mthar bye bral bar gyur te/ thams cad</text></item>
<item><p>69a1</p><section>mdo sde</section><text>mi rtag pas yid brtan du mi rung kho bo nam bla na med pa'i mnyam snyoms pa'i byang chub thob pa na khyod thar pa'i don bya'o zhes bsgo'o/ /bu gnyis kyis yang yab rgyal bu la smras pa/ bus ni ma la mchi phyag bya ba lags na</text></item>
<item><p>69a2</p><section>mdo sde</section><text>da gzhar yang mi phrad de/ ma'i ngo ma mthong ba yang bdag cag gi sngon gyi sdig pa'i las kyis gdungs par zad na/ bdag cag gi ma ci'i phyir mya ngan gyis gdungs shing sdug bsngal bar mi 'gyur zhes smre sngags 'don to/ /bram zes smras pa/</text></item>
<item><p>69a3</p><section>mdo sde</section><text>bdag rgas la nyam chung bas bus pa 'di gnyis bdag bor te ma'i thad du bros par gyur na bdag gis byar med par 'gyur gyis/ khyod kyis chings la dkris shig ces smras pa dang / rgyal bus kyang bu gnyis kyi lag pa phying ka log</text></item>
<item><p>69a4</p><section>mdo sde</section><text>tu bzung ste/ bram ze nyid 'ching du bcug nas phying ka log tu bcings pa'i thag pa bram ze'i lag par byin te sbrel nas khrid do/ /bu gnyis ni de ltar khrid kyang 'gror ma btub ste 'then pa las bram zes lcag thogs te/</text></item>
<item><p>69a5</p><section>mdo sde</section><text>ded nas gzhus pa'i lam du khrag byung ba yang sa la chal par gang ngo / /rgyal bus de ltar mthong nas mchi ma byung ste/ mchi ma sa la bo bas sa yang khol bar gyur to/ /rgyal bu dang ri dgas dang gcan zan mang po thams</text></item>
<item><p>69a6</p><section>mdo sde</section><text>cad kyis bu gnyis bskyal te mi snang bar gyur pa dang / bzod phyir log go/ /ri dgas dang gcan zan la sogs pas rgyal bu bskyal te/ phyir rgyal bu dang rtse ba'i gnas su phyin nas snying rje ba'i skad phyung ste lus</text></item>
<item><p>69a7</p><section>mdo sde</section><text>sa la rdebs shing 'gro'o/ /bram ze des lam du zhugs te song song ba las/ lam kar skyed shing zhig yod pa la bu gnyis btags te 'dug go/ /de nas chas pa dang bu gnyis ma dang phrad du re nas shing gi dpag 'khri zhing</text></item>
<item><p>69a8</p><section>mdo sde</section><text>'gror ma btub nas/ bram zes yang gzhus pa las bu gnyis kyis 'di skad ces smras so/ /bdag cag la ma rdeg cig /bdag cag rang 'gro'o zhes gnam la yar bltas te/ yang 'di skad ces smras so/ /ri gnyen</text></item>
<item><p>69b1</p><section>mdo sde</section><text>gyi lha dang nags tshal gyi shing gi lha rnams bdag cag la cung zad thugs brtse ba 'am dgongs pa mi mnga' 'am bdag cag ni lam ring por gzhan gyi bran khol byed du 'gro ste/ ma dang bral bar gyur na bdag cag gi ma ri la shing thog</text></item>
<item><p>69b2</p><section>mdo sde</section><text>tshol zhing brdar btang ste/ myur du bdag cag dang ngo phrad par shog cig mi sbran nam zhes de skad smras pa dang / bu'i ma ri la 'dug pa'i rkang pa g.yon pa'i rkang mthil g.ya' zhing g.yo ba dang mig g.yon pa yang 'gul nu ma gnyis</text></item>
<item><p>69b3</p><section>mdo sde</section><text>nas nu zho yang rang zag par gyur nas/ 'di snyam du 'di 'dra ba'i ltas ngan pa gna' byung ma myong na bdag gi bu gnyis la ye 'drog ma byung ngam snyam bsams nas/ shing thog gis ci zhig bya snyam ste/ shing thog brnga ba yang</text></item>
<item><p>69b4</p><section>mdo sde</section><text>btang nas myur bar phyir gnas su 'gro bar chas so/ /de'i tshe sum bcu rtsa gsum pa'i gnam gyi lha'i dbang po/ rgyal bus gzhan la bu byin par shes nas/ btsun mos dge bar bsams pa'i sems kyi bar chad</text></item>
<item><p>69b5</p><section>mdo sde</section><text>byed du dogs pas/ seng ge zhig tu sprul nas lam gyi srang du bsdad do/ /btsun mos seng ge la smras pa/ khyod ni gcan zan gyi rgyal po/ kho bo ni mi'i rgyal mo yin te ri la 'khod par 'dra na cung zad lam las byol te bdag</text></item>
<item><p>69b6</p><section>mdo sde</section><text>thong shig /bdag la bu chung ngu ma shed ma bye ba gnyis shig yod de/ da tsam gyi bar du ci yang ma zos pas bdag 'ong du re ste sdod do/ /seng ges kyang bram ze de rgyang ring du thal bar shes nas lam las byol te btsun mo</text></item>
<item><p>69b7</p><section>mdo sde</section><text>btang ngo / /btsun mo phyir gnas su 'ongs nas/ rgyal bu 'ba' shig snang gi bu gnyis ma mthong bas/ bdag nyid 'dug pa'i spyil bur bltas na yang bu ma mthong / bu gnyis 'dug pa'i spyil por bltas na yang bu ma mthong</text></item>
<item><p>69b8</p><section>mdo sde</section><text>ste/ de nas bu rtse ba'i gnas chu 'gram du btsal na yang ma mthong ngo / /sngon bu dang rtse ba'i ri dgas sha ba dang gcan zan seng ge dang spre'u la sogs te mdun nas lus sa la rdebs shing sgra 'byin la/</text></item>
<item><p>70a1</p><section>mdo sde</section><text>sngon rtse ba'i rdzing bu'i chu yang skams par mthong nas/ phyir rgyal bu gang na ba der song ste phyin pa dang rgyal bu la bdag gi bu gnyis ga re zhes dris na/ rgyal bu cang mi smra'o/ /btsun mos yang smras pa/ bdag nam</text></item>
<item><p>70a2</p><section>mdo sde</section><text>shing thog thogs te phyir gnas su 'khor ba na bdag gi bu gnyis rgyang ma nas rgyug cing mdun du bsus te/ rdeg 'chos na yang phyir langs te dkyu mchong zhing a ma 'ongs a ma 'ongs so zhes 'bod de/ bdag 'dug pa na gnyis ka</text></item>
<item><p>70a3</p><section>mdo sde</section><text>g.yas g.yon na 'dug cing / phrag pa 'am lus la rdul gos na yang 'phyi zhing sprug /da bdag gi bu ga re ma mthong na gzhan la ma byin nam/ 'di ltar ma mthong bas bdag gi snying gas par 'gyur gyis/ bdag gi bu ga la</text></item>
<item><p>70a4</p><section>mdo sde</section><text>'dug myur du smros shig /bdag myos par 'gyur ro zhes de ltar lan gnyis lan gsum gyi bar du dris kyang lan ma smras so/ /btsun mos yang smras pa/ lhag par sdug bsngal gyis gdungs te/ bu gnyis ma mthong ba</text></item>
<item><p>70a5</p><section>mdo sde</section><text>lta tshod yod na/ rgyal bus lan ma ster bas lhag par myos shing 'khrugs par gyur to/ /rgyal bus smras pa/ yul kai lai zhes bya ba nas bram ze zhig 'ongs te/ bdag la bu gnyis bslangs pa las bdag gis byin no/ /</text></item>
<item><p>70a6</p><section>mdo sde</section><text>btsun mos rgyal bus smras pa thos ma thag tu ri rdib pa ltar sa la 'gyel te 'gre zhing cho nges btab bo/ /rgyal bus smras pa re shig sdod cig /khyod sngon 'das pa'i dus na sangs rgyas mar me mdzad kyi tshe dam ji ltar bcas pa mi</text></item>
<item><p>70a7</p><section>mdo sde</section><text>dran nam/ de'i tshe de'i dus na bdag ni bram ze'i bu gzhon nu zhes bya/ khyod ni bram ze'i bu mo sun da ri ka zhes bya ste/ khyod ni de'i tshe me tog pad mo bdun zhig thogs/ bdag la dngul gyi dong tse lnga zhig yod de/ khyod las pad</text></item>
<item><p>70a8</p><section>mdo sde</section><text>mo lnga zhig nyos nas sangs rgyas la phul bar byas pa las khyod kyis pad mo lhag ma gnyis po yang nga la byin te/ sangs rgyas la 'bul gyis smon lam du yang bdag skye ba pha rol tu rtag par khyod kyi chung mar shog cig ces smon</text></item>
<item><p>70b1</p><section>mdo sde</section><text>lam btab pa las/ bdag de'i tshe khyod dang 'di skad ces dam ma bcas sam/ khyod bdag gi chung mar dga' na bdag gi yid dang 'gal bar ma byed cig /bdag sbyin pa zhig byed na pha ma gnyis ma gtogs par gzhan sbyin yang bdag gi</text></item>
<item><p>70b2</p><section>mdo sde</section><text>yid bzhin du sbyin pa las 'gal bar ma byed cig ces dam bcas pa las/ de'i tshe khyod na re de bzhin du bya'o zhes mi zer ram/ da khyod kyi bu gnyis gzhan la byin pa la bdag gi dge ba'i sems dkrug tu yang ci yod ces rgyal bus</text></item>
<item><p>70b3</p><section>mdo sde</section><text>smras ma thag tu/ btsun mos thos pa tsam gyis sems dang yid kyis sngon gyi gnas dran pa'i mngon par shes pa tshor bar gyur te/ rgyal bu'i bsam pa myur bar rdzogs par 'dod pas yid bzhin du sbyin pa la rjes su yi rang bar</text></item>
<item><p>70b4</p><section>mdo sde</section><text>gyur to/ /de nas lha'i dbang po brgya byin rgyal bus sbyin pa byin pa ji ltar sems pa bsams pa'i phyir bram ze zhig tu sprul to/ /bram ze de yang mi sdug pa rnam pa bcu gnyis dang ldan te/ rgyal bu ga la ba der song nas 'di skad</text></item>
<item><p>70b5</p><section>mdo sde</section><text>ces smras so/ /rgyal bu khyod sbyin pa la dga' bas pha rol po'i yid dang 'gal bar mi byed ces grag ste/ bdag kyang ched du 'dir slong du 'ongs kyis khyod la btsun mo yod pa de bdag la byin cig /rgyal bus smras pa/ shin</text></item>
<item><p>70b6</p><section>mdo sde</section><text>tu legs te de bzhin du sbyin no zhes smras so/ /btsun mos smras pa/ bdag kyang pha rol po la byin na rgyal bu'i g.yog sus bya/ rgyal bus smras pa/ da khyod kyang sbyin pa ma byas na ji ltar yang bla na med pa'i mnyam snyoms pa'i byang</text></item>
<item><p>70b7</p><section>mdo sde</section><text>chub thob par 'gyur/ de nas rgyal bus chu snod thogs te bram ze'i lag pa bkru ba'i phyir/ lag par chu blugs nas btsun mo yang bram ze la phul lo/ /de ltar rgyal bu la 'gyod pa'i sems cung zad kyang med par brgya byin</text></item>
<item><p>70b8</p><section>mdo sde</section><text>gyis rtogs nas lha rnams kyis bstod cing bsngags te gnam sa yang cher g.yos so/ /de nas bram zes btsun mo khrid de gom pa bdun tsam du phyin pa dang / phyir log nas btsun mo 'di rgyal bu la phyir gtams kyis su</text></item>
<item><p>71a1</p><section>mdo sde</section><text>la yang ma sbyin cig ces smras so/ /rgyal bus slar smras pa/ ci'i phyir mi khrid mi 'dod dam ci mir skyes pa'i chung ma'i nang na chung ma 'di ni shin tu yang bzang zhing mdzes te rgyal po'i bu mo yin na/ rgyal po de la bu</text></item>
<item><p>71a2</p><section>mdo sde</section><text>mo 'di gcig pu las med de/ chung ma 'di ni bdag la chu gang che bas kha zas btso ba dang bsreg pa yang lag dar te byed/ bza' ba dang btung ba ngan kyang ngan ces mi 'khang ste/ rtag tu 'grub che la byad bzhin yang bzang la mdzes pas</text></item>
<item><p>71a3</p><section>mdo sde</section><text>khyod khyer na bdag dga'o zhes smras so/ /bram zes rgyal bu la smras pa/ bdag ni bram ze ma yin gyi brgya byin lha'i dbang po yin te ched du khyod bgam pa'i phyir 'ongs pa yin no zhes phyir brgya byin gyi lus bzang por bsgyur nas/</text></item>
<item><p>71a4</p><section>mdo sde</section><text>khyed ci dang cir smon ces smras so/ /de nas btsun mos gus par phyag 'tshal te smon lam rnam pa gsum zhig gsol to/ /gang zhe na gcig tu bdag gi bu khrid pa'i bram ze phyir yang bdag gi yul du song bar gyur cig /</text></item>
<item><p>71a5</p><section>mdo sde</section><text>gnyis su na bdag gi bu gnyis bkres pa dang skom pas sdug bsngal bar ma gyur cig /gsum du na rgyal bu dang bdag cag gnyis kyang phyir bdag cag gi yul du myur du 'khor bar gyur cig ces smras pa dang / brgya byin lha'i dbang</text></item>
<item><p>71a6</p><section>mdo sde</section><text>pos kyang de bzhin du smon lam grub par gyur cig ces smras so/ /rgyal bus smras pa/ bdag ni sems can thams cad skye ba dang rga ba dang na ba dang 'chi ba'i sdug bsngal las sgrol bar gyur cig ces smon lam btab pa dang /</text></item>
<item><p>71a7</p><section>mdo sde</section><text>brgya byin lha'i dbang pos smras pa/ smon lam 'di ni shin tu yang rgya che ste bla na med pa yin no/ /gal te mtho ris su skye zhing nyi zla la dbang ba'i bdag por 'dod dam 'jig rten gyi rgyal por 'dod dam tshe ring zhing yun tu gnas par</text></item>
<item><p>71a8</p><section>mdo sde</section><text>'dod na/ bdag gis sbyin nus kyis khyod kyis smras pa'i smon lam khams gsum las mchog tu 'das pa yin pas bdag gis nus pa ma yin no/ /rgyal bus smras pa/ da ltar re shig shin tu phyug por gyur</text></item>
<item><p>71b1</p><section>mdo sde</section><text>te sngon bas kyang lhag par rtag par sbyin pa byin zhing / yab rgyal po dang blon po rnams dang / bdag cag phrad par shog cig ces smras pa dang brgya byin gyis smon pa bzhin du nges par grub par gyur cig ces smras ma thag tu</text></item>
<item><p>71b2</p><section>mdo sde</section><text>mi snang bar gyur to/ /yul kai le'i bram ze des byis pa gnyis khrid de khyim du 'ongs na/ chung mas 'di skad du khyod ngo so 'di lta bus 'khor te 'ongs pa lta ngo mi tsha 'am/ bus pa 'di gnyis ni rgyal po'i gdung la gtogs</text></item>
<item><p>71b3</p><section>mdo sde</section><text>pa yin na snying rje'i sems kyang med de/ 'di ltar btsogs brdegs shing lus la rma dang rnag khrag gis btsog btsog ltar byas pa bzod dam zhes spyos brgyad nas/ bus pa 'di gnyis tshongs la bkol du rung ba khrid de shog cig</text></item>
<item><p>71b4</p><section>mdo sde</section><text>ces bsgo ba dang / khyim thab kyang chung mas bsgo ba bzhin tshong 'dus su song ba las brgya byin lha'i dbang pos sprul te tshong 'dus su 'ongs nas bram ze de la bus pa 'di ni shin tu rin che bas su yang nyo mi nus so zhes smras so/ /</text></item>
<item><p>71b5</p><section>mdo sde</section><text>bus pa de gnyis bkres skom pa las/ brgya byin gyis lha'i rdzu 'phrul gyis lha'i dri bsung sprul te/ bus pa gnyis kyi ba spu'i khung bu nas lto 'grangs par byas te/ brgya byin gyis bram ze'i sems gyang bsgyur nas yul</text></item>
<item><p>71b6</p><section>mdo sde</section><text>ya bar phyin par byas so/ /yul de'i blon po dang yul mi thams cad kyis rgyal bu'i sras/ rgyal po chen po'i tsha bo yin par mi shes pa med pas yul mi thams cad kyang mya ngan gyis gdungs te/ blon po la sogs</text></item>
<item><p>71b7</p><section>mdo sde</section><text>pas bu gnyis ga las 'ongs shes dris pa dang / bram ze na re bdag gis bslangs te 'ongs pa la khyod kyis drir ci yod ces smras so/ /blon po rnams kyis smras pa/ bdag cag gi yul du 'ongs pas na bdag</text></item>
<item><p>71b8</p><section>mdo sde</section><text>cag gis dri bar rigs kyi mi 'dri ba ma yin no zhes blon po dang yul mi rnams kyis bgros te/ bram ze las bu gnyis dbrog par byas pa las de'i nang na khyim bdag gcig gis 'di skad ces gros btab bo/ /'di ni rgyal</text></item>
<item><p>72a1</p><section>mdo sde</section><text>bus sbyin par bsams te byin pa 'di la rgyal bus bsams pa'i yid dang 'gal zhing dbrog par mi rigs kyi/ nyis na rgyal po chen po la gsol na/ rgyal po chen po nyid kyis rin gyis blu bar 'gyur ro</text></item>
<item><p>72a2</p><section>mdo sde</section><text>zhes byas pa dang / gros snga ma btang nas blon po rnams kyis rgyal po la 'di skad ces gsol to/ /rgyal po chen po'i dbon po gnyis da ltar bram ze zhig 'tshong zhing mchis ces gsol pa dang / rgyal pos tshig de thos ma</text></item>
<item><p>72a3</p><section>mdo sde</section><text>thag tu cher dngangs te bram ze dang bu gnyis pho brang nang du khrid de shog cig ces bsgo nas/ bu gnyis pho brang nang du 'ongs pa'i tshe rgyal po dang btsun mo dang pho brang gi slas dang blon po rnams kyis bu gnyis mthong nas thams cad dbugs</text></item>
<item><p>72a4</p><section>mdo sde</section><text>kyis rnangs pa tsam du ma ngus pa med do/ /de nas rgyal pos bram ze de la khyod kyis bu 'di gnyis ji ltar thob ces dris na/ bram ze na re bdag gis rgyal bu las bslangs te thob bo zhes zer ro/ /rgyal pos bus pa 'di</text></item>
<item><p>72a5</p><section>mdo sde</section><text>gnyis bos te/ pang par blang snyam pa las bu gnyis 'ong du ma btub bo/ /de nas rgyal pos bu 'di gnyis kyi rin ci tsam yod ces dris na/ bram ze smra ma khom par khye'u yis 'di skad ces gsol to/ /bdag bu pho ni</text></item>
<item><p>72a6</p><section>mdo sde</section><text>dngul gyi dong tse stong dang ba lang brgya zhig ri'o/ /bu mo ni gser gyi dong tse stong dang ba bzhon nyis brgya ri'o zhes gsol ba dang / rgyal pos khye'u la 'di skad ces smras so/ /'jig rten chos kyis mi'i nang na pho ni rin po</text></item>
<item><p>72a7</p><section>mdo sde</section><text>che dbyig ltar rin che ba yin na/ ci'i phyir bu pho ni rin chung bu mo ni rin che bar 'debs/ bu khye'u yis gsol pa/ pho brang gi slas lta bu rgyal po dang nye ba ma lags la/ ma rabs bran las slas su bzhes te/</text></item>
<item><p>72a8</p><section>mdo sde</section><text>de la thugs dgyes pas bkur zhing btsun par mdzad de/ rin po che'i gos skon zhing bza' ba dang / btung ba ro brgya dang ldan pa bstabs na/ sras gcig pu zhig mnga' ba ri la spangs te/ ya mtshan pho brang gi slas dang</text></item>
<item><p>72b1</p><section>mdo sde</section><text>rol cing rol mo mdzad kyang sras la cung zad tsam yang dgongs pa'i thugs kyang mi mnga' bas/ de bas na bu pho ni rin chung la bu mo ni rin che bar mngon no/ /rgyal pos de skad ces smras pa thos nas lhag par mi dga'</text></item>
<item><p>72b2</p><section>mdo sde</section><text>ba'i mya ngan skyes te/ mchi ma blags nas 'di skad du bdag ni rab tu gnong na khyed ci'i phyir kho bo'i pang du mi 'ong / khyed nga la mi dga' 'am 'on te bram zes 'jigs shes dris na/ byis pa na re bdag cag ni rgyal po</text></item>
<item><p>72b3</p><section>mdo sde</section><text>chen po la mi dga' ba 'am bram zes skrag pa yang ma lags na/ thog ma rgyal po chen po'i tsha bo las da ltar mi'i bran khol du gyur pas/ gang na yang mi'i bran khol rgyal po'i pang du 'dug pa'i chos med pas mi spobs</text></item>
<item><p>72b4</p><section>mdo sde</section><text>so/ /rgyal pos de skad ces smras pa thos nas/ lhag par mya ngan gyis gdungs par gyur te mi dga' bar gyur nas/ bus gsol pa bzhin du bram ze la rin byin cig ces bsgo nas/ bu gnyis gdod rgyal po'i pang du blangs</text></item>
<item><p>72b5</p><section>mdo sde</section><text>so/ /bu gnyis rgyal pos blangs nas phyag gis bu gnyis kyi mgo nas byugs te 'di skad ces smras so/ /khyed ri la gnas pa na/ zas su ni ci za gos su ni ci gyon zhes dris na/ bu gnyis na re/ zas su ni shing</text></item>
<item><p>72b6</p><section>mdo sde</section><text>gi 'bras bu shing thog za/ gos su ni lpags pa dang snam bu gyon te/ bya mang po dang rtse dga' bas mya ngan gyi sems med do zhes gsol to/ /de nas rgyal pos bram ze de la phyi rol tu song shig ces bsgo ba dang / bu gnyis kyis rgyal po la 'di</text></item>
<item><p>72b7</p><section>mdo sde</section><text>skad ces gsol to/ /bram ze 'di rab tu bkres skom gyis nyen na/ de la kha zas kyis tshim par mdzad du gsol/ rgyal pos smras pa/ khyod la mi dga' ba 'am 'khon tu 'dzin pa med par phyir kha zas sbyin par sems/ bus smras</text></item>
<item><p>72b8</p><section>mdo sde</section><text>pa/ bdag gi pha byang chub kyi lam la dga' bas nor rdzas kyis sbyin du med de/ bdag gi lus kyis slong ba la byin pa yang bdag cag la dbang ba'i bdag po lags te/ 'dis bdag cag la bkol ba'i las</text></item>
<item><p>73a1</p><section>mdo sde</section><text>tsam byed du ma bcug pa yang thog ma phas bsams pa ltar ma gyur te/ de snying rje'i sems tsam yang ma mchis te ltogs shing skom pa bzhin du 'dug pa 'di mig gis kyang su zhig gis bzod/ bdag gi</text></item>
<item><p>73a2</p><section>mdo sde</section><text>phas ni bu yang mi phangs par pha rol po la sbyin pa byed na rgyal po chen pos mi gcig gi kha zas tsam la ser sna mdzad dam zhes gsol pa dang / rgyal pos kyang bram ze de la kha zas kyis tshim par byin nas bram ze yang rab tu</text></item>
<item><p>73a3</p><section>mdo sde</section><text>dga' ste/ phyir bdag gi yul du song ngo / /de nas rgyal pos rgyal bu 'gugs pa'i pho nya btang nas/ pho nya yang de ma thag tu chas te rgyal bu ga la ba der song ngo / /der phyin pa dang chu zhig la ma thar nas pho nya des rgyal bu</text></item>
<item><p>73a4</p><section>mdo sde</section><text>nyid yid la byas te bsams ma thag tu chu de las thar nas rgyal bu gang na ba der phyin te/ rgyal po'i bkas rgyal bu slar yul du gshegs su gsol zhes bsgo'o/ /rgyal bus pho nya la smras pa/ thog ma rgyal pos lo bcu</text></item>
<item><p>73a5</p><section>mdo sde</section><text>gnyis kyi bar du ri la sgoms shig ces bsgo ste/ da dung lo gcig ma tshang bas da lo tshang nas bdag 'gro'o zhes bsgo'o/ /de nas pho nya yang phyir log nas rgyal po la de bzhin du lan gsol pa las/ rgyal po nyid</text></item>
<item><p>73a6</p><section>mdo sde</section><text>phyag dar te yi ge bris nas phyir pho nya la bskur te 'di skad ces bsgo'o/ /khyod ni mi'i nang na mkhas pa shes rab can yin pas 'gro ba la yang bzod cing 'ong ba la yang bzod pa yin na/ ci'i phyir khyod khros te 'ong du mi</text></item>
<item><p>73a7</p><section>mdo sde</section><text>btub/ khyod dang lhan cig bza' ba dang btung ba gtang dgos kyis myur du shog cig ces pho nya 'gugs su btang ngo / /de nas pho nya yi ge thogs te/ rgyal bu gang na ba der song nas phyin pa dang rgyal bu la yi ge phul</text></item>
<item><p>73a8</p><section>mdo sde</section><text>lo/ /rgyal bus yi ge blangs nas mgo bo sa la gtugs te yi ge la phyag 'tshal nas lan bdun bskor ba byas te/ mod la phyir yul du 'gro bar chas so/ /de'i tshe ri de nas chas pa dang ri de la gnas pa'i ri</text></item>
<item><p>73b1</p><section>mdo sde</section><text>dgas dang gcan zan la sogs pa rgyal bu 'gro'o zhes thos nas/ thams cad lus sa la brdabs nas sa la 'gre zhing ngu ba'i skad phyung ngo / /chu mig rnams kyang skams te gcan zan dang ri dgas kyi phru gu yang</text></item>
<item><p>73b2</p><section>mdo sde</section><text>mi nu/ 'dab chags bya mang po yang snying rje'i skad kyis sgra phyung ngo / /de nas rgyal bu gos gyon nas btsun mo dang 'grogs te/ phyir yul du song ba las dgra zla'i yul gyi rgyal pos/ rgyal bu phyir 'ong ngo</text></item>
<item><p>73b3</p><section>mdo sde</section><text>zhes thos nas bal gyi glang po che dkar po la gser gyi sga bstad de/ gser gyi snod du dngul gyi nye'us bkang / dngul gyi snod du ni gser gyi nye'us bkang ba bshams nas/ rgyal bu bsu ba'i phyir nam mkha' la</text></item>
<item><p>73b4</p><section>mdo sde</section><text>stod de/ rgyal bu bsu nas rgyal po'i phrin tu 'di skad ces gsol to/ /bdag ni mi shes pa'i dbang du gyur te/ rgyal bu las bal gyi glang po che blangs pas/ de'i rkyen gyis rgyal bu spangs par gyur pa da 'gyod pas</text></item>
<item><p>73b5</p><section>mdo sde</section><text>na 'thol tshangs su gsol lo/ /da rgyal bu slar gshegs ces thos nas rab tu dga' ste/ bal gyi glang po che de nyid kyang slar phul zhing gser dngul gyi nye'u rnams kyang phul na/ 'di dag rnams kyang bzhes shig /</text></item>
<item><p>73b6</p><section>mdo sde</section><text>nongs pa'i skyon rnams kyang sbyang bar gsol to/ /rgyal bus smras pa/ dper na mi zhig gis kha zas ro brgya dang ldan pa sbyar te/ pha rol po gcig la byin pa las/ mi des kha zas zos nas phyir sa</text></item>
<item><p>73b7</p><section>mdo sde</section><text>la skyugs nas/ phyir skyugs pa'i kha zas dri bsung dang ldan pa de bzar rung bar 'gyur ram/ bdag gis sbyin pa byas pa yang skyugs pa dang 'dra bas phyir mi 'dod do/ /pho nya khyod bal gyi glang po che 'di zhon</text></item>
<item><p>73b8</p><section>mdo sde</section><text>la bdag gi yul du song shig /khyod kyi rgyal po 'di ltar bdag bsu zhing / spro ba'i tshig gis snyan par smras pa rab tu dga'o zhes gsol cig ces bsgo ba dang / pho nya de yang bal gyi glang po che la zhon te</text></item>
<item><p>74a1</p><section>mdo sde</section><text>phyir bdag gi yul du song nas/ rgyal po la de bzhin du gsol pa las/ bal gyi glang po che de'i rkyen gyis 'thab pa'i dgra zla de gcig la gcig byams shing sdug pa'i sems su gyur te/</text></item>
<item><p>74a2</p><section>mdo sde</section><text>rgyal po dang yul mi thams cad bla na med pa'i mnyam snyoms pa'i sems skyed par gyur to/ /de'i tshe rgyal po yab kyang bal gyi glang po che la bcibs te rgyal bu bsus so/ /rgyal bus mgo dang gdong gis</text></item>
<item><p>74a3</p><section>mdo sde</section><text>phyag 'tshal nas rgyal po'i phyi bzhin phyir yul du song ste/ yul mi thams cad kyang rab tu dga' mgu rangs nas me tog dang bdug spos dang ba dan dang rgyal mtshan dang bla re la sogs pas mchod pa bya ba'i phyir bsams</text></item>
<item><p>74a4</p><section>mdo sde</section><text>te/ sa gzhi yang spos chu chag chag btab nas bsdad do/ /rgyal bu pho brang gi nang du 'ongs nas/ yum gyi drung du phyin pa dang mgo bos phyag 'tshal nas spro ba'i tshig gis snyun gsol to/ /de nas rgyal pos</text></item>
<item><p>74a5</p><section>mdo sde</section><text>rin po che'i bang mdzod thams cad kyang rgyal bu la gtad de/ yid bzhin du sbyin pa byed du bcug nas/ sbyin pa snga ma bas kyang lhag par rgyun ma chad par sbyin pa byed du bcug pas/ mngon par sangs rgyas kyi</text></item>
<item><p>74a6</p><section>mdo sde</section><text>byang chub thob par gyur to/ /bcom ldan 'das kyis kun dga' bo la bka' stsal pa/ ngas sngon gyi sbyin pa byas pa mngon tu dran pa ni de lta bu yin no/ /de'i tshe de'i dus na rgyal bu don grub ces bya ba ni da ltar nga</text></item>
<item><p>74a7</p><section>mdo sde</section><text>nyid yin no/ /de'i tshe yab rgyal por gyur pa ni da ltar nga'i yab rgyal po zas gtsang ma yin no/ /de'i tshe yum du gyur pa de ni da ltar yum lha mdzes yin no/ /de'i tshe btsun mor gyur pa ni da ltar grags 'dzin nyid</text></item>
<item><p>74a8</p><section>mdo sde</section><text>yin no/ /de'i tshe dge slong a tshu ta zhes bya ba ni/ da ltar maud gal gyi bu chen po yin no/ /de'i tshe brgya byin lha'i dbang por gyur pa de ni da ltar shA ri'i bu yin no/ /de'i tshe rngon par gyur pa de ni da ltar kun</text></item>
<item><p>74b1</p><section>mdo sde</section><text>dga' bo khyod yin no/ /de'i tshe khye'u ya ri zhes bya ba ni da ltar nga'i sras sgra gcan 'dzin yin no/ /de'i tshe bu mor gyur pa de ni yum sru gau ta mI zhes bya ba yin no/ /de'i tshe bram ze slongs mo pa de ni da ltar lha sbyin nyid yin</text></item>
<item><p>74b2</p><section>mdo sde</section><text>no/ /de'i tshe bram ze'i chung mar gyur pa de ni da ltar bram ze mo tsan tsa ma na yin no/ /de ltar na nga shin tu byed dka' ba yang grangs med dpag tu med/ dge ba'i las byas pa yang grangs med dpag tu med de/ de bas</text></item>
<item><p>74b3</p><section>mdo sde</section><text>mdo ste 'di dge slong dang bram ze la sogs pa la rgyas par ston cig /byang chub sems dpa' sems dpa' chen pos sbyin pa byas pa'i sbyin pa'i pha rol tu phyin pa 'di lta bu dag yin no/ /'phags pa rgyal bu don grub</text></item>
<item><p>74b4</p><section>mdo sde</section><text>kyi mdo zhes bya ba/ bam po gcig pa/ rdzogs so// // @#/ /rgya gar skad du/ brah+ma dzA la sU tra/ bod skad du/ tshangs pa'i dra ba'i mdo/ dkon mchog</text></item>
<item><p>74b5</p><section>mdo sde</section><text>gsum la phyag 'tshal lo/ /'di skad bdag gis thos pa dus gcig na/ bcom ldan 'das dge slong gi dge 'dun chen po stong nyis brgya lnga bcu dang / dge bsnyen stong dang / slongs mo pa lnga brgya rnams dang thabs</text></item>
<item><p>74b6</p><section>mdo sde</section><text>gcig tu yul ma ga d+ha'i ljongs rgyu zhing gshegs gshegs pa las/ mtshan mo rgyal po'i khab dang / skya snar can gyi grong gi bar de na 'od ma'i lcug phran rgyal po'i gnas su dge slong gi dge 'dun dang thabs gcig tu bzhugs</text></item>
<item><p>74b7</p><section>mdo sde</section><text>so/ /de'i tshe kun du rgyu rab dga' rnam grangs du ma'i sgo nas/ sangs rgyas la mi snyan par brjod la/ chos dang dge 'dun la yang mi snyan par brjod pa dang / kun du rgyu rab dga'i slob ma bram ze'i bu tshangs sbyin</text></item>
<item><p>74b8</p><section>mdo sde</section><text>zhes bya ba ni/ rnam grangs du ma'i sgo nas/ sangs rgyas la snyan pa brjod la/ chos dang dge 'dun la yang snyan pa brjod pa zhig ste/ de ltar slob dpon dang / slob ma de gnyis phan tshun lta ba dang / mos pa dang</text></item>
<item><p>75a1</p><section>mdo sde</section><text>bye brag phyed pa dang bzod pa dag gis mi 'thun par smra zhing dge slong gi dge 'dun dag dang / de bzhin gshegs pa dgra bcom pa yang dag par rdzogs pa'i sangs rgyas kyi phyi bzhin zhabs 'bring du dong ngo / /</text></item>
<item><p>75a2</p><section>mdo sde</section><text>de nas dge slong mang po rgyal po'i gnas na 'dus shing 'khod pa rnams na re/ tshe dang ldan pa dag sems can rnams kyi mos pa sna tshogs 'di lta ste/ kun du rgyu rab dga' rnam grangs du ma'i sgo nas/ sangs rgyas</text></item>
<item><p>75a3</p><section>mdo sde</section><text>la mi snyan pa brjod la/ chos dang dge 'dun la yang mi snyan pa brjod pa dang / kun du rgyu rab dga'i slob ma bram ze'i bu tshangs sbyin zhes bya ba ni rnam grangs du ma'i sgo nas/ sangs rgyas la snyan pa brjod la/ chos</text></item>
<item><p>75a4</p><section>mdo sde</section><text>dang dge 'dun la yang snyan pa brjod pa zhig ste/ de ltar slob dpon dang slob ma de gnyis phan tshun lta ba dang mos pa dang bye brag phyed pa dang bzod pa dag gis mi mthun par smra zhing dge slong gi dge 'dun dang de bzhin gshegs pa</text></item>
<item><p>75a5</p><section>mdo sde</section><text>dgra bcom pa yang dag par rdzogs pa'i sangs rgyas kyi phyi bzhin zhabs 'bring du dong ba 'di ni ngo mtshar rab tu che'o zhes skabs kyi gtam de lta bu dag yang dag par brjod par gyur to/ /de nas dge slong mang po dag rgyal</text></item>
<item><p>75a6</p><section>mdo sde</section><text>po'i gnas na 'dus shing 'khod pa rnams kyi skabs kyi gtam dus la bab pa dag /bcom ldan 'das nyin mo'i gnas na bzhugs bzhugs pa'i lha'i snyan rnam par dag pa mi'i las 'das pas gsan par gyur to/ /</text></item>
<item><p>75a7</p><section>mdo sde</section><text>gsan nas kyang ting nge 'dzin de las bzhengs nas/ rgyal po'i gnas ga la ba der gshegs te byon nas dge slong gi dge 'dun gyi mdun du gdan bting ba nyid la bzhugs so/ /bzhugs nas kyang dge slong rnams la</text></item>
<item><p>75a8</p><section>mdo sde</section><text>bka' stsal pa/ dge slong dag khyed rgyal po'i gnas su dge slong mang po rnams 'dus shing 'khod pa rnams kyi skabs kyi gtam dus la bab pa ni gang yin/ khyed gtam gang gis na da ltar 'dus shing 'khod pa btsun</text></item>
<item><p>75b1</p><section>mdo sde</section><text>pa bdag cag dge slong mang po rnams rgyal po'i gnas 'dir 'dus shing mchis pa na/ kun du rgyu rab dga' rnam grangs du ma'i sgo nas sangs rgyas la mi snyan pa brjod la/ chos dang dge 'dun la yang mi snyan pa</text></item>
<item><p>75b2</p><section>mdo sde</section><text>brjod pa dang / kun du rgyu rab dga'i slob ma bram ze'i bu tshangs sbyin zhes bgyi ba ni/ rnam grangs du ma'i sgo nas/ sangs rgyas la snyan pa brjod la/ chos dang dge 'dun la yang snyan pa brjod pa zhig ste/</text></item>
<item><p>75b3</p><section>mdo sde</section><text>de ltar na slob dpon dang slob ma de gnyis phan tshun lta ba dang mos pa dang bye brag phyed pa dang bzod pa dag gis mi 'thun par smra zhing dge slong gi dge 'dun dang de bzhin gshegs pa dgra bcom pa yang dag par rdzogs pa'i sangs</text></item>
<item><p>75b4</p><section>mdo sde</section><text>rgyas kyi slad bzhin zhabs 'bring du mchis pa 'di ni ngo mtshar rab tu che'o zhes skabs kyi gtam de lta bu dag gleng glangs pa lags la/ btsun pa bdag cag dge slong mang po rnams rgyal po'i gnas su 'dus shing mchis</text></item>
<item><p>75b5</p><section>mdo sde</section><text>pa'i skabs kyi gtam dus la bab pa ni de lags te/ gtam des da ltar bdag cag 'dus shing mchis pa lags so/ /dge slong dag nga la mi snyan pa brjod pa dang / chos dang dge 'dun la yang mi snyan pa brjod</text></item>
<item><p>75b6</p><section>mdo sde</section><text>pa de la/ gnod sems mi bya'o/ /mi bzod pa mi bya'o/ /ngan sems mi bya'o/ /sems mngon par mi dga' ba mi bya'o/ /dge slong dag nga la mi snyan par brjod pa dang / chos dang dge 'dun la</text></item>
<item><p>75b7</p><section>mdo sde</section><text>yang mi snyan par rjod pa de la/ tshe dang ldan pa dag gis gnod sems dang mi bzod pa dang ngan sems dang sems mngon par mi dga' bar byas nas/ des na khyod kyi bar du gcod pa kho nar 'gyur ba'i phyir ro/ /</text></item>
<item><p>75b8</p><section>mdo sde</section><text>de ci'i phyir zhe na/ dge slong de re shig khros 'khrugs la rngams te yid mi dga' bar gyur pas/ rjod pa'i don gyi rnam pa thams cad yongs su rdzogs par shes pa 'am/ mthong bar 'gyur ba 'di ni gnas</text></item>
<item><p>76a1</p><section>mdo sde</section><text>med do/ /dge slong dag de'i phyir nga la mi snyan par rjod la/ chos dang dge 'dun la yang mi snyan par rjod pa na/ yang dag pa la ni yang dag pa nyid tu khas blang bar bya la/ yang dag pa ma yin pa la ni yang</text></item>
<item><p>76a2</p><section>mdo sde</section><text>dag pa ma yin pa nyid tu ste/ 'di ltar de ni yang dag pa ma yin zhing de kho na ma yin pas nged kyi chos 'di la ni yod pa ma yin no zhes lan gdab par bya'o/ /dge slong dag nga la snyan pa rjod la/ chos dang dge 'dun la</text></item>
<item><p>76a3</p><section>mdo sde</section><text>yang snyan pa rjod pa na/ dga' bar yang mi bya'o/ /yid bde bar yang mi bya'o/ /sems ye ye por yang mi bya'o/ /dge slong dag nga la snyan pa rjod la/ chos dang dge 'dun la yang snyan pa rjod pa na/</text></item>
<item><p>76a4</p><section>mdo sde</section><text>dga' ba 'am yid bde ba 'am sems ye ye por gyur na/ des na khyed kyi bar du gcod pa kho nar 'gyur ba'i phyir ro/ /dge slong dag /de ci'i phyir zhe na/ dge slong de re shig dga' bar gyur pa dang / yid</text></item>
<item><p>76a5</p><section>mdo sde</section><text>bde bar gyur pa dang / sems ya ya por gyur pas/ gzhan rjod pa'i don gyi rnam pa thams cad yongs su rdzogs par shes pa 'am/ mthong bar 'gyur ba 'di ni gnas med do/ /dge slong dag de'i phyir</text></item>
<item><p>76a6</p><section>mdo sde</section><text>nga la snyan pa rjod la/ chos dang dge 'dun la yang snyan pa rjod pa na/ yang dag pa la ni yang dag pa nyid du khas blang bar bya la/ yang dag pa ma yin pa la ni yang dag pa ma yin pa nyid tu ste/ 'di ltar de ni yang dag</text></item>
<item><p>76a7</p><section>mdo sde</section><text>pa ma yin zhing de kho na ma yin pas/ nged kyi chos 'di la ni yod pa ma yin no zhes lan gdab par bya'o/ /dge slong dag gang byis pa so so'i skye bo thos pa dang mi ldan pa dag /de bzhin gshegs pa'i snyan pa</text></item>
<item><p>76a8</p><section>mdo sde</section><text>cung zad tsam 'di smra zhing rjod pa 'di lta ste/ tshul khrims tsam dang 'dod pa dag las rab tu dben pa yin no/ /ji ltar na tshul khrims tsam yin zhe na/ gau ta ma de ni 'phel ba'i tshul khrims can yin la/</text></item>
<item><p>76b1</p><section>mdo sde</section><text>ji skad smras pa de bzhin byed cing ji ltar byed pa de bzhin smra ba yin no/ /gau ta ma de ni 'di ltar srog gcod pa spangs nas srog gcod pa las slar log pa ste/ srog chags su gyur pa'i sems can thams cad</text></item>
<item><p>76b2</p><section>mdo sde</section><text>la snying rje dang ldan zhing ngo tsha shes pa dang / dbyug pa spangs shing mtshon cha spangs pas tha na srog chags grog sbur yan chad la yang srog gcod pa spangs pa yin no/ /gau ta ma de ni 'di ltar ma byin par len pa spangs nas</text></item>
<item><p>76b3</p><section>mdo sde</section><text>ma byin par len pa las slar log pa ste/ ma byin par mi len pa/ byin pa la ni dga' ba yin te/ de bzhin du rgya cher ro/ /ji ltar 'di ni dge sbyong dang / bram ze kha cig dad pas byin pa yongs su spyod cing /</text></item>
<item><p>76b4</p><section>mdo sde</section><text>rig pa yon po dag gis log par 'tsho bas 'tsho bar byed de/ 'di lta ste nyi ma dang zla ba gnyis lam nas rgyu ba'i rnam par smin pa ni 'di lta bu'o/ /nyi ma dang zla ba gnyis lam log pa nas rgyu ba'i rnam par smin pa ni</text></item>
<item><p>76b5</p><section>mdo sde</section><text>'di lta bu'o/ /gza' nyi ma dang gza' zla ba'i lam dang skar mda' ltung ba las phyogs 'bar ba dang / bar snang las lha'i rnga sgra grag pa'i rnam par smin pa ni 'di lta bu'o/ /gza' nyi ma dang gza' zla ba'i lam log</text></item>
<item><p>76b6</p><section>mdo sde</section><text>pa dang skar mda' ltung ba las phyogs 'bar ba dang / bar snang las lha'i rnga sgra grag pa dang / yang nyi ma dang zla ba 'di gnyis 'di ltar mthu che ba/ 'di ltar rdzu 'phrul che ba'i rnam par smin pa ni 'di lta bu'o/ /</text></item>
<item><p>76b7</p><section>mdo sde</section><text>'char ba dang 'ong ba dang kun nas nyon mongs pa dang rnam par byang ba rnam par gzhag pa dag tu mi shes pa ni 'di lta ste/ lam dang lam log pa'i phyir ro/ /gau ta ma de ni rig pa yon po dag gis log par 'tsho bas</text></item>
<item><p>76b8</p><section>mdo sde</section><text>log par 'tsho bar byed pa de lta bu dag spangs pa yin no/ /ji ltar na 'dod pa rnams las rab tu dben pa yin zhe na/ gau ta ma de ni 'di ltar 'phags pa'i tshul khrims kyi phung po 'di dag dang ldan zhing / dbang</text></item>
<item><p>77a1</p><section>mdo sde</section><text>po rnams kyi sgo bsdams pa la gnas pa dran pas kun nas bsrungs pa rtag par dran pa dran pas yid kun nas bsrungs pa/ gnas skabs mnyam pa la 'jog par byed pa/ de mig gis gzugs</text></item>
<item><p>77a2</p><section>mdo sde</section><text>rnams la lta ba na mtshan mar 'dzin pa med pa yin te/ yid kyi dbang po'i bar du yang sdom pa blangs pa yin no/ /gau ta ma de ni 'di ltar tshul khrims kyi phung po 'di dang / dbang po'i sgo bsdams pa 'di dang</text></item>
<item><p>77a3</p><section>mdo sde</section><text>ldan pa yin la/ 'gro ba dang 'ong ba la shes bzhin du gnas pa yang yin zhing / lta ba dang rnam par lta ba nas gnyid kyis dub pa sel ba'i bar du'ang shes bzhin du gnas pa yin no/ /gau ta ma de ni 'di ltar</text></item>
<item><p>77a4</p><section>mdo sde</section><text>'phags pa'i tshul khrims kyi phung po 'di dang / dbang po'i sgo bsdams pa 'di dang ldan la/ dran pa dang shes bzhin mchog 'di dang ldan pa'i phyir mal stan bde ba la gnas pa nas 'dod pa dag las dben pa/</text></item>
<item><p>77a5</p><section>mdo sde</section><text>sdig pa mi dge ba'i chos rnams las dben pa rtog pa dang bcas shing dpyod pa dang bcas pa/ dben pa las skyes pa'i dga' ba dang bde ba can bsam gtan dang po rdzogs par byas nas gnas pa'i bar te/ 'dod pa</text></item>
<item><p>77a6</p><section>mdo sde</section><text>rnams las dben pa ni de lta bu yin no/ /dge slong dag chos gang dag gzhan zab pa zab par snang ba yongs su dag pa yongs su byang ba de dag ngas rang gi mngon par shes pas mngon par rdzogs par sangs rgyas nas</text></item>
<item><p>77a7</p><section>mdo sde</section><text>bshad la/ pha rol pos kyang de bzhin gshegs pa la gang yang dag pa ji lta ba bzhin snyan pa smra zhing rjod par byed do/ /dge slong dag chos gang dag gzhan zab pa zab par snang ba yongs su dag pa yongs su byang</text></item>
<item><p>77a8</p><section>mdo sde</section><text>ba de dag ngas rang gi mngon par shes pas mngon par rdzogs par sangs rgyas nas bshad la/ pha rol pos kyang de bzhin gshegs pa la gang yang dag pa ji lta ba bzhin snyan pa smra zhing rjod par byed pa gang zhe na/ dge</text></item>
<item><p>77b1</p><section>mdo sde</section><text>slong dag dge sbyong dang bram ze kha cig rtag par smra ba rnams sngon gyi mtha' la rtog cing / bdag dang 'jig rten ni rtag go zhes mngon par smra zhing mngon par rjod pa yod pa ni 'di lta ste gzhi bzhi po dag la'o/ /</text></item>
<item><p>77b2</p><section>mdo sde</section><text>dge sbyong dang bram ze shes ldan rtag par smra ba de dag ci la rten cing ci la gnas nas/ ci la gnas bcas te sngon gyi mtha' la rtog cing bdag dang 'jig rten ni rtag go zhes mngon par smra zhing mngon par brjod pa ni 'di</text></item>
<item><p>77b3</p><section>mdo sde</section><text>lta ste/ gzhi bzhi po dag la'o/ /dge slong dag 'di ni dge sbyong dang bram ze kha cig dgon pa na gnas kyang rung / shing drung na gnas kyang rung / khang stong na gnas kyang rung ste/ brtson pa'i</text></item>
<item><p>77b4</p><section>mdo sde</section><text>rgyu las byung ba dang spong ba'i rgyu las byung ba dang sgom pa'i rgyu las byung ba dang lan mang du byed pa'i rgyu las byung ba dang yang dag pa yid la byed pa'i rgyu las byung ba dag gis/ sems zhi ba'i ting nge 'dzin de lta bu la reg par</text></item>
<item><p>77b5</p><section>mdo sde</section><text>byed do/ /de ltar sems mnyam par bzhag pa na/ 'jig pa dang chags pa'i bskal pa phrag nyi shu yang dag par rjes su dran no/ /de 'di snyam du sems te/ de'i phyir bdag dang 'jig rten rtag pa</text></item>
<item><p>77b6</p><section>mdo sde</section><text>des na/ bdag 'di snyam du/ bdag dgon pa na gnas kyang rung shing drung na gnas kyang rung khang stong na gnas kyang rung ste/ brtson pa'i rgyu las byung ba dang spong ba'i rgyu las byung ba dang sgom pa'i rgyu las byung ba dang</text></item>
<item><p>77b7</p><section>mdo sde</section><text>lan mang du byed pa'i rgyu las byung ba dang yang dag pa yid la byed pa'i rgyu las byung ba dag gis/ sems zhi ba'i ting nge 'dzin de lta bu la reg par bya'o snyam mo/ /de ltar sems mnyam par bzhag pa na/ 'jig</text></item>
<item><p>77b8</p><section>mdo sde</section><text>pa dang chags pa'i bskal pa phrag nyi shu yang dag par rjes su dran no/ /de ltar bdag dang 'jig rten rtag pa ni mi 'gro ba 'gro ba med pa bsgyur du mi rung ba ther zug tu gnas pa lcags kyi sdong po ltar 'dug pa ste/ de ltar</text></item>
<item><p>78a1</p><section>mdo sde</section><text>na sems can shes ldan 'di dag ni kun du rgyug cing 'khor la/ rtag pa de lta bu dang mtshungs pa med pa'o/ /rtag par smra ba rnams ci la rten cing ci la gnas nas ci la gnas bcas te/</text></item>
<item><p>78a2</p><section>mdo sde</section><text>sngon gyi mtha' la rtog cing / bdag dang 'jig rten rtag pa'o zhes mngon par smra zhing mngon par brjod pa 'di ni gzhi dang po'o/ /gnyis pa ni dge sbyong dang bram ze shes ldan rtag par smra ba rnams ci la rten cing</text></item>
<item><p>78a3</p><section>mdo sde</section><text>ci la gnas nas ci la gnas bcas te sngon gyi mtha' la rtog cing / bdag dang 'jig rten rtag pa'o zhes mngon par smra zhing mngon par rjod pa ste/ dge slong dag 'di na dge sbyong dang bram ze shes ldan rtag</text></item>
<item><p>78a4</p><section>mdo sde</section><text>par smra ba rnams dgon pa na gnas kyang rung shing drung na gnas kyang rung khang stong na gnas kyang rung ste/ brtson pa'i rgyu las byung ba dang spong ba'i rgyu las byung ba dang sgom pa'i rgyu las byung ba dang lan mang du byed pa'i rgyu las</text></item>
<item><p>78a5</p><section>mdo sde</section><text>byung ba dang yang dag pa yid la byed pa'i rgyu las byung ba dag gis sems zhi ba'i ting nge 'dzin de lta bu la reg par byed do/ /de ltar sems mnyam par bzhag pa na/ 'jig pa dang chags pa'i bskal pa phrag bzhi</text></item>
<item><p>78a6</p><section>mdo sde</section><text>bcu yang dag par rjes su dran no/ /de 'di snyam du sems te/ de'i phyir bdag dang 'jig rten rtag pa des na/ bdag 'di snyam du bdag dgon pa na gnas kyang rung shing drung na gnas kyang rung khang stong na gnas</text></item>
<item><p>78a7</p><section>mdo sde</section><text>kyang rung ba nas/ rtag par smra ba rnams ci la rten cing ci la gnas nas ci la gnas bcas te sngon gyi mtha' la rtog cing / bdag dang 'jig rten rtag pa'o zhes mngon par smra zhing mngon par rjod</text></item>
<item><p>78a8</p><section>mdo sde</section><text>pa 'di ni gzhi gnyis pa'o zhes bya ba'i bar du snga ma bzhin no/ /gsum pa ni dge sbyong dang bram ze shes ldan rtag par smra ba rnams ci la rten cing ci la gnas nas ci la gnas bcas te sngon gyi mtha'</text></item>
<item><p>78b1</p><section>mdo sde</section><text>la rtog cing / bdag dang 'jig rten rtag pa'o zhes mngon par smra zhing mngon par rjod pa ste/ dge slong dag 'di na dge sbyong dang bram ze kha cig ces bya ba nas sems mnyam par bzhag pa na/ 'jig</text></item>
<item><p>78b2</p><section>mdo sde</section><text>pa dang chags pa'i bskal pa phrag brgyad bcu yang dag par rjes su dran no zhes bya ba'i bar du snga ma bzhin ba dang de 'di snyam du sems te/ bdag dang 'jig rten ni rtag pa'o zhes bya ba nas/ de ltar na sems can</text></item>
<item><p>78b3</p><section>mdo sde</section><text>shes ldan 'di dag ni kun du rgyug cing 'khor la rtag pa de lta bu dang mtshungs pa med pa'o/ /rtag par smra ba rnams ci la rten cing ci la gnas nas ci la gnas bcas te/ sngon gyi mtha' la rtog cing bdag dang</text></item>
<item><p>78b4</p><section>mdo sde</section><text>'jig rten rtag pa'o zhes mngon par smra zhing mngon par rjod pa 'di ni gzhi gsum pa'o/ /bzhi pa ni dge sbyong dang bram ze shes ldan rtag par smra ba rnams ci la rten cing ci la gnas nas ci la gnas bcas te/</text></item>
<item><p>78b5</p><section>mdo sde</section><text>sngon gyi mtha' la rtog cing bdag dang 'jig rten rtag pa'o zhes mngon par smra zhing mngon par rjod pa ste/ dge slong dag 'di ni dge sbyong dang bram ze zhes bya ba dag snga ma bzhin no/ /sems mnyam par bzhag</text></item>
<item><p>78b6</p><section>mdo sde</section><text>pa na/ lha'i mig rnam par dag pa mi'i las 'das pas sems can 'chi ba dang skye ba dang kha dog bzang po dang kha dog ngan pa dang dman pa dang gya nom pa dang bde 'gro dang ngan 'gror 'gro ba dag lta ste/ de ltar na</text></item>
<item><p>78b7</p><section>mdo sde</section><text>bdag dang 'jig rten rtag pa'o zhes bya ba nas/ rtag par smra ba rnams ci la rten cing ci la gnas nas ci la gnas bcas te/ sngon gyi mtha' la rtog cing bdag dang 'jig rten rtag pa'o zhes mngon par smra</text></item>
<item><p>78b8</p><section>mdo sde</section><text>zhing mngon par rjod pa 'di ni gzhi bzhi pa'o zhes bya ba'i bar du snga ma bzhin no/ /dge slong dag dge sbyong dang bram ze kha cig rtag par smra ba rnams sngon gyi mtha' la rtog cing / bdag dang 'jig rten rtag</text></item>
<item><p>79a1</p><section>mdo sde</section><text>go zhes mngon par smra zhing mngon par rjod pa de thams cad ni gzhi bzhi po 'di dag lta ste/ de las mi lhag mi mang la de ltar na lta bar song ba 'di dag 'di ltar 'dzin pa dang / 'di ltar mchog</text></item>
<item><p>79a2</p><section>mdo sde</section><text>tu 'dzin pa de dag de bzhin gshegs pas yang dag pa ji lta ba bzhin rab tu mkhyen de las lhag par yang dag pa ji lta ba bzhin du rab tu mkhyen to/ /'di ltar rab tu mkhyen pa na mchog tu mi 'dzin to/ /mchog</text></item>
<item><p>79a3</p><section>mdo sde</section><text>tu mi 'dzin pas bdag nyid mya ngan las 'das par yang rig cing de ltar lta bar song ba 'di dag gi 'gro ba ni 'di lta bu'o/ /skye ba ni 'di lta bu'o/ /tshe phyi ma ni 'di lta bu yin no zhes de dag de bzhin gshegs</text></item>
<item><p>79a4</p><section>mdo sde</section><text>pas yang dag pa ji lta ba bzhin du rab tu mkhyen/ de las lhag par yang dag pa ji lta ba bzhin du mkhyen/ de dag de bzhin gshegs pas yang dag pa ji lta ba bzhin du mkhyen/ de las lhag par yang dag</text></item>
<item><p>79a5</p><section>mdo sde</section><text>pa ji lta ba bzhin du rab tu mkhyen nas kyang mchog tu mi 'dzin to/ /mchog tu mi 'dzin pas bdag nyid mya ngan las 'das par rig nas kun 'byung tshor ba rnams nub par thugs su chud de/ 'di ni sdug</text></item>
<item><p>79a6</p><section>mdo sde</section><text>bsngal lo/ /'di ni sdug bsngal nges par 'byin pa'o zhes bya bar rab tu mkhyen to/ /dge slong dag chos gang dag gzhan zab pa zab par snang ba yongs su dag pa/ yongs su byang ba de dag ngas rang gi mngon</text></item>
<item><p>79a7</p><section>mdo sde</section><text>par shes pas mngon par rdzogs par sangs rgyas nas bshad la/ pha rol pos kyang de bzhin gshegs pa la gang yang dag pa ji lta ba bzhin du snyan pa smra zhing rjod par byed do/ /dge slong dag chos</text></item>
<item><p>79a8</p><section>mdo sde</section><text>gang dag gzhan zab pa zab par snang ba dag ces bya ba snga ma bzhin no/ /dge slong dag dge sbyong dang bram ze kha cig sngon gyi mtha' la rtog cing kha cig ni rtag pa ste/ bdag dang 'jig rten kha cig rtag go</text></item>
<item><p>79b1</p><section>mdo sde</section><text>zhes smra zhing / mngon par rjod pa ni 'di lta ste bzhi po 'di dag la'o/ /dge sbyong dang bram ze shes ldan de dag ci la rten cing ci la gnas nas ci la gnas bcas te sngon gyi mtha' la rtog cing kha cig ni rtag pa</text></item>
<item><p>79b2</p><section>mdo sde</section><text>pa ste/ bdag dang 'jig rten rtag go zhes mngon par smra zhing mngon par brjod pa ni 'di lta ste/ gzhi bzhi po dag la'o/ /dge slong dag gang 'jig rten 'di 'jig pa'i dus la bab ste/ 'jig rten 'jig</text></item>
<item><p>79b3</p><section>mdo sde</section><text>pa na sems can phal cher 'od gsal gyi lha'i ris su skye bar 'gyur te/ de dag der yid las 'byung zhing gzugs can yin la dbang po dman pa ma yin zhing ma tshang ba med pa/ yan lag dang nying lag thams cad dang</text></item>
<item><p>79b4</p><section>mdo sde</section><text>ldan zhing kha dog mdzes pa dang ldan pa rnams rang gi mthus nam mkha' la 'gro zhing / dga' ba'i zas dang ldan la dga' ba'i zas za ba dag tshe ring bas yun ring por 'khod do/ /dge slong dag gang 'jig rten 'di</text></item>
<item><p>79b5</p><section>mdo sde</section><text>chags pa'i dus la bab ste/ 'jig rten chags pa na nam mkha' stong pa la tshangs pa'i gzhal med khang dag mngon par 'grub la/ yang 'od gsal gyi lha'i ris kyi sems can 'ga' tshe zad cing las</text></item>
<item><p>79b6</p><section>mdo sde</section><text>zad la/ bsod nams zad pa zhig shi 'phos nas tshangs pa'i gzhal med khang stong par skye ste de de na gcig pu zla med cing grogs med par tshe ring bas yun ring bar gnas so/ /de nas sems can de</text></item>
<item><p>79b7</p><section>mdo sde</section><text>yun ring po las 'das pa dang sred pa skyes shing mi dga' bar gyur te/ kye ma bdag dang skal ba mnyam pa'i sems can gzhan zhig 'dir skyes kyang ci ma rung zhes sems can de'i sems kyis smon pa dang /</text></item>
<item><p>79b8</p><section>mdo sde</section><text>'od gsal gyi lha'i ris kyi sems can gzhan tshe zad cing las zad la bsod nams zad pa zhig shi 'phos nas tshangs pa'i gzhal med khang du sems can de dang skal ba mnyam par skyes so/ /de nas</text></item>
<item><p>80a1</p><section>mdo sde</section><text>sems can de 'di snyam du bdag gcig pu zla med cing grogs med par tshe ring bas yun ring por gnas te/ bdag yun ring por gnas pa las 'das pas sred pa skyes shing mi dga' bar gyur te/</text></item>
<item><p>80a2</p><section>mdo sde</section><text>kye ma bdag dang skal ba mnyam pa'i sems can gzhan zhig 'dir skyes kyang ci ma rung zhes bdag gi sems kyis de ltar smon pa dang / sems can 'di dag 'dir bdag dang skal ba mnyam par skyes pa las na/ sems</text></item>
<item><p>80a3</p><section>mdo sde</section><text>can de dag ni bdag gis sprul to/ /bdag sems can 'di dag dang dngos po rnams kyi phar gyur pa ste dbang phyug go/ /byed pa po'o/ /'byin pa po'o/ /'byin byed do snyam mo/ /sems can de dag kyang 'di snyam du sems te/</text></item>
<item><p>80a4</p><section>mdo sde</section><text>sems can 'di dag ni bdag cag gis gcig pu zla med cing grogs med par tshe ring bas yun ring por gnas par mthong ngo / /de yun ring por gnas pa las 'das nas sred pa skyes shing mi dga' bar gyur te/ kye ma</text></item>
<item><p>80a5</p><section>mdo sde</section><text>bdag dang skal ba mnyam pa'i sems can gzhan zhig 'dir skyes kyang ci ma rung snyam nas/ sems can des de ltar sems kyis smon pa dang / 'dir bdag cag sems can de dang skal ba mnyam par skyes pa las na/</text></item>
<item><p>80a6</p><section>mdo sde</section><text>bdag cag ni sems can des sprul pa'o/ /sems can de ni bdag cag dang dngos po rnams kyi phar gyur pa ste/ dbang phyug go/ /byed pa po'o/ /'byin pa po'o/ /'byin byed do snyam mo/ /de nas sems can 'ga' tshe</text></item>
<item><p>80a7</p><section>mdo sde</section><text>zad cing las zad la/ bsod nams zad pa zhig gnas de nas shi 'phos nas/ 'dir mi rnams dang skal ba mnyam par gyur la de dbang po rnams yongs su smin cing nar son pa'i rgyus na/ skra dang kha spu bregs</text></item>
<item><p>80a8</p><section>mdo sde</section><text>te gos ngur smrig bgos nas yang dag pa nyid kyi dad pas khyim nas khyim med par rab tu byung ste/ de dgon pa na gnas kyang rung shing drung na gnas kyang rung khang stong na gnas kyang rung ste/ brtson pa'i rgyu las byung ba</text></item>
<item><p>80b1</p><section>mdo sde</section><text>dang spong ba'i rgyu las byung ba dang sgom pa'i rgyu las byung ba dang lan mang du byed pa'i rgyu las byung ba dang yang dag pa yid la byed pa dag gi rgyu las byung ba dag gis sems zhi ba'i ting nge 'dzin de lta bu la reg par byed do/ /de</text></item>
<item><p>80b2</p><section>mdo sde</section><text>ltar sems mnyam par bzhag pa las sngon gyi lus de yang dag par rjes su dran no/ /de 'di snyam du sems te tshangs pa de ni dngos po rnams kyi phar gyur pa ste/ dbang phyug go/ /byed pa po'o/ /sprul pa po'o/ /'byin pa po'o/ /</text></item>
<item><p>80b3</p><section>mdo sde</section><text>'byin byed do/ /de ni rtag pa'o/ /brtan pa'o/ /ther zug pa'o/ /rnam par mi 'gyur ba'i chos can no/ /yang bdag cag ni tshangs pa des sprul pa'i phyir bdag cag ni mi rtag pa'o/ /mi brtan pa'o/ /yid brtan du mi rung ba'o/ /rnam</text></item>
<item><p>80b4</p><section>mdo sde</section><text>par 'gyur ba'i chos can no snyam mo/ /de ltar kha cig ni rtag la kha cig ni mi rtag pa ste/ ci la rten cing ci la gnas nas ci la gnas bcas te/ sngon gyi mtha' la rtog cing kha cig ni rtag pa pa ste/ bdag dang 'jig rten kha cig ni rtag</text></item>
<item><p>80b5</p><section>mdo sde</section><text>go zhes mngon par smra zhing mngon par rjod pa 'di ni gzhi dang po'o/ /gnyis pa ni dge sbyong dang bram ze shes ldan ci la rten cing ci la gnas nas ci la gnas bcas te sngon gyi mtha' la rtog cing kha cig ni rtag pa pa ste/ bdag dang</text></item>
<item><p>80b6</p><section>mdo sde</section><text>'jig rten kha cig ni rtag go zhes mngon par smra zhing mngon par brjod pa ste/ tshangs pa de'i lta ba ni 'di lta bu'o/ /smra ba ni 'di lta bus 'di skad ces brjod par bya ste/ sa dang chu dang me dang rlung de ni mi rtag pa mi brtan pa</text></item>
<item><p>80b7</p><section>mdo sde</section><text>yid brtan du mi rung ba rnam par 'gyur ba'i chos can yin la/ yang 'di skad ces brjod par bya ste/ sems zhes bya ba 'am yid ces bya ba 'am rnam par shes pa zhes bya ba de ni rtag pa brtan pa ther zug pa rnam par 'gyur</text></item>
<item><p>80b8</p><section>mdo sde</section><text>ba'i chos can ma yin no/ /yang sems can 'ga' tshe zad cing las zad la bsod nams zad pa zhig gnas de nas shi 'phos nas 'dir mi rnams dang skal ba mnyam par 'gyur la/ de dbang po rnams yongs su smin</text></item>
<item><p>81a1</p><section>mdo sde</section><text>cing nar son pa'i rgyus ni/ skra dang kha spu bregs te gos ngur smrig bgos nas yang dag pa nyid kyi dad pas khyim nas khyim med par rab tu byung ste/ de dgon pa na gnas kyang rung / shing drung na gnas kyang rung /</text></item>
<item><p>81a2</p><section>mdo sde</section><text>khang stong na gnas kyang rung ste/ brtson pa'i rgyu las byung ba dang spong ba'i rgyu las byung ba dang sgom pa'i rgyu las byung ba dang lan mang du byas pa'i rgyu las byung ba dang yang dag pa yid la byed pa'i rgyu las byung ba dag gis sems zhi</text></item>
<item><p>81a3</p><section>mdo sde</section><text>ba'i ting nge 'dzin la reg par byed do/ /de ltar mnyam par bzhag pa dang de 'dis snyam du sems te/ tshangs pa de ni lta bar gyur pa nyams su myong ba'i phyir 'di skad ces bya ste/ sa dang chu dang me dang rlung de ni mi rtag pa'o/ /</text></item>
<item><p>81a4</p><section>mdo sde</section><text>mi brtan pa'o/ /yid brtan du mi rung ba'o/ /rnam par 'gyur ba'i chos can yin no snyam la/ yang 'di skad ces bya ste/ sems zhes bya ba 'am yid ces bya ba 'am rnam par shes pa zhes bya ba de ni rtag pa'o/ /brtan pa'o/ /</text></item>
<item><p>81a5</p><section>mdo sde</section><text>ther zug pa'o/ /rnam par 'gyur ba'i chos can ma yin pa'o snyam mo/ /de ltar kha cig ni rtag la kha cig ni mi rtag pa ste/ ci la rten cing ci la gnas nas ci la gnas bcas te sngon gyi mtha' la rtog cing kha cig ni rtag</text></item>
<item><p>81a6</p><section>mdo sde</section><text>pa pa ste/ bdag dang 'jig rten kha cig ni rtag go zhes mngon par smra zhing mngon par brjod pa 'di ni gzhi gnyis pa'o/ /gsum pa ni dge sbyong dang bram ze shes ldan kha cig ci la rten cing ci la gnas nas ci la gnas</text></item>
<item><p>81a7</p><section>mdo sde</section><text>bcas te sngon gyi mtha' la rtog cing kha cig ni rtag pa pa ste/ bdag dang 'jig rten kha cig rtag go zhes mngon par smra zhing mngon par brjod pa ni dge slong dag 'dod pa'i khams na lha rtsed mos myos zhes bya ba dag yod</text></item>
<item><p>81a8</p><section>mdo sde</section><text>de/ de dag gang gi tshe shin du rtse dga' rangs pa dang ldan zhing 'khod de rtse dga' rangs pa dang ldan pa'i sems can de dag gi nang nas/ lus dub cing dran pa rmongs la/ dran pa'i sems can gnas de nas shi 'phos nas 'gyur ro/ /</text></item>
<item><p>81b1</p><section>mdo sde</section><text>'di lta ste sems can 'ga' tshe zad cing las zad la bsod nams zad pa 'ga' zhig gnas de nas shi 'phos nas 'dir mi rnams dang skal ba mnyam par 'gyur la/ de dbang po yongs su smin cing nar son pa'i rgyus na skra dang</text></item>
<item><p>81b2</p><section>mdo sde</section><text>kha spu bregs te gos ngur smrig bgos nas/ yang dag pa nyid kyi dad pas khyim nas khyim med par rab tu 'byung ste/ de dgon pa na gnas kyang rung shing drung na gnas kyang rung khang stong na gnas kyang rung ste/ brtson pa'i rgyu las byung</text></item>
<item><p>81b3</p><section>mdo sde</section><text>ba dang spong ba'i rgyu las byung ba dang sgom pa'i rgyu las byung ba dang lan mang du byed pa'i rgyu las 'byung ba dang yang dag pa yid la byed pa dag gi rgyu las byung ba dag gis sems zhi ba'i ting nge 'dzin de lta bu la reg par byed do/ /de ltar mnyam</text></item>
<item><p>81b4</p><section>mdo sde</section><text>par bzhag pa na sngon gyi lus de yang dag par rjes su dran no/ /de 'di snyam du sems te/ 'dod pa'i khams na gang lha rtsed mos myos zhes bya ba dag gi nang nas gang dag rtse dga' rangs pa dang shin du mi ldan par 'khod de/ de dag ni</text></item>
<item><p>81b5</p><section>mdo sde</section><text>rtag pa'o/ /brtan pa'o/ /ther zug pa'o/ /rnam par mi 'gyur ba'i chos can yin no snyam mo/ /yang bdag cag ni shin du rtse dga' rangs pa dang ldan pa'i sems kyis gnas pas bdag cag ni mi rtag pa'o/ /mi brtan pa'o/ /</text></item>
<item><p>81b6</p><section>mdo sde</section><text>ther zug ma yin pa'o/ /yid brtan du mi rung ba'o/ /rnam par 'gyur ba'i chos can no snyam mo/ /de ltar na kha cig ni rtag la kha cig ni mi rtag pa ste/ ci la rten nas zhes bya ba ni snga ma bzhin te/ 'di ni gzhi gsum pa'o/ /</text></item>
<item><p>81b7</p><section>mdo sde</section><text>bzhi pa ni dge sbyong dang bram ze shes ldan ci la rten cing ci la gnas nas ci la gnas bcas te sngon gyi mtha' la rtog cing kha cig ni rtag pa pa ste/ bdag dang 'jig rten kha cig rtag go zhes mngon par smra zhing mngon par brjod</text></item>
<item><p>81b8</p><section>mdo sde</section><text>pa ni dge slong dag 'dod pa'i khams na lha yid 'khrug ces bya ba dag yod de/ de dag gi tshe shin du mig gis mig tshugs su blta'o/ /de dag shin du mig gis mig tshugs su lta ba na/ yid 'khrug cing yid khros</text></item>
<item><p>82a1</p><section>mdo sde</section><text>pas sems can de dag gnas de nas shi 'phos par 'gyur ro/ /ji ste sems can 'ga' tshe zad cing las zad la bsod nams zad pa zhig gnas de nas shi 'phos nas 'dir mi rnams dang skal ba mnyam</text></item>
<item><p>82a2</p><section>mdo sde</section><text>par 'gyur la/ de dbang po rnams yongs su smin cing nar son pa'i rgyus na zhes bya ba nas/ sngon gyi lus yang dag pa rjes su dran no zhes bya ba'i bar du snga ma bzhin no/ /de 'di snyam du sems te/ 'dod pa'i khams na</text></item>
<item><p>82a3</p><section>mdo sde</section><text>gang lha yid 'khrug ces bya ba de dag gi nang nas/ gang dag mig gis mig tshugs su shin du mi lta ba de dag ni rtag pa'o/ /brtan pa'o/ /ther zug pa'o/ /mi 'gyur ba'i chos can no snyam mo/ /yang bdag cag ni shin du mig gis</text></item>
<item><p>82a4</p><section>mdo sde</section><text>mig tshugs su lta ba dang ldan pas/ bdag cag ni mi rtag pa'o/ /mi brtan pa'o/ /yid brtan du mi rung ba'o/ /rnam par 'gyur ba'i chos can no snyam mo/ /de ltar na kha cig ni rtag la kha cig ni mi rtag pa ste/ ci la rten cing ci</text></item>
<item><p>82a5</p><section>mdo sde</section><text>la gnas nas ci la gnas bcas te sngon gyi mtha' la rtog cing kha cig ni rtag pa pa ste/ bdag dang 'jig rten kha cig rtag go zhes mngon par smra zhing mngon par brjod pa 'di ni gzhi bzhi pa'o/ /dge slong dag dge sbyong dang bram ze kha cig</text></item>
<item><p>82a6</p><section>mdo sde</section><text>sngon gyi mtha' rtog cing / bdag dang 'jig rten kha cig rtag go zhes mngon par smra zhing mngon par brjod pa de thams cad ni gzhi bzhi po 'di dag la ste/ de las mi lhag mi mang la de ltar na lta bar song ba 'di dag 'di ltar</text></item>
<item><p>82a7</p><section>mdo sde</section><text>'dzin pa de dag de bzhin gshegs pas yang dag pa ji lta ba bzhin du rab tu mkhyen ces bya ba dag ni snga ma bzhin no/ /dge slong dag chos gang dag gzhan zab pa zab par snang ba yongs su dag pa yongs su byang ba de dag</text></item>
<item><p>82a8</p><section>mdo sde</section><text>ngas/ rang gi mngon par shes pas/ mngon par rdzogs par sangs rgyas nas bshad la/ pha rol pos kyang de bzhin gshegs pa la gang yang dag pa ji lta ba bzhin snyan par smra zhing rjod par byed do/ /dge slong</text></item>
<item><p>82b1</p><section>mdo sde</section><text>dag chos gang dag gzhan zab pa zab par snang ba yongs su dag pa/ yongs su byang ba de dag ngas rang gi mngon par shes pas/ mngon par rdzogs par sangs rgyas nas bshad la/ pha rol pos kyang de bzhin gshegs pa</text></item>
<item><p>82b2</p><section>mdo sde</section><text>la gang yang dag pa ji lta ba bzhin snyan par smra zhing rjod par byed pa gang zhe na/ dge slong dag dge sbyong dang bram ze kha cig sngon gyi mtha' la rtog cing rgyu med par 'byung ba ste/ bdag dang 'jig rten ni rgyu med pa las 'byung ngo zhes</text></item>
<item><p>82b3</p><section>mdo sde</section><text>mngon par smra zhing mngon par brjod pa yod pa ni 'di lta ste/ gzhi gnyis pa la'o/ /dge sbyong dag dang bram ze shes ldan de dag ci la rten cing ci la gnas nas ci la gnas bcas te/ sngon gyi mtha' la rtog cing rgyu med par</text></item>
<item><p>82b4</p><section>mdo sde</section><text>'byung ba ste/ bdag dang 'jig rten ni rgyu med pa las 'byung ba'o zhes mngon par smra zhing mngon par brjod pa ni 'di lta ste/ gzhi gnyis po dag la'o/ /dge slong dag gzugs kyi khams na/ 'du shes med pa'i sems can gyi lha</text></item>
<item><p>82b5</p><section>mdo sde</section><text>rnams kyi 'du shes 'byung ba'i phyir/ sems can de dag gnas de nas shi 'pho bar 'gyur la/ ji ste sems can 'ga' zhig gnas de nas shi 'phos nas/ 'dir mi rnams dang skal ba mnyam par 'gyur</text></item>
<item><p>82b6</p><section>mdo sde</section><text>zhes bya ba nas/ sngon 'du shes 'byung ba de yang dag par rjes su dran no zhes bya ba'i bar du snga ma bzhin no/ /'di snyam du sems te/ bdag dang 'jig rten rgyu med pa las 'byung ba de'i phyir/ des na bdag ni</text></item>
<item><p>82b7</p><section>mdo sde</section><text>'di snyam du bdag dang 'jig rten rgyu med pa las byung bas/ bdag sngon chad ma byung la da ltar byung ngo snyam pa ni gzhi dang po ste/ ci la rten cing zhes bya ba dag ni snga ma bzhin no/ gnyis pa ni dge sbyong dang bram ze</text></item>
<item><p>82b8</p><section>mdo sde</section><text>shes ldan ci la rten cing ci la gnas nas zhes bya ba dag ni snga ma bzhin no/ /'di ni kha cig dpyod pa can rtog ger zhugs pa'i sa la gnas pa/ rang gi spobs pa las byung ba/ so so'i skye bo pa/ rtog ge'i rjes</text></item>
<item><p>83a1</p><section>mdo sde</section><text>su 'brang ba de 'di snyam du sems te/ bdag dang 'jig rten rgyu med pa las 'byung ba de'i phyir/ des na bdag ni 'di snyam du bdag dang 'jig rten rgyu med pa las byung bas/ bdag ni rtog ge pa dpyod pa can rtog</text></item>
<item><p>83a2</p><section>mdo sde</section><text>ger zhugs pa'i sa la gnas pa/ rang gi spobs pa las byung ba/ so so'i skye bo dpyod pa'i rjes su 'brang ba 'di ni gzhi gnyis pa ste/ ci la rten cing zhes bya ba ni snga ma bzhin no/ /dge slong dag dge sbyong dang bram ze kha cig sngon</text></item>
<item><p>83a3</p><section>mdo sde</section><text>gyi mtha' la rtog cing rgyu med par 'byung ba pa ste/ bdag dang 'jig rten ni rgyu med pa las 'byung ba'o zhes mngon par smra zhing mngon par brjod pa de thams cad ni gzhi gnyis po 'di dag la ste/ de las mi lhag mi mang la/ de</text></item>
<item><p>83a4</p><section>mdo sde</section><text>ltar na lta bar song ba de dag 'di ltar 'dzin pa dang / 'di ltar mchog tu 'dzin pa de dag de bzhin gshegs pas yang dag pa ji lta ba bzhin du rab tu mkhyen/ de las lhag par yang dag pa ji lta ba bzhin du rab tu mkhyen to/ /'di</text></item>
<item><p>83a5</p><section>mdo sde</section><text>ltar rab tu mkhyen pa na mchog tu mi 'dzin te/ mchog tu mi 'dzin pas bdag nyid mya ngan las 'das par yang rig cing de ltar lta bar song ba de dag gi 'gro ba ni 'di lta bu'o/ /skye ba ni 'di lta bu'o/ /tshe phyi ma ni 'di lta bu</text></item>
<item><p>83a6</p><section>mdo sde</section><text>yin no zhes de bzhin gshegs pas yang dag pa ji lta ba bzhin du rab tu mkhyen/ de las lhag par yang dag pa ji lta ba bzhin du rab tu mkhyen to/ /de dag de bzhin gshegs pas yang dag pa ji lta ba bzhin du rab tu</text></item>
<item><p>83a7</p><section>mdo sde</section><text>mkhyen de las lhag par yang dag pa ji lta ba bzhin du rab tu mkhyen nas kyang mchog tu mi 'dzin to/ /mchog tu mi 'dzin pas bdag nyid mya ngan las 'das par rig nas/ kun 'byung tshor ba rnams nub par thugs su</text></item>
<item><p>83a8</p><section>mdo sde</section><text>chud nas/ 'di ni sdug bsngal lo/ /'di ni sdug bsngal nges par 'byin pa'o zhes bya bar mkhyen to/ /dge slong dag gang dag chos gzhan zab pa zab par snang ba zhes bya ba snga ma bzhin no/ /dge slong dag</text></item>
<item><p>83b1</p><section>mdo sde</section><text>chos gang dag gzhan zab pa zab par snang ba nas de dag gang zhe na zhes bya ba'i bar du ni snga ma bzhin no/ /dge slong dag dge sbyong dang bram ze kha cig sngon gyi mtha' la rtog cing mtha' yod pa mtha' med pa pa ste/ bdag dang</text></item>
<item><p>83b2</p><section>mdo sde</section><text>'jig rten ni mtha' yod pa'ang ma yin mtha' med pa'ang ma yin zhes mngon par smra zhing mngon par brjod pa de dag yod pa ni 'di lta ste/ gzhi bzhi po dag la'o/ /dge sbyong dang bram ze shes ldan de dag ci la rten cing ci la</text></item>
<item><p>83b3</p><section>mdo sde</section><text>gnas nas ci la gnas bcas te sngon gyi mtha' la rtog cing / mtha' yod pa dang mtha' med pa ste/ bdag dang 'jig rten ni mtha' yod pa 'ang yin mtha' med pa 'ang yin zhes mngon par smra zhing mngon par rjod pa</text></item>
<item><p>83b4</p><section>mdo sde</section><text>ni 'di lta ste/ gzhi bzhi po dag la'o/ /dge slong dag 'di na dge sbyong dang bram ze shes ldan kha cig dgon pa na gnas kyang rung shing drung na gnas kyang rung khang stong na gnas kyang rung ste/ brtson pa'i rgyu las 'byung ba</text></item>
<item><p>83b5</p><section>mdo sde</section><text>dang spong ba'i rgyu las 'byung ba dang sgom pa'i rgyu las 'byung ba dang lan mang du byed pa'i rgyu las 'byung ba dang yang dag pa yid la byed pa'i rgyu las 'byung ba dag gis/ sems zhi ba'i ting nge 'dzin de lta bu la reg par byed</text></item>
<item><p>83b6</p><section>mdo sde</section><text>do/ /de ltar sems mnyam par bzhag pa na/ 'jig rten la mtha' yod pa'i 'du shes can du gnas so/ /de 'di snyam du sems te/ 'jig rten mtha' dang ldan pa de'i phyir des na bdag ni 'di snyam du 'jig rten ni</text></item>
<item><p>83b7</p><section>mdo sde</section><text>mtha' dang ldan zhing yongs su chad pas bdag dgon pa na gnas kyang rung / shing drung na gnas kyang rung / khang stong na gnas kyang rung ste zhes bya ba nas/ 'jig rten la mtha' yod pa'i 'du shes can du gnas par bya'o</text></item>
<item><p>83b8</p><section>mdo sde</section><text>snyam pa'i bar du snga ma bzhin no/ /de ltar na 'jig rten mtha' dang ldan zhing yongs su chad pa 'di ni gzhi dang po ste/ ci la rten cing zhes bya ba ni snga ma bzhin no/ /gnyis pa ni dge sbyong dang bram ze shes ldan ci la</text></item>
<item><p>84a1</p><section>mdo sde</section><text>rten cing ci la gnas nas zhes bya ba nas/ 'di na dge sbyong dang bram ze kha cig dgon pa na gnas kyang rung shing drung na gnas kyang rung khang stong na gnas kyang rung zhes bya ba'i bar du snga ma bzhin no de ltar sems</text></item>
<item><p>84a2</p><section>mdo sde</section><text>mnyam par bzhag pa na/ 'jig rten la mtha' med pa'i 'du shes can du gnas so/ /de 'di snyam du sems te/ 'jig rten na mtha' med cing tshad med pa de'i phyir des na bdag ni 'di snyam du 'jig rten mtha' med cing tshad</text></item>
<item><p>84a3</p><section>mdo sde</section><text>med pas bdag dgon pa na gnas kyang rung shing drung na gnas kyang rung khang stong na gnas kyang rung zhes bya ba nas/ de ltar sems mnyam par bzhag pa na 'jig rten la mtha' med pa'i phyir 'du shes can du gnas par bya'o snyam mo/ /</text></item>
<item><p>84a4</p><section>mdo sde</section><text>de ltar na 'jig rten mtha' med cing tshad med pa 'di ni gzhi gnyis pa ste/ ci la rten cing ci la gnas nas zhes bya ba'i bar du snga ma bzhin no/ /gsum pa ni dge sbyong dang bram ze shes ldan ci la rten cing ci la gnas nas shes bya</text></item>
<item><p>84a5</p><section>mdo sde</section><text>ba dag ni snga ma bzhin no/ /'di na dge sbyong dang bram ze kha cig dgon pa na gnas kyang rung / shing drung na gnas kyang rung zhes bya ba nas sems mnyam par bzhag pa na/ steng dang 'og gi 'jig rten la ni mtha' yod pa'i</text></item>
<item><p>84a6</p><section>mdo sde</section><text>'du shes can yin zhing / thad kar ni mtha' med pa'i 'du shes can du gnas so zhes bya ba'i bar du snga ma bzhin no/ /de 'di snyam du sems te/ steng dang 'og gi 'jig rten la ni mtha' yod cing / thad kar ni mtha' med do</text></item>
<item><p>84a7</p><section>mdo sde</section><text>snyam pa de'i phyir des na bdag 'di snyam du steng dang 'og gi mtha' yod la thad kar ni mtha' med do snyam nas/ bdag dgon pa na gnas kyang rung shing drung na gnas kyang rung zhes bya ba nas 'di ni gzhi gsum pa ste/ ci la rten</text></item>
<item><p>84a8</p><section>mdo sde</section><text>cing ci la gnas zhes bya ba'i bar du snga ma bzhin no/ /bzhi pa ni zhes bya ba nas dge sbyong dang bram ze shes ldan ci la rten cing ci la gnas nas zhes bya ba'i bar du snga ma bzhin no/ /'di na dge sbyong dang bram ze shes ldan kha cig</text></item>
<item><p>84b1</p><section>mdo sde</section><text>dgon pa na gnas kyang rung / shing drung na gnas kyang rung zhes bya ba dag dang / sems mnyam par bzhag pa na 'jig rten mtha' yod pa ma yin pa'i 'du shes can dang / mtha' med pa ma yin pa'i 'du shes can du gnas so/ /</text></item>
<item><p>84b2</p><section>mdo sde</section><text>de 'di snyam du sems te/ 'jig rten 'di ni mtha' yod pa yang ma yin mtha' med pa yang ma yin pa de'i phyir/ des na bdag 'di snyam du 'jig rten ni mtha' yod pa yang ma yin mtha' med pa yang ma yin no snyam nas/ bdag</text></item>
<item><p>84b3</p><section>mdo sde</section><text>dgon pa na gnas kyang rung shing drung na gnas kyang rung khang stong na gnas kyang rung ste zhes bya ba nas/ sems mnyam par bzhag pa na 'jig rten mtha' yod pa yang ma yin pa'i 'du shes can dang / mtha' med pa yang ma yin pa'i</text></item>
<item><p>84b4</p><section>mdo sde</section><text>'du shes can du gnas par bya'o snyam mo/ /de ltar na 'jig rten mtha' yod pa yang ma yin mtha' med pa yang ma yin pa 'di ni bzhi pa ste/ ci la rten cing ci la gnas nas zhes bya ba'i bar du snga ma bzhin no/ /dge sbyong dang</text></item>
<item><p>84b5</p><section>mdo sde</section><text>bram ze kha cig sngon gyi mtha' la rtog cing / mtha' yod pa dang mtha' med pa pa ste/ bdag dang 'jig rten mtha' yod pa dang mtha' med pa'o zhes mngon par smra zhing mngon par brjod pa de thams cad ni gzhi bzhi po dag la</text></item>
<item><p>84b6</p><section>mdo sde</section><text>ste/ de las mi lhag mi mang la de dag de bzhin gshegs pas yang dag pa ji lta ba bzhin du rab tu mkhyen de las lhag par yang dag pa ji lta ba bzhin du rab tu mkhyen to/ /de ltar na lta bar song ba 'di dag 'di ltar 'dzin pa dang</text></item>
<item><p>84b7</p><section>mdo sde</section><text>'di ltar mchog tu 'dzin pa dang 'di ltar len pa dang 'di ltar spyod pa zhes bya ba ni snga ma bzhin no/ /dge slong dag gang dag chos gzhan zab pa zab par snang ba zhes bya ba ni snga ma bzhin no/ /dge slong dag chos gang dag gzhan</text></item>
<item><p>84b8</p><section>mdo sde</section><text>zab pa zab par snang ba dag gang zhe na zhes bya ba dag ni snga ma bzhin no/ /dge slong dag dge sbyong dang bram ze kha cig sngon gyi mtha' la rtog cing lha mi spong la lha mi spong ba dri ba dris pa dang gtam rlung bskur ba dag yod pa ni 'di</text></item>
<item><p>85a1</p><section>mdo sde</section><text>lta ste/ gzhi bzhi po dag la'o/ /dge sbyong dang bram ze shes ldan ci la rten cing ci la gnas nas ci la gnas bcas te/ sngon gyi mtha' la rtog cing lha mi spong la lha mi spong ba/ dri ba dris pa dang tshig rlung bskur ba ni</text></item>
<item><p>85a2</p><section>mdo sde</section><text>'di lta ste/ gzhi bzhi po dag la'o/ /'di ni dge sbyong dang bram ze kha cig mi dge ba yang dag pa ji lta ba bzhin du mi shes shing / dge ba dang sdug bsngal dang kun 'byung dang 'gog pa dang lam yang dag pa ji lta ba bzhin du rab tu mi</text></item>
<item><p>85a3</p><section>mdo sde</section><text>shes so/ /de 'di snyam du sems te/ bdag gis ni mi dge ba yang dag pa ji lta ba bzhin du rab tu mi shes shing / dge ba dang sdug bsngal dang kun 'byung dang 'gog pa dang lam yang dag pa ji lta ba bzhin du rab tu ma shes so</text></item>
<item><p>85a4</p><section>mdo sde</section><text>snyam mo/ /dge sbyong dang bram ze kha cig gang dag mi dge ba yang dag pa ji lta ba bzhin du rab tu mi shes shing / dge ba dang sdug bsngal dang kun 'byung dang 'gog pa dang lam yang dag pa ji lta ba bzhin du rab tu mi shes pa dag</text></item>
<item><p>85a5</p><section>mdo sde</section><text>yod de/ de dag bdag mi dge ba'i dri ba dri bar 'gyur ba dang dge ba dang sdug bsngal dang kun 'byung dang 'gog pa dang lam dag gi dri ba 'dri bar 'gyur na/ bdag gis de dag gis mi dge ba dri ba dris pa lung bstan pa dang dge ba dang</text></item>
<item><p>85a6</p><section>mdo sde</section><text>sdug bsngal dang kun 'byung dang 'gog pa dang lam dag gi dri ba dris pa rnams lung bstan du ni bdag gi rdzun du 'gyur bas/ de ltar na dge sbyong dang bram ze de brdzun du smra bas 'jigs pa dang / brdzun du smra bas 'jigs skrag pa</text></item>
<item><p>85a7</p><section>mdo sde</section><text>dang / brdzun du smra ba yongs su smad pas gzhi de dang gling de dang mgon de dang skyabs de la gnas so/ /lha mi spong ba dri ba dris pa dang tshig rlung skur bar byed de/ ci la rten cing ci la gnas nas ci la gnas bcas te sngon gyi mtha' la rtog</text></item>
<item><p>85a8</p><section>mdo sde</section><text>cing / lha mi spong la lha mi spong ba dri ba dris pa dang tshig rlung bskur ba 'di ni gzhi dang po'o/ /gzhi gnyis pa ni dge sbyong dang bram ze shes ldan ci la rten cing ci la gnas nas ci la gnas bcas te zhes bya ba dag ni snga ma bzhin</text></item>
<item><p>85b1</p><section>mdo sde</section><text>no/ /'di na dge sbyong dang bram ze kha cig mi dge ba yang dag pa ji lta ba bzhin rab tu shes shing zhes bya ba dag ni snga ma bzhin no/ /de ni bdag gi brdzun du 'gyur la gang bdag gi brdzun du 'gyur ba de ni bdag gi log par 'gyur</text></item>
<item><p>85b2</p><section>mdo sde</section><text>te/ de ltar na dge sbyong dang bram ze de ni log par lta bas 'jigs pa dang log par lta bas 'jigs skrag pa dang log par lta ba nyid yongs su smad pas gzhi de la gnas so zhes bya ba ni snga ma bzhin no/ /ci la rten cing ci la gnas</text></item>
<item><p>85b3</p><section>mdo sde</section><text>nas ci la gnas bcas te zhes bya ba nas tshig rlung bskur zhes bya ba'i bar 'di ni gzhi gnyis pa'o/ /gsum pa ni dge sbyong dang bram ze shes ldan ci la brten cing ci la gnas nas ci la gnas bcas te/ sngon gyi mtha' la rtog cing</text></item>
<item><p>85b4</p><section>mdo sde</section><text>zhes bya ba dag ni snga ma bzhin no/ /'di na dge sbyong dang bram ze kha cig mi dge ba yang dag pa ji lta ba bzhin du rab tu mi shes shing / dge ba dag ces bya ba snga ma bzhin no/ /de ni bdag gi brdzun du 'gyur la gang bdag gi brdzun du</text></item>
<item><p>85b5</p><section>mdo sde</section><text>'gyur ba de ni bdag gi log par 'gyur zhing gang bdag gi log par 'gyur ba de ni bdag gi shes bzhin ma yin par 'gyur te/ de ltar na dge sbyong dang bram ze de ni shes bzhin ma yin pas 'jigs pa dang shes bzhin ma yin</text></item>
<item><p>85b6</p><section>mdo sde</section><text>pas 'jigs skrag pa dang shes bzhin ma yin pa nyid yongs su smad pas gzhi de dang gling de la gnas so zhes bya ba nas/ tshig rlung bskur ba 'di ni gzhi gsum pa'o zhes bya ba'i bar du snga ma bzhin no/ /bzhi pa ni dge sbyong dang</text></item>
<item><p>85b7</p><section>mdo sde</section><text>bram ze shes ldan ci la rten cing ci la gnas nas zhes bya ba dag ni snga ma bzhin no/ /'di na dge sbyong dang bram ze kha cig rang bzhin nyid kyis yid rtul zhing blun pa yin te/ de 'di snyam du sems te/ ji ste bdag gi thad tu la la</text></item>
<item><p>85b8</p><section>mdo sde</section><text>zhig 'ongs nas de 'jig rten pha rol yod snyam nas/ 'jig rten pha rol yod dam zhes dri ba dris na bdag gis de la 'jig rten pha rol yod do zhes lung bstan par bya'o/ /'jig rten pha rol med pa ma yin nam/ yod pa yang yin</text></item>
<item><p>86a1</p><section>mdo sde</section><text>med pa yang yin nam yod pa yang ma yin med pa yang ma yin nam de 'jig rten 'di lta bu 'am 'on te ma yin/ rnam pa gzhan zhig gam 'on te ma yin/ ma yin nam 'on te ma yin/ 'di lta bu ma yin nam 'on te ma yin/ de</text></item>
<item><p>86a2</p><section>mdo sde</section><text>'jig rten pha rol ma yin nam 'on te ma yin/ 'di lta bu ma yin nam 'on te ma yin zhes dri ba 'dri na/ bdag gis 'jig rten pha rol zhes bya ba ma yin nam 'on te ma yin/ 'di lta bu ma yin nam 'on te ma yin zhes lung bstan par bya'o/ /</text></item>
<item><p>86a3</p><section>mdo sde</section><text>dge sbyong dang bram ze de gti mug gi 'jigs pa dang / gti mug gis 'jigs skrag pa dang / des gti mug nyid yongs su smad pas gzhi de dang gling de dang mgon de dang skyabs de dang gzhol ba de la gnas so/ /lha mi spong ba dri ba dris pa</text></item>
<item><p>86a4</p><section>mdo sde</section><text>dang tshig rlung bskur ba 'di ni gzhi bzhi pa ste/ ci la rten cing ci la gnas nas zhes bya ba dag ni snga ma bzhin no/ /dge sbyong dang bram ze sngon gyi mtha' la rtog cing / lha mi spong la lha mi spong ba dri ba dris pa dang tshig rlung bskur</text></item>
<item><p>86a5</p><section>mdo sde</section><text>ba de thams cad ni gzhi bzhi po 'di lta ste/ de las mi lhag mi mang la de dag de bzhin gshegs pas yang dag pa ji lta ba bzhin du rab tu mkhyen/ de las lhag par yang dag pa ji lta ba bzhin du rab tu mkhyen to/ /de ltar na lta bar song</text></item>
<item><p>86a6</p><section>mdo sde</section><text>ba 'di dag 'di ltar 'dzin pa dang 'di ltar mchog tu 'dzin pa dag ni snga ma bzhin no/ /dge slong dag dge sbyong dang bram ze kha cig sngon gyi mtha' la rtog cing / sngon gyi mtha' dang ldan pa lta bar song ba dag mngon par smra zhing mngon par</text></item>
<item><p>86a7</p><section>mdo sde</section><text>rjod pa de thams cad ni lta bar song ba bcwa brgyad po 'di dag ste/ de las mi lhag mi mang zhes bya ba nas lhag par mkhyen to zhes bya ba'i bar du snga ma bzhin no/ /dge slong dag chos gang dag gzhan zab pa zab par snang ba zhes</text></item>
<item><p>86a8</p><section>mdo sde</section><text>bya ba dag ni snga ma bzhin no/ /dge slong dag chos gang dag gzhan zab pa zab par snang ba dag gang zhe na zhes bya ba dag ni snga ma bzhin no/ /dge slong dag dge sbyong dang bram ze kha cig phyi ma'i mtha' la rtog cing 'du shes can du smra</text></item>
<item><p>86b1</p><section>mdo sde</section><text>ba dag yod de/ de phan chad bdag ni 'du shes can ma yin no zhes kha cig mngon par smra zhing mngon par brjod pa ni 'di lta ste gzhi bcu drug la'o/ /dge sbyong dang bram ze shes ldan de dag ci la rten cing ci la gnas nas ci la</text></item>
<item><p>86b2</p><section>mdo sde</section><text>gnas bcas te/ phyi ma'i mtha' la rtog cing 'du shes can du smra ba dag de phan chad bdag ni 'du shes can ma yin no zhes kha cig mngon par smra zhing mngon par rjod pa ni/ 'di lta ste gzhi bcu drug po dag la'o/ /dge slong dag</text></item>
<item><p>86b3</p><section>mdo sde</section><text>dge sbyong dang bram ze kha cig 'di ltar lta zhing 'di skad tu smra ba dag yod de/ de phan chad bdag gzugs dang ldan pa'i 'du shes can dang / de phan cad bdag gzugs dang mi ldan pa dang / gzugs dang ldan pa yang yin la</text></item>
<item><p>86b4</p><section>mdo sde</section><text>gzugs dang mi ldan pa yang yin pa dang / gzugs dang ldan pa yang ma yin la gzugs dang mi ldan pa yang ma yin pa'i 'du shes can dang / de phan cad bdag mtha' dang ldan pa'i 'du shes can dang / mtha' dang mi ldan pa dang de</text></item>
<item><p>86b5</p><section>mdo sde</section><text>phan cad bdag mtha' dang ldan pa yang yin la mtha' dang mi ldan pa yang yin pa dang / mtha' dang mi ldan pa yang yin la mtha' dang mi ldan pa yang ma yin pa'i 'du shes can dang / de phan cad bdag gcig pa'i 'du shes can dang tha dad</text></item>
<item><p>86b6</p><section>mdo sde</section><text>pa'i 'du shes can dang chung ngu'i 'du shes can dang tshad med pa'i 'du shes can dang / gcig tu bde ba can dang gcig tu sdug bsngal ba can dang bde ba dang sdug bsngal ba can dang bde ba dang sdug bsngal ba can ma yin pa'i 'du shes</text></item>
<item><p>86b7</p><section>mdo sde</section><text>can 'di dag ni dge slong dag gzhi bcu drug po la ste/ ci la rten cing zhes bya ba nas mngon par smra zhing mngon par brjod pa zhes bya ba'i bar du'o/ /dge sbyong dang bram ze kha cig phyi ma'i mtha' la rtog cing / 'du shes can du smra ba</text></item>
<item><p>86b8</p><section>mdo sde</section><text>dag de phan cad bdag gi 'du shes can no zhes kha cig mngon par smra zhing mngon par rjod pa de thams cad ni gzhi bcu drug po 'di dag la ste/ de las mi lhag mi mang la/ de bzhin gshegs pas yang dag pa ji lta ba bzhin</text></item>
<item><p>87a1</p><section>mdo sde</section><text>du rab tu mkhyen/ de las lhag par yang dag pa ji lta ba bzhin du rab tu mkhyen to/ /de ltar na lta bar song ba 'di dag 'di ltar 'dzin pa dang 'di ltar mchog tu 'dzin pa dang 'di ltar len pa dang 'di ltar spyod pa dang 'gro</text></item>
<item><p>87a2</p><section>mdo sde</section><text>ba ni 'di lta bu'o/ /skye ba ni 'di lta bu'o/ /tshe phyi ma ni 'di lta bu yin no zhes de dag de bzhin gshegs pas yang dag pa ji lta ba bzhin du rab tu mkhyen/ de las lhag par yang dag pa ji lta ba bzhin du rab tu mkhyen to/ /de dag de bzhin</text></item>
<item><p>87a3</p><section>mdo sde</section><text>gshegs pas yang dag pa ji lta ba bzhin du rab tu mkhyen/ de las lhag par yang dag pa ji lta ba bzhin du rab tu mkhyen nas kyang mchog tu mi 'dzin to/ /mchog tu mi 'dzin pas bdag nyid mya ngan las 'das par rig nas tshor ba</text></item>
<item><p>87a4</p><section>mdo sde</section><text>rnams kun du 'byung ba nub par thugs su chud de 'di ni sdug bsngal lo/ /'di ni sdug bsngal nges par 'byin pa'o zhes bya bar mkhyen to/ /dge slong dag chos gang dag gzhan zab pa zab par snang ba yongs su dag pa yongs su byang</text></item>
<item><p>87a5</p><section>mdo sde</section><text>ba de dag ngas rang gi mngon par shes pas mngon par rdzogs par sangs rgyas nas bshad la/ pha rol pos kyang de bzhin gshegs pa la gang yang dag pa ji lta ba bzhin du snyan par smra zhing rjod par byed do/ /dge slong dag chos gang</text></item>
<item><p>87a6</p><section>mdo sde</section><text>dag gzhan zab pa zab par snang ba yongs su dag pa yongs su byang ba de dag ngas rang gi mngon par shes pas mngon par rdzogs par sangs rgyas nas bshad la/ pha rol pos kyang de bzhin gshegs pa la gang yang dag pa</text></item>
<item><p>87a7</p><section>mdo sde</section><text>ji lta ba bzhin du snyan par smra zhing rjod par byed pa gang zhe na/ dge slong dag dge sbyong dang bram ze kha cig phyi ma'i mtha' la rtog cing 'du shes can du smra ba dag /de phan cad bdag ni 'du shes can no zhes kha cig mngon par smra</text></item>
<item><p>87a8</p><section>mdo sde</section><text>zhing mngon par rjod pa yod pa ni 'di lta ste/ gzhi brgyad po 'di dag la'o/ /dge sbyong dang bram ze shes ldan de dag ci la rten cing ci la gnas nas ci la gnas bcas te/ phyi ma'i mtha' la rtog cing 'du shes med pa can du</text></item>
<item><p>87b1</p><section>mdo sde</section><text>smra ba dag de phan cad bdag ni 'du shes med pa can yin no zhes kha cig mngon par smra zhing mngon par rjod pa ni 'di lta ste/ gzhi brgyad po dag la'o/ /dge slong dag dge sbyong dang bram ze kha cig 'di ltar lta zhing 'di skad tu smra ba dag yod de/</text></item>
<item><p>87b2</p><section>mdo sde</section><text>de phan chad bdag ni gzugs can yin zhing 'du shes can yang yin pa dang / de phan chad bdag ni gzugs can ma yin pa dang / gzugs can yin la gzugs can ma yin pa yang yin pa dang / gzugs can yang ma yin la</text></item>
<item><p>87b3</p><section>mdo sde</section><text>gzugs can ma yin pa yang ma yin zhing 'du shes can yang ma yin pa dang / de phan chad bdag ni mtha' dang ldan zhing 'du shes can gang yin pa dang / de phan chad bdag ni mtha' dang mi ldan pa dang / mtha' dang ldan pa'ang yin la mtha'</text></item>
<item><p>87b4</p><section>mdo sde</section><text>dang mi ldan pa'ang yin pa dang mtha' dang ldan pa yang ma yin la mtha' dang mi ldan pa 'ang ma yin zhing 'du shes can yang yin pa 'di ni gzhi brgyad pa'o/ /ci la brten cing zhes bya ba dag ni snga ma bzhin no/ /dge sbyong dang bram</text></item>
<item><p>87b5</p><section>mdo sde</section><text>ze kha cig phyi ma'i mtha' la rtog cing 'du shes med pa can du smra ba dag /de phan chad bdag ni 'du shes med pa can yin no zhes kha cig mngon par smra zhing mngon par rjod pa de thams cad ni gzhi brgyad po dag la ste/ de las</text></item>
<item><p>87b6</p><section>mdo sde</section><text>mi lhag mi mang la/ de dag de bzhin gshegs pas yang dag pa ji lta ba bzhin du rab tu mkhyen/ de lhag par yang dag pa ji lta ba bzhin du rab tu mkhyen te/ de ltar na lta bar song ba 'di dag 'di ltar 'dzin pa dang zhes bya ba dag ni</text></item>
<item><p>87b7</p><section>mdo sde</section><text>snga ma bzhin no/ /dge slong dag chos gang dag gzhan zab pa zab par snang ba zhes bya ba dag ni snga ma bzhin no/ /dge slong dag chos gang dag gzhan zab pa zab par snang ba gang zhe na zhes bya ba dag ni snga ma bzhin no/ /dge</text></item>
<item><p>87b8</p><section>mdo sde</section><text>slong dag dge sbyong dang bram ze kha cig phyi ma'i mtha' la rtog cing 'du shes can yang ma yin la/ 'du shes can ma yin pa yang ma yin par smra ba dag yod de/ de phan chad bdag ni 'du shes can yang ma yin la/ 'du shes</text></item>
<item><p>88a1</p><section>mdo sde</section><text>can ma yin pa yang ma yin no zhes kha cig mngon par smra zhing mngon par rjod pa ni 'di lta ste/ gzhi brgyad po dag la'o/ /dge sbyong dang bram ze de dag ci la rten cing ci la gnas nas ci la gnas bcas te/ phyi ma'i</text></item>
<item><p>88a2</p><section>mdo sde</section><text>mtha' la rtog cing 'du shes can yang ma yin la/ 'du shes can ma yin pa yang ma yin zhes smra ba dag de phan chad bdag ni 'du shes can yang ma yin la 'du shes can ma yin pa yang ma yin no zhes kha cig mngon par smra zhing</text></item>
<item><p>88a3</p><section>mdo sde</section><text>mngon par brjod pa dag ni gzhi brgyad po dag la'o/ /dge slong dag dge sbyong dang bram ze kha cig 'di ltar lta zhing 'di skad tu smra ba dag de phan chad bdag gi gzugs can yin zhing / 'du shes can yang ma yin la 'du shes can</text></item>
<item><p>88a4</p><section>mdo sde</section><text>ma yin pa yang ma yin pa dang / de phan chad bdag ni gzugs can ma yin pa dang / gzugs can yang ma yin la gzugs can ma yin pa yang ma yin pa dang / gzugs can yang ma yin la gzugs can ma yin pa yang</text></item>
<item><p>88a5</p><section>mdo sde</section><text>ma yin zhing / 'du shes can yang ma yin la 'du shes can ma yin pa yang ma yin pa dang / de phan chad bdag ni mtha' dang ldan pa yin zhing 'du shes can yang ma yin la 'du shes can ma yin pa yang ma yin pa dang / de phan chad</text></item>
<item><p>88a6</p><section>mdo sde</section><text>bdag ni mtha' dang mi ldan pa dang / mtha' dang ldan pa yang yin la mtha' dang mi ldan pa yang yin pa dang / mtha' dang ldan pa yang ma yin la mtha' dang mi ldan pa yang ma yin zhing 'du shes can yang ma yin la 'du shes can ma</text></item>
<item><p>88a7</p><section>mdo sde</section><text>yin pa yang ma yin pa 'di dag gzhi brgyad la'o/ /ci la brten cing ci la gnas nas/ ci la gnas bcas te/ phyi ma'i mtha' la rtog cing 'du shes can yang ma yin 'du shes can ma yin pa yang ma yin no zhes smra ba dag</text></item>
<item><p>88a8</p><section>mdo sde</section><text>de phan chad bdag ni 'du shes can yang ma yin 'du shes can ma yin pa yang ma yin no zhes bya ba kha cig mngon par smra zhing mngon par rjod pa de thams cad gzhi brgyad po dag la ste de las mi lhag mi mang ba de dag de bzhin gshegs</text></item>
<item><p>88b1</p><section>mdo sde</section><text>pas yang dag pa ji lta ba bzhin du rab tu mkhyen/ de las lhag par yang dag pa ji lta ba bzhin du rab tu mkhyen to/ /de ltar na lta bar song ba 'di dag ces bya ba dag ni snga ma bzhin no/ /dge slong dag chos gang dag gzhan zab pa</text></item>
<item><p>88b2</p><section>mdo sde</section><text>zab par snang ba zhes bya ba dag ni snga ma bzhin no dge slong dag chos gang dag gzhan zab pa zab par snang ba dag gang zhe na zhes bya ba dag ni snga ma bzhin no/ /dge slong dag dge sbyong dang bram ze kha cig phyi ma'i mtha' la rtog cing</text></item>
<item><p>88b3</p><section>mdo sde</section><text>chad par smra ba dag yod de/ de phan chad bdag ni chad par 'gyur te med do zhes kha cig mngon par smra zhing mngon par rjod pa ni 'di lta ste/ gzhi bdun po dag la'o/ /dge slong dag dge sbyong dang bram ze shes ldan ci la rten cing</text></item>
<item><p>88b4</p><section>mdo sde</section><text>ci la gnas nas ci la gnas bcas te/ phyi ma'i mtha' la rtog cing chad par smra ba dag de phan cad bdag ni chad par 'gyur te/ med do zhes kha cig mngon par smra zhing mngon par rjod pa ni 'di lta ste gzhi bdun po dag la'o/ /dge slong dag dge</text></item>
<item><p>88b5</p><section>mdo sde</section><text>sbyong dang bram ze kha cig 'di ltar lta zhing 'di skad tu smra ba dag yod de/ bdag gzugs can ni 'byung ba chen po bzhi po rags pa ji srid tu 'tsho zhing gnas la brtan cing 'dug pa de ji srid tu nad dang bcas so/ /shu ba dang bcas so/ /zug</text></item>
<item><p>88b6</p><section>mdo sde</section><text>rngu dang bcas so/ /rims nad dang bcas so/ /yongs su gdung ba dang bcas so/ /bdag ni nam zhig na yongs su chad par 'gyur ro/ /'dod pa na spyod pa'i lha dang gzugs na spyod pa'i lha dang gzugs can ma yin pa nam mkha'</text></item>
<item><p>88b7</p><section>mdo sde</section><text>mtha' yas sgye mched la gnas pa dang / gzugs can ma yin pa rnam shes mtha' yas sgye mched la gnas pa dang / gzugs can ma yin pa ci yang med pa'i skye mched la gnas pa dang / gzugs can ma yin pa</text></item>
<item><p>88b8</p><section>mdo sde</section><text>yod min med min sgye mched la gnas pa dag ji srid tu 'tsho zhing gnas pa zhes bya ba nas/ 'di ni gzhi bdun pa'o zhes bya ba'i bar du snga ma bzhin no/ /ci la rten cing ci la gnas nas ci la gnas bcas te/ phyi</text></item>
<item><p>89a1</p><section>mdo sde</section><text>ma'i mtha' la rtog cing chad par smra ba dag de phan chad bdag ni chad par 'gyur te/ med do zhes kha cig mngon par smra zhing mngon par rjod do/ /dge slong dag dge sbyong dang bram ze kha cig phyi ma'i mtha' la rtog</text></item>
<item><p>89a2</p><section>mdo sde</section><text>cing chad par smra ba dag de phan chad bdag ni chad par 'gyur te med do zhes kha cig mngon par smra zhing mngon par rjod pa thams cad kyang gzhi bdun po 'di dag la ste/ de las mi lhag mi mang la de dag de bzhin gshegs</text></item>
<item><p>89a3</p><section>mdo sde</section><text>pas yang dag pa ji lta ba bzhin du rab tu mkhyen ces bya ba dag ni snga ma bzhin no/ /dge slong dag chos gang dag gzhan zab pa zab par snang ba zhes bya ba dag ni snga ma bzhin no/ /dge slong dag chos gang dag gzhan zab pa</text></item>
<item><p>89a4</p><section>mdo sde</section><text>zab par snang ba de dag kyang gang zhe na zhes bya ba dag ni snga ma bzhin no/ /dge slong dag dge sbyong dang bram ze kha cig 'di ltar lta zhing 'di skad tu smra ba dag yod de/ gang gi tshe bdag 'dod pa'i yon tan lnga 'byor par gyur cing /</text></item>
<item><p>89a5</p><section>mdo sde</section><text>rtse dga' yongs su spyod pa de tsam gyis na/ bdag 'di mthong ba'i chos la mya ngan las 'das pa thob pa yin no/ /gang gi tshe bdag 'dod pa dag las dben zhing bsam gtan bzhi pa'i bar du rdzogs par bya ste/ gnas</text></item>
<item><p>89a6</p><section>mdo sde</section><text>pa de tsam gyis na bdag 'di mthong ba'i chos la mya ngan las 'das pa thob pa yin no zhes bya ba 'di ni gzhi lnga pa'o/ /ci la rten cing ci la gnas nas ci la gnas bcas te phyi ma'i mtha' la rtog cing / mthong ba'i</text></item>
<item><p>89a7</p><section>mdo sde</section><text>chos la mya ngan las 'das par mngon par smra ba dag /mthong ba'i chos la mya ngan las 'das par mngon par smra zhing mngon par rjod do/ /dge slong dag dge sbyong dang bram ze kha cig phyi ma'i mtha' la rtog cing /</text></item>
<item><p>89a8</p><section>mdo sde</section><text>mthong ba'i chos la mya ngan las 'das par smra ba dag /mthong ba'i chos la mya ngan las 'das par mngon par smra zhing mngon par rjod pa thams cad kyang gzhi lnga po 'di la ste/ de las mi lhag mi mang la/ de dag de bzhin</text></item>
<item><p>89b1</p><section>mdo sde</section><text>gshegs pas yang dag pa ji lta ba bzhin du rab tu mkhyen te/ de las lhag par yang dag pa ji lta ba bzhin du rab tu mkhyen to/ /de ltar na lta bar song ba 'di dag 'di ltar 'dzin pa dang zhes bya ba nas thugs su chud do zhes bya ba'i</text></item>
<item><p>89b2</p><section>mdo sde</section><text>bar du snga ma bzhin no/ /dge slong dag dge sbyong dang bram ze kha cig phyi ma'i mtha' la rtog cing / phyi ma'i mtha' la gnas pa lta bar song ba dag mngon par smra zhing mngon par rjod pa thams cad kyang lta bar song ba bzhi bcu rtsa bzhi</text></item>
<item><p>89b3</p><section>mdo sde</section><text>po 'di dag ste/ de las mi lhag mi mang la/ de dag de bzhin gshegs pas yang dag pa ji lta ba bzhin du rab tu mkhyen/ de las lhag par yang dag pa ji lta ba bzhin du rab tu mkhyen to/ /de ltar na lta bar song ba 'di dag 'di ltar</text></item>
<item><p>89b4</p><section>mdo sde</section><text>'dzin pa dang zhes bya ba nas thugs su chud do zhes bya ba'i bar du snga ma bzhin no/ /dge slong dag dge sbyong dang bram ze kha cig phyi ma'i mtha' la rtog cing / phyi ma'i mtha' la gnas pas lta bar song ba dag mngon par smra zhing mngon</text></item>
<item><p>89b5</p><section>mdo sde</section><text>par rjod pa thams cad kyang lta bar song ba bzhi bcu rtsa bzhi po 'di dag ste/ de las mi lhag mi mang la/ de dag de bzhin gshegs pas yang dag pa ji lta ba bzhin du rab tu mkhyen/ de las lhag par yang dag pa ji lta ba bzhin du rab</text></item>
<item><p>89b6</p><section>mdo sde</section><text>tu mkhyen to/ /de ltar na lta bar song ba 'di dag 'di ltar 'dzin pa dang zhes bya ba nas thugs su chud do zhes bya ba'i bar du snga ma bzhin no/ /dge slong dag dge sbyong dang bram ze shes ldan kha cig sngon gyi mtha' la rtog cing / sngon</text></item>
<item><p>89b7</p><section>mdo sde</section><text>gyi mtha' la gnas pa lta bar song ba dag mngon par smra zhing mngon par rjod pa dag phyi ma'i mtha' la rtog cing / phyi ma'i mtha' la gnas pa lta bar song ba dag mngon par smra zhing mngon par rjod pa thams cad kyang lta bar song ba drug bcu rtsa</text></item>
<item><p>89b8</p><section>mdo sde</section><text>gnyis po 'di dag la ste/ de las mi lhag mi mang la/ de dag de bzhin gshegs pas yang dag pa ji lta ba bzhin du rab tu mkhyen/ de las lhag par yang dag pa ji lta ba bzhin du rab tu mkhyen to/ /de ltar na lta bar song ba</text></item>
<item><p>90a1</p><section>mdo sde</section><text>'di dag 'di ltar 'dzin pa dang 'di ltar len pa dang 'di ltar spyod pa dang 'gro ba dang ni 'di lta bu'o/ /skye ba ni 'di lta bu'o/ /tshe phyi ma ni 'di lta bu'o zhes de bzhin gshegs pas yang dag pa ji lta ba bzhin</text></item>
<item><p>90a2</p><section>mdo sde</section><text>du rab tu mkhyen to/ /de las lhag par yang dag pa ji lta ba bzhin du rab tu mkhyen nas kyang mchog tu mi 'dzin to/ /mchog tu mi 'dzin pas bdag nyid mya ngan las 'das par rig nas/ tshor ba rnams kun 'byung ba nub par</text></item>
<item><p>90a3</p><section>mdo sde</section><text>thugs su chud de 'di ni sdug bsngal lo/ /'di ni sdug bsngal nges par 'byin pa'o zhes bya bar mkhyen to/ /dge slong dag de la dge sbyong dang bram ze gang de dag sngon gyi mtha' la rtog cing / sngon gyi mtha' la gnas pa lta</text></item>
<item><p>90a4</p><section>mdo sde</section><text>bar song ba rnams dang phyi ma'i mtha' la rtog cing / phyi ma'i mtha' la gnas pa lta bar song ba rnams kyis gyen du dmyugs su zin kyang de thams cad lta ba'i chu'i nang na 'dug pas bdud sdig can gyi dbang du song zhing</text></item>
<item><p>90a5</p><section>mdo sde</section><text>lag tu song ba ste/ bdud sdig can gyis ci dga' mgur bya ba bdud gyi zhags pa dag las yongs su grol ba ma yin no/ /dge slong dag dper na nya pa 'am/ nya pa'i slob ma mkhas pa dag gis rgya mig phra mo thogs</text></item>
<item><p>90a6</p><section>mdo sde</section><text>te lteng ka'i chu chung ngu bcus pa na/ de srog chags gang rags pa che long rnams kyis gyen du dmyugs su zin kyang de thams cad chu'i nang na gnas pas nya pa'i dbang du song zhing lag tu song ba ste/ nya pas ci dga'</text></item>
<item><p>90a7</p><section>mdo sde</section><text>mgur bya ba yin par rig par bya'o/ /de bzhin du dge sbyong dang bram ze gang kha cig sngon gyi mtha' la rtog cing / sngon gyi mtha' la gnas pa lta bar song ba rnams dang / phyi ma'i mtha' la rtog cing phyi ma'i</text></item>
<item><p>90a8</p><section>mdo sde</section><text>mtha' la gnas pa lta bar song ba rnams kyis gyen du dmyugs su zin kyang / de thams cad lta ba'i chu'i nang na 'dug pas bdud sdig can gyi dbang du song zhing lag tu song ste/ bdud sdig can gyis ci dga' mgur</text></item>
<item><p>90b1</p><section>mdo sde</section><text>bya ba dag go/ /dge slong dag de la dge sbyong dang bram ze gang de dag sngon gyi mtha' la rtog cing rtag par smra ba dag bdag dang 'jig rten rtag go zhes mngon par rjod pa ni 'di lta ste/ gzhi bzhi po dag la ste/ dge</text></item>
<item><p>90b2</p><section>mdo sde</section><text>slong dag dge sbyong dang bram ze mkhas pa ma yin zhing ma rig par gyur pa bag med cing rmongs pa la gnas pa de dag srid par rig par bya ste/ de ni srid pas rnam par bskyod pa'o/ /dge slong dag de la dge sbyong dang bram ze</text></item>
<item><p>90b3</p><section>mdo sde</section><text>gang de dag phyi ma'i mtha' la rtog cing zhes bya ba ni mthong ba'i chos la mya ngan las 'das par smra ba dag mthong ba'i chos la mya ngan las 'das par mngon par smra zhing mngon par rjod pa ni gzhi bzhi po dag la ste zhes bya ba'i bar</text></item>
<item><p>90b4</p><section>mdo sde</section><text>du'o/ /dge sbyong dang bram ze mkhas pa ma yin zhing ma rig par gyur pa/ bag med cing rmongs pa la gnas pa de dag la rig par bya ste/ de ni srid pas rnam par bskyod pa'o/ /dge slong dag de la dge sbyong dang bram ze gang de</text></item>
<item><p>90b5</p><section>mdo sde</section><text>dag sngon gyi mtha' la rtog cing rtag par smra ba dag bdag dang 'jig rten ni rtag go zhes mngon par smra zhing mngon par rjod pa ni 'di lta ste/ gzhi bzhi po dag la ste/ de yang rten cing 'brel par 'byung ba yin par srid kyi</text></item>
<item><p>90b6</p><section>mdo sde</section><text>rten cing 'brel par 'byung ba ma yin par 'gyur ba de ni gnas med do/ /mthong ba'i chos la mya ngan las 'das par smra ba dag mthong ba'i chos la mya ngan las 'das par mngon par smra zhing mngon par rjod pa dag gzhi lnga po</text></item>
<item><p>90b7</p><section>mdo sde</section><text>dag la ste zhes bya ba'i bar du'o/ /de yang rten cing 'brel par 'byung ba yin par srid kyi rten cing 'brel par 'byung ba ma yin par 'gyur ba 'di ni gnas med do/ /dge slong dag de la dge sbyong dang bram ze gang de dag sngon gyi</text></item>
<item><p>90b8</p><section>mdo sde</section><text>mtha' la rtog cing / rtag par smra ba dag mthong ba'i chos la bdag dang 'jig rten ni rtag go zhes bya ba mngon par smra zhing mngon par rjod pa ni gzhi bzhi po dag la ste/ de yang reg pa'i rkyen las byung bar srid kyi</text></item>
<item><p>91a1</p><section>mdo sde</section><text>rig pa las 'byung ba las gzhan pa'i tshor bar 'gyur ba 'di ni gnas med do/ /phyi ma'i mtha' la rtog cing zhes bya ba ni mthong ba'i chos la mya ngan las 'das par smra ba dag mthong ba'i chos la mya ngan</text></item>
<item><p>91a2</p><section>mdo sde</section><text>las 'das par mngon par smra zhing mngon par rjod pa ni 'di lta ste/ gzhi lnga po dag la'o zhes bya ba'i bar du'o/ /de yang reg pa'i rkyen las byung bar srid kyi reg pa las byung ba las gzhan pa'i tshor bar 'gyur ba</text></item>
<item><p>91a3</p><section>mdo sde</section><text>'di ni gnas med do/ /dge slong dag gis gang tshun chad rig pa'i skye mched drug po dag ni kun 'byung ba nub pa dang ro myang ba dang nyes dmigs yang dag pa ji lta ba bzhin khong du chud pa 'di ni/ 'di ltar lhag par yang dag pa ji lta</text></item>
<item><p>91a4</p><section>mdo sde</section><text>ba bzhin khong du chud pa yin no/ /dge slong dag de la gang zag kun nas nyon mongs pa can/ yang srid pa pa rims nad dang bcas pa/ sdug bsngal rnam par smin pa/ tshe phyi ma la rga shi'i rjes su 'thun pa de dag de</text></item>
<item><p>91a5</p><section>mdo sde</section><text>bzhin gshegs pas spangs shing yongs su mkhyen la/ shing ta la'i mgo bzhin rtsa ba nas bcad de/ 'gro ba snang ba med pa skye ste/ phyi ma la mi skye ba'i chos can du 'gyur ro/ /chos kyi rnam grangs 'di bshad pa na/</text></item>
<item><p>91a6</p><section>mdo sde</section><text>stong gsum gyi stong chen po'i 'jig rten gyi khams 'di rnam pa gsum du g.yos/ rab tu g.yos/ kun du rab tu g.yos so/ /'gul rab tu 'gul/ kun du rab tu 'gul to/ /ldeg /rab tu ldeg /</text></item>
<item><p>91a7</p><section>mdo sde</section><text>kun du rab tu ldegs so/ /de'i tshe tshe dang ldan pa kun dga' bo bcom ldan 'das kyi snam logs na 'dug cing bsil yab thogs nas/ bcom ldan 'das la g.yob cing bcom ldan 'das la 'di skad ces</text></item>
<item><p>91a8</p><section>mdo sde</section><text>gsol to/ /btsun pa chos kyi rnam grangs 'di'i ming ci lags/ ji ltar gzung bar bgyi/ kun dga' bo de'i phyir chos kyi rnam grangs 'di ni rgyu'i dra ba zhes bya bar yang zung shig /don gyi dra ba dang chos</text></item>
<item><p>91b1</p><section>mdo sde</section><text>kyi dra ba dang tshangs pa'i dra ba zhes bya bar yang zung shig /de bas na tshangs pa'i dra ba zhes bya ba 'di ni chos kyi rnam grangs 'di'i tshig bla dgas so/ /bcom ldan 'das kyis de skad ces bka' stsal nas/ dge slong</text></item>
<item><p>91b2</p><section>mdo sde</section><text>de dag bcom ldan 'das kyis gsungs pa la yi rangs te mngon par bstod do/ /bar gyi sdom ni/ rtag dang gcig pu rgyu med dang / /mtha' ldan de bzhin lha mi spong / /'du shes 'du shes med can dang / /</text></item>
<item><p>91b3</p><section>mdo sde</section><text>chad dang mya ngan 'das pa dang / /dmyugs dang kun nas rmongs pa dang / /brten dang reg pa dge slong dang / /rgyu dang don chos 'dra ba ste/ /tha ma tshangs pa'i dra ba'o/ /tshangs pa'i dra ba rdzogs so/ /</text></item>
<item><p>91b4</p><section>mdo sde</section><text>ye d+harmA he tu pra b+ha bA he tun te ShAn ta thA ga to h+ya ba data/ te ShAnya tsa yo ni ro d+ha e bA~M ba dI ma hA shra ma NaH// rgyal ba'i bka'/ mdo sde 'di/ gzhon dar das/ legs par bris/ bla ma thang pa dang /</text></item>
<item><p>91b5</p><section>mdo sde</section><text>bshes gnyen dgen rin gnyis kyis legs par zhus shing dag go/ /dge'o/ / @#/ /rgya'i skad du/ de'i phang bya na phur po'u in kyeng sU phim de'i ir/ bod skad du/ thabs</text></item>
<item><p>91b6</p><section>mdo sde</section><text>mkhas pa chen po sangs rgyas drin lan bsab pa'i mdo/ bam po dang po/ 'di skad bdag gis thos pa dus gcig na/ bcom ldan 'das rgyal po'i khab bya rgod spungs pa'i ri la/ dge slong gi</text></item>
<item><p>91b7</p><section>mdo sde</section><text>dge 'dun chen po dge slong nyi khri brgyad stong thams cad kyang bya ba byas pa/ tshangs par spyod pa spyad pa/ srid par kun du sbyor ba yongs su zad pa/ klu chen po ltar sems kyi dbang thob pa sha</text></item>
<item><p>91b8</p><section>mdo sde</section><text>stag la 'di lta ste/ 'od srung chen po dang / rab 'byor dang / kun shes kau Di n+ya dang / mdzes bzang dang / byams ma'i bu gang po dang / lam chan bstan dang / shA ri'i bu dang /</text></item>
<item><p>92a1</p><section>mdo sde</section><text>kA t+ya'i bu chen po dang / kun dga' bo dang / sgra gcan 'dzin la sogs pa cang shes pa dag dang thabs gcig tu bzhugs so/ /byang chub sems dpa' sems dpa' chen</text></item>
<item><p>92a2</p><section>mdo sde</section><text>po sum khri brgyad stong dag dang thabs gcig ste/ byang chub sems dpa' de dag thams cad kyang yun ring por dge ba'i rtsa ba bskyed pas sangs rgyas bye ba brgya stong tshad med pa rnams la rtag tu tshangs</text></item>
<item><p>92a3</p><section>mdo sde</section><text>par spyod pa spyad pa/ smon lam chen po yongs su rdzogs pa/ ting nge 'dzin brgya stong snyed khong du chud cing rtogs pa/ gzungs yongs su rdzogs pa/ snying rje chen po mi</text></item>
<item><p>92a4</p><section>mdo sde</section><text>gtong ba/ sems can chen po ji lta ba bzhin du thams cad la phan par brtson pa/ dkon mchog gsum gyi gdung mi 'chad par 'tshob pa/ chos kyi rgyal mtshan rnam par</text></item>
<item><p>92a5</p><section>mdo sde</section><text>'dzugs pa/ so so'i ma bskul ba'i dge ba'i bshes gnyen du gyur pa/ ye shes chen po'i 'gram du phyin pas kun du grangs med pa sha stag la 'di lta ste/ byang chub</text></item>
<item><p>92a6</p><section>mdo sde</section><text>sems dpa' spyan ras gzigs dbang phyug dang / byang chub sems dpa' mthu chen thob dang / byang chub sems dpa' rtag par brtson dang / byang chub sems dpa' yon</text></item>
<item><p>92a7</p><section>mdo sde</section><text>tan dam pa dang byang chub sems dpa' glog gi 'od dang / byang chub sems dpa' kun du mnyam pa dang / byang chub sems dpa' yon tan gtso bo dang / byang chub</text></item>
<item><p>92a8</p><section>mdo sde</section><text>sems dpa' ri rab rgyal po dang / byang chub sems dpa' spos kyi glang po dang / byang chub sems dpa' spos kyi glang po chen po dang / byang chub sems dpa' stobs 'dzin</text></item>
<item><p>92b1</p><section>mdo sde</section><text>dang / byang chub sems dpa' khams gsum 'phags dang / byang chub sems dpa' rtag par snying rje dang / byang chub sems dpa' lag na rin chen dang / byang chub sems dpa'</text></item>
<item><p>92b2</p><section>mdo sde</section><text>'od btsan dang / byang chub sems dpa' dam pa'i dpal dang / byang chub sems dpa' rin chen zla ba dang / byang chub sems dpa' stobs po che dang / byang chub sems dpa' blo gros tshad</text></item>
<item><p>92b3</p><section>mdo sde</section><text>med dang / byang chub sems dpa' bzang skyong dang / byang chub sems dpa' seng ge'i sgra dang / byang chub sems dpa' seng ge byed dang / byang chub sems dpa' seng ge rnam par</text></item>
<item><p>92b4</p><section>mdo sde</section><text>bsgyings pa dang / byang chub sems dpa' smon lam rdzogs dang / byang chub sems dpa' rin chen brtsegs dang / byang chub sems dpa' byams pa dang / byang chub</text></item>
<item><p>92b5</p><section>mdo sde</section><text>sems dpa' 'jam dpal gzhon nur gyur pa la sogs pa 'khor mang po dang yang thabs gcig tu bzhugs so/ /de ma yin pa gzhan yang / 'dod pa'i khams kyi lha'i bu tshad med pa</text></item>
<item><p>92b6</p><section>mdo sde</section><text>brgya stong dag kyang lhags nas lha rdzas kyi me tog dang spos rnams thogs shing / /lha rdzas kyi rol mo dkrol nas steng gi nam mkha' la 'khod do/ /de</text></item>
<item><p>92b7</p><section>mdo sde</section><text>ma yin pa lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang /</text></item>
<item><p>92b8</p><section>mdo sde</section><text>mi dang / mi ma yin pa dang / de la sogs pa so so nas 'khor brgya stong snyed lhags nas sangs rgyas kyi zhabs la mgo bos phyag 'tshal te/ phyogs gcig tu</text></item>
<item><p>93a1</p><section>mdo sde</section><text>'khod do/ /de'i tshe na bcom ldan 'das la 'khor mang pos yongs su bskor te/ rim gro dang mchod pa byas/ bkur sti dang bcas pas yongs su bstod pa byas so/ /de'i tshe na bcom ldan 'das kyi byin gyis brlabs kyis kun dga'</text></item>
<item><p>93a2</p><section>mdo sde</section><text>bo snga dro'i dus kyi tshe rgyal po'i khab tu zhugs nas mthar gyis bsod snyoms blangs so/ /de'i dus na bram ze pha ma la sri zhu cher byed pa/ khyim so zhig nas ci yang mi bdog pa cig kyang ma rgan khur du khyer te/ mthar gyis slongs mo byed de/ de yang kha</text></item>
<item><p>93a3</p><section>mdo sde</section><text>zas zhim po ro dang ldan pa'am/ shing tog bzang po dag rnyed na pha ma la stobs so/ /kha zas ngan pa ro med pa 'am/ shing tog skam po dag rnyed na bdag za'o/ /kun dga' bos de lta bu dag mthong nas rab tu dga' ba'i sems skyes te/ mi</text></item>
<item><p>93a4</p><section>mdo sde</section><text>de la legs so/ /legs so zhes snyan par bstod nas/ rigs kyi bu pha ma la sri zhu byed cing mchod pa byed pa ngo mtshar che ste legs so zhes smras so/ /de nas kun du rgyu ston pa drug gi bstan pa la phyogs shing grogs su gyur pa cig dbang</text></item>
<item><p>93a5</p><section>mdo sde</section><text>po rno la gtsug lag dang / rig byed rnam pa bzhi la mkhas par gyur pa/ skar ma dang rtsis la mkhas pa/ dge sdig gi ltas rno ba/ mo dang gtsug lag gi rig pas pha rol gyi sems shes pa/ phal mang po'i slob dpon du gyur pa/</text></item>
<item><p>93a6</p><section>mdo sde</section><text>kun gyis bkur ba cig lta ba ngan pa la zhen nas khe dang grags pa'i phyir dam pa'i chos 'jig par byed/ sangs rgyas dang / chos dang / dge 'dun la phrag dog byed de smod pa'i phyir kun dga' bo la 'di skad ces smras so/ /khyod kyi</text></item>
<item><p>93a7</p><section>mdo sde</section><text>ston pa gau ta ma shAg rigs kyi bu nga ni dge ba yin te/ yon tan chen po dang ldan no zhes smra ba yang ming tsam du zad de bden pa'i dngos po med do/ /khyod kyi ston pa gau ta ma ni yang dag par na sdig pa can yin te/ btsas nas zhag</text></item>
<item><p>93a8</p><section>mdo sde</section><text>bdun lon pa na ma yang shi bas sdig pa can yin par mngon no/ /rgyal po'i pho brang na 'dug pa las pho brang nang nas bros pas yab rgyal po yang mya ngan gyis non te/ sems 'khrugs nas brgyal ba las chus gtor te/ zhag bdun lon</text></item>
<item><p>93b1</p><section>mdo sde</section><text>pa dang dran pa phyir rnyed de cho nges btab nas nga'i lha'i bu cig deng du stor ro zhes snying rje rje skad du ngus nas/ nga'i yul dang srid kyang khyod 'ba' shig dbang bar zad na ci'i phyir nged spangs te ri dgon par chas shes smre sngags 'don du bcug pas</text></item>
<item><p>93b2</p><section>mdo sde</section><text>khyod kyi ston pa gau ta ma drin mi shes te ci la'ang ma bltas par langs te song bas na sri zhu med par yang mngon no/ /yab rgyal pos pho brang brtsigs nas chung ma blangs pa las kyang chung ma'i las ma byas te mya ngan gyis gdungs</text></item>
<item><p>93b3</p><section>mdo sde</section><text>par byas pas na khrel med pa yang yin par mngon no/ /kun dga' bos de skad ces smras pa'i tshig de dag thos nas ngo tsha zhing skyengs te/ bsod snyoms blangs te phyir sangs rgyas ga na bar 'ongs nas zhabs la mgo bos</text></item>
<item><p>93b4</p><section>mdo sde</section><text>phyag 'tshal te phyogs gcig tu thal mo sbyar ba btud de bcom ldan 'das la 'di skad ces gsol to/ /bcom ldan 'das sangs rgyas kyis bstan pa'i chos la pha ma la sri zhu bgyi ba lta ma mchis sam/</text></item>
<item><p>93b5</p><section>mdo sde</section><text>sangs rgyas kyis kun dga' bo la bka' stsal pa/ 'di skad du zhu ba 'di khyod la su zhig gis bstan/ lha 'am mi 'am/ mi ma yin pas bstan tam/ 'on te khyod nyid kyi shes pa'i blos de bzhin</text></item>
<item><p>93b6</p><section>mdo sde</section><text>gshegs pa la zhu bar gyur ces bka' stsal pa dang / kun dga' bos gsol pa/ bdag la lha 'am/ klu 'am/ yi dgas sam/ mi 'am/ mi ma lags pa gang gis kyang bstan pa ma mchis te/</text></item>
<item><p>93b7</p><section>mdo sde</section><text>snga dro bsod snyoms slong du mchis pa'i shul du ston pa drug gi 'khor kun du rgyu gcer bu pa gcig dang mjal ba dang / bdag la tshig rtsub mo dag mchi'o zhes rgyas par gsol to/ /de'i tshe bcom ldan 'das 'dzum</text></item>
<item><p>93b8</p><section>mdo sde</section><text>pa mdzad nas zhal gyi sgo nas kha dog rnam pa du ma dang ldan pa'i 'od byung bas shar phyogs logs su sangs rgyas kyi zhing tshad med pa bye ba brgya stong 'das pa'i pha rol na 'jig rten gyi khams bla ma mchog ces bya ba snang bar</text></item>
<item><p>94a1</p><section>mdo sde</section><text>byas so/ /'jig rten gyi khams de na sangs rgyas dga' ba'i rgyal po zhes bya ba de bzhin gshegs pa dgra bcom pa yang dag par rdzogs pa'i sangs rgyas/ rig pa dang zhabs su ldan pa/ bde bar</text></item>
<item><p>94a2</p><section>mdo sde</section><text>gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ ston pa rgyal ba/ sangs rgyas bcom ldan 'das/ sangs rgyas kyi zhing rab tu bkod pa zhes bya ba na bzhugs te/ sangs rgyas kyi</text></item>
<item><p>94a3</p><section>mdo sde</section><text>zhing de yang shin du mnyam zhing gzhi bai dUr+ya las byas pa/ gser btso mas thig re'u bres pa/ rin po che sna bdun gyi shing bskyed pa/ shing de dag kyang mda' rgyang tsam du mtho ba/ me tog dang / 'bras bu dang / yal ga dang 'dab</text></item>
<item><p>94a4</p><section>mdo sde</section><text>mas shin du brgyan pa/ rlung mi drag pas bskyod na sgra snyan pa 'byung ba/ sgra de dag so so'i skye bos thos pas mi ngoms pa/ skabs skabs na chu mig dang / mtshe'u dang / khrus kyi rdzing bu yod la yon tan brgyad dang ldan pa'i chus</text></item>
<item><p>94a5</p><section>mdo sde</section><text>yongs su gang ba/ rdzing gi zhabs kyang gser gyi bye mas brdal ba/ rdzing gi ngos bzhi na bsung dam pa dang ldan pa'i me tog pad ma dang / puN Da ri ka dang / pA ru Sha ka dang / de ma yin pa'i me tog sngon po dang / ser po dang / dmar</text></item>
<item><p>94a6</p><section>mdo sde</section><text>po dang / dkar po shing rta'i phang lo tsam gyis chu'i steng yongs su khebs te/ chu de'i nang na bya rnam pa sna tshogs kyang shin du yid du 'ong ba'i sgra snyan pa 'byin to/ /rdzing de'i nang na rin po che sna bdun las byas pa'i gru yod de/ de na</text></item>
<item><p>94a7</p><section>mdo sde</section><text>sems can mang po 'dod dgur rtse zhing longs spyod do/ /rin po che'i shing de dag gi bar bar na seng ge'i khri mtho khyad kyi tshad dpag tshad gcig pa bshams nas rin po che sna bdun gyis brgyan te/ lha rdzas kyi na bza' khri'i steng du rim</text></item>
<item><p>94a8</p><section>mdo sde</section><text>par bting ba/ lha rdzas kyi spos kyi dri 'thul ba/ lha rdzas kyi me tog gis chal par bkram pa'i khri de la de bzhin gshegs pa dga' ba'i rgyal po skyil mo dkrung du bcas shing bzhugs pa la byang chub sems dpa' tshad med pa bye ba</text></item>
<item><p>94b1</p><section>mdo sde</section><text>brgya stong snyed mdun du bdar te thal mo sbyar ba btud nas de bzhin gshegs pa de la so so nas tshig 'thun par 'di skad ces gsol to/ /bcom ldan 'das ci'i rgyu ci'i rkyen gyis 'od bzang po kha dog sngon po dang / ser po dang / dmar po dang / dkar po</text></item>
<item><p>94b2</p><section>mdo sde</section><text>dang ldan pa/ rab tu gsal ba/ dper mi bzod pa 'di nub phyogs logs nas 'khor mang po 'di dag la snang bar gyur te/ gang la 'od kyis reg pa de dag thams cad lus dang sems bde bar 'gyur ba de thugs brtse ba'i slad du bcom ldan 'das</text></item>
<item><p>94b3</p><section>mdo sde</section><text>kyis bstan du gsol/ de la bcom ldan 'das des 'di skad ces bka' stsal to/ /rigs kyi bu dag legs par nyon la shin du yid la zung shig dang khyod la dgrol zhing bshad par bya'o/ /'di nas nub phyogs logs su 'jig rten gyi</text></item>
<item><p>94b4</p><section>mdo sde</section><text>khams tshad med pa bye ba brgya stong 'das pa'i pha rol na sangs rgyas kyi zhing mi mjed ces bya ba yod de/ de na sangs rgyas shAkya thub pa zhes bya ba de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su</text></item>
<item><p>94b5</p><section>mdo sde</section><text>ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ ston pa rgyal ba/ sangs rgyas bcom ldan 'das shes bya ba 'khor mang pos yongs su bskor nas/ 'khor mang po thams cad</text></item>
<item><p>94b6</p><section>mdo sde</section><text>la thabs mkhas pa chen po drin lan bsab pa'i mdo sde ston cing / sems can thams cad la phan pa dang bde ba'i don gyi phyir/ sems can thams cad kyi log par lta ba'i zug rngu rtsa nas gdon pa'i phyir/ sems thog ma pa'i byang chub</text></item>
<item><p>94b7</p><section>mdo sde</section><text>sems dpa' dag byang chub kyi lam las phyir mi ldog cing brtan par bya ba'i phyir/ nyan thos dang rang sangs rgyas thams cad mthar phyin pa'i theg pa gcig gi lam la dgod pa'i phyir/ byang chub sems dpa' chen po rnams myur du</text></item>
<item><p>94b8</p><section>mdo sde</section><text>mngon par byang chub cing sangs rgyas kyi drin lan bsab pa'i phyir sems can thams cad kyis drin lci ba dran par bya ba'i phyir/ sems can thams cad sdug bsngal gyi rgya mtsho las bsgral ba'i phyir so so'i skye bo mtha' dag pha ma dag</text></item>
<item><p>95a1</p><section>mdo sde</section><text>la sri zhu bya bar 'dod pa'i phyir 'od 'di snang bar gyur pa yin no/ /de'i tshe 'khor de'i nang na byang chub sems dpa' 'khor mang po'i gtso bo dang ston par gyur pa stong phrag bcu snyed stan las langs te/ bla gos phrag pa</text></item>
<item><p>95a2</p><section>mdo sde</section><text>gcig tu byas nas pus mo g.yas pa'i lha nga sa la btsugs te bcom ldan 'das la 'di skad ces gsol to/ /bcom ldan 'das kyi byin gyi brlabs kyis bdag cag rnams mi mjed kyi 'jig rten gyi khams der mchi zhing / de bzhin gshegs</text></item>
<item><p>95a3</p><section>mdo sde</section><text>pa shAkya thub pa la mchod pa dang / bsnyen bkur bgyi ba dang / thabs mkhas pa chen po sangs rgyas drin lan bsab pa'i mdo dam pa nyan cing mchi bar byin gyis brlab tu gsol/ de nas sangs rgyas des byang chub sems dpa' de rnams la 'di skad</text></item>
<item><p>95a4</p><section>mdo sde</section><text>ces bka' stsal to/ /rigs kyi bu dag khyed mi mjed kyi 'jig rten gyi khams der phyin nas sangs rgyas bcom ldan 'das de la mchod cing bkur sti bya ba dang / shin du phrad par dka' ba'i 'du shes bskyed par bya'o/ /de ci'i phyir zhe na/ sangs rgyas</text></item>
<item><p>95a5</p><section>mdo sde</section><text>shAkya thub pa ni bskal pa grangs med pa bye ba khrag khrig gi bar du shin du spyad dka' ba spyad de/ snying rje chen pos smon lam 'di skad ces btab bo/ /gal te mngon par sangs rgyas pa na 'jig rten gyi khams sdig pa can ri dang / shang shong dang gyo mo</text></item>
<item><p>95a6</p><section>mdo sde</section><text>dang / gseg ma dang / tsher ma la sogs pa yod pa'i gnas su sems can dag kyang nyon mongs pa dang bcas pa/ mtshams med pa lnga dang / mi dge ba bcu rdzogs par spyod pa'i gnas der mngon par rdzogs par sangs rgyas te/</text></item>
<item><p>95a7</p><section>mdo sde</section><text>phan pa dang bde ba'i don du sdug bsngal thams cad yongs su spyad de/ bde ba thams cad dang yongs su ldan par byas nas chos kyi sku yongs su rdzogs shing lhag ma ma lus pa'i mya ngan las 'das par gyur cig ces smon lam</text></item>
<item><p>95a8</p><section>mdo sde</section><text>du btab bo/ /sangs rgyas bcom ldan 'das des thog ma de skad ces smon lam btab pas khyed rnams 'jig rten gyi khams der phyin nas ji ltar sangs rgyas nyid gshegs pa dang / ji ltar sangs rgyas nyid bzhugs pa dang 'dra</text></item>
<item><p>95b1</p><section>mdo sde</section><text>bar gnas par bya'o zhes bka' stsal pa dang / byang chub sems dpa' de dag thams cad kyis tshig 'thun par bcom ldan 'das kyi bka' bzhin du bgyi'o zhes gsol nas byang chub sems dpa' de dag re re yang 'khor byang chub sems</text></item>
<item><p>95b2</p><section>mdo sde</section><text>dpa' bye ba khrag khrig brgya stong snyed kyis yongs su bskor te mi mjed kyi 'jig rten gyi khams gang na ba der song ngo / /de dag 'jig rten gyi khams gang dang gang du phyin par 'jig rten gyi khams de dag rnam pa drug tu g.yos te/ 'od zer chen</text></item>
<item><p>95b3</p><section>mdo sde</section><text>po yang kun du snang bar gyur/ steng gi bar snang las lha rnams kyis me tog man dA ra ba dang / man dA ra ba chen po yang char bzhin phab bo/ /'od zer chen pos snang bar byas shing rdzu 'phrul gyis 'jig rten gyi khams gang gA'i klung gi bye ma</text></item>
<item><p>95b4</p><section>mdo sde</section><text>snyed dag kyang g.yos so/ /de ma yin pa gzhan yang lha rdzas kyi rol mo tshad med pa brgya stong snyed kyang steng gi bar snang la ma dkrol bar rang zer bzhin du byang chub sems dpa' de dag bya rgod spungs pa'i ri ga la ba der de bzhin gshegs</text></item>
<item><p>95b5</p><section>mdo sde</section><text>pa'i spyan sngar lhags nas zhabs la mgo bos phyag 'tshal te/ sangs rgyas la lan gsum bskor ba byas nas phyogs gcig tu 'khod do/ /de'i tshe de bzhin gshegs par shAkya thu pa bas kha dog rnam pa lnga dang ldan pa'i 'od zer gyis</text></item>
<item><p>95b6</p><section>mdo sde</section><text>nub phyogs logs su sangs rgyas kyi zhing tshad med pa bye ba khrag khrig brgyad stong 'das pa'i pha rol na 'jig rten gyi khams dag pa'i shes bya ba snang bar byas so/ /'jig rten gyi khams de na sangs rgyas kyi mtshan nyi zla mar me'i</text></item>
<item><p>95b7</p><section>mdo sde</section><text>'od ces bya ba de bzhin gshegs pa dgra bcom pa yang dag par rdzogs pa'i sangs rgyas/ rig pa dang zhabs su ldan pa/ bde bar gshegs pa/ 'jig rten mkhyen pa skyes bu 'dul ba'i kha lo sgyur ba bla na med pa/</text></item>
<item><p>95b8</p><section>mdo sde</section><text>ston pa rgyal ba/ sangs rgyas bcom ldan 'das sangs rgyas kyi zhing bde ba can zhes bya ba na bzhugs te/ sangs rgyas kyi zhing de yang shin du mnyam zhing gzhi be dUr+ya las byas pa/ gser btso mas/ thig re'u bres pa/</text></item>
<item><p>96a1</p><section>mdo sde</section><text>rin po che sna bdun gyi shing bskyed pa/ shing de dag kyang mda' rgyang gang tsam du mtho ba/ me tog dang / 'bras bu dang / yal ga dang / mdab mas shin du brgyan pa/ rlung mi drag pas bskyod pas sgra snyan pa 'byung ba/ sgra de</text></item>
<item><p>96a2</p><section>mdo sde</section><text>dag so so'i skye bos thos pas mi ngoms pa/ skabs skabs na chu mig dang / mtshe'u dang / khrus kyi rdzing bu yod la yon tan brgyad dang ldan pa'i chus yongs su gang zhing / rdzing gi zhabs kyang gser gyi bye mas brdal ba/ rdzing gi ngos</text></item>
<item><p>96a3</p><section>mdo sde</section><text>bzhi na bsung dam pa dang ldan pa'i me tog pad ma dang / puN Da ri ka dang / pA ru Sha ka dang / de ma yin pa'i me tog sngon po dang / ser po dang / dmar po dang / dkar po dang shing rta'i phang lo tsam chu'i steng yongs su khebs te/ chu'i nang na yang</text></item>
<item><p>96a4</p><section>mdo sde</section><text>bya rnam pa sna tshogs kyang shin du yid tu 'ong ba'i sgra snyan pa 'byin to/ /rdzing de'i nang na rin po che sna bdun las byas pa'i gru yod de/ de na sems can mang po 'dod dgur rtse zhing longs spyod do/ /rin po che'i shing de dag gi bar bar na seng ge'i</text></item>
<item><p>96a5</p><section>mdo sde</section><text>khri mtho khyad kyi tshad dpag tshad gcig pa bshams nas rin po che sna bdun gyis brgyan pa/ lha rdzas kyi na bza' khri'i steng du rim par bting ba/ lha rdzas kyi spos kyi dri 'thul ba/ lha rdzas kyi me tog gi chal par bkram pa'i khri de la de</text></item>
<item><p>96a6</p><section>mdo sde</section><text>bzhin gshegs pa nyi zla mar me'i 'od skyil mo dkrung bcas shing bzhugs pa la byang chub sems dpa' tshad med pa bye ba brgya stong snyed mdun du bdar te thal mo sbyar ba btud nas de bzhin gshegs pa de la so so nas tshig 'thun par 'di skad</text></item>
<item><p>96a7</p><section>mdo sde</section><text>ces gsol to/ /bcom ldan 'das ci'i rgyu ci'i rkyen gyis 'od bzang po kha dog sngon po dang / ser po dang / dmar po dang / dkar por bcas pa dang ldan pa/ rab tu gsal ba/ dper mi bzod pa 'di shar phyogs logs</text></item>
<item><p>96a8</p><section>mdo sde</section><text>nas 'khor mang po 'di dag snang bar gyur te/ gang la 'od kyis reg pa de dag thams cad lus dang / sems bde bar gyur pa thugs brtse ba'i slad du bcom ldan 'das kyis bstan du gsol/ de nas bcom ldan 'das des 'di skad</text></item>
<item><p>96b1</p><section>mdo sde</section><text>ces bka' stsal to/ /rigs kyi bu legs par nyon la shin du yid la legs par zung shig dang / khyed dgrol bar bshad par bya'o/ /'di nas shar phyogs logs su 'jig rten gyi khams bye ba khrag khrig brgya stong 'das pa'i</text></item>
<item><p>96b2</p><section>mdo sde</section><text>pha rol na sangs rgyas kyi zhing mi mjed ces bya ba yod de/ de na sangs rgyas shAkya thub pa zhes bya ba de bzhin gshegs pa dgra bcom pa yang dag par rdzogs pa'i sangs rgyas/ rig pa dang / zhabs su ldan pa/ bde bar gshegs pa/</text></item>
<item><p>96b3</p><section>mdo sde</section><text>'jig rten mkhyen pa/ skyes bu 'dul ba'i kha lo sgyur ba bla na med pa/ ston pa rgyal ba/ sangs rgyas bcom ldan 'das shes bya ba 'khor mang pos yongs su bskor nas/ 'khor mang po thams cad la thabs mkhas pa chen po</text></item>
<item><p>96b4</p><section>mdo sde</section><text>lan bsab pa'i mdo sde ston cing / sems can thams cad la phan pa dang bde ba'i don gyi phyir sems can thams cad kyi log par lta ba'i zug rngu rtsa nas 'don pa'i phyir/ sems thog ma pa'i byang chub sems dpa' dag</text></item>
<item><p>96b5</p><section>mdo sde</section><text>byang chub kyi lam las mi ldog cing brtan par bya ba'i phyir/ nyan thos dang rang sangs rgyas thams cad mthar phyin pa'i theg pa gcig gi lam la dgod pa'i phyir/ byang chub sems dpa' chen po rnams myur du mngon par byang</text></item>
<item><p>96b6</p><section>mdo sde</section><text>chub cing sangs rgyas kyi drin lan bsab pa'i phyir/ sems can thams cad kyis drin lci ba dran par bya ba'i phyir/ sems can thams cad sdug bsngal gyi rgya mtsho las bsgral ba'i phyir/ so so'i skye bo dag pha ma la sri zhu bya</text></item>
<item><p>96b7</p><section>mdo sde</section><text>bar 'dod pa'i phyir 'od 'di snang bar gyur pa yin no/ /de'i tshe 'khor de'i nang na byang chub sems dpa' 'khor mang po'i gtso bo dang ston par gyur pa stong phrag bcu snyed stan las langs te/ bla gos phyogs gcig tu byas nas</text></item>
<item><p>96b8</p><section>mdo sde</section><text>pus mo g.yas pa'i lha nga sa la btsugs te bcom ldan 'das de la 'di skad ces gsol to/ /bcom ldan 'das kyi byin gyi brlabs kyis bdag cag rnams mi mjed kyi 'jig rten gyi khams der mchi zhing de bzhin gshegs pa shAkya thub pa</text></item>
<item><p>97a1</p><section>mdo sde</section><text>la mchod pa dang / bsnyen bkur bgyi ba dang / thabs mkhas pa chen po sangs rgyas drin lan bsab pa'i mdo sde dam pa nyan cing mchi bar byin gyis brlab tu gsol/ de nas sangs rgyas des byang chub sems dpa'</text></item>
<item><p>97a2</p><section>mdo sde</section><text>de dag la 'di skad ces bka' stsal to/ /rigs kyi bu dag khyed mi mjed kyi 'jig rten gyi khams der phyin nas sangs rgyas bcom ldan 'das de la mchod pa dang bkur sti bya ba dang / shin du phrad dka' ba'i 'du shes bskyed par bya'o/ /</text></item>
<item><p>97a3</p><section>mdo sde</section><text>de ci'i phyir zhe na/ sangs rgyas shAkya thub pa ni bskal pa grangs med pa bye ba khrag khrig gi bar du shin du spyad dka' ba spyad de snying rje chen pos smon lam 'di skad ces btab bo/ /gal te mngon par sangs rgyas pa na</text></item>
<item><p>97a4</p><section>mdo sde</section><text>'jig rten gyi khams sdig pa can/ ri dang / shang shong dang / gyo mo dang / gseg ma dang / tsher ma la sogs pa yod pa'i gnas su sems can dag kyang nyon mongs pa dang bcas pa mtshams med lnga dang / mi dge</text></item>
<item><p>97a5</p><section>mdo sde</section><text>ba bcu rdzogs par spyod pa'i gnas der mngon par sangs rgyas te/ phan pa dang bde ba'i don du sdug bsngal thams cad yongs su bcad de/ bde ba thams cad dang ldan par byas nas chos kyi sku yongs su rdzogs shing lhag ma</text></item>
<item><p>97a6</p><section>mdo sde</section><text>ma lus pa'i mya ngan las 'das par gyur cig ces smon lam btab bo/ /sangs rgyas bcom ldan 'das des thog ma de skad ces smon lam btab pas khyed rnams 'jig rten gyi khams der phyin nas ji ltar sangs rgyas nyid gshegs</text></item>
<item><p>97a7</p><section>mdo sde</section><text>pa dang / ji ltar sangs rgyas nyid bzhugs pa dang 'dra bar bya'o/ /zhes bka' stsal pa dang / byang chub sems dpa' de dag thams cad kyis tshig 'thun par/ bcom ldan 'das kyi bka' bzhin du bgyi'o</text></item>
<item><p>97a8</p><section>mdo sde</section><text>zhes gsol nas/ byang chub sems dpa' de dag re re yang 'khor byang chub sems dpa' bye ba khrag khrig brgya stong snyed kyis yongs su bskor te mi mjed kyi 'jig rten gyi khams gang na ba der song ste/ /de dag 'jig rten gyi</text></item>
<item><p>97b1</p><section>mdo sde</section><text>khams gang dang gang du phyin par 'jig rten gyi khams de dag rnam pa drug tu g.yos te/ 'od zer chen po kun du snang bar gyur/ steng gi bar snang las lha rnams kyis me tog man dA ra ba dang / man dA ra ba chen po yang char bzhin phab bo/ /</text></item>
<item><p>97b2</p><section>mdo sde</section><text>'od zer chen pos snang bar byas shing / rdzu 'phrul gyis 'jig rten gyi khams gang gA'i klung gi bye ma snyed dag kyang g.yos so/ /de ma yin pa'i gzhan yang lha rdzas kyi rol mo tshad med pa brgya stong snyed kyang steng gi bar snang la ma dkrol bar rang</text></item>
<item><p>97b3</p><section>mdo sde</section><text>zer bzhin du byang chub sems dpa' de dag kyang bya rgod spungs pa'i ri ga la ba der de bzhin gshegs pa'i spyan sngar lhags nas zhabs la mgo bos phyag 'tshal te/ sangs rgyas la lan gsum bskor ba byas nas phyogs gcig tu 'khod do/ /</text></item>
<item><p>97b4</p><section>mdo sde</section><text>de'i tshe de bzhin gshegs pa shAkya thub pas kha dog rnam pa lnga dang ldan pa'i 'od zer gyis byang phyogs logs su sangs rgyas kyi zhing bye ba khrag khrig lnga brgya 'das ba'i pha rol na 'jig rten gyi khams dbang phyug grags pa'i rgyal po zhes</text></item>
<item><p>97b5</p><section>mdo sde</section><text>bya ba snang bar byas so/ /'jig rten gyi khams de na sangs rgyas pad mo le brgan gyi 'od ces bya ba/ de bzhin gshegs pa dgra bcom pa yang dag par rdzogs pa'i sangs rgyas/ rig pa dang / zhabs su ldan pa/ bde bar</text></item>
<item><p>97b6</p><section>mdo sde</section><text>gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ ston pa rgyal ba/ sangs rgyas bcom ldan 'das sangs rgyas kyi zhing dri ma dang bral ba zhes bya ba na bzhugs te/ sangs rgyas kyi zhing</text></item>
<item><p>97b7</p><section>mdo sde</section><text>de yang shin du mnyam zhing gzhi bai dUr+ya las byas pa/ gser btso mas thig re'u bres pa/ rin po che sna bdun gyi shing bskyed pa/ shing de dag kyang mda' rgyang gang tsam du mtho ba/ me tog dang / 'bras bu dang / yal ga dang /</text></item>
<item><p>97b8</p><section>mdo sde</section><text>'dab mas shin du brgyan pa/ rlung mi drag pas/ bskyod pas sgra snyan pa 'byung ba/ sgra de dag so so'i skye bos thos na mi ngoms pa/ skabs skabs na chu mig dang / mtshe'u dang / khrus kyi rdzing bu yod la/ yon tan brgyad dang</text></item>
<item><p>98a1</p><section>mdo sde</section><text>ldan pa'i chus yongs su gang zhing rdzing gi zhabs kyang gser gyi bye mas brdal ba/ rdzing gi ngos bzhi na bsung dam pa dang ldan pa'i me tog pad ma dang / puN Da ri ka dang / pA ru Sha ka dang / de ma yin pa'i me tog sngon</text></item>
<item><p>98a2</p><section>mdo sde</section><text>po dang / ser po dang / dmar po dang / dkar po shing rta'i phang lo tsam du chu'i steng yongs su khebs te/ chu'i nang na bya rnam pa sna tshogs kyang shin du yid tu 'ong ba'i sgra snyan pa 'byin to/ /rdzing de'i nang na rin po che sna bdun las byas</text></item>
<item><p>98a3</p><section>mdo sde</section><text>pa'i gru yod de/ de na sems can mang po 'dod dgur rtse zhing longs spyod do/ /rin po che'i shing de dag gi bar bar na seng ge'i khri mtho khyad dpag tshad gcig pa bshams nas rin po che sna bdun gyis brgyan te/ lha rdzas kyi na bzas</text></item>
<item><p>98a4</p><section>mdo sde</section><text>khri'i steng du rim par bting ba/ lha rdzas kyi spos kyi dri 'thul ba/ lha rdzas kyi me tog gi chal par bkram pa'i khri'i thog na/ de bzhin gshegs pa pad mo'i le brgan gyi 'od chags pa/ skyil mo'i dkrung du bcas</text></item>
<item><p>98a5</p><section>mdo sde</section><text>shing bzhugs pa la byang chub sems dpa' tshad med pa bye ba brgya stong snyed mdun du dngar te thal mo sbyar ba btud nas/ de bzhin gshegs pa de la so so nas tshig 'thun par 'di skad ces gsol to/ /bcom ldan 'das</text></item>
<item><p>98a6</p><section>mdo sde</section><text>ci'i rgyu ci'i rkyen gyis 'od bzang po kha dog sngon po dang / ser po dang / dmar po dang / dkar por bcas pa dang ldan pa/ rab tu gsal ba/ dper mi bzod pa 'di lho phyogs logs nas 'khor mang po 'di</text></item>
<item><p>98a7</p><section>mdo sde</section><text>dag la snang snang bar gyur te/ gang la 'od kyis reg pa de dag thams cad lus dang sems bde bar 'gyur pa thugs brtse ba'i slad du bcom ldan 'das kyis bstan du gsol/ de la bcom ldan 'das des 'di skad ces</text></item>
<item><p>98a8</p><section>mdo sde</section><text>bka' stsal to/ /rigs kyi bu dag legs par nyon la shin du yid la zung shig dang / khyed la dgrol zhing bshad par bya'o/ /'di nas lho phyogs logs su 'jig rten gyi khams bye ba khrag khrig brgya stong 'das pa'i pha rol</text></item>
<item><p>98b1</p><section>mdo sde</section><text>na sangs rgyas kyi zhing mi mjed ces bya ba yod de/ de na sangs rgyas shAkya thub pa zhes bya ba de bzhin gshegs pa dgra bcom pa yang dag par rdzogs pa'i sangs rgyas/ rig pa dang / zhabs su ldan pa/ bde bar</text></item>
<item><p>98b2</p><section>mdo sde</section><text>gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ ston pa rgyal ba/ sangs rgyas bcom ldan 'das shes bya ba 'khor mang pos yongs su bskor nas/ 'khor mang po</text></item>
<item><p>98b3</p><section>mdo sde</section><text>thams cad la thabs mkhas pa chen po drin lan bsab pa'i mdo sde ston cing / sems can thams cad la phan pa dang bde ba'i don gyi phyir/ sems can thams cad kyi zug rngu rtsa nas gdon pa'i phyir/ sems thog ma pa'i byang</text></item>
<item><p>98b4</p><section>mdo sde</section><text>chub sems dpa' dag byang chub las phyir mi ldog cing brtan par bya ba'i phyir/ nyan thos dang rang sangs rgyas thams cad mthar phyin pa'i theg pa gcig la dgod pa'i phyir/ byang chub sems dpa' chen po rnams myur du mngon par byang</text></item>
<item><p>98b5</p><section>mdo sde</section><text>chub cing sangs rgyas kyi drin lan bsab pa'i phyir/ sems can thams cad kyis drin lci ba dran par bya ba'i phyir/ sems can thams cad sdug bsngal gyi rgya mtsho las bsgral ba'i phyir/ so so'i skye bo dag pha ma la</text></item>
<item><p>98b6</p><section>mdo sde</section><text>sri zhu bya bar 'dod pa'i phyir 'od 'di snang bar gyur pa yin no/ /de'i tshe 'khor de'i nang na byang chub sems dpa' 'khor mang po'i nang na/ gtso bo dang ston par gyur pa/ stong phrag bcu snyed stan las langs par gyur nas/</text></item>
<item><p>98b7</p><section>mdo sde</section><text>bla gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan 'das de la 'di skad ces gsol to/ /bcom ldan 'das kyi byin gyi brlabs kyis bdag cag rnams mi mjed kyi 'jig rten</text></item>
<item><p>98b8</p><section>mdo sde</section><text>gyi khams der mchi zhing de bzhin gshegs pa/ shAkya thub pa la mchod pa dang / bsnyen bkur bgyi ba dang thabs mkhas pa chen po sangs rgyas drin lan bsab pa'i mdo sde dam pa nyan cing mchi bar byin gyis</text></item>
<item><p>99a1</p><section>mdo sde</section><text>brlab tu gsol/ de nas sangs rgyas des byang chub sems dpa' rnams la 'di skad ces bka' stsal to/ /rigs kyi bu dag khyed mi mjed kyi 'jig rten gyi khams der phyin nas sangs rgyas bcom ldan</text></item>
<item><p>99a2</p><section>mdo sde</section><text>'das de la mchod cing bkur sti bya ba dang / shin du phrad dka' ba'i 'du shes bskyed par bya'o/ /de ci'i phyir zhe na/ sangs rgyas shAkya thub pa ni bskal pa grangs med pa bye ba khrag khrig gi bar du shin du spyad dka' ba</text></item>
<item><p>99a3</p><section>mdo sde</section><text>spyad pas/ snying rje chen pos smon lam 'di skad ces btab po/ /gal te mngon par sangs rgyas pa na/ 'jig rten gyi khams sdig pa can/ ri dang / shang shong dang / gyo mo dang / gseg ma dang</text></item>
<item><p>99a4</p><section>mdo sde</section><text>tsher ma la sogs pa yod pa'i gnas su sems can dag kyang nyon mongs pa dang bcas pa/ mtshams med pa lnga dang / mi dge ba bcu rdzogs par spyod pa'i gnas der mngon par sangs rgyas te/ phan pa dang bde</text></item>
<item><p>99a5</p><section>mdo sde</section><text>ba'i don du sdug bsngal thams cad yongs su bcad de/ bde ba thams cad dang ldan par byas nas chos kyi sku yongs su rdzogs shing / lhag ma ma lus pa'i mya ngan las 'das par gyur cig ces smon lam btab bo/ /</text></item>
<item><p>99a6</p><section>mdo sde</section><text>sangs rgyas bcom ldan 'das des thog ma de skad ces smon lam btab pas/ khyed rnams 'jig rten gyi khams der phyin nas/ ji ltar sangs rgyas nyid gshegs pa dang / ji ltar sangs rgyas nyid bzhugs pa dang 'dra</text></item>
<item><p>99a7</p><section>mdo sde</section><text>bar gnas par bya'o zhes bka' stsal pa dang / byang chub sems dpa' de dag thams cad kyis tshig 'thun par bcom ldan 'das kyi bka' bzhin du bgyi'o zhes gsol nas/ byang chub sems dpa' de dag re re</text></item>
<item><p>99a8</p><section>mdo sde</section><text>yang 'khor byang chub sems dpa' bye ba khrag khrig brgya stong snyed kyis yongs su bskor te/ mi mjed gyi 'jig rten gyi khams gang na ba der dong ste/ de dag 'jig rten gyi khams gang dang gang du phyin par 'jig</text></item>
<item><p>99b1</p><section>mdo sde</section><text>rten gyi khams de dag rnam pa drug tu g.yos te/ 'od zer chen po yang kun du snang bar gyur/ steng gi bar snang las lha rnams kyis me tog man dA ra ba dang / man dA ra ba chen po yang char bzhin phab bo/ /'od zer chen</text></item>
<item><p>99b2</p><section>mdo sde</section><text>pos snang bar byas shing rdzu 'phrul gyis 'jig rten gyi khams gang gA'i klung gi bye ma snyed dag kyang g.yos so/ /de ma yin pa gzhan yang lha rdzas kyi rol mo tshad med pa brgya stong snyed kyang steng gi bar snang la ma dkrol</text></item>
<item><p>99b3</p><section>mdo sde</section><text>bar rang zer bzhin du/ byang chub sems dpa' de dag /bya rgod spungs pa'i ri ga la ba der de bzhin gshegs pa'i spyan sngar lhags nas zhabs la mgo bos phyag 'tshal te/ sangs rgyas la lan gsum</text></item>
<item><p>99b4</p><section>mdo sde</section><text>bskor ba byas nas phyogs gcig tu 'khod do/ /de bzhin du phyogs mtshams bzhi dang / steng dang / 'og gi phyogs dang / phyogs bcu nas lhags pa'i byang chub sems dpa' chen po thams cad</text></item>
<item><p>99b5</p><section>mdo sde</section><text>kyis so so nas 'khor brgya stong grangs med pa dang bcas te/ bcom ldan 'das gang na ba der lhags nas/ mchod pa dang bkur sti byas/ bstod pa byas nas thams cad kyis mgrin gcig tu tshigs su</text></item>
<item><p>99b6</p><section>mdo sde</section><text>bcad pa brgya stong snyed kyis/ bcom ldan 'das la yongs su bstod do/ /de ltar sangs rgyas la bstod nas kyang / phyogs gcig tu 'khod do/ /de'i tshe mi mjed kyi 'jig rten gyi khams kyang yongs su</text></item>
<item><p>99b7</p><section>mdo sde</section><text>dag par gyur te/ ri khrad khrod dang / ri chen po dang / chung ngun dang / gtsang po dang / chu klung dang / mtshe'u dang / rdzing dang / lteng ka dang / shang shong dang / ngam grog dag med cing / de na</text></item>
<item><p>99b8</p><section>mdo sde</section><text>gnas pa'i sems can rnams kyang 'od kyis snang bar byas pas/ sangs rgyas gang na ba der lhags te/ dga' zhing mgu ba'i sems kyis thal mo sbyar ba btud nas mgo bos phyag 'tshal te mig mi 'dzums par</text></item>
<item><p>100a1</p><section>mdo sde</section><text>chags pa'i yid kyis lta zhing 'khod do/ /de nas bcom ldan 'das kyis 'od zer phyir 'dus par mdzad de/ 'od zer de dag gis sku la lan bdun bskor nas dbu'i spyi gtsug tu nub par gyur to/ /</text></item>
<item><p>100a2</p><section>mdo sde</section><text>de ltar gyur pa kun dga' bos mthong nas 'khor mang po thams cad kyang the tsom skyes par sems kyis rab tu shes pas/ de bzhin gshegs pa'i mdzad pa thabs mkhas pa mngon par bstan pa dang / phyis ma 'ongs</text></item>
<item><p>100a3</p><section>mdo sde</section><text>pa'i skye bo dag gi shes rab kyi mig skye ba dang / so so'i skye bo thams cad sred pa'i chu klung las rgal zhing pha rol du phyin pas bde ba la dgod pa dang / so so'i skye bo dag la pha ma dang / slob dpon dang / bla ma'i</text></item>
<item><p>100a4</p><section>mdo sde</section><text>drin lci ba dran zhing shes par bya ba'i phyir stan las langs nas/ gos tshags su bcos nas bla gos phyogs gcig tu byas nas pus mo sa la btsugs nas thal mo sbyar ba btud de/ bcom ldan 'das la 'di skad ces</text></item>
<item><p>100a5</p><section>mdo sde</section><text>gsol to/ /btsun pa bcom ldan 'das bdag kun dga' bos sangs rgyas kyi zhabs 'bring na mchis nas 'dzum pa mdzad pa mthong ste 'di la nges par dgongs pa ni mnga' na 'khor mang po'i the tsom gyi dra ba bcad</text></item>
<item><p>100a6</p><section>mdo sde</section><text>pa'i slad du/ bcom ldan 'das kyis bstan du gsol/ sangs rgyas kyis bshad du gsol/ thabs mkhas pa chen po sangs rgyas drin lan bsab pa'i mdo las gleng gzhi'i le'u zhes bya ste dang po'o// //</text></item>
<item><p>100a7</p><section>mdo sde</section><text>de'i tshe de'i dus na 'khor mang po 'dus pa der rin po che sna bdun las/ grub pa'i pad ma'i sdong po dngul las byas/ mdab ma ni gser las byas/ gzhi ni rin po che shel las byas/ mu tig gi dra</text></item>
<item><p>100a8</p><section>mdo sde</section><text>bas kun du brgyan pa gcig de nyid nas byung bar gyur to/ /de nas bcom ldan 'das shAkya thub pa bzhugs pa las bzhengs nas pad mo de la skyil mo dkrung bcas nas bzhugs so/ /de la bzhugs ma thag tu</text></item>
<item><p>100b1</p><section>mdo sde</section><text>yongs su dag pa'i sku mngon par bstan to/ /sku de lam rgyud lnga'i lus kyi tshogs bstan/ lus kyi tshogs re re la yang gzugs tha dad pa rnam pa khri brgya stong snyed bstan to/ /gzugs rnam pa de re re la yang</text></item>
<item><p>100b2</p><section>mdo sde</section><text>sku'i tshogs brgya stong snyed bstan/ sku'i tshogs de dag re re la yang gang gA'i klung bzhi'i bye ma snyed kyi sku'i tshogs bstan to/ /gang gA'i klung bzhi'i bye ma snyed kyi sku'i tshogs de dag re re la yang gling bzhi'i rdul phra rab</text></item>
<item><p>100b3</p><section>mdo sde</section><text>snyed kyi sku'i tshogs bstan to/ /rdul phra rab snyed kyi sku'i tshogs de dag re re la yang stong gsum gyi stong chen po'i 'jig rten gyi khams kyi rdul phra rab snyed kyi sku'i tshogs bstan to/ /rdul phra rab snyed kyi sku'i tshogs</text></item>
<item><p>100b4</p><section>mdo sde</section><text>de dag re re la yang phyogs bcur phyogs re rer yang sangs rgyas kyi zhing bye ba khrag khrig brgya stong gi rdul phra rab snyed kyi sku'i tshogs bstan nas/ nam mkha'i dbyings kyis klas pa/ chos kyi dbyings dang mnyam pa</text></item>
<item><p>100b5</p><section>mdo sde</section><text>bsam gyis mi khyab pa snyed kyi sems can gyi lus kyi tshogs mngon par bstan to/ /de'i tshe de bzhin gshegs pas de snyed kyi lus kyi tshogs mngon par bstan nas kun dga' bo dang phyogs bcu nas 'dus shing</text></item>
<item><p>100b6</p><section>mdo sde</section><text>tshogs pa'i byang chub sems dpa' sems dpa' chen po rnams dang / 'khor mang po rnams la 'di skad ces bka' stsal to/ /rigs kyi bu dag deng de bzhin gshegs pas thams cad mkhyen pa'i ye shes</text></item>
<item><p>100b7</p><section>mdo sde</section><text>kyis yang dag pa'i tshig gang yin pa de bka' stsal par bya'o/ /chos la tshig tu brjod pa med kyi de bzhin gshegs pas/ thabs mkhas pa'i dbang gis mtshan ma dang ming med pa'i chos la ming dang</text></item>
<item><p>100b8</p><section>mdo sde</section><text>mtshan mar bstan par bya'o/ /'di lta ste/ de bzhin gshegs pa ni thog mar skyes shing 'khor bar 'khor ba'i tshe bsam gyis mi khyab pa'i rdul phra rab snyed kyi lus kyi tshogs rnam pa tha dad pa de dag</text></item>
<item><p>101a1</p><section>mdo sde</section><text>thams cad rdzogs par myong ste/ de ltar lus kyi tshogs de dag kun myong bas na/ sems can thams cad kyang de bzhin gshegs pa'i pha mar ma gyur pa med/ de bzhin gshegs pas kyang sems</text></item>
<item><p>101a2</p><section>mdo sde</section><text>can gyi pha mar ma gyur pa med de/ pha mar gyur pa thams cad kyi phyir rgyun du shin du spyad dka' ba yang spyad/ shin du gtang dka' ba yan lag gi dam pa mgo dang / mig dang / glad rgyas dang / yul dang / grong</text></item>
<item><p>101a3</p><section>mdo sde</section><text>khyer dang / chung ma dang / bu pho dang / ban glang dang / rta dang / rin po che sna bdun gyi shing rta dang / theg pa dang / gos dang / zas dang / skom dang / mal cha dang / nad kyi rkyen rtsi dang / dgos pa'i yo</text></item>
<item><p>101a4</p><section>mdo sde</section><text>byad thams cad gang yang ma btang ba med do/ /shin du 'bad pa'i brtson 'grus kyis tshul khrims bsrungs pa dang / sbyin pa byas pa dang / mang du thos pa dang / bsam gtan bsgoms pa dang / shes rab spyad</text></item>
<item><p>101a5</p><section>mdo sde</section><text>pa nas spyad dka' ba thams cad spyad de/ skyo ba dang / ngal ba med cing rgyun mi 'chad par brtson 'grus su 'bad pa yang pha ma la sri zhu bya ba dang / drin shes pa dang / drin lan bsab pa dang / sems can</text></item>
<item><p>101a6</p><section>mdo sde</section><text>thams cad myur du bla na med pa yang dag par rdzogs pa'i byang chub la dgod pa dang / de bzhin gshegs pa'i sngon gyi smon lam yongs su rdzogs par bya ba dang / de ltar na sems can thams cad la sangs rgyas</text></item>
<item><p>101a7</p><section>mdo sde</section><text>kyi bka' drin chen po yod par shes par bya ba dang / de bzhin gshegs pa'i thugs rje chen pos sems can yongs su mi gtong ba dang / rtag par shin du thabs mkhas pas khams gsum pa'i srid pa nyi shu rtsa</text></item>
<item><p>101a8</p><section>mdo sde</section><text>lngar gnas pa'i sems can thams cad la bskal pa bsam gyis mi khyab pa'i bar du mnyam snyoms pa'i byams pa bsgoms shing / btang snyoms dang ldan pa'i thabs mkhas pas spyod de/ sems can thams cad stong pa</text></item>
<item><p>101b1</p><section>mdo sde</section><text>nyid tu rtogs pa dang / chos stong pa nyid dang / phung po lnga stong pa nyid du rtogs shing phyir mi nur ba dang / mi 'bying ba dang / mi rgod pa stong pa nyid tu yang dag pa'i mtshan nyid la thabs mkhas pas bsgom par bya ba</text></item>
<item><p>101b2</p><section>mdo sde</section><text>dang / theg pa gsum mi spong zhing chub par slob pa'i thabs la mkhas pas shin du zab mo'i spyod yul dam pa spyad pa la thabs mkhas par bya ba'i phyir/ chos kyi mtshan nyid la shin du gsal bar rtogs te/ sangs</text></item>
<item><p>101b3</p><section>mdo sde</section><text>rgyas kyi chos rnams thog ma dang tha ma'i bar du gcig ma yin par rtogs shing chud kyang so so'i skye bo dag ni myos shing bslad pas gdung ba gsum gyis yongs su gdungs te/ sdug bsngal gyi mtshor nub par gyur to/ /</text></item>
<item><p>101b4</p><section>mdo sde</section><text>phyin ci log bzhis bsgribs pas zag pa dang bcas pa'i chos la phyin ci log tu gyur to/ /mi bden pa kun du rtogs pas bdag med pa la bdag tu lta/ mi rtag pa la rtag par lta/ mi bde ba la bde bar lta/ mi gtsang ba la</text></item>
<item><p>101b5</p><section>mdo sde</section><text>gtsang bar lta zhing skye ba dang / rga ba dang / na ba dang / 'chi bas gzir te skad gcig tu mi rtag pas sgrib pa lnga dang / kun nas glags pa bcus kun du glags te/ srid pa gsum du 'khor zhing skye shi thog ma dang tha ma med pa</text></item>
<item><p>101b6</p><section>mdo sde</section><text>myong bar gyur to/ /de bas na de bzhin gshegs pas ci dang cir 'phrod pa bzhin sde snod gsum dang / mdo sde dgu nas mdo sde bcu gnyis kyi bar du rnam par 'phye zhing bstan to/ /so so'i 'dod pa bzhin mdo sde mang po</text></item>
<item><p>101b7</p><section>mdo sde</section><text>gsungs so/ /tshig la chags pa kha cig bdag ni 'di kho nas chog ste/ mya ngan las 'das pa thob ces 'dzin pa yang yod do/ /de yang de bzhin gshegs pa'i sngon gyi thugs rje chen po'i smon lam gyi shugs kyis phyogs</text></item>
<item><p>101b8</p><section>mdo sde</section><text>bcu'i 'jig rten gyi khams na las 'thun pa thams cad bsdus so/ /de ltar las 'thun pa kun 'dus pa 'khor mang po'i dkyil 'khor der dam pa'i mdo sde gsungs par dgongs te/ gzugs brnyan gyi chos nam du yang rgyun mi</text></item>
<item><p>102a1</p><section>mdo sde</section><text>'chad cing so so'i skye bo thams cad bde ba chen po thob par mdzad do/ /de bas na de bzhin gshegs pa 'dul zhing ston pa yang dus las mi yol bar shes/ dus las mi yol bar mya ngan las 'da'o/ /'jig</text></item>
<item><p>102a2</p><section>mdo sde</section><text>rten gyi khams kha cig tu de bzhin gshegs pa rnam par snang mdzad ces bya ba dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i</text></item>
<item><p>102a3</p><section>mdo sde</section><text>kha lo sgyur ba bla na med pa/ ston pa rgyal ba/ sangs rgyas bcom ldan 'das shes grags so/ /skabs kha cig tu ni dga' ldan gnas su gshegs nas lha rnams kyi ston pa mdzad do/ /skabs kha cig tu ni dga' ldan gnas</text></item>
<item><p>102a4</p><section>mdo sde</section><text>nas babs te/ 'dzam bu'i gling du sku tshe lo brgyad bcur bzhugs pa yang ston to/ /de bas na de bzhin gshegs pa ni bsam gyis mi khyab bo/ /'jig rten gyi khams kyang bsam gyis mi khyab bo/ /las kyi rnam par smin pa</text></item>
<item><p>102a5</p><section>mdo sde</section><text>yang bsam gyis mi khyab bo/ /sems can gyi bsam pa yang bsam gyis mi khyab bo/ /bsam gtan gyi ting nge 'dzin yang bsam gyis mi khyab bo/ /klu'i mthu yang bsam gyis mi khyab bo/ /'di ni sangs rgyas bsam</text></item>
<item><p>102a6</p><section>mdo sde</section><text>gyis mi khyab pa ste/ sems can thams cad kyis sangs rgyas kyi thugs la dgongs pa shes par 'dod na sems can dbang po zhan pa tha ma'i bar du yang kun shes par mdzad do/ /sems can thams cad las gang yang</text></item>
<item><p>102a7</p><section>mdo sde</section><text>sangs rgyas mthong bar 'dod na de ma thag tu mthong bar mdzad do/ /gal te mthong bar mi mdzad na mig sngar bab kyang mi mthong ngo / /de bas na nyan thos dang / rang sangs rgyas dag lha'i mig gi mngon par shes pa yod kyang</text></item>
<item><p>102a8</p><section>mdo sde</section><text>mthong bar mi nus so/ /de ma yin pa gzhan yang sangs rgyas kyis 'od zer chen po bkye nas srid pa'i rtse mo man chad mtshams med pa'i sems can dmyal ba yan chad snang bar mdzad kyang gang 'dul ba'i skal ba dang ldan</text></item>
<item><p>102b1</p><section>mdo sde</section><text>pas ni mthong bar 'gyur/ gang skal ba dang mi ldan pas ni mig sngar bab kyang mi mthong ngo / /de bzhin gshegs pa skabs kha cig tu skul ba mdzad/ skabs kha cig tu ni cang mi gsung bas na/ sangs rgyas bcom ldan 'das ni</text></item>
<item><p>102b2</p><section>mdo sde</section><text>bsam gyis mi khyab ste/ shin du dpag par dka' ba/ shin du shes shing rtogs par dka' na/ ji ltar khyod kyis de bzhin gshegs pa la spyod dka' ba shin du zab mo dri ba la spobs par gyur/ khyod kyis zhus pa 'di ni</text></item>
<item><p>102b3</p><section>mdo sde</section><text>yang dag par sems can thams cad la byams shing snying brtse ba yin te/ ngan 'gro gsum gyi lam bkag nas lha dang mi'i lam btod pa yin no/ /kun dga' bo ngas da khyod la pha ma la sri zhu bya ba'i spyad dka' ba mdo</text></item>
<item><p>102b4</p><section>mdo sde</section><text>tsam zhig bstan par byas legs par nyon la yid la zung shig dang / bcom ldan 'das kyis kun dga' bo dang / byang chub sems dpa' sems dpa' chen po de dag dang / 'khor mang po rnams la 'di skad ces bka'</text></item>
<item><p>102b5</p><section>mdo sde</section><text>stsal to/ /sngon byung ba bskal pa tshad med pa mtha' yas grangs med pa 'das pa'i pha rol na yul bA ra Na sIr sangs rgyas rnam par gzigs shes bya ba de bzhin gshegs pa dgra bcom pa yang dag par rdzogs pa'i</text></item>
<item><p>102b6</p><section>mdo sde</section><text>sangs rgyas rig pa dang zhabs su ldan pa bde bar gshegs pa 'jig rten mkhyen pa skyes bu gdul ba'i kha lo sgyur ba bla na med pa/ ston pa rgyal ba/ 'jig rten gyi gtso bo/ lha dang mi'i ston pa 'jig rten du byung ngo / /sangs rgyas</text></item>
<item><p>102b7</p><section>mdo sde</section><text>de'i sku tshe'i tshad kyang bskal pa chung ngu nyi shur bzhugs so/ /dam pa'i chos kyang bskal pa chung ngu nyi shur gnas so/ /gzugs brnyan gyi chos kyang bskal pa chung ngu nyi shur gnas so/ /gzugs brnyan gyi chos la spyod pa'i tshe mi'i</text></item>
<item><p>102b8</p><section>mdo sde</section><text>rgyal po rA dza zhes bya ba 'jig rten du byung ste/ yul bA ra Na sI la dbang sgyur ro/ /rgyal po de la btsun mo ni nyi khri yod/ blon po ni bzhi stong snyed yod/ bal gyi glang po che yang lnga brgya yod/ rgyal phran drug bcu la dbang / grong khyer brgyad</text></item>
<item><p>103a1</p><section>mdo sde</section><text>brgya zhig yod/ rgyal po de la rgyal bu gsum yod de/ gsum char yang rgyal phran re re byed do/ /de'i tshe de'i dus na yul bA ra Na sI'i rgyal po de mkhas shing shes rab dang ldan te/ rtag tu yang drang ba'i chos kyis yul gyi srid</text></item>
<item><p>103a2</p><section>mdo sde</section><text>'dzin pas gang yang gtams las chad ces bya ba med do/ /rgyal po'i bsod nams dang yon tan gyi mthus char chu dus las mi yol te/ lo tog rgyun du legs pas de na gnas pa'i mi rnams kyang bde skyid do/ /de'i tshe na bA ra Na sI'i</text></item>
<item><p>103a3</p><section>mdo sde</section><text>rgyal po de la blon po nag po sgra gcan zhes bya ba zhig yod do/ /blon po sgra gcan rgyal po la 'khus nas dmag rnam bzhi bshams pa la 'di lta ste/ ba glang gi tshogs dang / shing rta'i tshogs dang / rta'i tshogs dang / dpung bu chung gi</text></item>
<item><p>103a4</p><section>mdo sde</section><text>tshogs bshams nas bA ra Na sI'i rgyal po la brgal nas rgyal po'i srog bcad do/ /de ltar rgyal po bsad nas kyang dmag gi tshogs rnam pa bzhi bkye nas mtha'i rgyal phran rgyal bu rab kyang bsad do/ /de nas rgyal bu 'bring po yang phab</text></item>
<item><p>103a5</p><section>mdo sde</section><text>nas mtha'i rgyal phran rgyal bu tha chungs kyi thog tu dmag drang bar bshams so/ /rgyal bu tha chungs de ngo mtshar du gzugs byad bzang la/ 'phags par mdzes shing rang bzhin gyis dge ba/ dul ba/ 'dzum zhing smra ba smra'o cog kyang phan</text></item>
<item><p>103a6</p><section>mdo sde</section><text>pa'i don du smra zhing 'gyur gyi gnod pa med pa/ rtag tu drang po'i chos kyis yul gyi srid 'dzin te/ log pas mi 'tsho bas yul gyi mi rnams kyang bde skyid la dar ba/ longs spyod dang nor rin po cher ldan pa/ bang mdzod gang ba/ rgyal po de'i</text></item>
<item><p>103a7</p><section>mdo sde</section><text>yon tan la kun gyis bsngags shing bstod pa/ bar snang gi lha dang / 'jig rten gyi lha thams cad kyis kyang dga' zhing bkur ba/ de'i tshe na rgyal po de la rgyal bu su sha de ba zhes bya ba gcig pu zhig yod de/ shin du yid gzhungs shing</text></item>
<item><p>103a8</p><section>mdo sde</section><text>gsal ba/ byams pa'i sems dang ldan pa/ sbyin pa la dga' ba/ lus kyi mdog gser du 'dug pa/ gnas bdun mnyam par gang ba/ skyes bu'i mtshan rdzogs par ldan pa/ lo bdun lon pa zhig yod pa de la yab rgyal po yang</text></item>
<item><p>103b1</p><section>mdo sde</section><text>shin du byams shing sdug par sems so/ /de'i tshe na pho brang srung ba'i lha zhig rgyal po de la 'di skad ces smras so/ /rgyal po mkhyen tam/ blon po sgra gcan 'khus nas yul srid phrogs te rgyal po yab kyang bkrongs/ dmag gi tshogs</text></item>
<item><p>103b2</p><section>mdo sde</section><text>bzhi yang bkye nas/ rgyal po gcen gnyis kyang srog gi dbang po dang phral te/ dmag gi tshogs rnams ring po mi thogs par 'dir phyin na rgyal po ci'i phyir srog bskyabs shing gud tu mi 'gro/ de'i tshe rgyal po des de skad smras pa thos nas</text></item>
<item><p>103b3</p><section>mdo sde</section><text>lus kyi ba spu kun zing zhes byed de/ lus kyang 'dar nas yi mug cing mya ngan gyis sems gdungs te/ sa la 'gre zhing brgyal bar gyur nas ring zhig lon pa dang / cung zad sangs te dal gyis nam mkha'i lha la 'di skad ces smras so/ /</text></item>
<item><p>103b4</p><section>mdo sde</section><text>'di ltar smra ba'i skad ni yod la gzugs ni mi snang ba khyod ci yin/ smras pa'i tshig 'di yang dag par bden nam/ lhas smras pa bdag ni rgyal po'i pho brang srung ba'i lha yin te/ rgyal po khyod shes pa dang ldan zhing bsod nams dang yon tan</text></item>
<item><p>103b5</p><section>mdo sde</section><text>du bcas pas drang po'i chos kyis yul srid 'dzin te/ de bas na bdag gis smras pa yin te/ sdug bsngal gyis nyon mongs par ma gyur par myur du byol zhing 'gro ba'i rigs so/ /de nas rgyal po de pho brang du zhugs nas da ni bdag yul</text></item>
<item><p>103b6</p><section>mdo sde</section><text>gzhan zhig tu 'gro dgos so snyam du bsams so/ /yang 'di snyam du bsams so/ /yul pha rol du 'gro ba'i lam gnyis yod do/ /lam nye bar zhugs na ni zhag bdun gyis yul pha rol du phyin par 'gyur/ lam ring por zhugs</text></item>
<item><p>103b7</p><section>mdo sde</section><text>na ni zhag bcu bzhis phyin par 'gyur bas/ ci nas lam nye bar 'gro'o snyam bsams nas zhag bdun gyi rgyags dang chas te/ pho brang gi phyi rol du phyin pa dang / phyir pho brang gi nang du log nas rgyal bu su sha de ba phang du blangs te</text></item>
<item><p>103b8</p><section>mdo sde</section><text>mig mi 'dzums par lta zhing dngangs pa ltar langs nas phyir yang 'dug go/ /de'i tshe na btsun mos de ltar mi bde zhing skrag pa ltar gyur pa mthong nas rgyal po la 'di skad ces gsol to/ /rgyal po chen po ci'i slad du 'jigs skrag pa lta bu'i</text></item>
<item><p>104a1</p><section>mdo sde</section><text>gzugs ston cing sku la yang rdul gyis gos pa lta bu/ skra yang 'dzings te/ dbugs kyang mi bde ste/ yul stor la thug pa 'am/ mdza' sdug pa dang bye ba 'am/ dgra sdang ba dang phrad pa lta bu dang / bkra mi shis pa'i</text></item>
<item><p>104a2</p><section>mdo sde</section><text>mtshan ma dag gda' ba 'di ci lags bstan du gsol/ rgyal pos smras pa kho bo ci nyes pa khyod kyis shes pa ma yin gyis ma smra zhig btsun mos gsol pa/ bdag dang rgyal por lus gzugs gnyis kyang sems gcig ste/</text></item>
<item><p>104a3</p><section>mdo sde</section><text>dper na bya'i 'dab ma gnyis sam/ lus kyi rkang pa gnyis sam/ mgo'i m-ig gnyis sam/ de dang 'dra na ci'i slad du bdag la gsang ste mi gsung / rgyal pos btsun mo la smras pa/ khyod mi shes sam/ blon po sgra gcan ngan</text></item>
<item><p>104a4</p><section>mdo sde</section><text>sems skyes nas rgyal po la 'khus te yab rgyal po yang dkrongs te gcen rgyal bu yang srog gi bar chad byas nas da ltar dmag dang chas te nga la rgol du 'ong bas/ kho bo yul gzhan du 'byol du 'gro zhes smras nas rgyal bu dge don</text></item>
<item><p>104a5</p><section>mdo sde</section><text>pang du blangs te lam du zhugs so/ /de nas btsun mo yang rgyal po'i phyir 'brangs te song ngo / /de'i tshe rgyal po mya ngan gyis non te/ yid 'khrugs nas zhag bcu bzhi'i lam du zhugs pas lam yang nor te/ lam de yang bgrod</text></item>
<item><p>104a6</p><section>mdo sde</section><text>dka' zhing rtswa yang rtsub/ rtswa chu tsam yang med de/ zhag du ma zhig song song ba las rgyags kyang chad do/ /thog ma gsang ste rgyal po gcig pu 'gro bar byas nas zhag bdun gyi rgyags las kyang ma brdzangs pa las lam yang nor/</text></item>
<item><p>104a7</p><section>mdo sde</section><text>mi gsum gyis kyang zos te/ zhag bcu bzhi'i lam du zhugs pas da dung lam ring zhig yod pa las rgyags chad nas de'i tshe rgyal po dang btsun mos skad phyung nas ngus so/ /kyi hud kyi hud re sdug thog ma bces nas da tsam</text></item>
<item><p>104a8</p><section>mdo sde</section><text>gyi bar du 'di 'dra ba ma myong ba da 'dir myong bar gyur te/ da 'dir sdug cing phongs so zhes zer te lag pas mgo la brdabs so/ /sa la 'gre zhing lus la rdul gyis gos nas tshig 'di skad du smre sngags 'don to/ /bdag cag</text></item>
<item><p>104b1</p><section>mdo sde</section><text>gis tshe snga ma la sdig pa mi dge ba'i las ci zhig byas/ 'on te pha ma dang dgra bcom pa bsad dam/ 'on te dam pa'i chos la skur pa btab bam/ 'on te 'thun pa'i dge 'dun gyi dbyen bgyis sam/ 'on te rngon pa dang / nya pa byas</text></item>
<item><p>104b2</p><section>mdo sde</section><text>sam/ 'on te srang dang bre bcos te pha rol la phrog rlom byas sam/ 'on te dge 'dun gyi nor la spyod spyod dam/ ci byas na 'di 'dra ba'i sdug bsngal myong bar gyur ces de skad smre zhing cung zad bstir ni dgras slebs na srog</text></item>
<item><p>104b3</p><section>mdo sde</section><text>gi bar chad nges par 'byung / lam du zhugs nas 'gror ni bkres pa dang skom pas nyen nas/ srog la bab tu cha'o/ /rgyal po dang btsun mo de lta bu'i sdug bsngal gyis nyen te skad phyung ste ngus pa dang sa la 'gyel</text></item>
<item><p>104b4</p><section>mdo sde</section><text>nas brgyal bar gyur to/ /de nas ring zhig lon pa dang sangs nas 'di snyam du gsum char lhan cig tu 'di kho nar 'chi bar 'gyur gyis/ btsun mo bsad la bdag dang bu'i srog thar bar bya'o snyam bsams nas ral gri phyung ste btsun</text></item>
<item><p>104b5</p><section>mdo sde</section><text>mo bsad par bshams pa dang / rgyal bu dge don gyis rgyal po'i lag pa nas bzung ste/ da ltar ci zhig mdzad dgongs shes gsol to/ /yab rgyal pos mig nas mchi mas gang bzhin du rgyal bu la 'di skad ces smras</text></item>
<item><p>104b6</p><section>mdo sde</section><text>so/ /khyod kyi ma btsun mo dam pa bsad la khyod kyi srog gso snyam mo/ /gal te ma bsad kyang rang 'chi bar 'gyur te/ kho bo ni 'chi 'am gson yang rung na bu khyod kyi srog gso ba'i phyir khyod kyi ma btsun mo bsad snyam</text></item>
<item><p>104b7</p><section>mdo sde</section><text>mo/ /de nas rgyal bu dge don gyis yab rgyal po la 'di skad ces gsol to/ /gal te btsun mo bsad par gyur na de'i sha la bdag mi 'tshal te/ gang na yang ma'i sha la bu za ba mi srid pas bdag kyang 'chi bar 'gyur na</text></item>
<item><p>104b8</p><section>mdo sde</section><text>yab rgyal po ci'i slad du bdag bkum ste/ pha ma'i srog thar bar mi mdzad/ yab rgyal pos de skad ces smras pa thos nas mod la 'khams te 'gyel nas sa la 'gre zhing rgyal bu la 'di skad ces smras so/ /khyod kho bo'-i</text></item>
<item><p>105a1</p><section>mdo sde</section><text>mig dang 'dra na su zhig rang gi mig phyung ste za bar byed/ kho bo ni shi'ang bla bas bu mi gsod do/ /bu bsad de sha mi nus so/ /de nas rgyal bu dge don gyis yang yab rgyal po la 'di skad ces gsol to/ /gal te yab yum</text></item>
<item><p>105a2</p><section>mdo sde</section><text>gyis bdag bkum na sha khrag kyang ring po mi thogs par rul sungs nas dgos pa ma mchis par 'gyur te/ bdag gis gsol ba gcig cig ma gnang na byams pa'i yab yum ma lags pas bdag gi yid dang mi 'gal bar mdzad tu</text></item>
<item><p>105a3</p><section>mdo sde</section><text>gsol/ de nas yab rgyal pos sras rgyal bu la khyod kyi yid dang mi 'gal bar bya bas ci gsol ba rnams myur du smros shig ces bsgo ba dang / rgyal bu dge don gyis yab rgyal po la 'di skad ces gsol to/ /</text></item>
<item><p>105a4</p><section>mdo sde</section><text>yab yum gyis bdag la thugs brtse ba'i slad du nyin re re zhing bdag gi lus las sha rgya ma gsum gsum bcad de/ cha gnyis ni yab yum la 'bul/ cha gcig ni bdag rang 'tshal na lus srog gi gzungs su 'gyur</text></item>
<item><p>105a5</p><section>mdo sde</section><text>ro/ /de nas rgyal pos kyang rgyal bus gsol pa bzhin du gnang nas nyin gcig bzhin sha rgya ma gsum gsum bcad de/ cha gnyis ni rgyal po dang btsun mo za/ cha gcig ni rgyal bu rang za ste/ lus dang</text></item>
<item><p>105a6</p><section>mdo sde</section><text>srog gi gzungs byas nas lam du zhugs te song ba las zhag gnyis kyis yul pha rol ma slebs par rgyal bu'i lus kyi sha zad de rus pa'i tshigs dang chu ba tsam zhig 'brel te srog gi lhag ma tsam zhig lus nas sa</text></item>
<item><p>105a7</p><section>mdo sde</section><text>la 'gyel to/ /de nas rgyal po dang btsun mos rgyal bu pang du blangs nas skad chen po phyung nas cho nges chen po btab ste 'di skad ces smras so/ /nged gnyis kyis ma rig pas khyod kyi sha zos te khyod 'di lta bu'i na tsha ba'i</text></item>
<item><p>105a8</p><section>mdo sde</section><text>sdug bsngal myong bar gyur la/ lam yang da dung ring bas/ khyod kyi lus kyi sha ni zad de/ da ni lhan cig tu gnas 'dir ro gzhag go/ /de nas rgyal bu dge don gyis skad chung ngus</text></item>
<item><p>105b1</p><section>mdo sde</section><text>yab rgyal po la 'di skad ces gsol to/ /da 'di nas pha rol du zhag gcig tsam gyi lam las ma lus te/ bdag ni g.yo zhing bskyod mi nus pas srog 'dir 'dor ro/ /rgyal po dang btsun mo ni mi ma rabs ngan pa ltar</text></item>
<item><p>105b2</p><section>mdo sde</section><text>lhan cig tu gnas 'dir ro gzhag go ma gsung shig /bdag la byams shing thugs brtse bar dgongs na bdag gis bsams pa dang mi 'gal bar mdzad du gsol/ da dung yang bdag gi rus pa'i gseb na sha ci yod</text></item>
<item><p>105b3</p><section>mdo sde</section><text>pa ma lus par btogs la yul pha rol du gshegs su gsol/ de nas rgyal pos yang rgyal bus gsol pa bzhin du tshigs dang rus pa'i gseb na sha ci yod pa zad par btogs nas cha gsum du bgos te/ cha gnyis ni rgyal po dang</text></item>
<item><p>105b4</p><section>mdo sde</section><text>btsun mos zos/ cha gcig ni rgyal bu rang gis zos te/ rgyal po dang btsun mo yang lam du zhugs nas dong ngo / /rgyal bu dge don langs nas 'greng bzhin du rgyal po dang btsun mo song ba la blta'o/ /rgyal po dang btsun mo gnyis</text></item>
<item><p>105b5</p><section>mdo sde</section><text>skad phyung nas ngu zhing song nas rgyal bu dge don gyis mig gis mi sod kyi bar du rgyal po dang btsun mo la chags pa'i sems kyis mig mi btsum par blta blta nas ring zhig lon pa dang phyir sa la 'gyel to/ /sha dang</text></item>
<item><p>105b6</p><section>mdo sde</section><text>khrag gi dri bro bas phyogs bcu nas sbrang ma dang sha sbrang mang po 'dus nas rgyal bu yog pa tsam du lus la za zhing 'dzugs te sdug bsngal gyis gdungs so/ /de'i tshe na rgyal bu de srog gi lhag ma tsam zhig ma chad de skad phyung</text></item>
<item><p>105b7</p><section>mdo sde</section><text>nas 'di skad ces smon lam du btab bo/ /bdag gi sngon gyi mi dge ba'i las rnams ni 'dis byang zhing zad par gyur cig /deng slan cad mi bgyid do/ /bdag gi lus pha ma la phul te sbyin pa byas pas bdag gi pha ma bas lhag pa'i</text></item>
<item><p>105b8</p><section>mdo sde</section><text>bsod nams bcu gcig dang ldan te bde bar nyal ba dang bde bar sad pa dang rmi lam ngan pa mi rmi ba dang lhas srung ba dang / mis bkur ba dang zhal mchu dang / rkun po dang dgra dang rku lto byed pa med cing dus thams</text></item>
<item><p>106a1</p><section>mdo sde</section><text>cad tu bkra shis par shog shig /bdag gi lus lhag ma tsam sha khrag sbrang ma la byin pas thams cad du 'drangs shing tshim par gyur te bdag ma 'ongs pa'i dus na sangs rgyas su grub par shog shig /sangs rgyas su</text></item>
<item><p>106a2</p><section>mdo sde</section><text>grub nas chos kyi sku thob nas kyang chos kyi skus thams cad kyi bkres skom pa'i mu ge dang skye shir 'khor ba'i nad lci ba sel bar shog shig /rgyal bus de skad ces smon lam btab pa na gnam sa yang rnam pa drug tu g.yos nyi ma</text></item>
<item><p>106a3</p><section>mdo sde</section><text>yang 'od mi gsal bar gyur/ gcan zan dang ri dgas rnams kyang skrag nas kun du rgyug /rgya mtsho yang rab tu 'khrugs/ ri rab kyang 'gul zhing ldeg /sum bcu rtsa gsum gnam gyi bar du yang rab tu g.yos so/ /de'i tshe brgya byin lha'i dbang</text></item>
<item><p>106a4</p><section>mdo sde</section><text>pos 'dod pa'i khams kyi lha dag dang 'dzam bu'i gling dag tu babs nas rgyal bu don grub bsdigs pa'i phyir seng ge dang / stag dang 'phar spyang la sogs pa'i lus su sprul nas mig bgrad kha gdangs/ spu bsgrengs nas skad chen po'i nga ro phyung ste/</text></item>
<item><p>106a5</p><section>mdo sde</section><text>rgyal bu la mchong ba bzhin bsdigs so/ /de'i tshe rgyal bu don grub kyis gcan zan khro bo de dag mthong nas kyang skad mi che bas 'di skad ces smras so/ /khyed rnams kho bo za 'dod na ci bder zo zhig /'di 'dra ba'i mthu rtsal gyis bsdigs ci dgos</text></item>
<item><p>106a6</p><section>mdo sde</section><text>shes bsgo'o/ /de nas brgya byin lha'i dbang pos smras pa/ bdag cag ni seng ge 'am gcan zan ma yin gyi/ brgya byin lha'i dbang po yin te khyod bgam zhing sad du 'ongs so/ /de'i tshe rgyal bus brgya byin lha'i dbang po mthong nas shin du dga' mgu rangs</text></item>
<item><p>106a7</p><section>mdo sde</section><text>par gyur to/ /de nas brgya byin gyis rgyal bu la smras pa/ khyod kyis shin du dka' ba btang ste/ lus kyi sha khrag gis pha ma la bstabs pa 'di'i bsod nams kyis khyod bdud kyi rgyal po 'dod dam/ 'on te tshangs pa'i rgyal po 'dod dam/ lha'i dbang</text></item>
<item><p>106a8</p><section>mdo sde</section><text>po 'am/ mi'i rgyal po 'am/ 'khor los sgyur ba'i rgyal po 'dod/ rgyal bus smras pa/ bdag ni bdud kyi rgyal po 'am/ tshangs pa 'am/ lha'i rgyal po 'am/ mi'i rgyal po 'am/ 'khor los sgyur ba'i rgyal po gang yang mi 'dod de/ sems can thams cad</text></item>
<item><p>106b1</p><section>mdo sde</section><text>rnam par grol bar bya ba'i phyir bla na med pa yang dag par rdzogs pa'i byang chub 'dod do/ /brgya byin gyis smras pa/ khyod ni shin du yang gti mug can zhig yin pa 'dra/ bla na med pa yang dag par rdzogs pa'i byang chub ni yun ring po nas shin du dka' ba</text></item>
<item><p>106b2</p><section>mdo sde</section><text>bsgrubs pas bzod 'grub ce'o/ /khyod kyis shin du sdug bsngal ba bzod dam/ rgyal bus smras pa/ gal te lcags kyi 'khor lo 'bar ba bdag gi spyi bo'i steng nas rgyun du 'khor yang sdug bsngal de tsam gyis bdag bla na med pa yang dag par</text></item>
<item><p>106b3</p><section>mdo sde</section><text>rdzogs pa'i byang chub las phyir mi ldog go/ /brgya byin gyis smras pa/ khyod kyis smras pa stong pa 'di la su zhig yid ches par 'gyur/ de nas rgyal bus dam bcas nas smon lam 'di skad ces btab bo/ /gal te bdag gis smras pa'i tshig</text></item>
<item><p>106b4</p><section>mdo sde</section><text>brdzun te lha'i dbang po bslus par gyur na bdag gi lus kyi rma 'di nam du yang 'tsho bar ma gyur cig /gal te smras pa'i tshig bden na bdag gi lus kyang sor chud cing khrag kyang 'o mar gyur cig ces smras ma thag tu lus kyi rma yang snga mkho</text></item>
<item><p>106b5</p><section>mdo sde</section><text>bzhin sor chud de/ khrag kyang 'o mar gyur nas rgyal bu'i byad gzugs kyang snga ma bas lhag par bzang zhing sdug pa dang mdzes par gyur te langs nas lha'i dbang po'i rkang pa la mgo bos phyag byas so/ /de nas lha'i dbang po brgya byin gyis</text></item>
<item><p>106b6</p><section>mdo sde</section><text>rgyal bu khyod legs so/ /shin du legs so/ /shin tu dpa' ba'i brtson 'grus kyis gdon mi za bar bla na med pa yang dag par rdzogs par byang chub par 'gyur ro/ /ring po mi thogs par bla na med pa yang dag par rdzogs pa'i byang chub</text></item>
<item><p>106b7</p><section>mdo sde</section><text>thob pa na/ thog mar bdag gi don mdzad par gyur cig ces smras nas brgya byin lha'i dbang po yang nam mkha'i phyogs de nyid tu mi snang bar gyur to/ /de'i tshe yang rgyal po dang btsun mo yang rgyal po pha rol po de'i drung du phyin nas rgyal po des</text></item>
<item><p>106b8</p><section>mdo sde</section><text>kyang rgyang ma nas bsu nas dgos pa'i yo byad yid bzhin du sbyar ro/ /de'i tshe rgyal po dang btsun mo des rgyal bu'i lus kyi sha khrag gis pha ma la ji ltar bstabs pa rgyal po de la zhib tu brjod pa dang / rgyal po des ji ltar gyur pa de dag</text></item>
<item><p>107a1</p><section>mdo sde</section><text>thos nas rgyal bu des lus kyi sha khrag gis pha ma la bstabs pas sri zhu cher byas pa'i drin lan bsams nas/ dmag rnam bzhi bshams nas rgyal po de dang yul bA ra na sIr dmag drangs so/ /de'i tshe rgyal po de dmag rnam bzhi dang</text></item>
<item><p>107a2</p><section>mdo sde</section><text>chas nas lam du zhugs te/ rgyal bu dang bral ba'i gnas su phyin pa dang / 'di snyam du bdag gi bu ni gdon mi za bar 'di nyid du shi na bu'i rus pa tsam bsdus te phyir bdag gi yul du bkur ro snyam du bsams nas skad phyung nas ngu zhing bu'i rus bu</text></item>
<item><p>107a3</p><section>mdo sde</section><text>sdud tu song song ba las rgyang ma nas bdag gi bu lus kyi rma yang sos nas snga bas kyang bzang zhing mdzes te drung du 'ongs so/ /de nas rgyal pos pang du blangs te khyod da dung gson nam zhes smras pa dang / rgyal bus ji ltar gyur pa yab rgyal po dang</text></item>
<item><p>107a4</p><section>mdo sde</section><text>btsun mo la smras so/ /rgyal po dang btsun mo rab tu dga' ste/ thams cad ban glang la zhon nas phyir bdag gi yul du phyin pa dang / rgyal bu de'i bsod nams kyi mthus bdag gi yul yang phyir thob nas rgyal bu don grub rgyal por dbang bskur</text></item>
<item><p>107a5</p><section>mdo sde</section><text>te rgyal por bcug go/ /bcom ldan 'das kyis kun dga' bo la bka' stsal pa/ de'i tshe de'i dus na yab rgyal por gyur pa de gzhan zhig yin snyam du khyed sems na de de ltar mi blta'o/ /de ci'i phyir zhe na/ de'i tshe de'i dus na yab rgyal po de ni da</text></item>
<item><p>107a6</p><section>mdo sde</section><text>ltar nga'i yab zas gtsang ma zhes bya bar gyur to/ /de'i tshe de'i dus na yum du gyur pa de ni gzhan zhig yin snyam du khyod sems na de de ltar mi blta ste de ni da ltar nga'i yum lha mdzes shes bya ba yin no/ /de'i tshe de'i dus na rgyal bu don grub</text></item>
<item><p>107a7</p><section>mdo sde</section><text>ces bya bar gyur pa de gzhan zhig yin snyam du khyod sems na de de ltar mi blta'o/ /de'i tshe de'i dus na rgyal bu de ni da ltar shAkya thub pa zhes bya ba nga yin no/ /de'i tshe de'i dus na brgya byin lha'i dbang por gyur pa de ni da ltar kun shes kau Di n+ya zhes</text></item>
<item><p>107a8</p><section>mdo sde</section><text>bya ba yin no/ /bcom ldan 'das kyis pha ma la sri zhu byed pa'i le'u 'di bstan pa'i tshe 'khor gyi dkyil 'khor de na byang chub sems dpa' khri phrag nyi shu snyed kyis 'gro ba thams cad la phan pa dang bde ba'i don la mkhas pa'i tshig gi spobs pa</text></item>
<item><p>107b1</p><section>mdo sde</section><text>thob par gyur to/ /byang chub sems dpa' khri phrag bcu gnyis kyis mi skye ba'i chos la chos kyi bzod pa thob bo/ /gzhan yang phyogs bcu nas 'dus pa'i nyan thos dang / rang sangs rgyas rdul phra rab snyed kyis theg pa gnyis kyi sems spangs te</text></item>
<item><p>107b2</p><section>mdo sde</section><text>theg pa gcig gis mthar phyin par gyur to/ /dge bsnyen dang / dge bsnyen ma rdul phra rab snyed kyis 'bras bu dang po nas theg pa gnyis kyi 'bras bu'i bar du thob par gyur to/ /lha dang mi brgya stong snyed ni bla na med pa yang dag par rdzogs pa'i byang</text></item>
<item><p>107b3</p><section>mdo sde</section><text>chub tu sems bskyed do/ /de ma yin pa lha dang klu dang yi dgas dang lha ma yin dang dri za dang nam mkha' lding dang mi 'am ci dang lto 'phye chen po dang mi dang mi ma lags pa la sogs pa'i tshogs mang po rnams la la ni bla na med pa'i byang chub tu</text></item>
<item><p>107b4</p><section>mdo sde</section><text>sems bskyed nas nyan thos dang rang sangs rgyas kyi bar du sems bskyed par gyur to/ /bcom ldan 'das kyis kun dga' bo la bka' stsal pa/ byang chub sems dpa' dag gis sems can thams cad kyi don du pha ma la sri zhu bya ba'i</text></item>
<item><p>107b5</p><section>mdo sde</section><text>phyir lus kyi sha dang khrag gis kyang pha ma la bstabs shing shin du spyad dka' ba spyod pa ni 'di lta bu yin no/ /'khor mang po thams cad kyis sangs rgyas kyis gsungs pa thos nas so so nas phan pa dang bde ba'i don rnyed de/ dga'</text></item>
<item><p>107b6</p><section>mdo sde</section><text>rangs nas mgo bos phyag 'tshal te g.yas phyogs nas bskor ba byas nas phyir dong ngo / /thabs mkhas pa chen po sangs rgyas drin lan bsab pa'i mdo las sri zhu'i le'u zhes bya ste gnyis pa'o// // thabs mkhas</text></item>
<item><p>107b7</p><section>mdo sde</section><text>pa chen po sangs rgyas drin lan bsab pa'i mdo/ bam po gnyis pa/ de'i tshe de'i dus na bcom ldan 'das 'khor gyi dkyil 'khor mang po'i nang nyi ma'i dkyil 'khor gyis skar ma mang po zil gyis mnan pa lta bu 'am/</text></item>
<item><p>107b8</p><section>mdo sde</section><text>klu 'khyil pa'i 'ja' tshon ltar 'tsher zhing gsal ba la lta na mig mi chags pa bzhin nam/ bsams na yid 'khrul pa tsam du 'od zer lham me/ lhang nger bzhugs te/ dper mi bzod pa ni srin bu me khyer gyi 'od ny-i ma shar</text></item>
<item><p>108a1</p><section>mdo sde</section><text>ma thag tu mi snang ba 'am/ nyi zla la 'od zer brgya stong snyed yod kyang brgya byin gyi drung na sol phung lta bu 'am/ brgya byin la 'od gsal ba yod kyang tshangs pa chen po'i 'od zer gyi drung na gyo mo 'am gseg ma lta bu 'am mtshan mo dang nor bu rin</text></item>
<item><p>108a2</p><section>mdo sde</section><text>po che'i 'od du bsgrun pa tsam 'am/ tshangs pa'i rgyal po chen po la 'od zer dam pa brgya stong snyed yod pa'i 'od thams cad kyang de bzhin gshegs pa'i 'od zer gyi drung na sol ba'i phung po ltar gyur to/ /de ci'i phyir zhe na/ de bzhin gshegs</text></item>
<item><p>108a3</p><section>mdo sde</section><text>pa'i 'od zer gyi mdog gang gis phyogs bcu'i 'jig rten gyi khams kun du snang bar gyur to/ /de dag na gnas pa'i sems can dag la 'od zer des reg na dmus long ni mig gis gzugs mthong bar 'gyur/ lus sgur po ni lus</text></item>
<item><p>108a4</p><section>mdo sde</section><text>rangs par 'gyur/ dbang po nyams pa rnams ni dbang po tshang zhing yan lag dang nying lag dang ldan par 'gyur/ myos pa rnams ni dran pa phyir rnyed par gyur/ mdor na ji tsam du yid tu mi 'ong ba thams cad dang bral te 'dod pa bzhin thob</text></item>
<item><p>108a5</p><section>mdo sde</section><text>par 'gyur ro/ /de'i tshe 'khor gyi dkyil 'khor de nyid tu byang chub sems dpa' sems dpa' chen po bdun bcu snyed stan las langs nas sangs rgyas kyi zhabs la mgo bos phyag 'tshal te lan brgya stong du bskor ba byas nas phyogs</text></item>
<item><p>108a6</p><section>mdo sde</section><text>gcig tu 'khod do/ /thams cad kyis skad 'thun par tshigs su bcad pa brgya stong gis de bzhin gshegs pa la mngon par bstod pa byas pa la 'di lta ste/ byang chub sems dpa' bsam gyis mi khyab pa dang / byang chub sems</text></item>
<item><p>108a7</p><section>mdo sde</section><text>dpa' rtog med dbyangs dang / byang chub sems dpa' bde ba 'ba' zhig sems dang / byang chub sems dpa' dri ma med par grags pa dang / byang chub sems dpa' tshad med dbyangs dang / byang chub sems dpa' grags pa chen po dang / byang chub sems</text></item>
<item><p>108a8</p><section>mdo sde</section><text>dpa' gtsug phud 'od dang / byang chub sems dpa' brtan pa'i seng ge dang / byang chub sems dpa' 'ba' zhig rol dang / byang chub sems dpa' rtog pa spong ba dang / byang chub sems dpa' ye shes brtsegs dang /</text></item>
<item><p>108b1</p><section>mdo sde</section><text>byang chub sems dpa' dge gnas blo gros dang / byang chub sems dpa' rab tu mtshan med dang / byang chub sems dpa' blo gros 'od zer dang byang chub sems dpa' khro zhi blo gros dang / byang chub sems dpa' shin</text></item>
<item><p>108b2</p><section>mdo sde</section><text>du bsrung 'gyur dang / byang chub sems dpa' dad pa btsan dang / byang chub sems dpa' me tog 'phags dang / byang chub sems dpa' kun du bde dang / byang chub sems dpa' 'phags pa'i shes rab las dang /</text></item>
<item><p>108b3</p><section>mdo sde</section><text>byang chub sems dpa' ngo 'phral 'chad dang / byang chub sems dpa' bsam du med pa dang / byang chub sems dpa' tshangs pa sbyin dang / byang chub sems dpa' rin chen las dang / byang chub sems dpa' lha'i</text></item>
<item><p>108b4</p><section>mdo sde</section><text>me tog gnas dang / byang chub sems dpa' shin du sems dang / byang chub sems dpa' dpag med chos dang / byang chub sems dpa' grags pa'i yid dang / byang chub sems dpa' spobs pa brtsegs dang / byang chub</text></item>
<item><p>108b5</p><section>mdo sde</section><text>sems dpa' dbang phyug sgo dang / byang chub sems dpa' stobs bcu dang / byang chub sems dpa' stobs bcu 'chang dang / byang chub sems dpa' 'phags pa chen pos skyong dang / byang chub sems dpa' 'das</text></item>
<item><p>108b6</p><section>mdo sde</section><text>pa med pa dang / byang chub sems dpa' zhi ba rol dang / byang chub sems dpa' de na gnas dang / byang chub sems dpa' grangs med lha dang / byang chub sems dpa' ri rab 'od dang / byang chub sems dpa'</text></item>
<item><p>108b7</p><section>mdo sde</section><text>rab tu lci ba'i sdong po dang / byang chub sems dpa' rgyu las 'phags dang / byang chub sems dpa' gcig pu 'gro dang / byang chub sems dpa' gzi brjid 'phags dang / byang chub sems dpa' sde chen mkhas dang</text></item>
<item><p>108b8</p><section>mdo sde</section><text>byang chub sems dpa' ris skyob dang / byang chub sems dpa' 'jig rten gsum 'dzin dang / byang chub sems dpa' ngo 'phral yod dang / byang chub sems dpa' grags pa brjod dang / byang chub sems dpa' nyi 'od</text></item>
<item><p>109a1</p><section>mdo sde</section><text>gsal dang / byang chub sems dpa' seng ge btsan dang / byang chub sems dpa' dus tshod rgyal po dang / byang chub sems dpa' seng ge'i snying po dang / byang chub sems dpa' srid mngon ston dang /</text></item>
<item><p>109a2</p><section>mdo sde</section><text>byang chub sems dpa' 'od rgyang gsal dang / byang chub sems dpa' seng ge'i ri dang / byang chub sems dpa' srid len sbyin dang / byang chub sems dpa' rgyal ba sbyin dang byang chub sems dpa' rgyal mtshan mchog dang / byang chub sems dpa' dga' mgu rangs dang /</text></item>
<item><p>109a3</p><section>mdo sde</section><text>byang chub sems dpa' brtson 'grus brtan dang / byang chub sems dpa' 'gribs med dang / byang chub sems dpa' grags ldan dang / byang chub sems dpa' 'jigs med dang / byang chub sems dpa' ma chags lha dang / byang chub</text></item>
<item><p>109a4</p><section>mdo sde</section><text>sems dpa' sgron ma chen po dang / byang chub sems dpa' 'jig rten 'od dang / byang chub sems dpa' dam pa'i dbyangs dang / byang chub sems dpa' thabs chen stobs dang / byang chub sems dpa' mun nag sel dang / byang chub</text></item>
<item><p>109a5</p><section>mdo sde</section><text>sems dpa' mnyam med phyogs la sogs pa byang chub sems dpa' de dag thams cad kyis sangs rgyas kyi spyan sngar yi dam 'di skad bcas so/ /bdag cag rnams kyis bcom ldan 'das mya ngan las 'das pa'i 'og tu sangs rgyas kyi chos</text></item>
<item><p>109a6</p><section>mdo sde</section><text>bsrung zhing phyogs bcu'i 'jig rten gyi khams kun du rgyas par bgyi zhing rgyun mi 'chad par bgyi'o/ /de ci'i slad du zhe na/ bdag cag gis de bzhin gshegs pa'i 'od zer dam pa bsam gyis mi khyab pa mthong nas 'od zer de dag las</text></item>
<item><p>109a7</p><section>mdo sde</section><text>sangs rgyas kyi chos bsam gyis mi khyab par yang thos par gyur/ chos de dag thos nas sems kyi sgrib pa dang bral te kun nas nyon mongs pa thams cad byang nas/ lha'i rin po che gser ltar sems rnam par dag par gyur pas</text></item>
<item><p>109a8</p><section>mdo sde</section><text>thams cad gsal bar snang bar gyur pa'i phyir ro/ /bdag cag gis phan pa dang / bde ba'i yon tan 'di lta bu dran pas de bzhin gshegs pa la ston pa chen por 'du shes skyes so/ /byams pa'i pha ma lta bu'i 'du shes skyes nas</text></item>
<item><p>109b1</p><section>mdo sde</section><text>rtag tu sangs rgyas kyi bka' drin dran te sangs rgyas bka' drin shes par bgyid do/ /de ci'i phyir zhe na/ dam pa'i chos thos pas ring po mi thogs par byang chub kyi snying po la 'dug cing dam pa'i chos kyi 'khor lo bskor te sems can thams cad sgrol bar</text></item>
<item><p>109b2</p><section>mdo sde</section><text>'gyur ro/ /de dag kyang chos thos pas bla na med pa yang dag par rdzogs pa'i byang chub thob par 'gyur ba'i phyir ro/ /de nas de bzhin gshegs pas 'khor mang po la 'di skad ces bka' stsal to/ /byang chub sems dpa' sems</text></item>
<item><p>109b3</p><section>mdo sde</section><text>dpa' chen po bdun bcu po 'di dag yun ring po nas bskal pa grangs med pa bye ba khrag khrig brgya stong gi rdul phra rab snyed kyi sngon rol na/ sangs rgyas bcom ldan 'das gang gA'i klung gi bye ma snyed brgya stong snyed kyi 'jig rten gyi khams kyi rdul phra</text></item>
<item><p>109b4</p><section>mdo sde</section><text>rab snyed la bsnyen bkur byas te/ sangs rgyas de dag las rtag tu tshangs par spyod pa spyad cing rgyal ba de dag la mi skyo ba'i sems kyis mnyes par byas nas/ byams pas bdag gi lus bsrungs te sangs rgyas kyi chos 'dzin cing snying</text></item>
<item><p>109b5</p><section>mdo sde</section><text>rje chen pos rgyun du phyogs bcur thams cad la phan pa dang bde ba'i don byed do/ /sems can gang zhig tha ma shi kar byang chub sems dpa' de dag la gcig gi ming ngam/ gnyis sam/ gsum 'am/ bzhi nas bdun bcu'i bar du bde</text></item>
<item><p>109b6</p><section>mdo sde</section><text>par thos te/ de la srog phyogs skyabs su song na tshe 'phos ma thag tu gang na sangs rgyas bzhugs pa'i 'jig rten gyi khams su pad mo las rdzus te skye bar 'gyur zhing 'dod chags dang yongs su bral ba dang / mngal gyi gnas nas</text></item>
<item><p>109b7</p><section>mdo sde</section><text>mi skye ba dang / mnam zhing tsog pa dang bral bar 'gyur te/ lus yongs su dag cing lus dri zhim pa dang / thams cad kyi yid du 'ong zhing bkur sti byed par 'gyur ro/ /kun gyi yid tu 'ong zhing bkur sti byas pas sems</text></item>
<item><p>109b8</p><section>mdo sde</section><text>rab tu dga' bar 'gyur ro/ /sems rab tu dga' bas bla na med pa yang dag par rdzogs pa'i byang chub tu sems bskyed par 'gyur ro/ /bla na med pa yang dag par rdzogs pa'i byang chub tu sems bskyed pas</text></item>
<item><p>110a1</p><section>mdo sde</section><text>sems can thams cad la byams pa dang snying rje chen po'i sems bskyed par 'gyur/ de ltar byams pa dang snying rje'i sems bskyed pas 'gro ba ma lus pa la btang snyoms su mi gtong ba'i sems skye</text></item>
<item><p>110a2</p><section>mdo sde</section><text>bar 'gyur/ gzhan yang sems can la phan pa dang bde bar 'gyur ba'i sems dang / bdag dang gzhan gyi don byed pa'i sems dang / sgrib pa dang / bar chad du 'gyur ba bsal ba'i sems dang / nyon mongs pa zhi bar byed pa'i</text></item>
<item><p>110a3</p><section>mdo sde</section><text>sems dang / dge ba'i bshes gnyen la bsnyen cing rtag tu bkur sti byed pa'i sems dang / 'dun pa'i yid kyis chos nyan pa'i sems dang / mi brjed par yid la byed cing don bzang po gzungs su 'dzin pa'i sems dang /</text></item>
<item><p>110a4</p><section>mdo sde</section><text>nyung du thos la don mang du shes pa'i sems dang / mang du thos la don mi shes pa mi 'dod pa'i sems skye bar 'gyur ro/ /de nas yang dag pa nyid la dang ba'i sems dang / de bzhin nyid kyi don bden pa la dad pa'i sems</text></item>
<item><p>110a5</p><section>mdo sde</section><text>skye bar 'gyur/ yang dag pa'i don bden pa la dad pa'i sems skyes pas ji ltar bstan pa bzhin du rnal 'byor spyod pa'i sems skye bar 'gyur ro/ /ji ltar bstan pa bzhin du rnal 'byor spyod pa'i sems skyes pas</text></item>
<item><p>110a6</p><section>mdo sde</section><text>phyir mi ldog pa'i sems skye bar 'gyur/ de ltar phyir mi ldog pa'i sems skyes pas sems can de dag thams cad la mnyam snyoms pa'i gnyen po'i sems skye bar 'gyur ro/ /ji ltar bdag khams gsum pa'i</text></item>
<item><p>110a7</p><section>mdo sde</section><text>srid pa nyi shu lngar skye bar mi dga' ba bzhin du gzugs yod pa dang / gzugs med pa dang / rkang bzhi dang / rkang mangs dang / grog sbur nas srog chags thams cad kyang de dang 'dra ste/ de bas na byang chub sems</text></item>
<item><p>110a8</p><section>mdo sde</section><text>dpa' ni lus dang srog gi bar du stor yang pha rol po'i srog 'phrog pa'i las mi byed do/ /ji ltar bdag la nor rdzas dang / 'bru dang / gos dang / zas dang / skom dang / ban glang dang / shing rta dang / theg pa dang / yul dang</text></item>
<item><p>110b1</p><section>mdo sde</section><text>grong khyer dang / chung ma dang / bu dang / lus kyi yan lag gi bar du longs spyod rnams la srung zhing rim gro byed do/ /gzhan gyis khyer zhing 'phrog pa la mi dga' ba bzhin du sems can thams cad kyang de dang 'dra ste/ de bas na byang chub sems</text></item>
<item><p>110b2</p><section>mdo sde</section><text>dpa' ni bdag gi lus dang srog stor kyang sems can rnams kyi nor dang / gos dang / zas dang / skom dang / longs spyod la 'phrog pa'i sems mi skyed do/ /ji ltar bdag gi gzugs dam pa sring mo 'am/ chung ma 'am/ slas la</text></item>
<item><p>110b3</p><section>mdo sde</section><text>gzhan gyi mi rigs par byed mi 'dod pa de bzhin du sems can thams cad kyang de dang 'dra ste/ de bas na byang chub sems dpa' ni bdag gi lus dang srog stor kyang pha rol po'i gzugs dam pa la 'du shes ngan pa log pa'i sems mi</text></item>
<item><p>110b4</p><section>mdo sde</section><text>skyed na mi rigs pa'i chos ngan pa lta ci smos/ ji ltar bdag phra ma dang tshig rtsub po 'khrug par 'gyur ba la mi dga' ba bzhin du sems can rnams kyang de dang 'dra ste/ de bas na byang chub sems dpa' ni bdag gi lus dang srog yal</text></item>
<item><p>110b5</p><section>mdo sde</section><text>yang brdzun du smra ba dang phan tshun 'khrug pa'i tshig mi smra'o/ /ji ltar bdag rdo dbyug gis rdeg pa dang / lcag gis gzhu ba dang / nan la 'bor ba la mi dga' ba bzhin du sems can thams cad kyang de dang 'dra ste/ de bas na byang chub sems</text></item>
<item><p>110b6</p><section>mdo sde</section><text>dpa' ni bdag gi lus dang srog yal yang rdo dbyug dang / lcag dang chad pas gcad pa'i las kyis sems can rnams la mi 'tshe'o/ /ji ltar bdag lcags sgrog dang / khong sgril dang / bzung ba dang / btags pa dang / bcing bas bcings</text></item>
<item><p>110b7</p><section>mdo sde</section><text>pa'i gnod pa rnams la mi dga' ba bzhin du sems can kun kyang de dang 'dra ste/ de bas na byang chub sems dpa' ni lus dang srog yal yang lcags sgrog dang / khong sgril dang / bzung ba dang / bcing ba la sogs pa gnod pas 'tshe bar mi</text></item>
<item><p>110b8</p><section>mdo sde</section><text>byed do/ /ji ltar bdag gzhan gyis brnyas pa dang / dbang dang / drag shul byed pa dang / dbang rlom btsan byed/ snyems shing ngan du byed pa la mi dga' ba bzhin du sems can thams cad kyang de dang 'dra ste/ de bas na byang chub sems dpa'</text></item>
<item><p>111a1</p><section>mdo sde</section><text>ni bdag gcig pu'i lus dang srog yal yang tshul bzhin ma yin pa'i mi rigs pas sems can la gnod pa mi byed do/ /ji ltar bdag la pha rol po gzhan gyis bkur sti byed cing mchod dam tshig snyan pas bstod na bdag dge</text></item>
<item><p>111a2</p><section>mdo sde</section><text>ba la dga' ba bzhin du bdag kyang sems can rnams la gos dang / zas dang / skom dang / mal cha dang / nad kyi rkyen rtsi dang / bde ba'i yo byad thams cad kyis sbyin par byed do/ /gal te bdag gis las chen po zhig sgrub pa 'am/</text></item>
<item><p>111a3</p><section>mdo sde</section><text>sangs rgyas kyi phyir ram/ chos kyi phyir ram/ dge 'dun gyi phyir ram/ don sgrub pa las blos mi lcogs te don grub par ma gyur nas/ mi dga' zhing mya ngan gyis gdungs pa las mkhas pa blo dang ldan pa zhig gis bdag gis</text></item>
<item><p>111a4</p><section>mdo sde</section><text>bsgrub pa'i don ma grub pas mi dga' zhing mya ngan byed par mthong na bdag la 'di skad zer ro/ /rigs kyi bu khyod mi dga' ba ma byed cig /khyod kyi don grub pa'i grogs bya'o/ don yid bzhin du bsgrub par bya'o/ /zhes zer na de la</text></item>
<item><p>111a5</p><section>mdo sde</section><text>rab tu dga' ba'i sems skye bar 'gyur te/ de bas na bdag gis sems can la phan pa dang bde ba'i don du bsgrub pa'i las kyi grogs bya'o/ /ji ltar bdag la rgyal po dang / rkun po dang chu 'am/ mes gnod par 'gyur ram/ blon po</text></item>
<item><p>111a6</p><section>mdo sde</section><text>la sogs pas/ bzung ngam/ btags sam/ bcings na mi dga' ba'i mya ngan gyis gdungs par gyur pa las mkhas pa blo dang ldan pa zhig gis bdag de ltar mya ngan gyis gdungs pa mthong na/ snyan pa sgra'i tshig dag la khyed mya ngan ma byed cig /</text></item>
<item><p>111a7</p><section>mdo sde</section><text>khyod kyi phyir kho bos rgyal po 'am/ blon po chen po la gsol ba btab ste/ gal te na nor gsug sbyin pa 'am/ thabs rnam pa sna tshogs kyis ci nas kyang khyod mi bde ba'i sdug bsngal las thar bar bya'o zhes zer na/ bdag gis tshig de thos pa</text></item>
<item><p>111a8</p><section>mdo sde</section><text>tsam gyis sems dga' bar 'gyur te/ de bas na byang chub sems dpa' ni shes par bya ba'i sgyu rtsal dang bzo'i bar du mthar phyin par brtson 'grus su slob bo/ /'di lta ste/ shes par bya ba rig pa'i gnas dang / bzo'i gnas dang / rol mo dang / rtsed</text></item>
<item><p>111b1</p><section>mdo sde</section><text>mo dang / grangs dang / rtsis dang / mig 'phrul gyis bsngags dang / sman dang / ban glang dang / rta dang / bzhon pa dang / dgra chos dang / dmag drang ba dang / dpyad la sogs pa la mkhas par slob ste/ de ltar sgyu rtsal ci la yang mkhas par bslabs nas 'gro</text></item>
<item><p>111b2</p><section>mdo sde</section><text>ba mang po dang / rgyal po dang / blon po chen po la sogs pa yang bsams pa'i yid dang 'gal bar mi byed/ de ma yin pa gzhan yang longs spyod kyi rkyen gos sam/ nor ram/ zas sam/ bza' ba 'am/ btung ba 'am/ nor bu 'am/ gdu bu 'am/ lus kyi</text></item>
<item><p>111b3</p><section>mdo sde</section><text>rgyan nam/ gser ram/ dngul lam/ bai dUr+ya 'am/ man shel lam/ spug gam/ mu tig gam/ a sma gar b+ha 'am/ nor bu rin po che 'am/ ban glang ngam/ rta 'am/ theg pa 'am/ bran po 'am/ las byed pa'i mi 'am/ chung ma 'am/ slas kyang yod/</text></item>
<item><p>111b4</p><section>mdo sde</section><text>chu mig gam/ khrus kyi rdzing bu 'am/ rin po che'i yang tog bzang po 'am/ longs spyod kyi yo byad rnam pa sna tshogs yod kyang byang chub sems dpa' de la rlom pa 'am rgyags pa'i sems med do/ /de ltar sgyu rtsal kun la yang mkhas/ rin po</text></item>
<item><p>111b5</p><section>mdo sde</section><text>che'i bang mdzod brgya stong dang yang ldan/ ban glang dang / rta dang / theg pa yang yod/ na chung bzang mo yang grangs med par yod/ yang tog bzang po yang yod/ chu mig dang khrus kyi rdzing bu la sogs pa 'dod pa'i longs spyod gang yang yod</text></item>
<item><p>111b6</p><section>mdo sde</section><text>mod kyi/ de la ma chags te rtag tu 'dod pa nyung ba dang / chog shes pa la dga' zhing / bas mtha' dgon pa dang / ri dang / tshal dang / shing drung du bsam gtan la zhi bar gnas pa la mos so/ /skye bo mang po dang / smra zhing gtam zer yang /</text></item>
<item><p>111b7</p><section>mdo sde</section><text>sems ni rtag tu gnyen po'i sgor 'jug par byed do/ /so so skye bo dang spyod tshul 'thun pa ltar byed kyang sems can la phan pa'i don du nor bu rin po che gtong bar byed kyis sems can la gnod pa mi phan pa'i don mi byed do/ /gang dbul ba/</text></item>
<item><p>111b8</p><section>mdo sde</section><text>phongs pa nyam thag par gyur pa dag byang chub sems dpa' la slong du 'ongs na de la ci 'dod pa bzhin byang chub sems dpa' sbyin par byed do/ /sems can gang zhig sangs rgyas kyi chos la mos shing dad de byang chub sems dpa' la bsnyen</text></item>
<item><p>112a1</p><section>mdo sde</section><text>bkur dang / mchod pa bya ba'i phyir rim gro dang g.yog byed cing rkang pa 'khru ba'i las byed dam/ lus bkru ba dang mnye ba'i las byed dam/ chag chag dang phyag dar byed dam/ so shing dang khrus chur sbyor ram/ mal stan 'dings</text></item>
<item><p>112a2</p><section>mdo sde</section><text>shing mal gos sprug pa'i las byed dam/ srod dang tho rangs la mar me 'bud dam/ khye'u sus dang / dro la kha zas tha na pa na dang / pu shi na dang / kha da ne 'bul lam/ 'thung ba'i skom yu li shi dang / bu la sha ka'i 'bras bu'i skom dang /</text></item>
<item><p>112a3</p><section>mdo sde</section><text>rgun chu dang / kha ra nag po'i chu la sogs pa sbyar sbyar nas yo byad de lta bus zhag bdun nas zhag dgu bcu'i bar du byang chub sems dpa' la chos 'dod pa'i phyir 'bul bar byed na byang chub sems dpa' de'i tshe mchod pa'i yo byad 'bul ba</text></item>
<item><p>112a4</p><section>mdo sde</section><text>de la dga' ba'i sems med do/ /de ci'i phyir zhe na/ byang chub sems dpa' ni bskal pa grangs med pa yun ring po nas sangs rgyas kyi chos tshol ba'i phyir/ sems can thams cad la skyed dbri'i sems med pa'i phyir/ byams</text></item>
<item><p>112a5</p><section>mdo sde</section><text>pa dang snying rje'i sems dang ldan pa'i phyir/ mnyam snyoms pa'i sems la gnas pa'i phyir ro/ /de bas na dus kha gcig tu 'khor los sgyur ba'i rgyal po byed de/ rtag tu dge ba bcu'i chos kyis sems can gyi don byed do/ /</text></item>
<item><p>112a6</p><section>mdo sde</section><text>sems can de dag kyang rgyal po'i yid bzhin du dga' zhing spyod pas tshe'i dus byas na yang lha dang mi'i 'jig rten du 'dod pa lnga'i longs spyod mchog dam pa dang ldan te/ rigs che zhing mtho bar skye bar 'gyur/ bsams pa'i yid</text></item>
<item><p>112a7</p><section>mdo sde</section><text>bzhin du nyal ba dang / ldang ba dang / 'gro ba la gnod pa med par 'gyur/ gnas gang du 'gro yang bzhon pa'i rta dang theg par ldan te bskyed mos tshal du rtsed mo dang rol mo la rtse zhing longs spyod par 'gyur/ bza' ba dang btung ba dam pa</text></item>
<item><p>112a8</p><section>mdo sde</section><text>dang dga' mgur spyod par 'gyur yang tha ma mi rtag pa bsten te/ rga ba dang na bas gzir te shi bar gyur na khyim gyi bu smad myang ngan gyis gdungs te skad phyung nas ngu zhing la la ni mgo la thal mo rdebs/ la la ni rang rang gi skra 'bal te mchi ma</text></item>
<item><p>112b1</p><section>mdo sde</section><text>'dzag cing sa la 'gre'o/ /de nas khyogs sam shing rta'i steng du bzhag nas dur khrod tu bskyel te/ de ltar bskyal nas kyang bu smad dag gis phyir khyim du 'ongs nas mya ngan gyis gdungs te la la ni brgyal nas sa la 'gre/ la la ni de'i rkyen gyis nad</text></item>
<item><p>112b2</p><section>mdo sde</section><text>tu 'gyur/ la la ni mi dran nas myos/ la la ni tshe'i bar chad tu shi bar byas te/ de ltar byas kyang gson pa rnams la ni phan pa med/ shi ba la ni rab tu gnod do/ /de'i tshe de'i dus na 'khor los sgyur ba'i rgyal po 'khor dang bcas te yul rgyu zhing</text></item>
<item><p>112b3</p><section>mdo sde</section><text>song ba las sems can mya ngan gyis gzir ba mthong nas snying brtse ba'i sems skyes te 'di skad zer ro/ /rgyal po zhes bya ba ni yul sa dbang gis 'gro ba mang po'i dbang sgyur te/ de ltar dge ba bcu'i lam gyis 'gro ba rnams btul te/</text></item>
<item><p>112b4</p><section>mdo sde</section><text>'bras bu 'dod pa lnga mchog dam pa thob tu zin kyang skye ba dang / rga ba dang / na ba dang / 'chi ba dang / mi rtag pas 'jigs pa las thar bar ma gyur na/ bdag gis drang po'i chos kyis yul gyi srid btsas kyang phan pa'i don med do/ /de ltar 'gro</text></item>
<item><p>112b5</p><section>mdo sde</section><text>ba rnams la phan pa'i don med na 'khor los sgyur ba'i rgyal po chen po zhes kyang ji skad bya/ byams pa chen po'i pha zhe 'am/ sman pa'i rgyal po chen po zhe 'am/ 'dren pa'i ston pa chen po zhes bya ba ni yang dag pa'i lam du 'dren</text></item>
<item><p>112b6</p><section>mdo sde</section><text>cing mya ngan las 'das pa'i lam ston te/ 'dus ma byas pa'i rab tu bde ba thob par byed do/ /bdag cag ni ming dang spyod par mi 'thun te/ dper na mi zhig skom pas gdungs nas srog la bab pa las chu 'dod pa'i phyir phan tshun</text></item>
<item><p>112b7</p><section>mdo sde</section><text>brgyugs te/ khron pa skam po zhig dang phrad nas rab tu dga' ba'i sems skyes te 'di snyam du sems so/ /da ni bdag gi lus 'di 'chi ba las phyir sos so/ /de ci'i phyir zhe na/ gal te chu dang ma phrad na srog 'di 'chi ba las mi ring</text></item>
<item><p>112b8</p><section>mdo sde</section><text>ba las da khron pa bzang po dang phrad nas gdon mi za bar chu dong grang mo gtsang ma dang phrad de ngoms shing tshim par 'gyur bas srog 'tsho bar 'gyur ro snyam bsams nas myur ba myur bar khron pa'i drung du bsnyen to/ /khron pa'i drung du phyin nas</text></item>
<item><p>113a1</p><section>mdo sde</section><text>lus la gyon pa'i gos phud de/ phyogs gcig tu sbas nas chu 'dod pa'i phyir khron pa'i nang du zhugs so/ /khron pa'i gting du phyin na chu ni med kyi sbrul gdug pa dang / smigs pa dang / sdig pa dang / rtsangs pa dang /</text></item>
<item><p>113a2</p><section>mdo sde</section><text>sbal pa dang / gyo mo dang / de la sogs pa gseg ma dang / shing dang / rtswa nyal nyil 'ba' zhig mthong bar gyur to/ /de'i tshe skom pas nyam thag par gyur pa de thog ma re ba bzhin du chu yang ma rnyed la gdug pa mang pos bzas nas</text></item>
<item><p>113a3</p><section>mdo sde</section><text>khron pa de las phyir byung bar gzas kyang khron pa rnyings shing zhig la zabs kyang mda' rgyang gang tsam yod de/ de'i nang na skas sam thag srad dam/ 'bru ba'i shing tsam yang med de/ mas mchong du brtsal yang nyam thag la stobs zhan pas</text></item>
<item><p>113a4</p><section>mdo sde</section><text>'phar mi nus te/ phyir yang zhabs su lhung nas sbrul gdug pa la sogs pas za zhing 'jib bo/ /de cung zad cig srog ma chad kyi bar du 'di skad ces zer ro/ /bdag khron pa 'di'i nang na chu med par sngar shes na lta khron pa 'di la mig gis blta yang</text></item>
<item><p>113a5</p><section>mdo sde</section><text>mi phod na 'di'i nang du zhugs pa lta smos kyang ci dgos te/ da ni khron pa 'di'i rkyen gyis sdug bsngal ba'i sdug bsngal myong bar gyur to zhes smre sngags 'don to/ /'khor los sgyur ba'i rgyal po yang de ltar so so'i skye bo dag gcig shi ba'i 'og tu khyim</text></item>
<item><p>113a6</p><section>mdo sde</section><text>gang gi bu smad dang gnyen rnams kyis sdug pa dang bye bral ba'i sdug bsngal gyis gdungs pa mthong nas 'di skad zer ro/ /bdag gi lus 'di ni khron pa skam po de dang 'dra ste/ khron pa ming tsam yod kyi chu ni med pas na 'jug pa yod kyang thob</text></item>
<item><p>113a7</p><section>mdo sde</section><text>pa med pas de lta bu'i lus dang srog stor ba'i sdug bsngal myong bar gyur to/ /da ltar bdag 'khor los sgyur ba'i rgyal po'i dbang sgyur zhing rin po che sna bdun dang ldan te/ dge ba bcu'i las kyis 'gro ba 'dul zhing drang po'i chos kyis yul</text></item>
<item><p>113a8</p><section>mdo sde</section><text>gyi srid btsas nas skye bo mang po dag lha dang mi'i mtho ris kyi gnas su bkod de 'dod pa lnga'i yon tan mchog dam pa la longs spyod du bcug kyang de dag skye ba dang / rga ba dang / na ba dang / 'chi ba dang / sdug pa dang bye bral ba dang / dgra sdang ba dang phrad pa'i</text></item>
<item><p>113b1</p><section>mdo sde</section><text>sdug bsngal las thar bar ma nus te/ gcig la gcig ngu zhing cho nge byed pa 'di ni bdag gis nyes kyi sems can rnams kyis ma nyes so/ /de ji lta zhe na/ bdag la 'jig rten las 'das pa'i chos 'gro ba mang po la phan pa'i don du 'gyur ba med de/</text></item>
<item><p>113b2</p><section>mdo sde</section><text>bdag las dge ba'i chos 'dod cing rab tu bde ba 'dod kyang sdug bsngal gyi mtsho las rgal mi nus so/ /de'i tshe 'khor los sgyur ba'i rgyal po yang 'di snyam du sems so/ /da ltar bdag gi lus 'di ni dper na shes pa med pa gti mug can gyi</text></item>
<item><p>113b3</p><section>mdo sde</section><text>sbyin bdag dang 'dra'o/ /de'i tshe dus gzhan zhig na lo bdun gyi bar du char ma bab pas than pa chen po byung ste/ rtsi shing yang skams/ 'bru yang rab tu dkon par gyur/ mu ge chen po byung ste/ gcig la gcig 'cha' zhing za bar gyur gcig gi</text></item>
<item><p>113b4</p><section>mdo sde</section><text>sha khrag la gcig za ste/ la la ni bu'i sha khrag la pha ma za/ la la ni pha ma'i sha la bu za zhing / pha ma dang / phu nu dang / khyo shug dang / bu pho dang / bu mo yang gcig gi sha la gcig za bar gyur to/ /de'i tshe na sbyin bdag chen po de 'chag cing 'phyan du</text></item>
<item><p>113b5</p><section>mdo sde</section><text>song song ba las sems can mang po dag ltogs nas da rod nyams de rid cing skams la nyam chung la mdog ngan pa dang / skra yang 'dzings nas lus gnag la rkem pa dag phrag pa la mi ro khur du khyer te/ kha cig ni mi'i mgo dang / lag pa dang</text></item>
<item><p>113b6</p><section>mdo sde</section><text>rkang pa dang / lhu tshigs dang / lag ngar dang / phrag pa dang / tshigs pa dang / sgal pa dang / brla dang / rje ngar dang / yan lag dang / nying lag gi bar du khyer/ kha cig ni nang khrol mchin pa dang / mtsher pa dang / glo ba dang / rgyu ma dang /</text></item>
<item><p>113b7</p><section>mdo sde</section><text>gzhang rnams khyer ba mthong ngo / /de lta bu dag mthong nas sbyin bdag des de dag mthong nas/ khyed khur du khyer ba 'di dag ci yin zhes dris so/ /de dag gis smras pa/ bdag cag gi khur du khyer ba 'di dag ni mi ro ste/ mi'i mgo dang</text></item>
<item><p>113b8</p><section>mdo sde</section><text>rkang lag dang / brla dang / rje ngar dang / yan lag dang / nying lag gi bar du'o/ /khyed mi'i mgo dang / yan lag dang / nying lag gi bar du khyer ba 'di ci dgos ci zhig bya zhes dris pa dang / de dag gis smras pa/ khyod mi shes sam/ mu ge</text></item>
<item><p>114a1</p><section>mdo sde</section><text>chen po byung nas 'bru rab tu dkon par gyur te/ mi kun ltogs nas da ltar gcig la gcig za bas/ bdag cag gi khur bu khyer ba 'di ni bdag cag gi zas yin no/ /de'i tshe sbyin bdag chen po des de skad ces smras pa de thos nas dngangs</text></item>
<item><p>114a2</p><section>mdo sde</section><text>te/ spu zing zhes byed nas 'khams te sa la 'gyel ba las chu grang mos gdong du gtor nas ring zhig lon pa dang / sems sor chud nas 'o na khyod kyi zas yin na 'di dag su'i sha yin dris pa dang / de dag skad chen po phyung nas ngus te/ sbyin bdag la</text></item>
<item><p>114a3</p><section>mdo sde</section><text>brjod du mi rung ngo zhes smras so/ /kye ma'o bdag cag ni sdug go/ /kye ma'o bdag cag ni sdug go/ /kyi hud kyi hud khyod la drang por mi smrar mi rung ste/ bdag cag khur du khyer ba 'di la la ni pha'i sha /la la ni ma'i sha /la la ni bu'i sha /la la ni phu nu bo'i</text></item>
<item><p>114a4</p><section>mdo sde</section><text>sha /la la ni gnyen bshes kyi sha yin no zhes ltogs pa de dag gis so so nas khyim bdag la drang por gtam byas nas/ bdag cag ni shin du ltogs pas gcig la gcig nying sha za bar gyur to/ /de'i tshe sbyin bdag des dbugs kyis brnangs pa</text></item>
<item><p>114a5</p><section>mdo sde</section><text>tsam du mi ltogs pa rnams la 'di skad ces smras so/ /khyed rnams deng phyin chad gcig la gcig nying sha za bar ma byed cig /khyed rnams la dgos pa'i yo byad gang yang rung / bgo ba'i gos sam/ bza' ba 'am/ btung ba 'am/ nad kyi</text></item>
<item><p>114a6</p><section>mdo sde</section><text>rkyen rtsi 'am/ yo byad ci dgos pa thams cad sbyin par bya ste/ zhag bdun na khyed rnams kho bo'i sgor shog shig dang / yid bzhin du gos sam/ kha zas sam/ nad kyi rkyen rtsi 'am/ ji 'dod pa tshim par bya'o zhes bsgo ba dang /</text></item>
<item><p>114a7</p><section>mdo sde</section><text>de dag rab tu dga' rangs nas shin du legs so legs so/ /ngo mtshar che'o zhes bstod pa byas so/ /de nas sbyin bdag de phyir khyim du 'ongs nas chung ma dang / bu rnams dang / bran khol dang / las byed pa'i mi rnams kyang</text></item>
<item><p>114a8</p><section>mdo sde</section><text>bsdus te/ dga' ba'i mdangs phyung ste/ 'jam zhing yid tu 'ong ba'i tshig snyan pas bu smad dang / bran khol dang / las byed pa'i mi rnams la 'di skad ces bsgo'o/ /khyed rnams shes par gyis shig /kho bos smras pa'i tshig</text></item>
<item><p>114b1</p><section>mdo sde</section><text>legs par nyon cig /khyed shes sam than pa chen pos mu ge byung nas/ mi thams cad ltogs te grangs med pa gcig shi bar gyur to/ /bdag gi khyim na bang mdzod kun gang zhing lud de 'bru yang grangs med pa zhig yod pas dus las ma yol</text></item>
<item><p>114b2</p><section>mdo sde</section><text>bar bdag cag bsod nams bya'o zhes bu smad kun gyis de skad ces bsgo ba thos nas legs so legs so/ /bdag cag gi srog lus sbyin pa byas kyang mi phangs na bang mdzod dang / nor rdzas dang / kha zas lta smos kyang ci dgos/ de nas sbyin</text></item>
<item><p>114b3</p><section>mdo sde</section><text>bdag kyang rab tu dga' rangs nas khyed rnams ni yang dag par kho bo'i bla na med pa'i byang chub thob par bya ba'i grogs yin pa lta dge'o legs so/ /khyed rnams kyang so so nas ci dang ci bya ba rnams ci dang ci bsgrub pa skol bya ba'i rigs pa</text></item>
<item><p>114b4</p><section>mdo sde</section><text>yang mod la bya/ bsgrub pa'i rigs pa yang myur du bsgrub ste/ da ste zhag bdun na nges par 'byor bar bya'o/ /de'i tshe sbyin bdag des so sor bsgo nas khyim gyi phyi rol du byung ste/ gang nas mnyam zhing yangs la bde ba'i gnas zhig</text></item>
<item><p>114b5</p><section>mdo sde</section><text>bltas nas mod la sa gzhi dag par nyal nyil dang sa rdo med par byas phyags te khri stan bshams so/ /de ltar mang po 'du ba'i gnas sbyin pa sbyin pa'i sa gzhi bshams nas ban glang lnga brgya la kha zas bkal te sbyin pa'i sar bskyal nas/</text></item>
<item><p>114b6</p><section>mdo sde</section><text>kha zas ni ri bzhin du spungs/ zho chu ni mtsho bzhin bskyil/ mar dang / 'bru mar dang / khur ba la sogs pa kha zas ro brgya dang ldan pa cho ma cho dgu sbyar te/ de ma yin pa gzhan yang gos dang / gdu bu dang / phreng ba dang / lus</text></item>
<item><p>114b7</p><section>mdo sde</section><text>kyi rgyan sna tshogs dang / ban glang dang / rta dang / rin po che sna bdun la sogs te/ thams cad phun sum tshogs par sbyar nas zhag bdun lon pa'i skya reng shar nas zhag bdun gyi nyi ma la dril rnga brdungs/ dung bus te/ skad chen</text></item>
<item><p>114b8</p><section>mdo sde</section><text>pos thams cad sbyin pa'i gnas 'dir 'dus shig ces bos so/ /de'i tshe na thams cad kyis bos pa'i skad thos nas 'phags pas byin gyis brlabs pa tsam du dga' ba'i sems skyes te/ thams cad sbyin pa gtong ba'i</text></item>
<item><p>115a1</p><section>mdo sde</section><text>gnas su lhags te/ yid bzhin du gos dang / mal cha dang / zas skom dang / lus kyi rgyan sna tshogs pa dang / nad kyi rtsi sman mang po dang / ban glang dang / rta dang / rin po che sna bdun la sogs pa ci dang ci 'dod pa yid</text></item>
<item><p>115a2</p><section>mdo sde</section><text>bzhin du drangs nas sbyin pa'i rdzas ci yod pa thams cad kyis ma lus par khyer ro/ /de nas sbyin bdag de dga' nas phyir khyim du 'ongs nas chung ma dang bu rnams dga' ba bzhin du 'dod pa lnga la longs spyod do/ /de nas zhag bdun tsam lon pa</text></item>
<item><p>115a3</p><section>mdo sde</section><text>dang mi dag na re sbyin bdag des sngar gos dang / zas dang / skom la sogs pa sbyin pa byas na kha zas zos pa rnams dug langs nas thams cad shi'o zhes zer ro/ /de ltar shi bar gyur pas thams cad tshig tu brjod de ngo mtshar che'o ngo mtshar che'o/ /</text></item>
<item><p>115a4</p><section>mdo sde</section><text>de ltar sbyin bdag chen po des kun la snying brtse ba'i phyir ci 'dod pa bzhin du kha zas la sogs pas tshim par byas te lus dang srog gson par byas par gyur na phyis zhag mang po ma lon par dug langs nas thams cad shi'o bar sgra sgrogs par gyur to/ /</text></item>
<item><p>115a5</p><section>mdo sde</section><text>de'i tshe sbyin bdag chen po des de ltar gyur pa de thos nas yi mug cing mi dga' bar gyur te/ chung ma dang / bu la sogs pa la khyed kyi kha zas ji ltar sbyar na kha zas kyi nang du dug ma rungs pa ji ltar 'ongs shes dris pa dang /</text></item>
<item><p>115a6</p><section>mdo sde</section><text>chung ma dang / bu dang / bran khol dang / las byed pa'i mi rnams kyi mchid nas dug mi srid do/ /dug 'di ga las 'ongs zhib tu rtogs shig ces smras so/ /de nas sbyin bdag de khyim gyi zhal ta byed cing mthar gyis song song</text></item>
<item><p>115a7</p><section>mdo sde</section><text>ba las khron pa zhig steng bkab cing g.yogs pa mthong ngo / /khron pa 'di ci'i phyir g.yogs shes dris pa dang / khron pa 'di ni khyim bdag khyod bus pa chung ngu'i tshe na sbrul gdug pa gsum zhig gso gso ba las khron pa 'di</text></item>
<item><p>115a8</p><section>mdo sde</section><text>brkos nas sbrul gdug pa gsum bcug go/ /khron pa 'di ni sbrul gdug pa 'dug pa'i khron pa yin no/ /chu yang gdug pas chu 'di yang 'thungs pas na ste 'chi bar 'gyur ro/ /sbyin bdag des tshig de dag thos nas las byed</text></item>
<item><p>115b1</p><section>mdo sde</section><text>pa dag la khyed de bar kha zas g.yo ba'i tshe khron chu 'di las bcus te kha zas ma g.yos sam/ las byed pas smras pa/ kha zas mang du g.yos pas rings nas chu 'di yang bcus nas kha zas kyi g.yos byas so zhes bsgo'o/ /khyim</text></item>
<item><p>115b2</p><section>mdo sde</section><text>bdag mi dga' ste/ ngo mtshar che'o/ /bdag ni gti mug can shes pa'i blo med pa yin pa 'dra ste/ ci'i phyir sbrul gdug pa gso zhing khron pa gdug pa rko zhes 'gyod nas chung ma dang / bu la bsgo ba/ sbrul gdug pa gsum gyi khron</text></item>
<item><p>115b3</p><section>mdo sde</section><text>pa myur du tshongs shig /sbrul gdug pa gsum yang kho bo bdag gis bsreg go zhes bsgo ba dang / las byed pa'i mi rnams kyis de ma thag tu khron pa de yang bsubs nas med par byas so/ /de nas sbyin bdag des sbrul gdug</text></item>
<item><p>115b4</p><section>mdo sde</section><text>pa'i khron pa de med par byas nas phyi rol du 'chag tu song ba las sbyin bdag gi kha zas dug can gyi shi bar gyur pa las thams cad tshig 'thun par sbyin bdag 'dis bdag cag la kha zas dug can byin nas bdag cag sngar shi bar gyur pa</text></item>
<item><p>115b5</p><section>mdo sde</section><text>yin no/ /bdag cag gis de ltar shes na der ma song yang rung zhes 'gyod pa skyes so/ /de bzhin du 'khor los sgyur ba'i rgyal po de yang dge ba bcus sems can btul te/ sems can dag lha dang mi'i mtho ris su skye zhing 'dod pa lnga</text></item>
<item><p>115b6</p><section>mdo sde</section><text>la 'dod dgur longs spyod mod kyi skye ba dang / rga ba dang / na ba dang / 'chi ba las mi thar ba yang de dang 'dra'o/ /de nas 'khor los sgyur ba'i rgyal po de de'i mod la bdag bla na med pa'i sangs rgyas kyi chos dang / 'jig rten</text></item>
<item><p>115b7</p><section>mdo sde</section><text>las 'das pa'i chos bsgrubs te/ sems can rnams kyang de la klog pa dang / 'don pa dang / 'dri ba dang / goms par bya ste/ skye shi'i 'khor ba yongs su spang zhing mya ngan las 'das pa 'thob par bya'o zhes dam</text></item>
<item><p>115b8</p><section>mdo sde</section><text>bcas so/ /de'i tshe na 'khor los sgyur ba'i rgyal po sangs rgyas kyi chos tshol ba'i phyir/ 'dzam bu'i gling na/ sangs rgyas kyi chos/ sus shes zhes/ gnas kun du/ bkar btags so/ /</text></item>
<item><p>116a1</p><section>mdo sde</section><text>'khor los sgyur ba'i rgyal po chos 'dod pa'i phyir gnas kun du bkar btags kyang shes pa ma byung ngo / /mtha' 'khob kyi yul chung ngu cig tu phyin pa dang / de na bram ze gcig cig sangs rgyas kyi chos shes so zhes zer</text></item>
<item><p>116a2</p><section>mdo sde</section><text>ro/ /de nas bram ze de'i steng du pho nya btang nas pho nya des bram ze ga la ba der phyin nas btsun pa sangs rgyas kyi chos shes sam zhes dris na shes so zhes zer ro/ /de nas pho nyas bram ze'i rkang pa la mgo bos phyag byas nas btsun pa</text></item>
<item><p>116a3</p><section>mdo sde</section><text>'khor los sgyur ba'i rgyal pos spyan 'dren du btang gis 'khor los sgyur ba'i rgyal po de ga la ba der gshegs su gsol/ /de nas bram ze yang der 'ongs nas 'khor los sgyur ba'i rgyal pos rgyang ma nas bsu ste rkang pa la mgo bos</text></item>
<item><p>116a4</p><section>mdo sde</section><text>phyag 'tshal nas bde bar byon tam/ lam du nyon mongs par ma gyur tam/ ngal bar ma gyur tam zhes gtam dris te pho brang gi nang du khrid nas pho brang gi dbus su rgyal po'i gdan la bzhag go/ /bram zes kyang gdan la skyil</text></item>
<item><p>116a5</p><section>mdo sde</section><text>mo dkrung bcas te 'dug nas de'i tshe rgyal pos bram ze de bde bar 'dug nas dgos pa'i yo byad rnams kun phul te sbyin pa byas nas thal mo sbyar te bram ze de la ston pa chen po sangs rgyas kyi chos shes sam zhes dris pa dang / bram ze</text></item>
<item><p>116a6</p><section>mdo sde</section><text>na re bdag gis sangs rgyas kyi chos shes so zer ro/ /de nas rgyal pos bram ze la ston pa chen po bdag la bstan cing bshad tu gsol zhes byas nas/ bram ze na re rgyal po khyod ni shin du glen no/ /kho bos sangs rgyas kyi</text></item>
<item><p>116a7</p><section>mdo sde</section><text>chos bslabs pa na/ yun ring du na dka' ba'i sdug bsngal myong nas gdod lobs pa yin na/ da rgyal pos thal byung du thos par 'dod dam/ rgyal pos smras pa/ ston pa chen po 'o na ci zhig 'dod/ bram zes smras pa/ bdag</text></item>
<item><p>116a8</p><section>mdo sde</section><text>la mchod pa phul cig rgyal pos smras pa/ ston pa chen po mchod pa ci zhig 'dod/ gos zas sam/ mal cha 'am/ bza' ba 'am/ btung ba 'dod dam/ 'on te gser ram/ dngul lam/ rin po che 'dod dam/ bram zes</text></item>
<item><p>116b1</p><section>mdo sde</section><text>smras pa/ bdag de 'dra ba'i mchod pa mi 'dod do/ /rgyal pos smras pa/ mchod pa de dag mi 'dod na 'o na ban glang ngam/ rta 'am/ theg pa 'dod dam/ 'on te yul lam/ grong khyer ram/ chung ma'am/ bu 'dod dam/ rol mo'am/</text></item>
<item><p>116b2</p><section>mdo sde</section><text>glu 'am gar byed pa 'dod dam/ bram zes smras pa/ bdag ni de dag gang yang mi 'dod do/ /gal te lus la rma stong phyung ste rma'i nang du mar blugs la me mar snying po btsugs te mar me stong 'bar bas mchod na sangs rgyas kyi chos</text></item>
<item><p>116b3</p><section>mdo sde</section><text>bstan cing bshad par bya'o/ /gal te de ltar mi nus na bdag langs te 'gro zhes smras nas rgyal pos skad cig tsam lan ma smras kyi bar du khri las babs so/ /de nas rgyal pos pang du blangs nas ston pa chen po cung zad nyag bsring du</text></item>
<item><p>116b4</p><section>mdo sde</section><text>gsol/ bdag shes pa zhan zhing bsod nams chungs pas cung zad bsams te mchod par bgyid do zhes smras so/ /de'i tshe 'khor los sgyur ba'i rgyal po de 'di snyam du sems par gyur te/ bdag gi lus 'di thog ma med pa'i dus nas shi</text></item>
<item><p>116b5</p><section>mdo sde</section><text>ba grangs med par myong na yang chos kyi phyir ma shi'i/ da yang bdag gi lus 'di yang mthar 'jig cing rul bar 'gyur bas phan pa med de/ da ni dus las bab bo snyam bsams nas ston pa bram ze la 'di skad ces smras so/ /ston</text></item>
<item><p>116b6</p><section>mdo sde</section><text>pa chen po bdag mchod pa 'dod pa bzhin bgyid do/ /de nas rgyal po pho brang du song nas btsun mo rnams la da ni bdag cag bye 'bral lo zhes smras so/ /btsun mo rnams de skad ces smras pa thos nas dngangs shing 'khams te ci nyes</text></item>
<item><p>116b7</p><section>mdo sde</section><text>gtol med de rgyal po da ltar ci zhig mdzad snyam dgongs shes gsol lo/ /rgyal pos smras pa/ bdag gi lus 'di la mar me stong zhig btsugs te ston pa bram ze la mchod pa bya snyam mo/ /btsun mo rnams kyis de skad ces</text></item>
<item><p>116b8</p><section>mdo sde</section><text>smras pa thos nas sa la 'gre zhing cho nges btab ste brgyal lo/ /ring zhig lon pa dang / phyir dran pa rnyed do/ /rgyal po chen po 'jig rten na bdag gi lus las phangs pa med de/ nyes te dogs nas gso ba'i rim gro cher byed na ci'i phyir</text></item>
<item><p>117a1</p><section>mdo sde</section><text>bdag gi lus la mtho 'tsham zhing gnod pa bgyid/ rgyal po ni mkhas pa'i blo dang ldan pa lags na da ltar myos sam/ 'on te yi dgas kyis brlams sam/ ci nongs/ rgyal pos smras pa/ de lta bu gang yang ma yin no/ /'o na</text></item>
<item><p>117a2</p><section>mdo sde</section><text>ci'i phyir de lta bu'i gnod pa mdzad cing bram ze la mchod par dgongs/ rgyal pos smras pa/ bdag ni sangs rgyas kyi chos 'dod de/ sems can thams cad kyi don byed par sems so/ /de ltar sems can thams cad la dgongs na da ci'i phyir bdag</text></item>
<item><p>117a3</p><section>mdo sde</section><text>cag rnams bkol bar gyur/ rgyal pos smras pa/ 'jig rten na mdza' sdug thams cad mthar bye bral du 'gyur te de bas na bdag gis lus kyi mchod pa byas te/ khyed dang sems can thams cad kyi mun gnag gi khang par ye shes chen po'i</text></item>
<item><p>117a4</p><section>mdo sde</section><text>sgron ma gzugs shing skye shir 'khor ba'i ma rig pa'i mun pa snang bar byas la/ kun nas bkris pa'i nyon mongs pa'i mdud pa bcad de/ 'khor ba'i skyon las bsgral nas mya ngan las 'das pa'i gnas su dgod pa'i ched tu bsams kyis</text></item>
<item><p>117a5</p><section>mdo sde</section><text>khyed rnams bar chad dang bgegs ma byed cig /de'i tshe btsun mo rnams de skad ces bsgo ba thos nas brnangs pa ltar cang mi smra zhing skad chen po phyung ste ngu zhing rang rang gi skra 'bal lo/ /bdag cag la bsod nams med de bkra mi shis pas</text></item>
<item><p>117a6</p><section>mdo sde</section><text>gson por bdag cag la lha med par gyur ces smre'o/ /rgyal po de la rgyal bu lnga brgya yod de thams cad kyang mnga' byad bzang zhing sdug pa/ yid gzhungs shing mkhas pa'i blo dang ldan pa/ mi'i mtshan dang rdzogs par ldan pa/ rgyal po yang</text></item>
<item><p>117a7</p><section>mdo sde</section><text>mig bzhin du phangs shing byams so/ /de'i tshe rgyal pos rgyal bu rnams la smras pa/ kho bo da mchod pa'i las shig byed snyam na lus dang srog nyam chung ngu dogs te khyed dang bral ba snyam/ yul gyi srid dang 'bangs rnams kyi tshis ni che rims</text></item>
<item><p>117a8</p><section>mdo sde</section><text>kyis byos shig ces bsgo'o/ /rgyal bu rnams de skad bsgo ba de thos nas lus kyi yan lag dang rtsa rnams bcad pa tsam du sdug bsngal gyis gdungs te/ dper na mi brnangs pa la skyug tu yang med/ mid tu yang med pa bzhin du rgyal po la 'di</text></item>
<item><p>117b1</p><section>mdo sde</section><text>skad ces gsol to/ /ci'i slad du bdag cag rnams spangs te skyabs su ma mchis par mdzad/ la la ni rgyal po'i gnya' ba nas 'khyud/ la la ni lag pa dang / rkang pa la bzung nas skad phyung zhing ngu / kyi hud kyi hud ci'i phyir mgon dang skyabs med par</text></item>
<item><p>117b2</p><section>mdo sde</section><text>'gyur zhes smras so/ /de nas rgyal pos rgyal bu rnams la spro ba bskyed pa'i phyir 'jig rten na mdza' zhing sdug pa thams cad mthar bye bral bar 'gyur ro zhes bsgo'o/ /de skad ces bsgo ba thos kyang yid la gcags te 'bral mi phod na bdag gi gsol</text></item>
<item><p>117b3</p><section>mdo sde</section><text>ba gcig gnang bar mdzad du gsol/ /bdag cag gi lus dang srog rgyal po la 'bul na ston pa bram ze la mchod pa mdzad du gsol/ rgyal pos smras pa/ bu khyed rnams ni da dung shed ma bye la chung bas de 'dra ba'i mchod pa byed mi bzod kyis/</text></item>
<item><p>117b4</p><section>mdo sde</section><text>kho bo ni ston pa lam ring po nas gnyer te mchod pa bya bar khas blangs pa'i yid dang 'gal bar byar mi rung bas bu sri zhu can ni pha'i yid dang 'gal bar mi byed na khyed rnams kho bo'i yid dang 'gal bar byed dam/ rgyal bu rnams de skad smra ba thos nas</text></item>
<item><p>117b5</p><section>mdo sde</section><text>skad phyung ste cho nges btab pas yul gyi lha rnams kyang dngangs te ri 'gyel ba bzhin du thams cad lus sa la brdabs so/ /de'i tshe rgyal po la yul mtha'i rgyal phran thams cad kyis kyang mchi phyag byas nas pho brang gi nang ston pa chen po ga la</text></item>
<item><p>117b6</p><section>mdo sde</section><text>ba der song ste/ de'i drung du phyin nas lus kyi rgyan thams cad kyang bkrol nas gos kyang phud nas phyogs gcig tu bzhag nas lus drang por bsrang ste 'dug go/ /'dug ma thag tu rgyal phran rnams dang / blon po dang / rgyal bu lnga brgya dang</text></item>
<item><p>117b7</p><section>mdo sde</section><text>btsun mo nyi khri la bsgo'o/ /khyed rnams las gang gis kho bo'i lus la rma stong zhig gcod sus nus zhes smras na/ btsun mo dang / rgyal bu dang / blon po dang / rgyal phran gyi mi rnams tshig 'thun par bdag cag gis rang gi lus</text></item>
<item><p>117b8</p><section>mdo sde</section><text>la gri thogs te mig phyung yang bla'i rgyal po'i lus la rma 'byin mi phod do/ /de nas rgyal po mi dga' bar gyur nas da ni bdag 'e 'ur gyur pa lta 'khor mang po 'di snyed kyi nang na mi 'ga' yang kho bo'i grogs su 'gyur ba med dam zhes smre</text></item>
<item><p>118a1</p><section>mdo sde</section><text>bar gyur to/ /de'i tshe na rgyal po de la rigs ngan shan pa rang bzhin gyis khro la kun kyang 'jigs su rung ba zhig yod pa zhig bos so/ /shan pa de der 'ongs so/ /shan pa de 'ongs nas rgyal bu rnams la khyed mya ngan ma byed cig /</text></item>
<item><p>118a2</p><section>mdo sde</section><text>rgyal po chen po don mi 'grub pa'i thabs bdag la mchis kyis/ don ma grub na snga mkho bzhin du rgyal po'i srid gzung du zad do zhes smras so/ /rgyal bu rnams kyis tshig de skad ces smras pa thos nas rab tu dga' ba'i sems skyes</text></item>
<item><p>118a3</p><section>mdo sde</section><text>par gyur to/ /de nas shan pa de rgyal po'i drung du 'ongs nas rgyal po chen po da ltar ci zhig mdzad par dgongs shes gsol pa dang / rgyal pos smras pa/ kho bo'i lus la mar me stong btsugs la ston pa chen po bram ze la mchod par</text></item>
<item><p>118a4</p><section>mdo sde</section><text>sems so/ /shan pas smras pa/ de lta na sku la gcod nus so/ /rgyal pos de skad smras pa thos nas rab tu dga' ba'i sems su gyur nas shan pa la khyod ni yang dag par kho bo'i bla na med pa'i byang chub sgrub pa'i grogs yin no zhes</text></item>
<item><p>118a5</p><section>mdo sde</section><text>smras so/ /de nas shan pas rgyal po'i drung du 'greng bzhin ngu ngam ngur ba'i skad chen pos rgyal po la 'di skad ces gsol to/ /rgyal po mkhyen tam/ mi gsad pa'i chos kyis ni sngar mgo bcad par dgos te/ gnya' ba gtubs la</text></item>
<item><p>118a6</p><section>mdo sde</section><text>rkang lag kyang phral te/ chu ba dang / rgyus pa yang dbyung dgos na rgyal po chen po de 'dra ba'i na tsha'i sdug bsngal bzod dam/ rgyal pos de skad smras pa thos nas rab tu dga' ba'i sems su gyur nas/ de nas shan pas gnag lce lta bu'i</text></item>
<item><p>118a7</p><section>mdo sde</section><text>gri thogs te ring po ma thogs par rgyal po'i lus la rma stong tshang bar bcad do/ /shan pa rgyal po'i sems phyir nur ba tsam du sems pa las/ sems ma nur bas de gri yang sa la bor nas bros so/ /de nas rgyal po chen po'i lus</text></item>
<item><p>118a8</p><section>mdo sde</section><text>la rma stong bcad pa'i nang du mar khu blugs nas ras bzang po'i snying po btsugs te mar me stong btsugs so/ /de'i tshe bram ze ston pa chen pos de ltar byas pa mthong nas 'di snyam du da ni myur du chos ma bshad na lus srog 'tsho 'am</text></item>
<item><p>118b1</p><section>mdo sde</section><text>mi 'tsho gtol med pas/ gal te srog ma sos na sus chos mnyan par 'gyur snyam bsams nas/ rgyal po la 'di skad ces smras so/ /sangs rgyas kyi chos thos par 'dod pas shin du dpa' ba'i brtson 'grus kyis bya dka' ba'i</text></item>
<item><p>118b2</p><section>mdo sde</section><text>spyod pa spyad pas legs par nyon la shin du yid la zung shig dang / da rgyal po la sangs rgyas kyi chos bstan par bya'o/ /de skad ces smras pa thos nas rgyal po rab tu dga' ba'i sems su gyur te/ dper na bu sri zhu can zhig pha ma</text></item>
<item><p>118b3</p><section>mdo sde</section><text>shi na rab tu mi dga' ste/ sdug bsngal gyis gdungs pa las pha ma phyir sos pa na bu de ji ltar rab tu dga' ba ltar rgyal po de yang rab tu dga' bar gyur to/ /de nas bram ze des rgyal po la smras pa/ skye ba yod na 'chi bar 'gyur/</text></item>
<item><p>118b4</p><section>mdo sde</section><text>'gog pa 'di ni bde ba yin/ /zhes tshigs su bcad pa phyed pa 'di bstan to/ /rgyal pos dam pa'i chos bstan pa thos nas rab tu dga' ba'i sems su gyur te/ rgyal bu dang blon po rnams la 'di skad ces bsgo'o/ /khyed</text></item>
<item><p>118b5</p><section>mdo sde</section><text>rnams kho bo la sdug cing brtse ba'i sems yod na chos 'di ma brjed par yid la bzung la yul phyogs su gang na mang po 'du ba'i gnas dang / grong dang / grong khyer dang / tshong 'dus su 'gro ba mang po la 'di skad ces bkar</text></item>
<item><p>118b6</p><section>mdo sde</section><text>thogs shig /'khor los sgyur ba'i rgyal po chen pos sems can mang po sdug bsngal gyi rgya mtshor bying ba dag 'don pa dang / sems can thams cad la snying rje chen po'i sems bskyed nas lus la mar me stong btsugs</text></item>
<item><p>118b7</p><section>mdo sde</section><text>te/ tshigs su bcad pa'i tshigs bcad phyed thos pa 'di rgyal po chen po 'di'i byams pa dang snying rje'i sems grub par bya ba'i phyir thams cad kyis yi ger bris te gdon pa dang / kha ton du bya ba dang / 'dri ba dang / goms par</text></item>
<item><p>118b8</p><section>mdo sde</section><text>byed pa dang / don yang yid la bya zhing ji ltar gtams pa bzhin du nan tan du spyad par bya'o/ /de'i tshe na mi mang pos de skad ces bsgo ba thos nas rab tu dga' zhing mgu bar gyur te/ thams cad kyis tshig 'thun par rgyal po</text></item>
<item><p>119a1</p><section>mdo sde</section><text>la bstod nas shin du dga'o/ /rgyal po chen po bdag cag gi snying rje chen po'i pha yang dag pa yin no/ /sems can thams cad kyi phyir shin du spyad dka' ba spyad do zhes kun gyis bsngags te/ shog shog dang / dar dang / shun</text></item>
<item><p>119a2</p><section>mdo sde</section><text>pa dang / shing dang / rdo la yi ger bris te kha ton du slob bo/ /gang na mi mang po 'du ba'i gnas su yang yi ger bris te/ thams cad kyis mthong bar byas nas bla na med pa'i byang chub tu sems bskyed du bcug go/ /de'i tshe rgyal po chen pos</text></item>
<item><p>119a3</p><section>mdo sde</section><text>lus la mar me stong btsugs te ston pa chen po bram ze la mchod pa byas pa'i 'od zer gyis phyogs bcu'i zhing 'jig rten gyi khams snang bar gyur te/ mar me de'i 'od de las tshigs su bcad pa'i tshigs bcad phyed kyi chos kyi sgra</text></item>
<item><p>119a4</p><section>mdo sde</section><text>yang grags par gyur nas thams cad bla na med pa yang dag par rdzogs pa'i byang chub tu sems bskyed do/ /mar me de'i 'od des sum bcu rtsa gsum gnam gyi lha'i khang pa yang snang bar byas nas mar me'i 'od des lha'i 'od kun zil</text></item>
<item><p>119a5</p><section>mdo sde</section><text>gyis mnan pas sum bcu rtsa gsum gnam gyi lha rnams mar me'i 'od des kun du snang bar byas pas de dag 'di snyam du gyur to/ /ci'i rgyu ci'i rkyen gyis 'od zer 'di lta bu snang bar gyur snyam lha'i mig gis bltas pas 'jig rten gyi</text></item>
<item><p>119a6</p><section>mdo sde</section><text>khams na 'khor los sgyur ba'i rgyal po chen pos snying rje'i sems bskyed de/ 'gro ba thams cad kyi don du lus la mar me stong gtsugs nas ston pa chen po bram ze la mchod pa byas par mthong ngo / /lha de dag rab tu dga' ba'i sems</text></item>
<item><p>119a7</p><section>mdo sde</section><text>skyes nas 'jig rten gy-i khams su babs nas mi tha mal pa'i lus su sprul nas rgyal po ga la bar lhags te rgyal po chen po la 'di skad ces smras so/ /rgyal po chen po lus la mar me stong btsugs te/ shin du yang spyad dka'</text></item>
<item><p>119a8</p><section>mdo sde</section><text>ba spyad cing tshigs su bcad pa phyed cig thos pas ci zhig bya/ rgyal pos smras pa/ rigs kyi bu bdag ni sems can thams cad bla na med pa yang dag par rdzogs pa'i byang chub tu sems bskyed du gzhug pa'i phyir ro/ /de nas sprul</text></item>
<item><p>119b1</p><section>mdo sde</section><text>pa'i mi de phyir brgya byin gyi lus su bsgyur nas lus kyi 'od kyis kun du snang bar byas te/ rgyal po chen po la 'di skad ces smras so/ /rgyal po chen po 'di ltar mchod pa byas pa 'dis lha'i rgyal po 'dod dam/ bdud kyi rgyal po 'dod</text></item>
<item><p>119b2</p><section>mdo sde</section><text>dam/ tshangs pa'i rgyal po 'dod dam/ 'khor los sgyur ba'i rgyal pos brgya byin la smras pa/ lha'i dbang po bdag ni lha dang mi'i longs spyod gang yang mi 'dod kyi bla na med pa yang dag par rdzogs pa'i byang chub 'dod de/ so so'i skye</text></item>
<item><p>119b3</p><section>mdo sde</section><text>bo thams cad mi bde ba rnams bde ba'i gnas su dgod pa dang / ma grol ba rnams grol bar bya ba dang / pha rol du ma phyin pa rnams phyin par bya ba dang / byang chub ma thob pa thob par bya bar 'dod do/ /brgya byin gyis smras pa/</text></item>
<item><p>119b4</p><section>mdo sde</section><text>rgyal po chen po khyod ni rab tu blun pa'o/ /bla na med pa yang dag par rdzogs pa'i byang chub ni yun ring por shin du spyad dka' ba spyad pas thob par 'gyur na ci'i phyir bla na med pa'i byang chub 'thob par 'gyur/ rgyal pos brgya byin la</text></item>
<item><p>119b5</p><section>mdo sde</section><text>smras pa/ ci ste bdag gi spyi bo'i steng na lcags kyi 'khor los shin du 'bar ba rgyun du 'khor yang sdug bsngal de tsam gyis bla na med pa'i byang chub las phyir mi ldog go/ /brgya byin gyis smras pa/ tshig de skad ces smras pa</text></item>
<item><p>119b6</p><section>mdo sde</section><text>la su zhig yid ches par 'gyur/ de nas 'khor los sgyur ba'i rgyal pos brgyan byin la smras pa/ gal te bdag bla na med pa yang dag par rdzogs pa'i byang chub 'dod pa ma yin la lha'i dbang po khyod bslus par gyur na/ bdag</text></item>
<item><p>119b7</p><section>mdo sde</section><text>gi lus kyi rma 'di dag nam du yang 'tsho bar ma gyur cig /gal te de lta ma yin na khrag kyang 'o mar gyur cig /rma rnams kyang sos par gyur cig ces dam bcas ma thag tu rma rnams kyang sos par gyur to/ /brgya byin lha'i</text></item>
<item><p>119b8</p><section>mdo sde</section><text>dbang pos/ rgyal po la shin du dge'o zhes bstod nas/ rgyal po chen po khyod ni yang dag par snying rje chen po dang ldan pa ste/ snying rje chen po'i spyod pa'o/ /de ltar spyod dka' ba spyad pas/ ring po mi thogs par bla na</text></item>
<item><p>120a1</p><section>mdo sde</section><text>med pa yang dag par rdzogs pa'i byang chub 'thob par 'gyur bas/ nam bla na med pa'i byang chub thob pa na/ thog ma bdag gi don sngar byas par shog shig ces smras nas/ brgya byin lha'i dbang pos lus</text></item>
<item><p>120a2</p><section>mdo sde</section><text>kyi 'od zer gyis rgyal po'i lus kun du snang bar byas nas/ lha'i 'khor brgya stong dang bla na med pa yang dag par rdzogs pa'i byang chub tu sems bskyed do/ /rgyal bu lnga brgya rnams de ltar yab rgyal po'i lus kyi rma sos te</text></item>
<item><p>120a3</p><section>mdo sde</section><text>snga mkho bzhin du gyur pa mthong nas/ rab tu dga' rangs te rgyal po'i rkang pa la mgo bos phyag 'tshal nas phyogs gcig tu 'khod de/ thal mo sbyar ba btud nas tshig 'thun par 'di skad ces smras so/ /'di lta bu mdzad pa</text></item>
<item><p>120a4</p><section>mdo sde</section><text>ngo mtshar che ste/ yab rgyal po ni yang dag par 'gro ba thams cad la snying rje che ba'o zhes bstod do/ /rgyal pos smras pa/ bu khyed nga la sri zhu byed pa bden na thams cad bla na med pa yang dag par rdzogs pa'i byang chub</text></item>
<item><p>120a5</p><section>mdo sde</section><text>tu sems bskyed cig ces bsgo nas rgyal bu rnams yang dag par rdzogs pa'i byang chub tu sems bskyed par gyur to/ /de bzhin du btsun mo nyi khri dang pho brang gi slas brgya stong snyed kyang byang chub tu sems bskyed do/ /de'i tshe</text></item>
<item><p>120a6</p><section>mdo sde</section><text>'khor de'i nang na gnas pa'i sems can gang gA'i klung gi bye ma bcu bdun snyed kyis nyan thos dang / rang sangs rgyas su sems bskyed par gyur to/ /lha dang / klu dang / gnod sbyin dang / dri za dang / lha ma yin dang / nam mkha' lding dang /</text></item>
<item><p>120a7</p><section>mdo sde</section><text>mi 'am ci dang / lto 'phye chen po dang / mi dang mi ma yin pa la sogs pa grangs med pa rnams 'di lta bur gyur pa mthong thos nas thams cad kyis byang chub tu sems bskyed de rab tu dga' nas phyir dong ngo / /thabs mkhas pa</text></item>
<item><p>120a8</p><section>mdo sde</section><text>chen po sangs rgyas drin lan bsab pa'i mdo las/ gnyen po'i le'u zhes bya ste gsum pa'o// // de'i tshe na 'khor gyi dkyil 'khor de na byang chub sems dpa' sems dpa' chen po dga' ba'i rgyal po stan las langs</text></item>
<item><p>120b1</p><section>mdo sde</section><text>te bla gos phyogs gcig tu byas nas pus mo g.yas pa'i lha lnga sa la btsugs nas/ bcom ldan 'das ga na ba de logs su thal mo sbyar ba btud nas bcom ldan 'das la 'di skad ces gsol to/ /byang chub sems dpa' ji</text></item>
<item><p>120b2</p><section>mdo sde</section><text>ltar na drin shes par bgyi/ ji ltar na drin bsab par bgyi zhes gsol pa dang / bcom ldan 'das kyis byang chub sems dpa' dga' ba'i rgyal po la 'di skad ces bka' stsal to/ /rigs kyi bu legs par nyon cig /byang chub sems</text></item>
<item><p>120b3</p><section>mdo sde</section><text>dpa' sems dpa' chen po drin shes pa ni bla na med pa yang dag par rdzogs pa'i byang chub tu sems bskyed pa'o/ /drin lan bsab pa ni sems can pha rol po thams cad bla na med pa yang dag par rdzogs pa'i byang chub tu sems bskyed du</text></item>
<item><p>120b4</p><section>mdo sde</section><text>gzhug pa'o/ /gsol pa/ byang chub tu sems bskyed ces bgyi ba ji ltar sems bskyed par bgyi/ byang chub sems dpas dngos po gang gi rkyen gyis byang chub tu sems bskyed par 'gyur/ rigs kyi bu byang chub sems dpa'</text></item>
<item><p>120b5</p><section>mdo sde</section><text>sems dpa' chen po thog ma bla na med pa yang dag par rdzogs pa'i byang chub tu sems bskyed pa'i tshe/ 'di skad du yi dam chen po bca'o/ /bdag bla na med pa yang dag par rdzogs pa'i byang chub thob pa'i tshe sems can thams cad</text></item>
<item><p>120b6</p><section>mdo sde</section><text>la phan pa dang bde ba'i don du sems can thams cad mya ngan las 'das pa chen po la nges par dgod par dam bca'o/ /gzhan yang sems can thams cad shes rab kyi pha rol du phyin pa yongs su rdzogs par bya bar dam bca' bar bya'o/ /</text></item>
<item><p>120b7</p><section>mdo sde</section><text>de ni bdag gi don dang gzhan gyi don byed pa zhes bya ste/ de bas na thog ma byang chub tu sems bskyed nas byang chub kyi rgyu dang ldan pa zhes bya/ sems can gyi rgyu dang ldan pa zhes bya/ yang dag pa'i don gyi rgyu dang ldan pa zhes bya/ byang</text></item>
<item><p>120b8</p><section>mdo sde</section><text>chub kyi phyogs kyi chos sum bcu rtsa bdun gyi chos dang ldan pa zhes bya/ dge ba'i chos thams cad sdud pa'i gzhi zhes bya/ de bas na byang chub sems dpa' ni dge ba zhes bya/ dge ba chen po zhes bya sems can thams cad</text></item>
<item><p>121a1</p><section>mdo sde</section><text>kyi dge ba'i rtsa ba zhes kyang bya/ sems can thams cad kyi lus dang / ngag dang / yid kyi las sbyong ba zhes bya ste/ las ngan pa gsum sbyangs pas 'jig rten na smon lam gang yang bla na med pa yang dag</text></item>
<item><p>121a2</p><section>mdo sde</section><text>par rdzogs pa'i byang chub tu sems bskyed pa las 'da' ba med de smon lam mchog dam pa bla na med pa'o/ /byang chub sems dpa' sems dpa' chen po thog ma byang chub tu sems bskyed pa'i tshe dngos po lnga dang ldan par bya'o/ /</text></item>
<item><p>121a3</p><section>mdo sde</section><text>lnga gang zhe na/ rang bzhin dang / spyod pa dang / spyod yul dang / yon tan dang / bskyed pa'o/ /byang chub sems dpa' de ltar byang chub tu sems bskyed na byang chub sems dpa' sems dpa' chen po zhes bya ste/ gdon mi za bar bla</text></item>
<item><p>121a4</p><section>mdo sde</section><text>na med pa yang dag par rdzogs pa'i byang chub thob cing theg pa chen po spyod par 'gyur ro/ /de bas na thog ma byang chub tu sems bskyed pas dge ba'i chos thams cad sdud par 'gyur ro/ /byang chub sems dpa' sems dpa'</text></item>
<item><p>121a5</p><section>mdo sde</section><text>chen po byang chub tu sems bskyed nas ji ltar spyod pa bzhin du bla na med pa yang dag par rdzogs pa'i byang chub thob par 'gyur ro/ /gal te byang chub tu sems ma bskyed na nam du yang byang chub thob par mi 'gyur te/ de bas na byang</text></item>
<item><p>121a6</p><section>mdo sde</section><text>chub tu sems bskyed na bla na med pa yang dag par rdzogs pa'i byang chub kyi gzhi thob par 'gyur ro/ /byang chub sems dpa' sems dpa' chen po sems can sdug bsngal gyis gzir ba mthong na byams shing snying rje ba'i sems skye ste/</text></item>
<item><p>121a7</p><section>mdo sde</section><text>de bas na byang chub sems dpa' ni byams pa dang / snying rje'i sems kyis rgyu byas pas bla na med pa yang dag par rdzogs pa'i byang chub tu sems bskyed par 'gyur ro/ /bla na med pa yang dag par rdzogs pa'i byang chub tu sems</text></item>
<item><p>121a8</p><section>mdo sde</section><text>bskyed pa'i rgyus byang chub kyi phyogs kyi chos sum bcu rtsa bdun sgrub par 'gyur ro/ /byang chub kyi phyogs kyi chos sum bcu rtsa bdun bsgrubs pa'i rgyus bla na med pa yang dag par rdzogs pa'i byang chub 'thob ste/ de bas na byang chub tu</text></item>
<item><p>121b1</p><section>mdo sde</section><text>sems bskyed pa ni gzhi 'am rtsa ba zhes bya'o/ /byang chub tu sems bskyed pas byang chub sems dpa'i tshul khrims spyod par 'gyur te/ de bas na byang chub tu sems bskyed pa ni rtsa ba zhes bya'o/ /yan lag ces kyang bya/ sdud pa zhes kyang bya/ go</text></item>
<item><p>121b2</p><section>mdo sde</section><text>rims zhes kyang bya/ sa bon zhes kyang bya/ byang chub sems dpa' byang chub tu sems bskyed pa yang mthar phyin pa dang / mthar mi phyin pa yod de/ bla na med pa yang dag par rdzogs pa'i byang chub kyi bar du thob par byed pa ni nam du yang phyir ldog pa 'am</text></item>
<item><p>121b3</p><section>mdo sde</section><text>nur ba med pas mthar phyin pa'o/ /mthar mi phyin pa ni ldog pa dang nyams par 'gyur te/ phyir ldog pa la rnam pa gnyis te/ mthar ldog pa dang / mthar ldog pa ma yin pa yod do/ /mthar phyir ldog pa ni bla na med pa yang dag par rdzogs pa'i</text></item>
<item><p>121b4</p><section>mdo sde</section><text>byang chub tu sems bskyed pa las phyir mi ldog pa'i chos gang yin pa de bsgrub pa 'am nan tan du spyod mi nus pa'o/ /mthar phyin pa ma yin pa ni byang chub tu sems bskyed nas chos gang yin pa bsgrub cing nan tan du spyod pa'o/ /byang chub</text></item>
<item><p>121b5</p><section>mdo sde</section><text>sems dpa'i spyod pa la rnam pa bzhi ste/ rigs kyi bu 'am/ rigs kyi bu mo/ gang zhig sangs rgyas sam/ byang chub sems dpa'i don gyi dngos po bsam gyis mi khyab pa thos sam/ mthong na de'i tshe dad cing 'dun pa'i sems skye</text></item>
<item><p>121b6</p><section>mdo sde</section><text>bar 'gyur te/ 'di snyam du sangs rgyas dang byang chub sems dpa'i don kyi dngos po ni bsam gyis mi khyab pa ste/ sangs rgyas dang byang chub sems dpa'i don gyi dngos po bsam gyis mi khyab pa de ni thob par bya ba yin pas bdag gis bla</text></item>
<item><p>121b7</p><section>mdo sde</section><text>na med pa yang dag par rdzogs pa'i byang chub thob par bya'o snyam sems te/ de bas na sems rtse gcig tu dran par byed cing byang chub tu sems bskyed pa dang / kha cig ni sangs rgyas dang / byang chub sems dpa' rnams kyi don gyi dngos</text></item>
<item><p>121b8</p><section>mdo sde</section><text>po bsam gyis mi khyab pa ma mthong yang / sangs rgyas dang / byang chub sems dpas dgongs te gsungs pa'i snying po thos pa tsam gyis dad cing 'dun pa'i sems skyes te/ dad pa'i sems skyes pas/ bla na med pa yang dag par</text></item>
<item><p>122a1</p><section>mdo sde</section><text>rdzogs pa'i byang chub dang / rnam pa thams cad mkhyen pa nyid thob par bya ba'i phyir/ byang chub tu sems bskyed pa dang / kha cig ni sangs rgyas dang / byang chub sems dpa'i don gyi dngos po bsam gyis mi khyab pa yang</text></item>
<item><p>122a2</p><section>mdo sde</section><text>ma mthong / dgongs te gsungs pa'i chos ma thos kyang dam pa'i chos 'jig par 'gyur bar mthong na/ de 'di snyam du bla na med pa'i sangs rgyas kyi chos sems can rnams kyi nyon mongs pa grangs med pa zhi bar byed cing / bde ba dang</text></item>
<item><p>122a3</p><section>mdo sde</section><text>phan pa'i don du 'gyur ba 'di ni sangs rgyas dang / byang chub sems dpa' 'ba' shig gis yun ring du gnas shing mi nub par mdzad de/ da bdag kyang byang chub tu sems bskyed la sems can thams cad kyi nyon mongs pa yongs su</text></item>
<item><p>122a4</p><section>mdo sde</section><text>spong pa'i phyir bdag gi lus 'di sdug bsngal chen po myong yang / sangs rgyas kyi chos 'jig rten na yun ring du gnas par bya'o snyam du sems nas byang chub tu sems bskyed pa dang / kha cig ni sangs rgyas kyi chos 'jig pa ma</text></item>
<item><p>122a5</p><section>mdo sde</section><text>mthong yang dus ngan pa'i sems can rnams nyon mongs pa shin du lci ba 'dod chags dang / zhe sdang dang / gti mug rnams dang / ngo tsha med pa dang / khrel med pa dang / ser sna rnams dang / phrag dog dang / khong khro ba dang / 'khrug</text></item>
<item><p>122a6</p><section>mdo sde</section><text>pa rnams dang / ma dad pa dang / the tsom dang / le lo la sogs pa nyon mongs pa'i dngos po 'di dag mthong na/ de 'di snyam du shin du dus ngan pas sems can 'di dag ni dge ba mi spyod de/ de ltar dus ngan pas theg pa gnyis kyi</text></item>
<item><p>122a7</p><section>mdo sde</section><text>sems kyang bskyed mi nus na bla na med pa yang dag par rdzogs pa'i byang chub tu sems bskyed pa lta ci smos snyam sems nas byang chub tu sems bskyed pa'o/ /de ltar byang chub tu sems bskyed nas sems can thams cad</text></item>
<item><p>122a8</p><section>mdo sde</section><text>kyang bla na med pa yang dag par rdzogs pa'i byang chub tu sems bskyed pa la brtson par byed do/ /de nas byang chub sems dpa' dga' ba'i rgyal pos bcom ldan 'das la 'di skad ces gsol to/ /bcom ldan 'das byang chub</text></item>
<item><p>122b1</p><section>mdo sde</section><text>sems dpa' drin lan shes pa ni bdag byang chub tu sems bskyed pa'o/ /byang chub sems dpa' drin lan bsab pa ni sems can pha rol po byang chub tu sems bskyed du bcug pa'o zhes bgyi na/ de bzhin gshegs pa sngon 'khor</text></item>
<item><p>122b2</p><section>mdo sde</section><text>ba na 'khor ba'i tshe thog ma dngos po ci'i rgyus byang chub tu sems bskyed par gyur/ bcom ldan 'das kyis bka' stsal pa/ rigs kyi bu sngon gyi bskal pa grangs med pa'i bar du skye shir 'khor ba na 'khor zhing</text></item>
<item><p>122b3</p><section>mdo sde</section><text>lus dang ngag dang / yid kyi nyon mongs pa'i las chen pos sems can dmyal ba chen po brgyad myong bar gyur to/ /'di lta ste/ a ha ha'i sems can dmyal ba dang / a la la'i sems can dmyal ba dang / a tsha tsha'i sems can</text></item>
<item><p>122b4</p><section>mdo sde</section><text>dmyal ba dang / zangs khol ma'i sems can dmyal ba dang / zangs khol ba chen po'i sems can dmyal ba chen po dang / rdo nag po'i sems can dmyal ba dang / rdo nag po chen po'i sems can dmyal ba nas/ me'i shing rta'i dmyal ba</text></item>
<item><p>122b5</p><section>mdo sde</section><text>'i bar du'o/ /nga de'i tshe na me'i shing rta'i dmyal bar lhung nas gud nas gcig dang gnyis kyis me'i shing rta 'dren te/ dmyal ba'i srungs ma a bang ni shing rta'i steng na 'dug cing mig sgrad so gtsigs te me 'bud pa/ kha dang / mig</text></item>
<item><p>122b6</p><section>mdo sde</section><text>dang / rna ba dang / sna nas me 'bar/ dud pa 'thul te srungs ma de yang lus shin du che zhing gnag la/ shing rta'i steng na skyil mo dkrung bcas te 'dug nas lag pa na lcags kyi dbyug pa thogs te nga la rdeg go/ /de'i tshe nga na</text></item>
<item><p>122b7</p><section>mdo sde</section><text>ba'i sdug bsngal ma bzod nas stobs ci nus kyis shing rta drangs so/ /nga'i grogs shig nyam chung ste 'dren ma nus pas dmyal ba'i srungs ma a bang gis lcags kyi mdung rtse gsum pa thogs nas brang du btsugs te/ lcags</text></item>
<item><p>122b8</p><section>mdo sde</section><text>thos brdabs nas khrag char par phab bo/ /de'i tshe mi de na ba'i sdug bsngal mi bzod pas na tsha'i skad chen po phyung nas bar 'ga' ni pha ma zhes 'bod/ bar 'ga' ni chung ma bu zhes bos kyang phan pa med do/ /nga de'i tshe na de lta bu'i sdug</text></item>
<item><p>123a1</p><section>mdo sde</section><text>bsngal chen po myong ba mthong nas snying rje'i sems skyes so/ /de ltar snying rje'i sems chen po skyes pa'i rkyen gyis byang chub tu sems bskyed par gyur to/ /de nas sdug bsngal myong ba de'i phyir dmyal ba'i srungs ma a bang la sdug bsngal myong ba'i</text></item>
<item><p>123a2</p><section>mdo sde</section><text>mi 'di la snying rje'i sems cung zad skyed cig ces gsol ba btab pa dang / dmyal ba'i srungs ma khros nas zhe sdang gi sems skyes pas lcags kyi mdung rtse gsum pa thogs nas nga'i gnya' bar btsugs nas der tshe'i dus byas pas me'i shing</text></item>
<item><p>123a3</p><section>mdo sde</section><text>rta'i sems can dmyal ba las thar te bskal pa brgyad stong kyi mi dge ba'i sdig pa byang bar gyur to/ /de ltar ngas bla na med pa yang dag par rdzogs pa'i byang chub tu sems bskyed pas me'i shing rta'i sems can dmyal ba las thar bar gyur to/ /bcom</text></item>
<item><p>123a4</p><section>mdo sde</section><text>ldan 'das kyis dga' ba'i rgyal po la bka' stsal pa/ de'i tshe me'i shing rta 'dren pa de ni da ltar nga yin te/ byang chub tu sems bskyed pas myur du sangs rgyas su grub par gyur to/ /de bas na sems can thams cad kyis byang chub tu sems</text></item>
<item><p>123a5</p><section>mdo sde</section><text>bskyed pa ni don gyi dngos po ni gcig tu ma zad de/ la la ni snying rje'i rkyen gyis skye'o/ /la la ni zhe sdang gi rkyen gyis skye'o/ /la la ni sbyin pa'i rkyen gyis skye'o/ /la la ni ser sna'i rkyen gyis skye'o/ /la la ni dga' ba'i rkyen gyis</text></item>
<item><p>123a6</p><section>mdo sde</section><text>skye'o/ /la la ni mya ngan gyi rkyen gyis skye'o/ /la la ni 'dod pa dang bye bral gyi rkyen gyis skye'o/ /la la ni dgra sdang ba dang phrad pa'i rkyen gyis skye'o/ /la la ni dge ba'i bshes gnyen la sten pa'i rkyen gyis skye'o/ /la la ni mi dge ba'i</text></item>
<item><p>123a7</p><section>mdo sde</section><text>bshes gnyen gyi rkyen gyis skye'o/ /la la ni sangs rgyas mthong ba'i rkyen gyis skye'o/ /la la ni chos thos pa'i rkyen gyis skye'o/ /de bas na sems can rnams la byang chub tu sems bskyed pa ni de ltar so sor mi mthun te/ dga' ba'i rgyal po</text></item>
<item><p>123a8</p><section>mdo sde</section><text>byang chub sems dpa' sems dpa' chen pos drin lan shes pa dang / drin lan bsab pa'i don gyi dngos po 'di ltar rig par bya'o/ /de'i tshe chos 'di bstan pa na skye bo khri brgya stong snyed kyis bla na med pa yang dag par rdzogs pa'i</text></item>
<item><p>123b1</p><section>mdo sde</section><text>byang chub tu sems bskyed par gyur to/ /'khor mang mo de dag las la la ni rgyun du zhugs pa'i 'bras bu thob pa nas dgra bcom pa'i 'bras bu'i bar du thob par gyur to/ /lha dang / klu dang / yi dgas dang / mi dang mi ma yin pa la</text></item>
<item><p>123b2</p><section>mdo sde</section><text>sogs pa thams cad nyan thos dang / rang sangs rgyas su sems bskyed par gyur te/ chos thos pa la rab tu dga' rangs nas mgo bos phyag 'tshal te g.yas phyogs nas bskor ba byas nas phyir dong ngo / /thabs mkhas pa chen po</text></item>
<item><p>123b3</p><section>mdo sde</section><text>sangs rgyas drin lan bsab pa'i mdo las byang chub tu sems bskyed pa zhes bya ba'i le'u ste bzhi pa'o// // thabs mkhas pa chen po sangs rgyas drin lan bsab pa'i mdo/ bam po gsum pa/ de'i tshe de bzhin gshegs pa yum</text></item>
<item><p>123b4</p><section>mdo sde</section><text>lha mdzes dang lha rnams kyi don du zhag dgu bcu'i bar du lha rnams la chos ston du gshegs te/ 'dzam bu'i gling gi mi rnams kyis zhag dgu bcu'i bar du/ de bzhin gshegs pa ga la bzhugs pa ma rtogs so/ /maud gal gyi bu chen po</text></item>
<item><p>123b5</p><section>mdo sde</section><text>rdzu 'phrul gyi mchog tu gyur pas kyang rdzu 'phrul gyi mthus gtugs te phyogs bcur brtags kyang ma rtogs so/ /'phags pa nye bar skyong lta bu lha'i mig mchog gis phyogs bcur stong gsum gyi stong chen po'i 'jig rten gyi khams</text></item>
<item><p>123b6</p><section>mdo sde</section><text>kun du bltas kyang ma mthong ngo / /de bzhin du 'phags pa'i 'khor lnga brgya'i bar du kun gyis brtags kyang ma mthong ngo / /de ltar de bzhin gshegs pa ma mthong bas de dag mi dga' ste mya ngan gyis sems gdungs par gyur to/ /</text></item>
<item><p>123b7</p><section>mdo sde</section><text>de'i tshe rgyal po u tra ya nas de bzhin gshegs pa ma mthong bas mi dga' ba'i sems skyes te/ de bzhin gshegs pa dran pa'i phyir glang mgo'i shing tsan dan las de bzhin gshegs pa'i sku gzugs byas nas phyag 'tshal ba dang</text></item>
<item><p>123b8</p><section>mdo sde</section><text>mchod pa byed pa de yang de bzhin gshegs pa mngon sum dang / 'dra bar bzhugs par dmigs nas mchod pa byas so/ /de'i tshe rgyal po chen pos mu stegs can gyi ston pa drug bos nas de bzhin gshegs pa da ltar ga la bzhugs</text></item>
<item><p>124a1</p><section>mdo sde</section><text>zhes dris na ston pa drug gis rgyal po la 'di skad ces smras so/ /rgyal po chen po mi mkhyen nam/ dge sbyong gau ta ma ni sgyu 'phrul can yin te de 'dra'o/ /sgyu 'phrul gyi sgyu ma ni bden pa'i dngos po med pas bdag cag gi</text></item>
<item><p>124a2</p><section>mdo sde</section><text>gtsug lag las lo stong ngam nyis stong na sgyu 'phrul can sgyu ma zhig 'byung ngo zhes 'chad pas dge sbyong gau ta ma ni sgyu ma de kho na yin no/ /de'i tshe 'phags pa nye bar skyong rgyal po chen po ga la bar song nas/ rgyal po la 'di skad ces gsol</text></item>
<item><p>124a3</p><section>mdo sde</section><text>to/ /rgyal po chen po mkhyen tam/ de bzhin gshegs pa ni da ste zhag bdun na sum bcu rtsa gsum gnam nas 'dzam bu'i gling du gshegs so/ /rgyal pos de skad ces smras pa thos nas rab tu dga' ba'i sems su gyur te/</text></item>
<item><p>124a4</p><section>mdo sde</section><text>yul mi bsdus nas chag chag dang phyag dar byas te/ spos dang / me tog kyang bshams/ dar gyi lda ldi dang / ba dan dang / gdugs bres te/ zhal zas mang po dang / rol mo la sogs pa mchod pa'i yo byad rnam pa sna tshogs</text></item>
<item><p>124a5</p><section>mdo sde</section><text>bshams shing sbyar ba dang / mu stegs can gyi ston pa drug der 'ongs nas khyed rnams 'di ltar mchod pa'i yo byad bshams shing sbyar ba 'di rgyal po spyan 'dren nam/ de dag gis de ma yin no zhes smras pa dang / 'o na blon po chen po</text></item>
<item><p>124a6</p><section>mdo sde</section><text>'bod dam/ bram ze 'am khyim bdag 'bod dam/ de ma yin na gnyen bshes kyi dus ston byed dam/ smras pa de ma yin te/ sangs rgyas bcom ldan 'das gshegs su gsol lo/ /ston pa drug gis smras pa/ sangs rgyas shes</text></item>
<item><p>124a7</p><section>mdo sde</section><text>bya ba su zhig /smras pa/ thams cad mkhyen pa'o/ /yang rnam pa thams cad mkhyen pa zhes bya ba de su zhig /smras pa/ byams pa dang / snying rje chen po'i yab bo/ /khyed mi shes sam/ rgyal po zas gtsang ma'i rigs mtho</text></item>
<item><p>124a8</p><section>mdo sde</section><text>zhing btsun la mchog tu gyur pa/ thog ma bskal pa dang po nas btsun mo chen po'i sras gcig cig gis gdung bsabs te 'khor los sgyur ba'i rgyal po byas so/ /bar du rabs gnyis kyis 'khor los sgyur ba'i rgyal po ma</text></item>
<item><p>124b1</p><section>mdo sde</section><text>byas mod kyi 'dzam bu'i gling gi rgyal po byas so/ /rgyal po de la sras mched gsum zhig mnga'o/ /rab ni rgyal po zas gtsang ma zhes bya/ de'i bar ni bre bo zas zhes bya/ de'i tha chungs ni zas zil mngar gyi zas zhes bya</text></item>
<item><p>124b2</p><section>mdo sde</section><text>'o/ /rgyal po zas gtsang ma la sras gnyis shig mnga'/ chen po ni don grub ces bya/ sras chung ngu ni dga' bo zhes bya/ rgyal po bre bo zas la sras gnyis shig mnga'/ chen po ni lha sbyin zhes bya/ sras chung ngu ni kun</text></item>
<item><p>124b3</p><section>mdo sde</section><text>dga' bo'o/ /rgyal po zil mngar gyi zas la sras mo gcig yod de/ bu mo zil mngar gyi ro zhes bya'o/ /de'i tshe na spun gyi rab rgyal bu don grub pho brang gi phyi rol du 'chag tu ltad mo ltar song song ba las rga ba dang / na ba dang /</text></item>
<item><p>124b4</p><section>mdo sde</section><text>shi ba dag mthong nas mi dga' bar gyur te/ kha zas kyang mi za zhing snying rje'i sems kyis sems pa la zhugs te/ mir skyes pa la mtho dma' med par gzugs su red pa thams cad la de 'dra ba'i nad dang skyon yod de gcig</text></item>
<item><p>124b5</p><section>mdo sde</section><text>kyang mi thar ro snyam bsams nas/ mtshan mo pho brang nas bros nas byang chub kyi shing drung du lo drug gi bar du spyod pa dka' ba spyad nas rnam pa thams cad mkhyen pa zhes bya bar gyur te/ thams cad mkhyen pa'i ye shes can</text></item>
<item><p>124b6</p><section>mdo sde</section><text>zhes mngon par sangs rgyas te/ stobs bcu dang / mi 'jigs pa bzhi dang / ma 'dres pa'i chos bcwa brgyad dang ldan zhing rnam pa thams cad mkhyen pa zhes bya bar gyur to/ /bltam nas zhag bdun lon nas yum lha mdzes</text></item>
<item><p>124b7</p><section>mdo sde</section><text>dus byas te/ sum cu rtsa gsum gnam gyi lha'i nang du skyes nas yum la zhag dgu bcu'i bar du chos bshad de/ da ste zhag bdun na 'dzam bu'i gling du gshegs so/ /de'i tshe mu stegs can gyi ston pa drug gis de skad ces</text></item>
<item><p>124b8</p><section>mdo sde</section><text>smras pa thos nas phrag dog gi sems skyes te/ rab tu mi dga' ba'i mya ngan gyis gdungs nas ston pa drug 'khor dang bcas pa lhan cig tu 'dug ste 'di skad ces bgros so/ /dge sbyong gau ta ma gal te 'dzam bu'i gling 'dir phyin</text></item>
<item><p>125a1</p><section>mdo sde</section><text>te 'ongs na mi thams cad kyis bdag cag spong zhing dge sbyong gau ta ma la mchod pa byed par 'gyur bas bdag cag ni brel zhing phongs la srog la bab par 'gyur ro zhes bgros nas/ mu stegs can gyi ston pa drug</text></item>
<item><p>125a2</p><section>mdo sde</section><text>gis yang 'di snyam bsams so/ /bdag cag mi mang po 'dus pa'i gnas su myur du song la mi mang po'i nang du 'di skad ces bsgrag par bya'o/ /de skad kun shes par gyis/ dge sbyong gau ta ma ni yang dag par na ci yang shes pa med de/ byis pa</text></item>
<item><p>125a3</p><section>mdo sde</section><text>chung ngu na kha nyag gcig shAg rigs kyi pho brang nas byung ste/ byang chub kyi shing drung na 'dug 'dug nas nga ni rnam pa thams cad mkhyen pa'i ye shes thob po zhes zer te/ tshig de ni brdzun te bden pa ma yin no/ /de ci'i phyir zhe na/ rgyal po a khyi tas</text></item>
<item><p>125a4</p><section>mdo sde</section><text>bsod snyoms sbyin par bos nas rta chas 'ba' shig byin te ngan du byas kyang ma shes te der song bas na thams cad mkhyen pa ma yin no/ /gzhan yang kun dga' bo la da ste zhag du na tshul du 'jug ces dris na/ kun dga' bos zhag bdun</text></item>
<item><p>125a5</p><section>mdo sde</section><text>zhig lus shes smras so/ /yang kun dga' bo la kun dga' ra ba na bya mang po ci'i phyir ca co'i skad 'byin ces dris na/ bya mang po zas gtod pa'i phyir ro zhes smras so/ /btsas nas zhag bdun lon nas ma yang shi bar gyur pas de dang</text></item>
<item><p>125a6</p><section>mdo sde</section><text>sbyar na thams cad shes pa ma yin no/ /bkra mi shis te shin du sdig pa can yin no/ /der cis mngon zhe na/ btsas ma thag tu ma yang shi'o/ /yang gcig tu na sri zhus pha la rim gro byed pa'i rigs na/ rim gro mi byed par ri la langs</text></item>
<item><p>125a7</p><section>mdo sde</section><text>te song ba las drin mi shes pa yin no/ /yab rgyal pos btsun mo skye dgu'i bdag mo blangs pa las chung ma'i tshul du ma byas te/ btsun mo skye dgu'i bdag mo sdug bsngal chen po myong bar byas pas drin mi shes shing drin mi dran pa</text></item>
<item><p>125a8</p><section>mdo sde</section><text>yin no/ /dge sbyong gau ta ma'i 'khor ni bzang ngan med de slob ma lnga brgya po yang so so nas nga ni mchog yin no/ /zhes zer te/ mkhan po la yang chos lugs med pas slob ma la yang chos lugs sam spyod pa'i las med do/ /</text></item>
<item><p>125b1</p><section>mdo sde</section><text>chung ngu na stan 'dings pa'i mi dge slong tha bye'u lta bu yang nga ni kun gyi mchog yin no zhes zer/ yid gzhungs shes rab che ba blo rno ba'i mchog shA ri'i bu lta bu yang de na yod/ shes rab rtul ba shes pa med pa dge slong phan thig de</text></item>
<item><p>125b2</p><section>mdo sde</section><text>yang de la 'jug /chung ngu na 'dod chags chung ba dge slong ma grags 'dzin yang de la 'jug /mnyan du yod pa na sbrul 'tshong ma rung ma ud pa la'i mdog kyang de la 'jug /chung ngu na shed ma bye ba shes pa med pa bus pa tsun da yang de</text></item>
<item><p>125b3</p><section>mdo sde</section><text>la 'jug /nang gi rgas 'khogs pa de su bar ta la zhes bya ba lo brgya nyi shu lon pa de yang de la 'jug /rigs btsun pa che ba shag rigs kyang de la 'jug /mnyan du yod pa na nang gi rigs ngan phyag dar lung skyed pa yang de la 'jug /</text></item>
<item><p>125b4</p><section>mdo sde</section><text>de bas na dge sbyong gau ta ma'i chos ni go 'dun bsdus pa bzang ngan med pa ste/ mchod par 'os pa 'am/ bkur stir bya ba'i gnas ma yin no/ /dper na rlung chen po langs na shing lo ma 'am 'dab ma thams cad lhan cig 'phungs</text></item>
<item><p>125b5</p><section>mdo sde</section><text>pa ltar sangs rgyas kyi chos kyang de dang 'dra'o/ /dper na bya mang po ni mis bor ba'i kha zas sam bar bur la 'du ba ltar dge sbyong gau ta ma'i 'khor yang de dang 'dra ste/ rnyed rnyed len cing za'o/ /de bas na khyed rnams ci'i phyir/ dge</text></item>
<item><p>125b6</p><section>mdo sde</section><text>sbyong gau ta ma la mchod pa bya bar sems shes bsgrags so/ /de'i tshe na mi mang pos de skad smras pa thos kyang / dper na sa chen po bskyod du med pa bzhin de bzhin gshegs pa la skoms pas gdungs pa tsam du mos shing 'dud</text></item>
<item><p>125b7</p><section>mdo sde</section><text>pa'i sems ma nur to/ /'khor mang po rnams su mu stegs can gyi ston pa drug gis smras pa'i tshig gis sems phyir ma nur ba ni ji ltar rdo rje ltar brtan par gyur te/ skyed bri med pas de bzhin gshegs pa la skom pas gdungs</text></item>
<item><p>125b8</p><section>mdo sde</section><text>pa ltar mos shing dad pas zhag bdun lon nas/ de bzhin gshegs pa yang sum cu rtsa gsum gnam nas slar 'dzam bu'i gling du gshegs te/ lha'i 'khor grangs med pa brgya stong gis bskor cing de bzhin gshegs pa'i</text></item>
<item><p>126a1</p><section>mdo sde</section><text>'od zer gyis kun du snang la gsal bar byas nas lha'i rol mo tshad med pa brgya snyed kyis mchod pa nas/ lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto</text></item>
<item><p>126a2</p><section>mdo sde</section><text>'phye chen po dang mi dang mi ma yin pa'i bar du thams cad 'dus te phyag 'tshal nas mchod pa byas so/ /de'i tshe rgyal po ud tra ya na yang 'khor dang bcas te/ rgyang ma nas de bzhin gshegs pa bsu nas mgo bos de bzhin gshegs pa'i</text></item>
<item><p>126a3</p><section>mdo sde</section><text>zhabs la phyag 'tshal nas phyogs gcig tu 'khod do/ /de nas mu stegs can gyi ston pa drug kyang phyogs gcig tu 'dus nas 'di snyam du sems par gyur to/ /bdag cag gi byur zhes bya ba 'dir 'ongs te/ mi mang po'i nang du 'di</text></item>
<item><p>126a4</p><section>mdo sde</section><text>skad ces bsgrags kyang yid ches la ma phan pas/ da ni bdag cag gis lha dang mi'i tshogs pa'i nang du bsgrags na bye brag ma phyed do snyam bsams so/ /de'i tshe mu stegs can gyi ston pa drug gis de snyam bsams nas 'khor brgya stong</text></item>
<item><p>126a5</p><section>mdo sde</section><text>snyed dang mdun gyis byas te/ 'khor mang po 'dus pa'i nang du 'ongs nas phyogs gcig tu 'khod do/ /de'i tshe na dri za'i bu chos kyi phreng ba zhes bya ba rin po che sna bdun las byas pa'i pi bang thogs nas de bzhin gshegs pa gang na bar 'ongs</text></item>
<item><p>126a6</p><section>mdo sde</section><text>te zhabs la mgo bos phyag 'tshal nas phyogs gcig tu 'khod do/ /phyogs gcig tu 'dug nas glu dang bcas pa'i rol mo byas nas rol mo'i sgra skad shin du snyan pa des 'khor thams cad kyi yid kyang tshim par gyur te/ nyan thos shA ri'i</text></item>
<item><p>126a7</p><section>mdo sde</section><text>bu la sogs pa ma tshor bar lus bskyod cing g.yos te gar byas par gyur/ ri rab lhun po yang 'gul g.yos par gyur to/ /de'i tshe de bzhin gshegs pa mtshan ma yod ces bya ba'i ting nge 'dzin du zhugs nas ting nge 'dzin de'i mthus pi</text></item>
<item><p>126a8</p><section>mdo sde</section><text>bang gi sgras stong gsum gyi stong chen po'i 'jig rten gyi khams kun du grags shing / pi bang gi sgra de las sdug bsngal ba dang / stong pa dang / mi rtag pa dang / mi gtsang ba dang / bdag med pa zhes bya ba'i sgra byung ste/ sems can thams cad kyis</text></item>
<item><p>126b1</p><section>mdo sde</section><text>rol mo'i sgra de las de bzhin gshegs pa'i drin gzo ba dang / drin lan bsab pa dang / bskal pa tshad med/ grangs med pa'i bar du pha ma la sri zhu bya ba'i sgra grag par gyur to/ /sgra de thos pa'i sems can thams cad 'dzam bu'i gling du sangs rgyas</text></item>
<item><p>126b2</p><section>mdo sde</section><text>ga na ba der lhags nas zhabs la mgo bos phyag 'tshal te/ phyogs gcig tu 'khod do/ /de'i tshe de bzhin gshegs pa ting nge 'dzin du zhugs pa la 'khor mang po rnams mig mi 'dzums par de bzhin gshegs pa la blta zhing cang mi smra bar 'khod</text></item>
<item><p>126b3</p><section>mdo sde</section><text>pa las/ 'khor gyi dkyil 'khor de nyid du rin po che sna bdun las byas pa'i mchod rten rgyal mtshan dang / ba dan grangs med pas brgyan pa/ rin po che'i dril bu brgya stong gis btags pa/ rlung gis bskyod na shin du sgra snyan pa 'byung ba/</text></item>
<item><p>126b4</p><section>mdo sde</section><text>sa'i nang nas byung ba nam mkha' la 'phags te gnas so/ /de'i tshe 'khor mang po thams cad rin po che'i mchod rten sa las byung ba de la the tshom du gyur te/ ci'i rgyu ci'i rkyen gyis rin po che'i mchod rten 'di lta bu sa las byung snyam the tsom du gyur</text></item>
<item><p>126b5</p><section>mdo sde</section><text>te/ shA ri'i bu la sogs pa'i shes pa'i blos gtugs te brtags kyang ma rtogs/ mi mjed kyi 'jig rten gyi khams nyid na gnas pa'i byang chub sems dpa' sems dpa' chen po byams pa'i bar du yang ma rtogs so/ /de nas mu stegs can</text></item>
<item><p>126b6</p><section>mdo sde</section><text>gyi ston pa drug 'di snyam du sems par gyur te/ ci'i rgyu ci'i rkyen gyis rin po che'i mchod rten 'di lta bu byung bar gyur pa/ mi gzhan zhig gis gal te bdag cag la dris la/ ci de dag gis ma shes na thams cad mthong zhing shes pa zhes kyang ji</text></item>
<item><p>126b7</p><section>mdo sde</section><text>skad bya/ da dge sbyong gau ta mas 'khor mang po la myur du bstan cing bshad na ci ma rung snyam par sems par gyur te/ de nas bcom ldan 'das ting nge 'dzin de las bzhengs pa dang / brgya byin lha'i dbang po sum bcu rtsa gsum gnam gyi lha dang /</text></item>
<item><p>126b8</p><section>mdo sde</section><text>seng ge'i khri bshams te lha rdzas kyi gos bting ngo / /de bzhin gshegs pa seng ge'i khri la ji ltar ri rab lhun po/ rgya mtsho'i nang na gnas pa bzhin skyil mo dkrung bcas nas bzhugs so/ /de'i tshe byang chub sems dpa' byams pas 'khor</text></item>
<item><p>127a1</p><section>mdo sde</section><text>mang po the tsom du gyur pa yang sems kyis shes/ bdag kyang the tsom du gyur te/ ma rtogs pas stan las langs nas sangs rgyas gang na bar logs su zhabs la mgo bos phyag 'tshal nas thal mo sbyar ba btud de/ bcom</text></item>
<item><p>127a2</p><section>mdo sde</section><text>ldan 'das ci'i rgyu ci'i rkyen gyis rin po che'i mchod rten 'di lta bu byung bar gyur ces gsol pa dang / bcom ldan 'das kyis byang chub sems dpa' byams pa la 'di skad ces bka' stsal to/ /bsngon 'das pa bskal pa grangs med pa</text></item>
<item><p>127a3</p><section>mdo sde</section><text>bsam gyis mi khyab pa'i pha rol na sangs rgyas rnam par gzigs shes bya ba de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes</text></item>
<item><p>127a4</p><section>mdo sde</section><text>bu 'dul ba'i kha lo sgyur ba bla na med pa/ ston pa rgyal ba zhes bya ba 'jig rten du byung nas so so'i skye bo grangs med pa bye ba khrag khrig brgya stong snyed bla na med pa yang dag par rdzogs pa'i byang chub la brten par byas so/ /sangs</text></item>
<item><p>127a5</p><section>mdo sde</section><text>rgyas de mya ngan las 'das nas gzugs brnyan gyi chos la spyod pa'i tshe yul bA ra Na sI zhes bya ba zhig yod de/ bA ra Na sI zhes bya ba'i rgyal po chen po de mkhas pa'i blo dang ldan zhing rtag tu drang ba'i chos kyis yul gyi srid 'tsho ste/ mi rnams</text></item>
<item><p>127a6</p><section>mdo sde</section><text>kyang bde skyid/ rgyal po chen po de rgyal phran drug bcu la dbang bsgyur te/ grong khyer brgyad brgya yod kyang rgyal po la sras med do/ /de ltar sras med pas 'jig rten gyi lha dang / lha thams cad la lo bcu gnyis kyi bar du mi ngal mi skyo</text></item>
<item><p>127a7</p><section>mdo sde</section><text>bar mchod 'brang byas pas btsun mo chen mo la sras shig mnga' bar gyur te/ zla ba bcu tshang nas sras bu gcig bltam mo/ /sras bu de yang sdug cing mdzes la mtshan phun sum tshogs pa gcig btsas ma thag tu blon po chen po rnams</text></item>
<item><p>127a8</p><section>mdo sde</section><text>dang / mtha'i rgyal po rgyal phran kun bsdus te rgyal bu'i mtshan bltas nas rgyal bu rang bzhin gyis khro mi shes shing dge ba zhig ste/ mtshan yang rgyal bu bzod pa zhes btags so/ /rgyal bu bzod pa de cher skyes nas sbyin pa sbyin pa</text></item>
<item><p>127b1</p><section>mdo sde</section><text>la dga' zhing mkhas pa'i blo dang ldan te/ sems can mang po la snying rje'i sems cher skyes so/ /de'i tshe na rgyal po chen po de la blon po chen po rang bzhin gyis khro ba/ g.yo dang sgyus 'tsho ba/ nyes pa med par stabs las</text></item>
<item><p>127b2</p><section>mdo sde</section><text>gcod pa kun gyis mi 'dod cing snying du mi sdug pa drug zhig yod do/ /blon po chen po drug po de dag bdag gi lus la skyon yod par shes nas rtag tu phrag dog byed do/ /rgyal bu de la mi dga'o/ /de'i tshe rgyal po chen po nad tshabs chen pos btab</text></item>
<item><p>127b3</p><section>mdo sde</section><text>nas nad kyis gzir te/ nyam chung zhing rid par gyur pas srog la bab tu nye ba dang / rgyal bu bzod pas blon po rnams la yab rgyal po snyun tshabs che 'am/ sku tshe'i bar chad du mi 'gyur ram zhes dris na/ blon po rnams khros te rgyal bu la</text></item>
<item><p>127b4</p><section>mdo sde</section><text>rgyal po'i sku tshe ring po mi thogs so zhes smras so/ /de ci'i phyir zhe na/ sman bzang po mi rnyed pas de bas na sku tshe yang ring po mi thogs so/ /rgyal bus de skad ces smras pa thos nas rab tu mi dga' ba'i sems su gyur te/ 'khams nas sa la 'gyel</text></item>
<item><p>127b5</p><section>mdo sde</section><text>ba dang / blon po chen po drug po gnas dben par song nas 'di skad ces bgros so/ /rgyal bu bzod pa 'di med par ma byas na bdag cag nam du yang bde bar mi 'gyur ro snyam bsams shing bgros pa las/ blon po gcig gis smras pa/ rgyal bu</text></item>
<item><p>127b6</p><section>mdo sde</section><text>'di la nyes pa ye med na ji ltar med par bya/ blon po gcig gis smras pa/ bdag la rgyal bu med par bya ba'i thabs yod do zhes smras nas rgyal bu gang na ba der song nas rgyal bu la 'di skad ces smras so/ /bdag cag gis mtha'i rgyal</text></item>
<item><p>127b7</p><section>mdo sde</section><text>phran drug bcu'i yul dang / grong khyer brgyad brgya'i nang du sman btsal yang rnyed par ma gyur to/ /rgyal bus smras pa/ rgyal po'i sman du ci zhig dgos na de ltar mi rnyed ces bsgo ba dang / blon pos smras pa/ rgyal bu mkhyen tam/ rgyal po'i</text></item>
<item><p>127b8</p><section>mdo sde</section><text>sman du gces pa ni thog ma btsas nas tha ma skyes kyi bar du khro mi shes pa'i mi'i mig gi 'bras bu dang / rkang dgos te/ sman 'di lta bu rnyed na rgyal po'i srog 'tsho'i gal te mi rnyed na mi 'tsho bas/ 'di lta bu ni gang nas kyang ma byung ngo / /</text></item>
<item><p>128a1</p><section>mdo sde</section><text>rgyal bus de skad smras pa thos nas mi dga' zhing mya ngan gyis sems skyes te blon po rnams la da ltar bdag de dang ldan no zhes smras so/ /de ci'i phyir zhe na/ bdag ni thog ma btsas nas da tsam gyi bar du khro ma myong ngo / /blon</text></item>
<item><p>128a2</p><section>mdo sde</section><text>pos smras pa/ rgyal bu de dang ldan yang don 'di ni shin du bya dka' ba yin no/ /de ci'i phyir zhe na/ 'jig rten na bdag gi lus las phangs pa med pa'i phyir ro/ /rgyal bus smras pa/ blon po khyod smra ba ltar ma yin te/ yab rgyal po snyung ba</text></item>
<item><p>128a3</p><section>mdo sde</section><text>las 'tsho bar 'gyur na lta bdag gis lus brgya stong gtong na yang nus te dka' ba ma yin no/ bdag gi lus mi gtsang ba 'di btang ba lta ci smos/ blon pos smras pa/ don 'di lta bu dag ni rgyal bus ci mdzad du bas so/ /de nas rgyal bu</text></item>
<item><p>128a4</p><section>mdo sde</section><text>bzod pa rab tu dga' nas dga' ba'i sems skyes te/ sman 'dis yab rgyal po'i snyun 'tsho na lta myur du bya ba'i dus la bab bo snyam bsams nas pho brang gi nang du song ste/ yum gyi drung du phyin nas yum gyi rkang pa la mgo bos</text></item>
<item><p>128a5</p><section>mdo sde</section><text>phyag byas te thal mo sbyar ba btud nas yum la 'di skad ces smras so/ /da ltar bdag gi lus 'di yab rgyal po'i sman du bgos te/ gal te na srog mi 'tshor dogs pas yum la mchi phyag 'tshal gyis yum mi dgyes par</text></item>
<item><p>128a6</p><section>mdo sde</section><text>ma mdzad cig /yum gyis de skad ces smras pa thos nas 'khams te phyogs kyang bslad par gyur nas/ dper na mi brnangs pa mid du yang med skyug tu yang med pa ltar skrag nas rgyal bu pang du blangs nas sa la 'gyel to/ /de nas</text></item>
<item><p>128a7</p><section>mdo sde</section><text>gdong du chu grang mo gtor nas ring zhig lon pa dang phyir sangs te yum la yang 'di skad ces gsol to/ /yab rgyal po'i sku tshe ring por mi thogs te/ bdag gi don 'di myur du bsgrubs la rgyal po'i sku tshe 'tsho bar bgyi'o/ /de nas</text></item>
<item><p>128a8</p><section>mdo sde</section><text>rgyal bu bzod pas blon po rnams dang / rgyal phran rnams dang / 'khor mang po rnams la bdag mchi phyag bya'o zhes smras so/ /de'i tshe blon po chen pos rigs ngan pa'i shan pa gcig bos nas rgyal bu'i rus pa ni bcag /rkang</text></item>
<item><p>128b1</p><section>mdo sde</section><text>ni phyung / mig gnyis kyi 'bras bu yang phyung ngo / /de nas blon po de dag gis sman de dag brdungs nas sbyar te/ rgyal po la byin pa dang / rgyal po chen pos kyang sman de zos nas nad kyang sos par gyur to/ /rgyal po nad sos nas blon po rnams la khyed</text></item>
<item><p>128b2</p><section>mdo sde</section><text>kyis 'di lta bu'i sman bzang po nga'i nad sos shing srog las thar ba ga las rnyed ces smras so/ /blon po rnams kyis gsol pa/ sman 'di ni rgyal bu bzod pas sbyar ba lags so/ /bdag cag gis rnyed cing sbyar ba ni ma lags so/ /rgyal pos de skad ces</text></item>
<item><p>128b3</p><section>mdo sde</section><text>smras pa thos nas dngangs te 'gyel lo/ /lus kyi spu yang langs so/ /blon po rnams la rgyal bu bzod pa da ltar ga re zhes dal gyis dris so/ /blon pos gsol pa/ rgyal bu bzod pa da ltar phyi rol na lus kyi rma gso zhing mchis te srog</text></item>
<item><p>128b4</p><section>mdo sde</section><text>mi 'tshor dogs so/ /rgyal pos tshig de thos nas skad chen po phyung nas kyi hud kyi hud ces smras nas/ lus sa la brdabs te sa dang rdul gyis lus la gos nas kho bo ni yang dag par khrel med pa yin te/ ci'i phyir bu'i sha sman du zos shes smras</text></item>
<item><p>128b5</p><section>mdo sde</section><text>nas bu ga la bar song ba las ma slebs par rgyal bu yang tshe 'das so/ /rgyal po dang btsun mo dang blon po rnams dang 'khor mang po thams cad kyis bskor cing / yum yang rgyal bu'i ro'i steng du lus brdabs nas/ bdag gis sngon sdig pa ci</text></item>
<item><p>128b6</p><section>mdo sde</section><text>zhig byas na bdag gi bu 'di ltar sdug bsngal myong bar gyur/ bdag gi lus 'di rdul du btags kyang sla na/ ci'i phyir bu 'di shi bar gyur ces smre sngags 'don to/ /de nas yab rgyal po dang / rgyal phran rnams kyis spos glang mgo'i tsan dan</text></item>
<item><p>128b7</p><section>mdo sde</section><text>spungs te rgyal bu'i ro bsregs nas rgyal bu'i rus pa bsdus te rin po che sna bdun gyi mchod rten byas so/ /de'i tshe bcom ldan 'das kyis byang chub sems dpa' byams pa la 'di skad ces bka' stsal to/ /rigs kyi bu dag khyed rnams shes par gyis</text></item>
<item><p>128b8</p><section>mdo sde</section><text>shig /de'i tshe de'i dus na bA ra Na sI'i rgyal po chen po de gzhan yin par sems na de ltar mi blta'o/ /de'i tshe de'i dus na rgyal po de ni da ltar nga'i yab rgyal po zas gtsang ma yin no/ /de'i tshe de'i dus na btsun mo de ni gzhan yin par sems na de ltar mi</text></item>
<item><p>129a1</p><section>mdo sde</section><text>blta ste/ de'i tshe de'i dus na btsun mo de ni da ltar nga'i yum lha mdzes yin no/ /de'i tshe de'i dus na rgyal bu bzod pa de ni da ltar nga yin te/ byang chub sems dpa' ni bskal pa tshad med grangs med pa'i bar du pha ma la sri zhu bya ba'i phyir dgos dang /</text></item>
<item><p>129a2</p><section>mdo sde</section><text>zas dang / btung ba dang / gnas dang / mal cha dang / lus kyi sha dang / khrag dang / rkang gi bar du sbyin par byed de/ de'i rgyu de'i rkyen gyis mngon par sangs rgyas pa'i bar du'o/ /da ltar rin po che'i mchod rten sa las byung ba 'di ni ngas sngon pha ma'i phyir lus</text></item>
<item><p>129a3</p><section>mdo sde</section><text>kyi rkang dang srog gi bar du phul te 'di nyid du mchod rten brtsigs te mchod pa byas pas da mngon par sangs rgyas na yang mngon par byung nas snang bar gyur pa yin no/ /de'i tshe na 'khor mang po lha dang / klu dang gnod sbyin dang / mi la sogs pa grangs med pa</text></item>
<item><p>129a4</p><section>mdo sde</section><text>rnams de skad ces gsung ba thos nas dga' ba dang mi dga' bar 'dres par byung ste/ thams cad mchi ma blags nas skad 'thun par/ de bzhin gshegs pa'i yon tan brgya stong bsngags shing bstod de dus gcig tu bla na med pa yang dag</text></item>
<item><p>129a5</p><section>mdo sde</section><text>par rdzogs pa'i byang chub tu sems bskyed do/ /gzhan yang sems can tshad med pa brgya stong snyed kyis/ /nyan thos dang rang sangs rgyas su sems bskyed do/ /de ma yin pa gzhan yang skye bo tshad med pa snyed rgyun du zhugs pa'i 'bras bu thob pa</text></item>
<item><p>129a6</p><section>mdo sde</section><text>nas dgra bcom pa'i 'bras bu'i bar du thob par gyur to/ /gzhan yang byang chub sems dpa' sems dpa' chen po tshad med pa bye ba khrag khrig brgya stong snyed ring po mi thogs par bla na med pa yang dag par rdzogs pa'i byang chub tu mngon par sangs rgyas</text></item>
<item><p>129a7</p><section>mdo sde</section><text>so/ /de bas na de bzhin gshegs pa ni yang dag par pha ma la sri zhu byed pa'o/ /gzhan yang byang chub sems dpa' ni pha ma'i yon tan shes shing sngon gyi smon lam gyis de bzhin gshegs pa'i sku btsas par shes so/ /de ltar de bzhin gshegs</text></item>
<item><p>129a8</p><section>mdo sde</section><text>pa'i smon lam rdzogs par bya ba'i phyir yum gyis phyag bya bar mi 'dod pa'i phyir tshe'i dus byas pa yin no/ /de'i tshe na 'khor mang po thams cad kyis tshig 'thun par yum lha mdzes la legs so/ /yum lha mdzes de bzhin gshegs pa lha</text></item>
<item><p>129b1</p><section>mdo sde</section><text>dang mi'i ston pa 'jig rten na dpe zla med pa btsas pa shin du legs so/ /de nas dri za'i bu chos kyi phreng ba 'dug pa las langs te/ bla gos phrag pa gcig tu gzar te/ pus mo g.yas pa'i lha nga sa la btsugs nas sangs rgyas gang na bar thal mo sbyar ba</text></item>
<item><p>129b2</p><section>mdo sde</section><text>btud de bcom ldan 'das la 'di skad ces gsol to/ /yum lha mdzes 'di bsod nams ci bgyis na ci'i rgyu ci'i rkyen gyis de bzhin gshegs pa bltam par gyur/ bcom ldan 'das kyis bka' stsal pa/ legs par nyon la shin du yid la zung</text></item>
<item><p>129b3</p><section>mdo sde</section><text>shig dang khyod la bshad par bya'o/ /sngon 'das pa grangs med pa bsam gyis mi khyab pa'i pha rol na sangs rgyas rnam par gzigs shes bya ba de bzhin gshegs pa dgra bcom pa yang dag par rdzogs pa'i sangs rgyas rig pa dang / zhabs su</text></item>
<item><p>129b4</p><section>mdo sde</section><text>ldan pa/ bde bar gshegs pa 'jig rten mkhyen pa/ skyes bu 'dul ba'i kha lo sgyur ba bla na med pa/ ston pa rgyal ba zhes bya ba 'jig rten du byung ngo / /sangs rgyas de'i dam pa'i chos nub nas gzugs brnyan la chos spyod pa'i bar du nub par gyur</text></item>
<item><p>129b5</p><section>mdo sde</section><text>nas/ de'i tshe yul bA ra Na sI zhes bya ba na 'phags pa gnas zhes bya ba'i ri zhig yod de/ ri de la rang sangs rgyas shes bya ba brgya stong snyed gnas so/ /ri de la drang srong mngon par shes pa lnga dang ldan pa grangs med pa zhig kyang ri de la gnas so/ /</text></item>
<item><p>129b6</p><section>mdo sde</section><text>da de ltar 'phags pa dang drang srong mang po gnas pa'i phyir/ /ri de la drang srong gcig ni ri de'i lho phyogs na gnas so/ /drang srong gcig ni ri de'i byang phyogs na gnas te/ drang srong de gnyis gnas pa'i bar na chu mig gcig yod de chu mig de'i drung</text></item>
<item><p>129b7</p><section>mdo sde</section><text>na pha bong phya leb bzang po gcig yod do/ /de'i tshe de'i dus gcig na ri'i lho phyogs logs na gnas pa'i drang srong de pha bong de'i steng du gos dang rkang pa bkrus te phyir gnas su song ba dang / ring po ma lon par sha ba yu mo cig chu mig la chu</text></item>
<item><p>129b8</p><section>mdo sde</section><text>'thung du 'ongs pa dang / chu mig la chu 'thungs pa'i 'og tu pha bong de'i steng na drang srong gis gos bkrus pa'i khu ba 'thungs so/ /gos bkrus pa'i khu ba 'thungs pa'i 'og tu phyir 'phongs rol du bltas te mo mtshan la bldags so/ /de nas sha</text></item>
<item><p>130a1</p><section>mdo sde</section><text>ba yu mo de'i ltor bu chags te zla ba tshang ba dang / ri dgas kyi chos kyis bu 'byung ba na thog ma gnas gang du mngal du chags pa der bu 'byin pas chu mig gi dngor 'ongs te pha bong de'i steng du ngu zhing 'gre nas bu mo gcig byung ngo / /de'i tshe na lho</text></item>
<item><p>130a2</p><section>mdo sde</section><text>phyogs kyi drang srong des sha ba ngu ba'i skad thos nas snying rje ba'i sems skyes te sha ba'i drung du ltar song ba dang / sha ba yu mo de la bu mo gcig byung ste sha ba de la ldag cing 'dug pa las drang srong der 'ongs pa dang sha ba yang bu bor nas song ngo / /de nas drang srong</text></item>
<item><p>130a3</p><section>mdo sde</section><text>de sha ba la btsas pa'i bu mo de mdzes shing sdug la mtshan dang ldan par mthong bas snying rje'i sems kyis rtswa'i gos kyis dkris te phang du blangs nas phyir gnas su 'ongs nas shing rtog dang / 'bras bu brngas nas gsos gsos pa dang /</text></item>
<item><p>130a4</p><section>mdo sde</section><text>mthar gyis cher skyes nas lo bcu bzhi lon pa dang / drang srong yang bu mo de la shin du byams te rtag tu rgyun mi 'chad par me gsor bcug pa las nyi ma gcig le lo byas nas me shi bar gyur pa dang / drang srong gis tshig gis spyos te bu mo thog ma bskyed</text></item>
<item><p>130a5</p><section>mdo sde</section><text>nas da tsam gyi bar du me shi ma myong na ci'i phyir me bsad ces gshes te/ ri byang phyogs logs na gnas pa'i drang srong gi thad tu me len du btang ngo / /de nas bu mo des phas bsgo ba bzhin du ri byang phyogs logs su song ba las gom pa re re zhing</text></item>
<item><p>130a6</p><section>mdo sde</section><text>rkang pa'i 'og nas pad mo re re skyes te/ 'gro ba'i rjes bzhin khod mnyam par dngar ba dang pad mo skyes nas ri byang phyogs logs su me len du song ngo / /de'i tshe na drang srong des bu mo de shin du bsod nams dang ldan zhing rkang pa'i 'og nas pad mo skyes</text></item>
<item><p>130a7</p><section>mdo sde</section><text>pa mthong nas bu mo de la 'di skad ces smras so/ /khyod me 'dod na kho bo'i spyil po 'di lan bdun skor la gom pa'i bar mnyam pa dang / nye ring thag ran par gom pa'i 'og nas pad mo skyes par byos shig /de ltar lan bdun bskor ba byas nas kyang</text></item>
<item><p>130a8</p><section>mdo sde</section><text>bu mo la khyod me 'dod na phyir yang g.yas phyogs nas bskor te song shig dang me sbyin no bar bsgo'o/ /de'i tshe na bu mo de me 'dod pa'i phyir drang srong gis bsgo ba bzhin byas te me blangs nas phyir song ngo / /bu mo de phyir song nas ring po ma lon par</text></item>
<item><p>130b1</p><section>mdo sde</section><text>yul bA ra Na sI'i rgyal po dang blon po chen po dang / 'khor brgya stong snyed dang bcas su ri de la 'chag cing ri dgas la lings 'debs su 'ongs pa dang / de nas bA ra Na sI'i rgyal po bal gyi glang po che la zhon nas ri byang phyogs logs kyi drang srong</text></item>
<item><p>130b2</p><section>mdo sde</section><text>ga la ba der 'ongs nas der phyin pa dang / drang srong de'i spyil po la pad mos 'khor bar bskor ba de mthong nas rab tu dga' rangs pa'i sems skyes te/ drang srong chen po la shin du legs so legs so/ /yon tan chen po dang ldan pa'i drang srong ston</text></item>
<item><p>130b3</p><section>mdo sde</section><text>cing 'dren pa'i yon tan dang ldan pa dge'o zhes bstod do/ /de nas drang srong des rgyal po la 'di skad gsol to/ /rgyal po chen po mkhyen tam/ pad mo 'di dag ni bdag gi nus pa ma lags so/ /rgyal pos smras pa/ 'o na 'di sus byas/</text></item>
<item><p>130b4</p><section>mdo sde</section><text>drang srong gis gsol pa/ rgyal po chen po ri lho phyogs logs na gnas pa'i drang srong la ri dgas kyis btsas pa'i bu mo byad bzhin bzang zhing sdug pa/ mi'i mtshan dang ldan pa/ 'jig rten na dkon pa 'gro ba'i rjes bzhin rkang pa'i 'og nas pad mo skye</text></item>
<item><p>130b5</p><section>mdo sde</section><text>ba cig yod do/ /rgyal pos de skad smras pa thos nas sems rab tu dga' rangs te/ ri'i lho phyogs logs kyi drang srong ga la ba logs su song ste phyin pa dang / drang srong de'i rkang pa la mgo bos phyag 'tshal nas drang srong des sgor phyung nas bsus te</text></item>
<item><p>130b6</p><section>mdo sde</section><text>rgyal po chen po shul ring po nas gshegs na rab tu ngal bar ma gyur tam zhes bro dris so/ /de nas rgyal po chen pos drang srong de la 'di skad ces smras so/ /btsun pa khyod la bu mo zhig yod pa de gnyen bya bar 'dod do/ /drang srong gis smras pa/</text></item>
<item><p>130b7</p><section>mdo sde</section><text>rgyal po chen po bdag phongs pa la bu mo gcig pu zhig yod pa de chung la ci yang mi shes te/ chung nas ri la bskyed bskyed pas mi'i chos tshul ci yang ma rtogs te/ rtswa'i rtsa ba dang 'bras bu gzhan mi za na/ ji ltar rgyal po la dbul du</text></item>
<item><p>130b8</p><section>mdo sde</section><text>rung bu mo 'di yang ri dgas kyis btsas te dbul du mi rung ngo zhes ji ltar gyur pa rgyus kyis zhib tu gsol ba'i bar du'o/ /rgyal pos smras pa/ de lta bu yin yang slad ltar gang na 'dug ston cig /drang srong gis smras pa/ de ltar spyil</text></item>
<item><p>131a1</p><section>mdo sde</section><text>po'i nang na 'dug go zhes smras so/ /de'i tshe rgyal po chen po spyil po'i nang du zhugs nas bu mo la bltas te rab tu dga' ba'i sems skyes te ri dgas kyi bu mo spos chus bkrus nas de lta bu'i mi mang po ma mthong bas dngangs</text></item>
<item><p>131a2</p><section>mdo sde</section><text>shing skrag go/ /de'i tshe drang srong de ri mthon po'i khar song nas bu mo de la mig mi 'dzums par lta zhing 'di snyam du da ni bdag gi bu mo yang je ring je ring song bas ma mthong bar gyur nas phyir gnas su 'gro snyam bsams nas mig mchi</text></item>
<item><p>131a3</p><section>mdo sde</section><text>ma zag cing mchis te/ bdag gis bu mo gsos pa 'di ci yang shes pa med par bral bar gyur to/ /yang 'di snyam du bsams te/ bdag da dung gnas 'di las mi g.yo bar bya'o/ /de ci'i phyir zhe na/ gal te bdag gi bu mo phyir bdag la lta</text></item>
<item><p>131a4</p><section>mdo sde</section><text>bar gyur la/ ci ste ma mthong bar gyur na mi dga' zhing sdug bsngal gyis gdungs par 'gyur gyis/ re shig kho nas bsdad do snyam nas/ de nas kyang ring zhig bsdad de ma mthong gi bar du bltas kyang bu mos phyir ma bltas so/ /de ltar</text></item>
<item><p>131a5</p><section>mdo sde</section><text>bu mos phyir ma bltas pas drang srong de khro ba'i sems skyes nas 'di skad ces smras so/ /yong yang byol song las skyes pas nga la yang phyir ma bltas te/ ngas chung ngu nas gsos gsos nas da mir gyur te rgyal pos phrogs</text></item>
<item><p>131a6</p><section>mdo sde</section><text>pas bdag ye 'ur gyur to zhes spyil por zhugs nas rig sngags byas te/ gal te rgyal pos bden par gyur na ni der yang zad do/ /ci ste gces pu byas la bden par ma gyur na bsams pa ltar ma grub cig ces sngags kyis</text></item>
<item><p>131a7</p><section>mdo sde</section><text>btab bo/ /de'i tshe na bA ra Na sI'i rgyal po chen po de pho brang du phyin nas gces su byas nas mtshan yang btsun mo ri dgas ma zhes btags so/ /mtha'i rgyal phran dang / blon po rnams kyang 'dus nas rgyal po la snyan pas bstod</text></item>
<item><p>131a8</p><section>mdo sde</section><text>nas rgyal po yang rab tu dga' rangs par gyur to/ /de nas kyang ring po ma lon par mngal du bu chags par gyur nas rgyal po nyid btsun mo'i rim gro byed de/ mal cha dang / kha zas dang / btung ba la sogs pa bzang zhing 'jam</text></item>
<item><p>131b1</p><section>mdo sde</section><text>por sbyor to/ /de nas zla ba bcu tshang nas bu khye'u cig /btsas na rgyal po'i gdung 'tshob par re ba las zla ba tshang nas pad mo cig btsas so/ /drang srong gi rig sngags kyi mthus rgyal po khros par gyur nas 'di skad du/ byol song las</text></item>
<item><p>131b2</p><section>mdo sde</section><text>skyes pa bden zhes btsun mo las phyung ste pad mo yang bor du bcug go/ /de nas ring zhig lon pa dang bA ra Na sI'i blon po rnams dang bskyed mos tshal du ltad mo lta zhing rtser phyin pa dang / rtse zhing rol mo byed de rta dang glang po che yang 'thab tu</text></item>
<item><p>131b3</p><section>mdo sde</section><text>bcug /gyad rnams kyang stobs 'gyed du bcug pa las gyad kyi nang na gyad rab tu mchog tu stobs che ba gcig rdog pa sa la brdabs na sa yang 'gul te/ drung na pad mo'i rdzing zhig yod pa yang 'gul bar gyur to/ /pad mo'i rdzing gi</text></item>
<item><p>131b4</p><section>mdo sde</section><text>drung na pha bong zhig yod de/ de'i 'og na pad mo zhig yod pa rdzing gi nang du lhung / /rdzing du lhung ba'i pad mo de mdog rab tu bzang la kha dog le brgan du 'dug la 'tsher ba'i 'od chags pa rgyal pos mthong nas sems rab tu dga' ste/ blon</text></item>
<item><p>131b5</p><section>mdo sde</section><text>po rnams la pad mo 'di lta bu ni sngon chad yang mthong ma myong ngo zhes smras so/ /de nas pad mo de chu'i nang nas phyung shig ces bsgo nas pad mo len du btang ba las/ pad mo de la 'da' ma lnga brgya yod de/ 'da' ma re re'i 'og na khye'u</text></item>
<item><p>131b6</p><section>mdo sde</section><text>gzhon nu byad bzhin bzang zhing mdzes la phal las 'phags pa re re yod par mthong ngo / /de nas pad mo len pa'i mi des pad mo de la ngo mtshar che ba de lta bu dag mthong nas/ rgyal po chen po pad mo de la 'dab ma lnga brgya mchis</text></item>
<item><p>131b7</p><section>mdo sde</section><text>te/ 'dab ma re re'i 'og na lha'i bu re re yod do zhes gsol to/ /rgyal pos tshig de thos nas ba spu kun langs pa tsam du dngangs nas mi de la yang dag par bden nam zhes bka' stsal to/ /de nyid btsun mo ri dgas mas btsas</text></item>
<item><p>131b8</p><section>mdo sde</section><text>pa'i pad mo yin nam zhes btsun mo las btsas pa'i pad mo gar bor zhes dris na/ btsun mos gsol pa/ rgyal po chen po pad mo de rdzing gi 'gram na pha bong zhig mchis pa'i 'og tu sbas so zhes gsol pa dang / de nyid btsun mo</text></item>
<item><p>132a1</p><section>mdo sde</section><text>ri dgas mas btsas pa yin par yid ches pas phyir pho brang gi nang du 'ongs so/ /phyir pho brang du phyin nas btsun mo ri dgas ma la bdag ni gti mug can/ shes pa med pa/ 'dzangs ngan mi rtogs pas btsun mo bden par 'ong ngo</text></item>
<item><p>132a2</p><section>mdo sde</section><text>snyam nas btsun mo'i yid dang 'gal bar gyur pa bshags so zhes smras nas phyir btsun mo dam par dbang bskur ro/ /de nas rgyal po shin du dga' nas blon po rnams dang / bram ze dang / rgyal phran dang / mtshan mkhan kun bsdus nas rgyal bu lnga</text></item>
<item><p>132a3</p><section>mdo sde</section><text>brgya pang du blangs nas mtshan mkhan rnams la mtshan bzang ngan bltar bcug go/ /mtshan mkhan gyis gsol pa/ rgyal bu 'di dag ni rgyal po'i bsod nams dang dbang thang gis grub ste/ gal te khyim na gnas na mtha' bzhi rang 'du zhing</text></item>
<item><p>132a4</p><section>mdo sde</section><text>lha rnams kyang 'go bar 'gyur/ gal te rab tu byung na gdon mi za bar skye shi'i rtsa ba gcod cing 'dod pa'i chu klung las thar te 'khor ba'i rgya mtsho'i pha rol tu phyin cing / rig pa gsum dang / mngon par shes pa drug dang ldan zhing dge sbyong gi 'bras bu</text></item>
<item><p>132a5</p><section>mdo sde</section><text>bzhi thob par 'gyur ro/ /rgyal pos tshig de thos nas lhag par dga' bar gyur nas/ rgyal bu lnga brgya gso ba'i ma ma lnga brgya btus pa dang / de nas btsun mo ri dgas mas rgyal po la 'di skad ces gsol to/ /rgyal po chen po yul khams</text></item>
<item><p>132a6</p><section>mdo sde</section><text>kun du ma ma btu mi dgos te/ da ltar rgyal po'i pho brang na btsun mo lnga brgya yod la/ btsun mo de dag bdag la bu yod pas thams cad phrag dog byed do/ /da rgyal pos btsun mo re re zhing rgyal bu re re gsor bcug na rgyal bu rnams kyang sos</text></item>
<item><p>132a7</p><section>mdo sde</section><text>par 'gyur ro/ /rgyal pos btsun mo la smras pa/ btsun mo lnga brgya btsun mo la phrag dog byed na gzhu ba dang / brdeg pa dang / spang ba dang srog la dbab pa'i bar du btsun mo'i yid dang mi 'gal bar bdag byed na/ ci'i phyir dgrar</text></item>
<item><p>132a8</p><section>mdo sde</section><text>gyur pa de dag la de lta bu'i shin du bzod dka' ba nyams su len cing / gnam sa'i bar na bdag gi bu btsun mo rnams la sbyin par sems/ de'i tshe btsun mo lnga brgyas de skad ces smras pa thos te rab tu dga' nas btsun mo ri dgas</text></item>
<item><p>132b1</p><section>mdo sde</section><text>mas bdag cag la bde ba dang skyid pa rgyun du bstabs la da yang sras bu bdag cag la byin pas rab tu dga'o zhes smras so/ /de'i tshe na 'khor brgya stong snyed kyang tshig de dag thos nas rab tu dga' ba'i sems skyes te byang chub tu sems bskyed</text></item>
<item><p>132b2</p><section>mdo sde</section><text>par gyur to/ /de nas rgyal po chen pos btsun mo la ngo mtshar che ste/ bdag ni khyod tsam mi phod do zhes smras so/ /btsun mos smras pa/ phrag dog gi dbang gis zhe sdang skye ste/ nyes pa'i gnyen por ni mi bzod pa sgom/ khro ba'i</text></item>
<item><p>132b3</p><section>mdo sde</section><text>gnyen por byams sems bskyed dgos te/ bdag ni thog ma nas ci la yang rtsod pa ma myong ste/ btsun mo rnams rang la 'tshe zhing gnod pa byed do/ /dper na mi zhig mtshan mo song song ba zhig las shing dum cig mthong ba las dgra</text></item>
<item><p>132b4</p><section>mdo sde</section><text>'am yi dgas su 'du shes skyes te/ mod la dngangs skrag nas bros so/ /mun khung du bros pa las la la ni brag mthon po la g.yang du lhung / la la ni chu 'am/ me 'am/ tsher phung ngam/ nags tshal gyi nang du lhung nas lus</text></item>
<item><p>132b5</p><section>mdo sde</section><text>rmas shing zhig par gyur to/ /de ltar 'du shes log pa'i rkyen gyis de lta bu'i gnod pa dang phrad do/ /de bzhin du sems can thams cad kyang rang skye/ rang 'chi ba ni dar gyi srin bu 'am/ phye ma leb mer song ba dang 'dra ste sus kyang</text></item>
<item><p>132b6</p><section>mdo sde</section><text>gzhen ma btab bo/ /nyes pa thams cad ni mi bden par 'du shes byung ste/ btsun mo'i rnams kyang de dang 'dra bas na bdag ni shes pa med pas/ phal dang rtsod pa ci yang med do/ /btsun mo lnga brgya po rnams btsun mo ri dgas</text></item>
<item><p>132b7</p><section>mdo sde</section><text>ma la phyag byas te/ rang gi nyes pa mthol bshags nas btsun mo ri dgas ma'i g.yog dang rim gro byed cing ma 'am/ bu mo ltar sems te/ rgyal bu la yang bdag gi bu dang 'dra bar gso zhing rim gro byed do/ /de nas rgyal</text></item>
<item><p>132b8</p><section>mdo sde</section><text>bu lnga brgya bags kyis cher skyes nas/ rgyal bu gcig cig gis mthu stobs mi stong thub pas/ mtha'i rgyal phran dag ldog cing bka' mi nyan pa yod na/ dmag rnam bzhi mi dgos par rgyal bu nyid 'bebs shing rgol du 'gro</text></item>
<item><p>133a1</p><section>mdo sde</section><text>ste/ de'i tshe na yul yang bde zhing skyid la srungs ma'i lha yang dga' bas/ rlung dang / char chu yang dus bzhin du ldang 'bebs so/ /mi rnams kyang dal la bde skyid do/ /rgyal bu lnga brgya yang bal gyi glang po dam pa la zhon zhing bskyed</text></item>
<item><p>133a2</p><section>mdo sde</section><text>mos tshal du yid bzhin du rtse dga' zhing 'khod pa la pha ma yang rgyal bu de dag la mig gi 'bras bu dang 'dra bar sems te byams so/ /de'i tshe rgyal bu lnga brgya cher skyes te/ shed rdzogs nas phyis dus gzhan zhig na thams cad pad mo'i</text></item>
<item><p>133a3</p><section>mdo sde</section><text>rdzing de'i 'gram du 'dus te 'dug 'dug pa las so so'i gzugs brnyan rdzing gi chu la snang bar gyur nas gcig la gcig 'di skad ces smras so/ /'di lta ste/ chos thams cad ni sgyu ma 'am/ sprul pa 'am/ rmi lam 'am/ chu'i gzugs</text></item>
<item><p>133a4</p><section>mdo sde</section><text>brnyan lta bu ste/ bden pa 'am/ yang dag pa med do/ /bdag cag kyang da ltar de dang 'dra ste/ rigs che zhing btsun la pho brang gi nang na gnas nas 'dod pa lnga la bag med par spyod pas longs spyod mod kyi/ dar ba'i tshe lo dang</text></item>
<item><p>133a5</p><section>mdo sde</section><text>gzugs bzang po ni yid brtan du mi rung ste/ grub pa yod na 'jig par 'gyur te gzhon zhing dar ba yang ring por mi thogs te rgas shing rgud par 'gyur/ kha zas kyi tshod ma zin na na bar 'gyur/ tshe lo brgya thub na yang tha mar shi dgos</text></item>
<item><p>133a6</p><section>mdo sde</section><text>so zhes rgyal bu rnams mi dga' ba'i mya ngan gyis non to/ /zas dang skom yang mi 'dod par phyir pho brang du 'ongs nas yab rgyal po la 'di skad ces gsol to/ /'jig rten dag ni sdug bsngal ba ste bde ba ma mchis pas yab</text></item>
<item><p>133a7</p><section>mdo sde</section><text>rgyal po bdag cag rab tu 'byung bar gsol lo/ /rgyal pos rgyal bu rnams la smras pa/ skye ba dang / rga ba dang / na ba dang / shi ba ni thams cad la yod par 'dra na khyed 'ba' shig mya ngan byar yang ci yod/ rgyal bus gsol</text></item>
<item><p>133a8</p><section>mdo sde</section><text>pa/ bdag cag ni shi nas skye ba yang nas yang du len pa'i nyon mongs pa dang / 'gro ba lngar rgyun du 'gro bar mi bzod do/ /de nas rgyal pos kyang rgyal bu'i yid dam ma bzlog ste/ rab tu 'byung bar gnang ngo / /btsun mos rgyal</text></item>
<item><p>133b1</p><section>mdo sde</section><text>bu rnams la smras pa/ khyed rab tu byung nas kho mo spangs la lam ring du ma 'gro bar pho brang rgyab kyi bskyed mos tshal na rab tu dben la shing dang tshal yang dben pa yod kyis/ der 'du shig dang / yo byad rnam bzhis mi brel bar bya zhing 'bul lo/ /</text></item>
<item><p>133b2</p><section>mdo sde</section><text>rgyal bu rnams rab tu byung nas btsun mos gsol pa bzhin rgyab kyi bskyed mos tshal na gnas pa las/ rgyal bu de dag thams cad kyis re re nas mthar gyis rang sangs rgyas kyi byang chub thob par gyur to/ /de ltar rgyal bu bzhi brgya dgu bcu rtsa</text></item>
<item><p>133b3</p><section>mdo sde</section><text>dgu mthar gyis rab tu byung / rang byang chub kyi 'bras bu thob par gyur nas rgyal po'i pho brang du lhags te/ yab rgyal po dang yum la bdag cag rab tu byung ba'i don de thob bo zhes smras nas/ dge slong de dag steng gi nam mkha' la</text></item>
<item><p>133b4</p><section>mdo sde</section><text>'phags te shar phyogs nas mi snang bar gyur na nub phyogs nas byung ngo / /nub phyogs nas mi snang bar gyur na shar phyogs nas byung ngo / /lho phyogs nas mi snang bar gyur na byang phyogs nas byung ngo / /byang phyogs nas mi snang bar</text></item>
<item><p>133b5</p><section>mdo sde</section><text>gyur na/ lho phyogs nas byung ngo / /ched 'ga' ni lus chen pos nam mkha'i khams gang bar gyur/ ched 'ga' ni lus gcig las lus grangs med par sprul/ ched 'ga' ni lus kyi cha stod na chu 'bab na/ lus kyi cha smad</text></item>
<item><p>133b6</p><section>mdo sde</section><text>na me 'bar ba la sogs pa cho 'phrul rnam pa sna tshogs pa bstan nas lus la me btang nas mya ngan las 'das so/ /de nas btsun mo ri dgas mas sku gdung bsdus nas rgyab kyi bskyed mos tshal du mchod rten bzhi brgya dgu bcu</text></item>
<item><p>133b7</p><section>mdo sde</section><text>rtsa dgu byas nas mchod pa byed do/ /rgyal bu nang gi chung ngu yang zhag dgu bcu 'das nas rang sangs rgyas kyi byang chub thob ste/ de yang yab dang yum la cho 'phrul chen po bstan nas mya ngan las 'das so/ /de nas btsun mo ri dgas mas</text></item>
<item><p>133b8</p><section>mdo sde</section><text>sku gdung bsdus nas mchod rten brtsigs te mchod pa byas so/ /de'i tshe na btsun mo ri dgas mas nyin gcig bzhin bdug spos dam pa dang / me tog dam pa dang / rol mo sna tshogs kyis rang sangs rgyas lnga brgya'i mchod rten la mchod</text></item>
<item><p>134a1</p><section>mdo sde</section><text>pa byed cing mchod rten de dag gi drung na mi dga' zhing mya ngan byed de 'di skad ces smras so/ /bdag gis bu lnga brgya btsas nas rab tu byung mod kyi/ de la gcig tsam yang bla na med pa'i byang chub tu sems bskyed pa med pas 'di</text></item>
<item><p>134a2</p><section>mdo sde</section><text>skad ces smon lam btab bo/ /bdag gis rang sangs rgyas lnga brgya la mchod pa byas shing mchod rten lnga brgya brtsigs te/ sku gdung la mchod pa'i bsod nams ci yod pa sems can thams cad la bsngo'o/ /bdag ma 'ongs pa'i dus</text></item>
<item><p>134a3</p><section>mdo sde</section><text>na bu mang du btsas shing bla na med pa'i byang chub tu sems mi bskyed pa mi 'dod kyi/ bu gcig pu zhig btsas la bla na med pa'i byang chub tu sems bskyed de tshe de nyid la rab tu byung nas thams cad mkhyen pa'i ye shes dang ldan par shog shig ces</text></item>
<item><p>134a4</p><section>mdo sde</section><text>smon lam du btab bo/ /bcom ldan 'das kyis kun dga' bo la bka' stsal pa/ de'i tshe de'i dus na btsun mo ri dgas ma de gzhan zhig yin snyam du sems na de ltar mi blta ste/ de'i tshe de'i dus na btsun mo ri dgas ma de nyid ni da ltar yum lha</text></item>
<item><p>134a5</p><section>mdo sde</section><text>mdzes nyid yin no/ /yum lha mdzes de ltar rang sangs rgyas lnga brgya la mchod pa byas te dge ba'i rtsa ba grangs med pa bskyed pas de bas na da ltar de bzhin gshegs pa'i sku bltam pa yin no/ /sangs rgyas kyi chos 'di bstan pa na lha dang mi</text></item>
<item><p>134a6</p><section>mdo sde</section><text>grangs med pa 'bras bu dang po thob pa nas 'bras bu bzhi pa'i bar du thob par gyur to/ /sems can tshad med pa snyed ni bla na med pa yang dag par rdzogs pa'i byang chub tu sems bskyed par gyur to/ /de nas kun dga' bos bcom ldan</text></item>
<item><p>134a7</p><section>mdo sde</section><text>'das la 'di skad ces gsol to/ /yum lha mdzes sngon las ci zhig bgyis na dud 'gro'i nang du dud 'gro la btsas te ri dgas kyi bu mor gyur/ bcom ldan 'das kyis kun dga' bo la bka' stsal pa/ khyod legs par nyon cig /yum</text></item>
<item><p>134a8</p><section>mdo sde</section><text>lha mdzes sngon 'das pa'i dus na las ci byas pa'i rgyu dang rkyen khyod la dgrol zhing bshad par bya'o/ /sngon 'das pa'i dus na bskal pa grangs med tshad med pa 'das pa'i pha rol na/ de'i tshe de'i dus na sangs rgyas bcom ldan 'das rnam par gzigs</text></item>
<item><p>134b1</p><section>mdo sde</section><text>shes bya ba de bzhin gshegs pa dgra bcom pa yang dag par rdzogs pa'i sangs rgyas/ rig pa dang / zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ ston pa rgyal ba 'jig rten du</text></item>
<item><p>134b2</p><section>mdo sde</section><text>byung ste/ sems can gyi don mdzad nas mya ngan las 'das pa'i 'og tu gzugs brnyan la chos spyod pa na/ de'i tshe de'i dus na yul bA ra Na sI zhes bya bar bram ze zhig la bu mo gcig pu zhig byung nas bram ze de tshe'i dus byas so/ /bram ze de'i</text></item>
<item><p>134b3</p><section>mdo sde</section><text>chung ma des bu mo de gsos so/ /bu mo de yang bags kyis cher skyes so/ /bu mo ma smad la bza' shing gi ra ba zhig yod de mas bu mo ra ba srung du bcug go/ /ma mo bdag ni zas tshol zhing ci rnyed pa phyir 'ongs nas bu mo dang lhan cig za'o/ /rtag tu de bzhin</text></item>
<item><p>134b4</p><section>mdo sde</section><text>du zas tshol ba la nyi ma gcig 'phyis nas dus las yol nas bu mo bkres pa dang skom pas gdungs pas khro sems skyes nas bdag gi ma de rkyen ci byung na da tsam gyi bar du kha zas ma byin te/ bdag 'di ltar bkres shing skom par byas shes</text></item>
<item><p>134b5</p><section>mdo sde</section><text>khros nas bdag gi ma dud 'gro tsam yang mi phod de/ dud 'gros gcan zan dang / ri dgas dang / bya yang bu la bkres skom dran te dus bzhin du snyod tu 'ong ngo zhes smras so/ /de skad ces smras pas ring po ma lon par mas zas thogs te/</text></item>
<item><p>134b6</p><section>mdo sde</section><text>'ongs nas za ba'i 'phro las rang sangs rgyas dge sbyong gi gzugs can zhig lho phyogs nas byang phyogs su nam mkha' la 'gro ba de bu mo des mthong nas dge slong de la dga' ba'i sems skyes te 'dug pa las langs nas thal mo sbyar te/ mgo bos</text></item>
<item><p>134b7</p><section>mdo sde</section><text>phyag 'tshal nas spyan drangs so/ /stan gtsang ma bting ste me tog bzang pos mchod nas kha zas de las bgos nas dge slong de la phul lo/ /dge slong des zas kyi bya ba byas nas dam pa'i chos bstan nas spro ba dang bar byas pas de'i che bu mo des</text></item>
<item><p>134b8</p><section>mdo sde</section><text>'di skad ces smon lam du btab bo/ /bdag ma 'ongs pa'i dus na 'phags pa dang phrad cing de la rim gro dang / mchod pa dang / phyag byed par gyur cig /bdag byad bzhin bzang zhing mdzes pa dang / che zhing btsan pa dang / 'gro ba'i gom pa'i</text></item>
<item><p>135a1</p><section>mdo sde</section><text>'og nas pad mo skyes te rkang pa 'degs par shog shig ces smon lam btab bo bcom ldan 'das kyis kun dga' bo la bka' stsal pa/ de'i tshe de'i dus kyi bu mo de ni btsun mo ri dgas ma yin no/ /de ltar rang sangs rgyas la bsod</text></item>
<item><p>135a2</p><section>mdo sde</section><text>snyoms gcig phul te/ me tog bzang pos mchod pas tshe rabs lnga brgya'i bar du che zhing btsan la/ gos dang zas yid bzhin du ldan te rkang pa'i 'og nas pad mo skyes so/ /smon lam gyi mthus da yang rang sangs rgyas lnga brgya dang phrad de/</text></item>
<item><p>135a3</p><section>mdo sde</section><text>mchod pa dang rim gro dang / phyag byas par 'gyur ro/ /de'i tshe drin mi shes te tshig ngan pa gcig gis ma la dud 'gro dang 'dra'o zhes smras pa'i ngag gi las ngan pa'i rkyen gyis tshe rabs lnga brgya'i bar du ri dgas kyi ltor skyes so/ /bcom ldan 'das</text></item>
<item><p>135a4</p><section>mdo sde</section><text>kyi kun dga' bo la bka' stsal pa/ 'jig rten du skyes so cog gi nyes pa ni rang gi kha nas byung bas ngag gi las bsrung bar bya'o/ /ngag gi las ni me 'bar bas tshig pa bas lhag ste/ me 'bar bas tshig pa de ni tshe gcig par zad do/ /ngag</text></item>
<item><p>135a5</p><section>mdo sde</section><text>gi las mi dge ba'i me 'bar bas ni skye ba grangs med par 'tshig go/ /me 'bar bas ni 'jig rten gyi nor tsam 'tshig go/ /ngag mi dge ba'i me 'bar bas ni 'phags pa'i nor bdun tshig par 'gyur ro/ /de bas na kun dga' bo sems</text></item>
<item><p>135a6</p><section>mdo sde</section><text>can thams cad kyi nyes pa ni kha nas byung ste/ kha dang lce ni lus gcod pa'i mtshon zhes bya'o/ /bcom ldan 'das kyis de skad gsungs pa na dge bsnyen dang dge bsnyen ma stong snyed dag gi las bsrungs pas 'bras bu dang po thob par gyur to/ /</text></item>
<item><p>135a7</p><section>mdo sde</section><text>lha dang mi grangs med pa snyed ni bla na med pa yang dag par rdzogs pa'i byang chub tu sems bskyed pa nas rang sangs rgyas kyi bar du sems bskyed par gyur to/ /'khor mang po thams cad bcom ldan 'das kyis gsungs pa la mngon par dga'</text></item>
<item><p>135a8</p><section>mdo sde</section><text>nas phyag byas te phyir dong ngo / /de'i tshe bcom ldan 'das dang kun dga' bo rgyal po'i khab tu bsod snyoms blangs nas slar gshegs pa dang / grong khyer gyi phyi rol na grog po zab mo cig yod/ /rgyal po'i khab kyi grong khyer gyi mi rnams bshang gci</text></item>
<item><p>135b1</p><section>mdo sde</section><text>dang / mi gtsang ba thams cad grog po der skyel lo/ /char pa bab na gru char gyi chu rnams kyang der 'bab bo/ /de'i tshe grog po'i chu btsog pa de'i nang na srin bu mi'i gzugs 'dra ba la rkang lag mang ba zhig gis rgyang ma nas de bzhin gshegs pa byon pa</text></item>
<item><p>135b2</p><section>mdo sde</section><text>mthong nas chu'i nang nas mgo bteg nas de bzhin gshegs pa la bltas nas mig nas mchi ma zag go/ /bcom ldan 'das kyis de gzigs nas thugs rje bar dgongs te mi dgyes par gyur nas slar bya rgod spungs pa'i ri la gshegs so/ /de nas</text></item>
<item><p>135b3</p><section>mdo sde</section><text>kun dga' bos de bzhin gshegs pa'i gdan gding ba bting nas skyil mo dkrung bcas nas bzhugs so/ /de nas kun dga' bos 'khor thams cad la bltas te 'khor gyi bsam pa sems kyis shes nas bcom ldan 'das la 'di skad ces</text></item>
<item><p>135b4</p><section>mdo sde</section><text>gsol to/ /bcom ldan 'das da ci chab btsog pa'i nang na srin bu zhig mchis pa de sngon las ci bgyis pas chab btsog pa de'i nang du skyes/ der skyes nas ni ji srid gcig lags/ de yang nam zhig de las thar bar 'gyur/ bcom ldan</text></item>
<item><p>135b5</p><section>mdo sde</section><text>'das kyis kun dga' bo dang 'khor mang po la 'di skad ces bka' stsal to/ /khyod legs par nyon cig /khyod la legs par dgrol bar bshad par bya'o/ /kun dga' bo sngon 'das pa'i dus na bskal pa grangs med pa stong 'das</text></item>
<item><p>135b6</p><section>mdo sde</section><text>pa'i sngon rol na/ de'i tshe de'i dus na sangs rgyas 'jig rten du gshegs nas sems can gyi don mdzad de yongs su mya ngan las 'das so/ /mya ngan las 'das nas gzugs brnyan la chos spyod pa na bram ze zhig gis dge 'dun gyi gnas</text></item>
<item><p>135b7</p><section>mdo sde</section><text>khang byas te dge 'dun la phul lo/ /de'i tshe na yon bdag zhig gis dge 'dun la mar dang / 'bru mar dag phul te de na dge slong 'dron po dag cig kyang lhags so/ /de'i tshe gang zag gi las gtsang sbyor byed pa zhig /dge slong 'dron</text></item>
<item><p>135b8</p><section>mdo sde</section><text>po 'ongs pa mthong nas 'khren te mar dang / 'bru mar bcabs shing bsris nas dge 'dun 'dron po la ma byin no/ /dge 'dun 'dron pos gtsang sbyor la mar dang / 'bru mar dang / sbrang rtsi 'ongs pa nged la mi sbyin nam zhes dris pa dang</text></item>
<item><p>136a1</p><section>mdo sde</section><text>gtsang sbyor gyis khyed ni 'dron po/ /nged ni gza' yin no zhes smras so/ /dge slong 'dron pos yon bdag gis mngon sum gyi dge 'dun la phul ba ma yin nam zhes smras pa dang / de'i tshe na gtsang sbyor gyi las byed pa de khros shing 'jigs</text></item>
<item><p>136a2</p><section>mdo sde</section><text>su rung ba zhig pas/ dge slong 'dron po la khyed bshang gci mi za bar nga la mar dang / 'bru mar 'dod dam zhes tshig ngan pa smras so/ /de ltar tshig ngan pa smras pa'i las kyis bskal pa bye ba dgu bcu'i bar du rgyun du chu btsog pa 'dir skyes par gyur</text></item>
<item><p>136a3</p><section>mdo sde</section><text>to/ /de'i tshe de'i dus na gtsang sbyor gyi las byed pa de ni da ci chu btsog pa'i nang na 'dug pa'i srin bu de yin no/ /de ltar 'das pa'i dus na tshig ngan pa gcig dge 'dun la smras pas tshe rabs bgrangs pa brgya stong gi bar du gnas der skyes so/ /</text></item>
<item><p>136a4</p><section>mdo sde</section><text>bcom ldan 'das kyis nye gnas rnams la bka' stsal pa/ khyed rnams ngag gi las sdom zhing srungs shig /ngag gi nyes pa ni me 'bar ba las lhag go/ /pha ma dang dge 'dun ni bsngags shing bstod par 'os pas tshig 'jam por smra zhing rgyun</text></item>
<item><p>136a5</p><section>mdo sde</section><text>du drin dran par bya'o/ /dge 'dun zhes bya ba ni khams gsum las 'da' bar byed pa'i bsod nams kyi zhing ngo / /pha ma ni khams gsum gyi bsod nams kyi zhing mchog dam pa'o/ /de ci'i phyir zhe na/ dge 'dun gyi nang na skyes bu zung</text></item>
<item><p>136a6</p><section>mdo sde</section><text>bzhi ya brgyad dang 'phags pa bcu gnyis yod de/ rim gro byas na bsod nams 'thob la bsgrubs na byang chub 'grub bo/ /pha ma ni zla ba bcu'i bar du ltor bzhag la byung nas kyang gsher ni bor/ skam ni len nu zho</text></item>
<item><p>136a7</p><section>mdo sde</section><text>bsnun nas cher bskyed do/ /skyes nas kyang rig byed mkhas par slob cing dus las mi yol bar rim gro byed do/ /gal te rab tu byung na bsod nams byed pas skye shi'i 'khor ba'i rgya mtsho las rgal te/ bdag gi don dang / sems</text></item>
<item><p>136a8</p><section>mdo sde</section><text>can thams cad la phan pa dang / bde ba'i don byed do/ /de bas na kun dga' bo pha ma dang / dge 'dun ni sems can thams cad kyi bsod nams kyi zhing gnyis shes bya ste/ lha dang mi gnyis de rnams kyi rkyen gyis mya ngan las 'da'</text></item>
<item><p>136b1</p><section>mdo sde</section><text>ba rnam par grol ba'i 'bras bu dam pa thob pa yang dag pa'i byang chub du sems bskyed de/ la la ni nyan thos dang / rang sangs rgyas su sems bskyed do/ /so so nas thal mo sbyar nas sangs rgyas la phyag 'tshal nas bskor</text></item>
<item><p>136b2</p><section>mdo sde</section><text>ba byas te/ rab tu dga' bas phyir dong ngo / /gzhan yang yul bA ra Na sI na/ blon po bram ze rab tu phyug pa nor rin po che mang ba/ gser dang dngul dang / be dUr+ya dang / mal shel dang / byi ru dang / spug dang / bal gyi glang po che</text></item>
<item><p>136b3</p><section>mdo sde</section><text>dang / rta dang / ba lang dang / lug dang / zhing 'brog dang / bran khol dang las byed pa'i mi mang du yod pa zhig la/ lo brgyad bcu lon nas khye'u zhig byung ngo / /khye'u de yang byad bzhin bzang la sdug pa/ mdzes pa mi'i mtshan rdzogs</text></item>
<item><p>136b4</p><section>mdo sde</section><text>par ldan pas pha ma gnyis rab tu dga' nas mtshan mkhan bos te mtshan bltas so/ /mtshan mkhan gyis mtshan bltas nas khye'u de'i ming yang tsun da zhes btags nas gsos bskyed de lo bdun lon nas pha ma gnyis</text></item>
<item><p>136b5</p><section>mdo sde</section><text>byams che bas rab tu byung bar gnang ngo / /rab tu byung ba'i phyir dbang phyug gi ri zhes bya bar de bzhin gshegs pa gang na bzhugs par khrid do/ /de'i tshe na de bzhin gshegs pa la 'khor rnam bzhi dang / lha dang klu dang /</text></item>
<item><p>136b6</p><section>mdo sde</section><text>gnod sbyin dang / de la sogs pa la mdun gyis byas te 'khor mang po la 'jig rten gyi rig byed kyi gtsug lag dang / 'jig rten las 'das pa'i chos ston to/ /de nas bram ze des bcom ldan 'das la 'di skad ces</text></item>
<item><p>136b7</p><section>mdo sde</section><text>gsol to/ /bcom ldan 'das bdag rgas 'khogs nas khye'u zhig mchis pa/ bcom ldan 'das la 'bul gyis/ thugs rje chen pos bskyab cing bdag gi bu 'di nye gnas su bzhes su gsol lo zhes smras so/ /de nas</text></item>
<item><p>136b8</p><section>mdo sde</section><text>bcom ldan 'das kyis legs par 'ongs so zhes bka' stsal nas/ skra yang rang byi nas chos gos lus la rang yod par gyur te/ gzengs bstod/ spro ba dang dga' ba'i sems bskyed de/ lam gyi 'bras bu yang thob ste/ rig pa</text></item>
<item><p>137a1</p><section>mdo sde</section><text>gsum dang / mngon par shes pa drug dang / rnam par thar pa brgyad dang ldan par gyur to/ /de'i tshe kun dga' bos 'khor mang po la bltas te/ kun gyi the tsom dgrol ba'i phyir stan las langs te gos tshags bcos nas/ bla gos</text></item>
<item><p>137a2</p><section>mdo sde</section><text>phyogs gcig byas nas thal mo sbyar ba btud de bcom ldan 'das la 'di skad ces gsol to/ /dge sbyong tsun da sngon 'das pa'i dus na bsod nams ci zhig bgyis na bcom ldan 'das dang 'dir phrad de myur du 'bras bu thob par gyur/ bcom</text></item>
<item><p>137a3</p><section>mdo sde</section><text>ldan 'das kyis kun dga' bo la 'di skad ces bka' stsal to/ /dge sbyong tsun da 'di dus 'di gcig pur ma zad de/ sngon 'das pa'i dus su yang pha ma dang dge 'dun la bsod nams mchog byas pas dge ba'i bshes gnyen dang phrad de</text></item>
<item><p>137a4</p><section>mdo sde</section><text>lam gyi 'bras bu thob pa yin no/ /kun dga' bos gsol pa/ bcom ldan 'das de'i dngos po bstan du gsol/ bcom ldan 'das kyis kun dga' bo la bka' stsal pa/ legs par nyon cig /sngon 'das pa'i dus tshe lo tshad med pa stong</text></item>
<item><p>137a5</p><section>mdo sde</section><text>'das pa'i pha rol na sangs rgyas bcom ldan 'das rnam par gzigs shes bya ba 'jig rten du byung ste/ lha dang mi la phan pa dang bde ba'i don mdzad nas yongs su mya ngan las 'das so/ /mya ngan las 'das nas dam pa'i chos la spyod pa'i</text></item>
<item><p>137a6</p><section>mdo sde</section><text>dge slong gzhon nu cig ma mo dang / mdo sde dang / 'dul ba la shin du mkhas pa/ byad gzugs mdzes shing bzang ba/ mi'i mtshan dang ldan pa/ chos ston pa la spobs pa/ chos smra ba'i nga ro dang tshig snyan pas rgyal rigs dang bram ze rnams kyang</text></item>
<item><p>137a7</p><section>mdo sde</section><text>de dang bshes shing de la rim gro dang mchod pa byed do/ /de'i tshe na dge slong rgan po cig byad bzhin rab tu mi sdug la mi'i mtshan dang yang mi ldan pa/ skad nga ro yang mi snyan pa/ rgyun du dkon mchog gsum la tshig dang nga ror bcas pas bstod</text></item>
<item><p>137a8</p><section>mdo sde</section><text>pa zhig byung ngo / /de na mdzod gsum dang ldan pa'i dge slong gzhon nu des dge slong nga ro mi snyan pa de la 'di skad ces smras so/ /de nas 'di lta bu'i nga ro mi snyan pa zer ba ni khyi zugs pa'i skad dang 'dra'o zhes smras so/ /de nas dge slong rgan po des</text></item>
<item><p>137b1</p><section>mdo sde</section><text>dge slong gzhon nu la ci khyod nga mi shes sam/ nga la tshig ngan pa brjod ces smras so/ /de dge slong mdzod gsum dang ldan pas smras pa/ bdag khyod shes te khyod ni sangs rgyas rnam par gzigs kyi dam pa'i chos la rab tu byung ba'i dge slong rgan po ma ha la zhes</text></item>
<item><p>137b2</p><section>mdo sde</section><text>bya ba yin te/ ngas ci'i phyir mi shes/ dge slong ma ha las smras pa/ da ni bya ba byas so/ /tshangs par spyod pa spyad do/ /srid pa phyi ma mi len no zhes smras so/ /de nas mdzod gsum dang ldan pa'i dge slong gzhon nus tshig de thos pa dang / skyi bung zhes</text></item>
<item><p>137b3</p><section>mdo sde</section><text>byas te dngangs par gyur to/ /de nas dge slong gzhon nus dge slong ma ha la lag pa g.yas pas bteg ste/ lag pa las 'od zer chen po bkye nas phyogs bcur snang bar byas so/ /de nas mdzod gsum dang ldan pa'i dge slong gzhon nus dge slong</text></item>
<item><p>137b4</p><section>mdo sde</section><text>rgan po'i rkang pa la mgo bos phyag 'tshal nas 'gyod tshangs byas te bdag ni mi shes pa'i gti mug gis khebs pas 'phags pa yin par ma shes te/ sdig pa'i las byas pa ma shes pa 'di sdig par mi 'gyur zhing bdag ma 'ongs pa'i dus</text></item>
<item><p>137b5</p><section>mdo sde</section><text>su dge ba'i bshes gnyen dang phrad cing ston pa 'phags pa khyod dang phrad de/ zag pa zad par shog shig ces bshags shing 'thol lo/ /bcom ldan 'das kyis kun dga' bo la bka' stsal pa/ de'i tshe de'i dus na dge slong gzhon nu mdzod gsum</text></item>
<item><p>137b6</p><section>mdo sde</section><text>dang ldan pa des tshig brlang po gcig gis dge slong rgan po la smras pas tshe rabs lnga brgya'i bar du khyi'i lus myong bar gyur to/ /bcom ldan 'das kyis de skad ces gsungs nas 'khor mang po rnams e ma'o e ma'o 'jig rten 'di</text></item>
<item><p>137b7</p><section>mdo sde</section><text>na gdug pa'i mchog ni ngag gi las las 'da' ba med do/ /zhes 'khor mang po thams cad kyis tshigs su bcad de 'di skad ces dam bcas so/ /lcags kyi 'khor lo tsha ba dag /spyi bo'i steng na rgyun 'khor yang / /sdug bsngal bar ni</text></item>
<item><p>137b8</p><section>mdo sde</section><text>mi 'dzin te/ /nam du'ang tshig ngan mi smra'o/ /lcags kyi 'khor lo tsha ba dag /spyi bo'i thog na rgyun 'khor yang / /sdug bsngal bar ni mi 'dzin te/ /tshig ngan 'phags la mi smra'o/ /bcom ldan 'das kyis bka' stsal pa/ shA ri'i bu ni sems can</text></item>
<item><p>138a1</p><section>mdo sde</section><text>mang po'i dge ba'i bshes gnyen du gyur pas/ nyin mtshan dus drug tu lha'i mig gis 'gro ba lnga'i skye bo rnams la rtog cing lta ste/ 'dul ba'i dus la bab na de'i don byed do/ /de'i tshe na yul ma ga d+hA dang / yul 'di gnyis kyi bar na tshong pa lnga brgya zhig rtag tu</text></item>
<item><p>138a2</p><section>mdo sde</section><text>phan tshun rgyu ba las/ phan tshun du rgyu ba'i lam de yang 'jigs pa che bas tshong pa cig la khyi dkar po cig yod do/ de'i tshe tshong pa gcig gis srod la sha btsos nas bzhag go/ /nam gyi cha smad la khyi des brkus nas zos/ /phyi de nyin nam nangs nas tshong pa grogs</text></item>
<item><p>138a3</p><section>mdo sde</section><text>pos sha bza' bar byas pa las ma rnyed pas gdungs nas/ khros te mtshon thogs te khyi de'i rkang lag bzhi bcad de su ra khung du bor nas dong ngo / /su ra khung na khyi de sdug bsngal chen po myong ba de shA ri'i bus nam gyi cha stod la lha'i mig gis kun du btags nas rgyang</text></item>
<item><p>138a4</p><section>mdo sde</section><text>ma nas khyi sdug bsngal ba de mthong ngo / /de nas phyi de nyin par nam nangs nas chos gos bgos/ lhung bzed thogs nas grong khyer nas bsod snyoms blangs nas/ gang na 'jigs pa'i lam su ra khung du phyin nas bsod snyoms bslangs pa khyi de la bsnyod do/ /de nas</text></item>
<item><p>138a5</p><section>mdo sde</section><text>spro ba dang dga' ba'i chos bshad do/ /khyi des chos thos na ngo tsha zhing mi dga' ste/ de nas zhag bdun lon nas sdig pa'i las bor nas thar te de nas mir skyes so/ /bcom ldan 'das kyis kun dga' bo la bka' stsal pa/ de'i tshe de'i dus na khyi dkar po de ni da ltar dge</text></item>
<item><p>138a6</p><section>mdo sde</section><text>sbyong tsun da 'di yin no/ /sngon 'das pa'i dus na 'phags pa la tshig ngan pa smras pas ngan 'gror skyes te/ de ma thag tu 'gyod cing bshags nas ngo tsha ba'i sems skyes te/ bdag ma 'ongs pa'i dus na dge ba'i bshes gnyen dang phrad par shog shig par smon lam</text></item>
<item><p>138a7</p><section>mdo sde</section><text>btab bo/ /de ltar smon lam btab pas dge ba'i bshes gnyen dang phrad de sdig pa'i las byang nas mir skyes te sangs rgyas dang phrad pas zag pa zad par gyur to/ /bcom ldan 'das kyis kun dga' bo la bka' stsal pa/ pha ma dang dge ba'i bshes gnyen gyi drin</text></item>
<item><p>138a8</p><section>mdo sde</section><text>dran par gyis shig /de nas de ltar drin du gzo ba shes nas drin lan bsab par bya'o/ /dge ba'i bshes gnyen zhes bya ba ni phan pa'i don du 'gyur ba'i rgyu yin no zhes bka' stsal pa dang / de'i tshe sems can tshad med pa brgya stong snyed bla na med pa yang dag par rdzogs</text></item>
<item><p>138b1</p><section>mdo sde</section><text>pa'i byang chub tu sems bskyed pa nas nyan thos dang rang sangs rgyas kyi bar du sems bskyed do/ /'khor mang po rnams sangs rgyas kyis gsungs pa la rab tu dga' nas phyag byas te phyir dong ngo / /thabs mkhas pa chen po sangs rgyas drin lan bsab pa'i mdo las bstan bcos</text></item>
<item><p>138b2</p><section>mdo sde</section><text>kyi le'u zhes bya ste lnga pa'o// // thabs mkhas pa chen po sangs rgyas drin lan bsab pa'i mdo/ bam po bzhi pa/ de'i tshe bcom ldan 'das la 'khor bzhi pos mdun gyis byas nas mchod pa byas/ rim gro byas bkur sti byas te tshig gis bstod pa</text></item>
<item><p>138b3</p><section>mdo sde</section><text>byas so/ /de'i tshe de bzhin gshegs pas 'dzum pa mdzad de zhal gyi sgo nas 'od zer sngon po dang / ser po dang dmar po dang / dkar po dang ldan pa snying rje chen po zhes bya ba bkye nas/ phyogs bcu'i 'jig rten gyi khams srid pa'i rtse mo man chad sems can</text></item>
<item><p>138b4</p><section>mdo sde</section><text>dmyal ba chen po bcwa brgyad kyi bar du snang bar byas nas/ lha sbyin gyi lus la yang 'od kyis snang bar gyur te/ lha sbyin sdug bsngal myong ba las bde bar byas so/ /de nas 'khor mang po'i rnams thams cad tshig 'thun par de bzhin gshegs pa legs so</text></item>
<item><p>138b5</p><section>mdo sde</section><text>legs so zhes bstod de/ bcom ldan 'das ni byams pa chen po dang ldan pa/ thugs rje chen po dang ldan pa yang dag pa ste/ dgra dang gnyen la thugs snyoms pa'o/ /lha sbyin lta bu rtag par bcom ldan 'das la gnod pa dang dgrar bgyid pa lags na/ bcom ldan</text></item>
<item><p>138b6</p><section>mdo sde</section><text>'das ni gnod pa la thugs brtse bar dgongs te thugs rje chen po'i 'od bkye nas lha sbyin gyi lus la reg par byas te sdug bsngal las thar bar mdzad do/ /de nas bcom ldan 'das kyis 'khor mang po la 'di skad ces bka' stsal to/ /lha sbyin</text></item>
<item><p>138b7</p><section>mdo sde</section><text>'di ni tshe 'di 'ba' shig la nga la gnod pa byed par ma zad kyi/ sngon 'das pa'i dus na yang nga la rtag tu gnod pa byas kyang byams pa dang snying rje'i shugs kyis rtag par phan pa dang bde ba'i don byas so/ /de nas kun dga' bos</text></item>
<item><p>138b8</p><section>mdo sde</section><text>'khor mang po'i bsam pa sems kyis shes te/ kun gyi the tsom gcod pa'i phyir/ stan las langs nas/ bla gos phyogs gcig tu byas te/ pus mo g.yas</text></item>
<item><p>139a1</p><section>mdo sde</section><text>pa'i lha nga sa la btsugs nas thal mo sbyar ba btud de/ de nas bcom ldan 'das la 'di skad ces gsol to/ /lha sbyin 'di sngon 'das pa'i dus na/ bcom ldan 'das la gnod pa ci dag bgyis pa bcom ldan 'das kyis dngos po de dag</text></item>
<item><p>139a2</p><section>mdo sde</section><text>bstan du gsol/ bcom ldan 'das kyis kun dga' bo la bka' stsal pa/ legs par nyon cig dang khyod la dgrol zhing bshad par bya'o/ /bcom ldan 'das kyis bka' stsal pa/ sngon lo tshad med pa stong 'das pa'i pha rol na yul bA ra Na sI zhes</text></item>
<item><p>139a3</p><section>mdo sde</section><text>bya bar sangs rgyas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas/ rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ ston pa rgyal ba</text></item>
<item><p>139a4</p><section>mdo sde</section><text>'jig rten du byung ste/ lo stong phrag bcu'i bar du sems can gyi don mdzad nas mya ngan las 'das so/ /mya ngan las 'das pa'i 'og tu dam pa'i chos lo khri phrag nyi shu'i bar du gnas par gyur to/ /gzugs brnyan gyi chos kyang nub cing med pa nas</text></item>
<item><p>139a5</p><section>mdo sde</section><text>yul bA ra Na sI zhes bya ba'i rgyal po ma hA rA dzA zhes bya ba rang bzhin gyis dge zhing mkhas pa'i blo dang ldan pa/ yang dag pa'i chos kyis yul gyi srid 'tsho ste mi rnams kyang bde skyid do/ /rgyal po de mtha'i rgyal phran drug bcu dang / grong khyer chen po</text></item>
<item><p>139a6</p><section>mdo sde</section><text>brgyad brgya la dbang sgyur te/ bal gyi glang po che lnga brgya yang yod do/ /btsun mo nyi khri yod kyang sras med pas/ rgyal po de rgyun du 'jig rten gyi lha dang / ri dang chu klung dang / shing gi lha rnams la mchod 'bras byed cing gsol ba btab nas lo bcu</text></item>
<item><p>139a7</p><section>mdo sde</section><text>gnyis lon pa dang / btsun mo chen mo la yang sras mnga' bar gyur/ btsun mo 'bring mo la yang sras mnga' bar gyur te/ rgyal po shin du dga' nas rgyal po lag dar te rim gro dang / bkur sti dang / mal cha bya ba dang / zas dang / skom dang / de la sogs</text></item>
<item><p>139a8</p><section>mdo sde</section><text>pa yo byad kyi bar du 'jam zhing bzang ba sbyar te/ rim gro byas so/ /de ltar zla ba bcu'i bar du rim gro byas nas btsun mo chen mo la sras mnga' byad bzang la mdzes shing mtshan bzang pos brgyan pa/ mi'i mtshan rdzogs par ldan pa zhig byung ngo / /btsun</text></item>
<item><p>139b1</p><section>mdo sde</section><text>mo 'bring mo la yang sras cig byung bas rgyal po rab tu dga' bas blon po rnams dang / mtshan mkhan rnams dang / bram ze rnams bsdus nas sras bu bstan nas mtshan bstan to/ /mtshan mkhan gyis mtshan bltas nas rgyal bu'i mtshan gdags pa'i phyir</text></item>
<item><p>139b2</p><section>mdo sde</section><text>sras bu 'di bltam pa'i tshe ltas ji lta bu byung zhes dris so/ /rgyal pos smras pa/ rgyal bu chen po'i yum btsun mo chen mo ni sngon rang bzhin gyis khro la phrag dog che zhing / nga rgyal byed pa las sras mngal du chags nas ni rang bzhin gyis dge des par</text></item>
<item><p>139b3</p><section>mdo sde</section><text>gyur nas/ rtag tu 'dzum pa dang ldan zhing sems can la yang bu gcig pa dang 'dra bar byams shing brtse ba'i sems kyis 'dzum pa dang ldan zhing gsong por smra bar gyur to/ /de nas mtshan mkhan gyis rgyal bu'i mtshan dge don zhes btags so/ /btsun mo 'bring</text></item>
<item><p>139b4</p><section>mdo sde</section><text>mo la sras mnga' ba'i tshe snga ltas ji lta bu byung zhes dris na/ sras bu 'di'i ma rang bzhin gyis dge des 'dzum pa dang ldan zhing tshig gis sngar gsong por smra zhing kun gyi yid tshim par byed pa las/ sras mngal du chags nas rang bzhin gyis khro zhing zhe sdang che</text></item>
<item><p>139b5</p><section>mdo sde</section><text>ba dang / phrag dog dang nga rgyal byed par gyur to/ /mtshan mkhan gyis smras pa/ 'di yang sras bu'i sngon gyi las 'phro yin pas/ sras bu'i mtshan ngan don zhes btags so/ /de nas rgyal bu gnyis gsos bskyed de lo bcu bzhi lon nas rgyal bu</text></item>
<item><p>139b6</p><section>mdo sde</section><text>dge don rang bzhin gyis mkhas pa'i blo dang byams pa'i sems su ldan te/ sbyin pa byed pa la dga' bas pha ma yang lhag par sras bu de la mig dang 'dra bar sems so/ /rgyal bu ngan don ni rang bzhin gyis khro bas na pha ma yang de la mi dga' ste/</text></item>
<item><p>139b7</p><section>mdo sde</section><text>sdang bas rgyal bu ngan don rgyun du phrag dog byed de phu bo la gnod pa bya bar sems so/ /phyis dus gzhan zhig na rgyal bu dge don 'khor dang bcas pa rol mo byed cing pho brang gi phyi rol du ltad mo lta zhing 'chag tu song ba las zhing rmo</text></item>
<item><p>139b8</p><section>mdo sde</section><text>ba'i rol nas srin bu dag byung ba las bya mang po dag thu zhing za ba mthong ngo / /rgyal bu dge don gyis de lta bu dag mthong nas snying rje ba'i sems skyes te/ bdag ni pho brang zab mo nas skyes pas 'di lta bu'i dngos po ma mthong ma thos</text></item>
<item><p>140a1</p><section>mdo sde</section><text>na/ 'khor rnams la 'di dag ci'i phyir gcig la gcig gnod pa byed cing za zhes dris so/ /'khor rnams kyis rgyal bu la smras pa/ da ltar rgyal po mnga' ba'i yul 'di yang 'bangs la rten te/ 'bangs kyang kha zas la ltos te kha zas ni zhing rmos pa las 'bru sna</text></item>
<item><p>140a2</p><section>mdo sde</section><text>lnga skyes te sems can gyi srog 'dzin to/ /rgyal bus de la re sdug re sdug ces smras te/ yang song song ba las skyes pa dang / bud med dag skud pa 'khal ba dang 'thag pa'i las byed de/ phan tshun bskyod cing nyon mongs par mthong ngo / /de dag mthong nas mi 'di</text></item>
<item><p>140a3</p><section>mdo sde</section><text>dag ci byed ces g.yog po g.yas g.yon na 'dug pa la dris so/ /de dag gis smras pa/ mi 'di dag ni bkal ba dang 'thag pa'i las byed de/ des bdag gi lus g.yog cing bdag gi gos byed do/ /de dag yang re sdug nyon mongs par gyur pa'i las byed</text></item>
<item><p>140a4</p><section>mdo sde</section><text>do/ /de nas yang song song ba las mi mang po dag ba lang dang / rnga mo dang / rta dang phag dang / lug gsod cing lpags pa bshu ba dag mthong nas 'di dag ci byed ces dris so/ /smras pa 'di dag ni gsod pa'i las byed de/ shas 'tsho zhing bgo ba dang</text></item>
<item><p>140a5</p><section>mdo sde</section><text>bza' ba'i spogs byed do/ /des srog 'tsho bar byed do/ /rgyal bus de skad ces thos nas/ ba spu dang lus kyi sha kun 'gul te/ kyi hud kyi hud gsod pa la snying mi bzod do/ /gcig gis gcig gi nying sha nying za zhing bskal pa bgrangs pa'i</text></item>
<item><p>140a6</p><section>mdo sde</section><text>bar du gcig la gcig gsod pa'i las byed do/ /de nas yang song song ba las mi mchis po dag cig nya rgya dang bya rgya thogs shing bya dang / nya gsod de/ gcig la gcig nyid sha za bar mthong ngo / /de nas 'di ci byed ces dris so/ /gsol pa/</text></item>
<item><p>140a7</p><section>mdo sde</section><text>'di dag ni bya dang nya shor ba yin te/ gsod pa'i las 'di lta bu byed cing bgo ba dang zas tshol lo/ /rgyal bu dge don gyis de skad ces smras pa'i tshig de thos nas mig mchi mas gang ste/ 'jig rten gyi sems can 'di dag ni sdig pa mi dge</text></item>
<item><p>140a8</p><section>mdo sde</section><text>ba'i las byed de/ sdug bsngal las nam du yang mi thar ro snyam nas mi dga' zhing mya ngan gyis non te phyir pho brang du 'ongs so/ /yab rgyal pos rgyal bu mi dga' zhing mya ngan byed pa'i tshul gyis phyir 'ongs pa mthong nas rgyal bu la ci</text></item>
<item><p>140b1</p><section>mdo sde</section><text>zhig gis mi dga' zhes dris pa dang / rgyal bus kyang ji ltar mthong ba'i dngos po de dag yab rgyal po la zhib tu gsol to/ /rgyal pos rgyal bu la smras pa 'di lta bu'i dngos po ni yongs kyi yod cing srid pa yin na mya ngan byar yang ci zhig</text></item>
<item><p>140b2</p><section>mdo sde</section><text>yod rgyal bus gsol pa/ bdag rgyal po la 'dod pa gcig cig gsol na rgyal pos gnang ngam/ rgyal pos smras pa/ nga la bu khyod gcig pur zad de byams shing sdug pas khyod kyi yid dang 'gal bar mi byed do/ /rgyal bus</text></item>
<item><p>140b3</p><section>mdo sde</section><text>gsol pa/ bdag ni yab rgyal po'i bang mdzod na nor dang rin po che dang / bza' ba dang / btung ba thams cad sems can thams cad la sbyin par bgyi'o zhes gsol pa dang / rgyal pos kyang khyod kyi yid dang 'gal bar mi byed kyis ci dga'</text></item>
<item><p>140b4</p><section>mdo sde</section><text>mgur sbyin pa gyis shig ces bka' stsal to/ /de nas rgyal bu dge don gyis blon po bkug nas rgyal po'i bang mdzod phye nas bal gyi glang po che lnga brgya la nor dang rin po che bkal te grong khyer gyi sgo bzhir spungs nas 'gro ba mang po dag bgo ba 'dod</text></item>
<item><p>140b5</p><section>mdo sde</section><text>dam/ bza' ba dang btung ba 'dod dam/ ci 'dod pa yid bzhin du long la khyer cig ces phyogs bzhir bsgrags so/ /de ltar rgyal bu dge don gyi snyan pa phyogs su bsgrags pas thams cad 'dus nas ci 'dod pa yid bzhin du khyer ro/ /</text></item>
<item><p>140b6</p><section>mdo sde</section><text>ring po ma lon par rgyal po'i bang mdzod sum cha zhig zad nas/ blon po rnams kyis rgyal po la dkor mdzod sum cha gcig bas/ rgyal bus ma mchis par bgyis kyis rgyal po dgongs shig ces gsol pa dang / rgyal pos nga ni</text></item>
<item><p>140b7</p><section>mdo sde</section><text>rgyal bu'i yid dang 'gal bar byed mi nus so zhes bka' stsal to/ /da ni rgyal po'i bang mdzod sum cha gnyis bas kyi rgyal po dgongs shig bka' stsal pa/ nga ni rgyal bu'i yid dang 'gal bar byed mi nus so/ /khyod kyis thabs ci legs</text></item>
<item><p>140b8</p><section>mdo sde</section><text>su cung zad bkag ste yid dang mi 'gal bar gyis shig par bka' stsal to/ /de nas yang rgyal bu dge don bang mdzod 'byed tu song ba las/ bang mdzod la dbang ba'i blon po don gnyer du song nas ring zhig ma khugs te 'phyis par gyur pas rgyal bu dge don 'di skad du/ bang</text></item>
<item><p>141a1</p><section>mdo sde</section><text>mdzod bsrung ba'i blon po chung ngu bdag gi yid dang 'gal bar byed pa'i thugs mi thub ste/ 'di ni rgyal po yab kyi bka' yin du nges pas bu sri zhu can zhes bya ba pha'i bang mdzod stongs par bya bar mi rigs kyis da bdag nyid kyis nor dang rin po che btsal la</text></item>
<item><p>141a2</p><section>mdo sde</section><text>sems can thams cad tshim par bya'o/ /gal te bdag gis sems can thams cad la bgo ba dang / bza' ba dang / btung ba yid bzhin du chog par sbyin mi nus na rgyal po chen po'i sras su ji skad gdags shes smras nas blon po chen po dang / blon po phra mo</text></item>
<item><p>141a3</p><section>mdo sde</section><text>yan chad bsdus te/ nor dang / khe spogs tshol ba dag ci'i sgo nas mchog tu 'gyur zhes bgos so/ /de la blon po chen po gcig gis smras pa/ de ltar spogs shig bya na zhing rmo ba las 'da' ba med de gcig la khrir 'gyur ro/ /yang blon po chen po gcig</text></item>
<item><p>141a4</p><section>mdo sde</section><text>gis smras pa/ 'jig rten na khe spogs bya ba'i nang na rkang 'gros las khyu btsugs la 'brog bzang por bzhag na mang du 'phel te spogs de las che ba med do/ /yang blon po gcig gis smras pa/ 'jig rten na khe spogs shig bya na rgya mtshor</text></item>
<item><p>141a5</p><section>mdo sde</section><text>zhugs la nor bu rin po che btsal ba las 'da' ba med do/ /gal te yid bzhin gyi nor bu rin po che rnyed na yid bzhin du sems can thams cad la tshim par sbyin par 'gyur ro/ /dge don gyis smras pa/ 'di ni bdag gi yid la bab ste rung ngo zhes</text></item>
<item><p>141a6</p><section>mdo sde</section><text>pho brang du song ste/ yab rgyal po la bdag ni rgya mtsho chen por zhugs te/ nor bu rin po che len du 'gro bar 'dod do zhes gsol to/ /rgyal pos tshig de thos nas dper na mi brnangs pa ltar skyug du yang med la mid tu yang med pa ltar mi bde ba ltar gyur nas</text></item>
<item><p>141a7</p><section>mdo sde</section><text>rgyal bu la 'di skad ces smras so/ /yul 'di yang khyod kyi yul yin te/ bang mdzod dang / nor ril dang / rin po che ci yod pa yang khyod dbang bas yid bzhin du spyad du yod pas na bdag nyid rgya mtshor 'jug ci dgos/ khyod ni rgyal po'i sras yin te/ pho brang zab mo'i nang du skyes pas nyal</text></item>
<item><p>141a8</p><section>mdo sde</section><text>na ni gur yol ba can gyis bskor/ kha zas ni ci 'dod pa dang ldan te/ lam du zhugs te 'dron du 'gro na nyon mongs shing bkres pa dang / skom pa dang / tsha bas nyen par 'gyur yang sus shes de ma yin pa rgya mtsho'i nang na bgegs su gyur pa yang gcig tu ma zad de mang ngo / /'di lta ste/</text></item>
<item><p>141b1</p><section>mdo sde</section><text>yi dgas ma rungs pa dang / klu gdug pa dang / dba' rlabs 'khyil pa dang / rlung drag pos bsgul zhing g.yeng ba dang / chu'i mdog dang / ri dang / chu srin dang / nya chen po la sogs pa bgegs mang bas brgya stong tsam song yang phyir yang 'khor ba ni gcig gnyis tsam las</text></item>
<item><p>141b2</p><section>mdo sde</section><text>med na ci'i phyir khyod rgya mtsho chen por 'gro bar sems de ni kho bo mi nyan to/ /de nas rgyal bu dge don lus smad lnga sa la kha sbub tu sa la phab ste/ rkang lag bzhi yang brkyang nas yab rgyal po dang yum la 'di skad ces gsol to/ /gal te bdag rgya mtshor</text></item>
<item><p>141b3</p><section>mdo sde</section><text>mchir ma gnang na bdag 'di kho nar srog yongs su 'dor gyi 'di las mi ldang ngo / /de'i tshe rgyal po chen po dang btsun mo dag de ltar gyur pa mthong nas mig mi btsum pa ltar blta zhing / rgyal bu khyod longs la bza' ba dang / btung ba 'thung shig ces thabs sna</text></item>
<item><p>141b4</p><section>mdo sde</section><text>tshogs kyis spro ba bskyed kyang / rgyal bu dge don ma nyan te/ bdag rgya mtsho chen por mchir mi gnang na nam du yang bza' ba dang btung ba dag mi 'tshal lo zhes gsol to/ /rgyal po dang btsun mo mi dga' ba'i mya ngan gyis gdungs te drung na ngu zhing smre sngags 'don nas</text></item>
<item><p>141b5</p><section>mdo sde</section><text>sa la 'gre'o/ /de bzhin du nyi ma gcig ma zos ma 'thungs pa nas zhag gnyis/ zhag gsum zhag drug gi bar du ma zos ma 'thungs pas yab yum lhag par yang mya ngan gyis gdungs par gyur te/ srog mi 'tsho bar dogs nas zhag bdun lon pa</text></item>
<item><p>141b6</p><section>mdo sde</section><text>dang yab yum gyis rkang lag pang du blangs te rkang lag la 'o byas te tshig snyan pa 'jam pos da longs la bza' ba dang / btung ba 'thung shig /kha zas kyis bsdus pa'i lus 'di ni kha zas la brten pa'i rkyen gyis gson pa yin gyis/ ma zos ma 'thungs na khyod</text></item>
<item><p>141b7</p><section>mdo sde</section><text>srog mi 'tsho'o zhes spro ba bskyed kyang rgyal bu ma nyan te/ yab dang yum gyis bdag mchi bar ma gnang na nges par 'di kho na las nam du yang mi ldang ngo zhes gsol to/ /de'i tshe na btsun mo chen mos rgyal po la 'di skad ces gsol to/ /rgyal bus bsams pa'i sems</text></item>
<item><p>141b8</p><section>mdo sde</section><text>'di shin du spyod dka' bas rgyal bu 'di nyid du tshe'i dus byed par thugs bzod dam/ yid dang 'gal bar mdzad mi rigs kyi/ thugs rje bar dgongs te rgya mtsho chen por mchi bar gnang ba'i rigs so/ /mchir gnang na gal te brgya lam na slar 'khor yang srid kyis/</text></item>
<item><p>142a1</p><section>mdo sde</section><text>da ma gnang na gdon mi za bar tshe'i dus bgyid par 'gyur ro zhes gsol to/ /rgyal pos kyang thugs ma bzod nas 'gro bar gnang ngo / /de ltar gnang nas de'i tshe rgyal bu dge don nyal ba langs te rab tu dga' mgu rangs nas yab rgyal po'i zhabs la</text></item>
<item><p>142a2</p><section>mdo sde</section><text>mgo bos phyag 'tshal lo/ /rgyal po'i 'khor btsun mo dang slas rnams dang / mi mang po brgya ston snyed gcig la gcig 'di skad du/ rgyal bu dge don da ltar langs te rab tu dga' nas bza' ba dang btung ba'i las byed do zhes smras so/ /de nas rgyal</text></item>
<item><p>142a3</p><section>mdo sde</section><text>pos rgyal bu la khyod 'di ltar dus kyis rgya mtshor 'gror gsol pa 'di'i don ci zhig yod/ rgyal bus gsol pa/ rgyal po chen po bdag yid bzhin gyi nor bu rin po che chen po blangs te sems can thams cad kyi dgos pa chog par bgyid 'tshal</text></item>
<item><p>142a4</p><section>mdo sde</section><text>lo/ /de nas rgyal po chen pos kun bkar btags te/ su dag rgya mtshor 'gro bar 'dod/ gal te rgya mtsho nas slar 'khor na rabs bdun gyi bar du bgo ba dang / kha zas dang / nor dang / rin po che mi brel bar sbyin la/ rgya mtshor 'jug pa'i yo</text></item>
<item><p>142a5</p><section>mdo sde</section><text>byad thams cad kyang sbyin zhing sbyar ro zhes bkar btags so/ /rgyal bu dge don rgya mtshor 'jug cing nor bu rin po che len du 'gro zhes thos nas thams cad rab tu dga' nas 'dus so/ /de'i nang na mi lnga brgya zhig bdag cag kyang</text></item>
<item><p>142a6</p><section>mdo sde</section><text>rgyal bu'i zhabs 'bring du mchi bar gsol lo zhes khas blangs so/ /de'i tshe yul bA ra Na sI na rgya mtsho'i sa mkhan gcig cig snga phyir lan du ma zhig rgya mtshor phyin te/ thar ba dang mi thar ba'i lam rgyus shin du mkhas pa/ lo</text></item>
<item><p>142a7</p><section>mdo sde</section><text>brgyad bcu lon pa/ mig gnyis kyang mi mthong ba zhig yod de/ de'i tshe rgyal po chen po nyid lam mkhan gyi der gshegs nas lam mkhan la 'di skad ces bka' stsal to/ /nga la bu gcig las med pas sgor byung yang ma myong na rgya mtshor</text></item>
<item><p>142a8</p><section>mdo sde</section><text>'gro bar 'dod de khyod kyang zhabs 'bring du 'gro dgos so/ /de'i tshe lam mkhan des rgyal po'i gsung thos nas skad chen po phyung nas ngus te/ rgyal po chen po rgya mtsho chen por 'jug pa ni bgegs dang bar chad mang ste/ nyon mongs par 'gyur</text></item>
<item><p>142b1</p><section>mdo sde</section><text>ba yang gcig tu ma zad pas brgya stong grangs med pa gcig song yang slar 'khor ba gcig gnyis tsam las med na/ rgyal po chen po ci'i slad du rgyal bu 'di lta bu'i lam ring po ya nga bar gtong / rgyal pos smras pa/ rgyal bu la byams shing brtse</text></item>
<item><p>142b2</p><section>mdo sde</section><text>bas ngo ma zlogs te btang ba yin no/ /lam mkhan gyis bdag kyang 'o na mchi'o zhes gsol to/ /de nas rgyal bu dge don gyis mi lnga brgya'i lam rgyags dang yo byad sbyar te rgya mtsho'i ngogs su skyas so/ /de'i tshe nu bo ngan don 'di snyam du</text></item>
<item><p>142b3</p><section>mdo sde</section><text>rgyal bu dge don la yong yang yab yum lhag par byams te/ da rgya mtshor nor bu rin po che len du 'gro ba gal te phyir yang 'khor na dge don la je byams je byams shing bdag la ni lhag par sdang zhing ben par 'gyur ro snyam bsams nas</text></item>
<item><p>142b4</p><section>mdo sde</section><text>bdag kyang rgyal bu dge don gyi phyi bzhin du rin po che len du 'gro'o zhes gsol pa dang / yab yum gyis 'gro bar gnang ste/ 'di yang song na lam ya nga ba 'am/ mi bde ba dag tu spun gnyis 'grogs na gdon mi za bar gcig</text></item>
<item><p>142b5</p><section>mdo sde</section><text>la gcig phan no zhes gsungs nas rgyal bu ngan don yang btang ngo / /de nas rgyal bu dge don gru'i nang na zhugs nas gru la lcags kyi nyag thag bdun btags te zhag bdun gyi bar du bsdad do/ /thog mar grur zhugs pa'i nang par nyi ma shar ba na rgyal bu dge</text></item>
<item><p>142b6</p><section>mdo sde</section><text>don gyis rnga brdungs te skad chen pos 'di skad ces bos so/ /khyod la sogs pa su rgya mtshor 'gro 'dod pa ni cang ma smra shig /su pha ma dang / phu nu dang / bu smad la chags te 'dzam bu'i gling gi longs spyod dang / bde ba la dad pa rnams ni 'di nas phyir deng</text></item>
<item><p>142b7</p><section>mdo sde</section><text>shig /bdag gi phyir 'gyod par gyur ta re/ de ci'i phyir zhe na/ rgya mtsho'i nang na bgegs rab tu mang bas song ba grangs med kyang phyir 'khor ba gcig gnyis tsam las med do zhes skad chen pos bos kyang 'khor mang po rnams ni cang mi smra bas</text></item>
<item><p>142b8</p><section>mdo sde</section><text>nyag thag gcig bcad de gru'i steng du drangs so/ /de bzhin nyin re lan re zhag bdun gyi bar du bos kyang kun kha rog 'dug ste cang mi smra bas nyag thag bdun char bcad de nyag thag gru'i steng du drangs so/ /de nas rlung phyogs su g.yor mo bsgrengs</text></item>
<item><p>143a1</p><section>mdo sde</section><text>nas song ngo / /rgyal bu'i snying rje'i sems dang bsod nams kyi shugs kyis nye zho med par rgya mtsho'i gling nor bu rin po che'i drung du phyin no/ /rin po che'i drung du phyin nas rgyal bu dge don gyis yang rnga brdungs te mi mang po la lam ring zhing</text></item>
<item><p>143a2</p><section>mdo sde</section><text>ya nga bas/ khyed rnams 'di nas rin po che long la zhag bdun zhig bstis la phyir deng shig par bsgo'o/ /yang 'di skad du rin po che 'di dag ni 'dzam bu'i gling na ngo mtshar du rin che ba yin gyis/ ha cang yang ma lci zhig /lcis na gru 'bying bar 'gyur</text></item>
<item><p>143a3</p><section>mdo sde</section><text>ro/ /ha cang yang na lam ring por nyon mongs pa'i don med pas ran par byos la deng shig ces mi de dag la khyed rnams yul du bde bar phyin par gyur cig bdag ni yid bzhin gyi nor bu rin po che tshol du 'gro'o zhes bsgo nas mchi phyag byas te so sor</text></item>
<item><p>143a4</p><section>mdo sde</section><text>dong ngo / /de'i tshe rgyal bu dge don ni lam mkhan dang gnyis chas nas zhag bdun gyi bar du chu pus mo las mi nub pa'i nang du song ngo / /de nas zhag bdun ni brkyal te pha rol rgya mtsho'i gling du phyin no/ /rgya mtsho'i gling de sa gzhi dngul gyi bye ma brdal</text></item>
<item><p>143a5</p><section>mdo sde</section><text>ba zhig tu phyin nas lam mkhan gyis sa gzhi 'di ci yin zhes dris na rgyal bus sa gzhi 'di ni dngul gyi bye ma 'ba' shig yod do zhes smras so/ /lam mkhan gyis smras pa/ phyogs bzhir ltos shig dang / ri dkar po zhig snang ba'i rigs na khyod</text></item>
<item><p>143a6</p><section>mdo sde</section><text>mthong ngam/ rgyal bus smras pa/ shar lho'i mtshams na ri dkar po zhig snang ngo / /lam mkhan gyis smras pa/ phar 'gro ba'i lam ni ri de'i drung na yod de/ de'i 'gram pha zad cig na gser gyi bye ma brdal ba'i sa gzhi zhig yod pa'i</text></item>
<item><p>143a7</p><section>mdo sde</section><text>rigs shes smras nas/ ngal chad de nyam thag nas sa la 'gyel te rgyal bu la 'di skad ces smras so/ /bdag ni nyam thag nas ma nus par 'dir 'chi'o/ /rgyal bu khyod 'di nas shar phyogs su zhag bdun gyi bar du song shig dang /</text></item>
<item><p>143a8</p><section>mdo sde</section><text>gser gyi ri dang phrad pa rigs so/ /de nas zhag bdun gyi bar du song shig dang / sa gzhi pad mo sngon po 'ba' zhig yod par phyin pa'i rigs so/ /de nas yang zhag bdun song shig dang / pad ma le brgan 'ba' zhig yod pa dang phrad</text></item>
<item><p>143b1</p><section>mdo sde</section><text>pa'i rigs so/ /pad mo de'i pha rol na rin po che sna bdun gyi mkhar zhig yod de/ mkhar de'i nyen ni gser las byas/ cog par dngul las byas/ mda' yab ke ke ru dmar po las byas/ man shel dang / spug la sogs pa rin po che</text></item>
<item><p>143b2</p><section>mdo sde</section><text>sna tshogs kyis spras te/ mu tig dmar po'i dra bas steng g.yogs la/ mtha' ma bai dUr+ya mthon mthing gi 'obs rim pa bdun gyis bskor ba'i nang na klu'i rgyal po'i pho brang yod kyis klu'i rgyal po de'i rna ba'i nang na yid bzhin gyi nor bu</text></item>
<item><p>143b3</p><section>mdo sde</section><text>rin po che yod kyis slongs shig /de thob par gyur na 'dzam bu'i gling du rin po che sna bdun gyi char 'bebs shing / gos dang / zas dang / nad kyi rkyen sman dang rol mo dang / dgos pa'i yo byad thams cad yid bzhin du char 'bebs so/ /</text></item>
<item><p>143b4</p><section>mdo sde</section><text>de bas na yid bzhin gyi nor bu rin po che zhes bya'o/ /gal te rgyal bus thob na smon pa thams cad nges par 'grub par 'gyur ro zhes smras nas tshe'i dus byas par gyur te/ de'i tshe rgyal bu dge don gyi lam mkhan de pang du blangs nas skad</text></item>
<item><p>143b5</p><section>mdo sde</section><text>phyung ste ngus so/ /kyi hud kyi hud ci'i phyir bdag gi lha nang cig stor bar gyur ces lam mkhan gyi rus bu gser gyi bye ma'i nang du sbas nas g.yas phyogs nas lan gsum bskor ba byas te phyag byas nas song ngo / /de nas song song ba</text></item>
<item><p>143b6</p><section>mdo sde</section><text>las gser gyi ri'i drung du phyin no/ /gser gyi ri'i drung pha rol du phyin nas pad mo sngon pos sa gzhi khebs par 'dug pa de na pad mo de dag gi 'og na sbrul gdug pa chen pos gang bar mthong ngo / /sbrul gdug pa can de dag la gdug pa</text></item>
<item><p>143b7</p><section>mdo sde</section><text>rnam pa gsum yod de/ 'di lta ste/ zin pa'i gdug pa dang / reg pa'i gdug pa dang / kha rlangs kyi gdug pa'o/ /sbrul gdug pa de dag pad ma'i sdong bu la 'khri zhing kha ni gdangs/ mig ni sgrad de/ rgyal bu la blta'o/ /de'i tshe na</text></item>
<item><p>143b8</p><section>mdo sde</section><text>rgyal bu dge don byams pa'i sems kyi ting nge 'dzin du zhugs nas ting nge 'dzin gyi mthus de nas chas te/ pad mo de dag la rdog pas brdzis shing song yang sbrul gdug pa de dag gis gnod par ma gyur to/ /de ltar byams pa'i sems kyi</text></item>
<item><p>144a1</p><section>mdo sde</section><text>ting nge 'dzin gyi shugs kyis song song ba las klu'i pho brang gi drung du phyin no/ /klu'i rgyal po'i pho brang gi phyi rol 'obs rim pa bdun gyis bskor te/ 'obs de dag gi nang na klu gdug pa gcig la gcig 'khri zhing mgo bteg</text></item>
<item><p>144a2</p><section>mdo sde</section><text>ste mkhar sgo srung ngo / /de'i tshe na rgyal bu dge don mkhar sgo der phyin te/ klu gdug pa de mthong nas byams pa'i sems kyis 'dzam bu'i gling gi sems can thams cad yid la byas te/ bdag sems can gyi don du song song ba las gal</text></item>
<item><p>144a3</p><section>mdo sde</section><text>te klu gdug pas gnod pa byas na/ phan pa dang bde ba'i don med par 'gyur ro snyam du bsams nas/ rgyal bu dge don gyis lag pa g.yas pa bteg nas klu gdug pa rnams la 'di skad ces bsgo'o/ /khyed rnams shes par gyis shig /bdag ni</text></item>
<item><p>144a4</p><section>mdo sde</section><text>sems can thams cad kyi don du klu'i rgyal po dang phrad par 'dod do/ /de nas klu gdug pa rnams kyis lam phye ste/ 'obs rim pa bdun gyi bar du thal te song nas mkhar sgor phyin no/ /mkhar sgo de na shel gyi bu mo gnyis shig shel gyi skud pa</text></item>
<item><p>144a5</p><section>mdo sde</section><text>'khal zhing 'dug pa mthong nas khyed ci yin zhes dris na kho mo ni klu'i rgyal po'i phyi sgo srung ba'i bran mo yin no zhes zer ro/ /de nas yang nang du zhugs te song ba las bar sgo na shel gyi bu mo bzhi zhig dngul gyi skud pa 'khal zhing 'dug pa mthong</text></item>
<item><p>144a6</p><section>mdo sde</section><text>ngo / /bu mo de la khyed klu'i rgyal po'i btsun mo yin nam zhes dris na ma yin te/ bdag cag ni klu'i rgyal po'i bar sgo srung ba'i bran mo yin no zhes zer ro/ /de nas yang rgyal bu sgo de'i nang du zhugs te song ba las nang sgo de la shel gyi bu mo brgyad</text></item>
<item><p>144a7</p><section>mdo sde</section><text>cig gser gyi skud pa 'khal zhing 'dug pa mthong ngo / /khyed ci yin zhes dris na bdag cag ni klu'i rgyal po'i pho brang gi nang sgo srung ba'i bran mo yin no zhes zer ro/ /de nas rgyal bu dge don gyis bu mo de dag la bdag ni 'dzam bu'i gling gi yul bA ra</text></item>
<item><p>144a8</p><section>mdo sde</section><text>Na sI'i rgyal po'i bu dge don zhes bya ba yin te/ rgyal po dang phrad 'dod pas da ltar sgo na 'dug go zhes phrin gyis shig ces bsgo'o/ /de nas sgo srungs des kyang klu'i rgyal po la de bzhin gsol pa dang / klu'i rgyal po ngo mtshar du 'dzin</text></item>
<item><p>144b1</p><section>mdo sde</section><text>te 'di snyam du 'di ni bsod nams dang dge ba'i rtsa ba shin du byang ba zhig ma yin par tha mal pa gzhan zhig gis lam 'di lta bu bgrod cing 'ong mi nus so snyam bsams nas nang du bos te klu'i rgyal po nyid kyis bsu nas pho brang gi nang</text></item>
<item><p>144b2</p><section>mdo sde</section><text>du khrid do/ /klu'i rgyal po'i pho brang gi nang ni sa gzhi bai dUr+ya las byas/ khri stan ni rin po che sna bdun las byas so/ /'od rnam pa sna tshogs ni mig gis mi bzod pa tsam du 'tsher ro/ /de nas klu'i rgyal pos rgyal bu dge don stan</text></item>
<item><p>144b3</p><section>mdo sde</section><text>bting ba la bzhag nas gtam byas so/ /de nas rgyal bu dge don de las glengs te klu'i rgyal po la spro ba dang / gzeng stod pa dang / dga' ba'i gtam rnam pa sna tshogs dang / sbyin pa'i gtam dang / tshul khrims kyi gtam dang /</text></item>
<item><p>144b4</p><section>mdo sde</section><text>lha dang mi la sogs pa rgyas par smras te chos bshad do/ /de nas klu'i rgyal po rab tu dga' zhing rangs par gyur te/ 'di ltar bgrod dka' ba bgrod cing lam ring po nas 'ongs pa 'di ci 'dod ces smras pa dang / rgyal bu dge don gyis</text></item>
<item><p>144b5</p><section>mdo sde</section><text>klu'i rgyal po la 'di skad ces smras so/ /'dzam bu'i gling gi sems can rnams ni gos dang / nor dang zas dang skom gyi phyir mtha' med pa'i sdug bsngal chen po myong bar gyur pas rgyal po'i snyan g.yon pa'i nang na nor bu rin po che</text></item>
<item><p>144b6</p><section>mdo sde</section><text>'dod do/ /klu'i rgyal pos smras pa/ zhag bdun gyi bar du bdag gis mchod pa sbyar ba tsam bzhes su gnang na nor bu sbyin no zhes smras so/ /de nas rgyal bu dge don klu'i rgyal pos spyan drangs pa bzhin zhag bdun gyi bar du klu'i pho brang</text></item>
<item><p>144b7</p><section>mdo sde</section><text>na 'dug nas yid bzhin gyi nor bu rin po che khyer te phyir 'dzam bu'i gling du 'gro bar chas pa las/ de'i tshe na klu'i rgyal po chen pos klu rnams kyi mthus nam mkha' la 'phur te rgya mtsho'i tshu rol gyi ngogs su bsgral to/ /der phyin pa dang nu bo ngan</text></item>
<item><p>144b8</p><section>mdo sde</section><text>don dang phrad do/ /rgyal bus nu bo ngan don la khyod kyi grogs po kun ga re zhes dris nas khyod gcig pu 'di na 'dug gam zhes smras pa dang / rgyal bu ngan don na re gru bying nas thams cad shi ste/ bdag 'ba' shig ro zhig la 'ju 'ju nas phyin te gzhan</text></item>
<item><p>145a1</p><section>mdo sde</section><text>ni gcig car kun shi'o/ /rgyal bu dge don gyis smras pa/ 'jig rten na rin po che'i mchog ni bdag gi lus las 'da' ba med do/ /nu bos smras pa/ de ltar ma yin te phyug bzhin du shi yang sla'i dbul bzhin du mi gson no/ /der</text></item>
<item><p>145a2</p><section>mdo sde</section><text>ci mngon zhe na/ bdag dur khrod cig na 'dug par phyin pa na/ dur khrod de na yod pa'i ro dag de skad ces zer ba thos so/ /rgyal bu dge don rang bzhin gyis drang bas nu bo la khyod rin po che med kyang tshod yod kyis/ bdag la klu'i rgyal po'i yid</text></item>
<item><p>145a3</p><section>mdo sde</section><text>bzhin gyi nor bu rin po che yod do/ /nu bos nor bu ga re zhes dris na/ phu bos smras pa/ yid bzhin gyi nor bu rin po che bdag gi do ker gyi nang na yod do zhes smras so/ /nu bos de skad ces smras pa thos nas phrag dog gi sems kyis</text></item>
<item><p>145a4</p><section>mdo sde</section><text>lhag par 'khrug cing zhe sdang gi sems skyes te/ 'di snyam du yab rgyal po dang yum bdag la lhag par sdang ba'i steng du da phu bos ni yid bzhin gyi nor bu rin po che rnyed pas/ da ni lhag par bdag la sdang zhing sa rdo dang 'dra bar ben no par 'gyur</text></item>
<item><p>145a5</p><section>mdo sde</section><text>ro snyam bsams nas phu bo dge don la 'di skad ces smras so/ /shin du legs so/ /nor bu rin po che thob pa shin du legs kyis da 'jigs pa 'dir legs par bsrung dgos so/ /de nas rgyal po dge don gyis do ker bkrol te nor bu ni nu bo ngan</text></item>
<item><p>145a6</p><section>mdo sde</section><text>don gyi lag du byin te/ khyod ngal zhing chad de nyal ba'i tshe kho bos btsa' zhing bsrung ngo / /kho bo ngal te nyal ba'i tshe na khyod kyis btsa' zhing srungs shig /de'i tshe ngan don nor bu srung res la bab nas phu bo dge don de gnyid log cing 'dug</text></item>
<item><p>145a7</p><section>mdo sde</section><text>pa las/ ngan don gyis smyig ma skam po'i tshal pa gnyis kyis dge don gyi mig gnyis kyi nang du btsugs nas nor bu rin po che khyer te bros so/ /de nas rgyal bu dge don gyis nu bo ngan don bos te/ nga'i mig gnyis su rkun pos shing tshal btsugs</text></item>
<item><p>145a8</p><section>mdo sde</section><text>kyis nor bu rin po che thogs la bros shig ces bos nas cang mi grag pas/ da ni bdag gi nu bo ngan don yang dgras bsad pa lta cang mi grag go zhes skad chen pos lha rnams thos pa tsam du bos kyang ring zhig gi bar du cang mi grag go/ /</text></item>
<item><p>145b1</p><section>mdo sde</section><text>de nas shing ljon pa'i lha zhig 'di skad ces smra'o/ /khyod kyi nu bo ngan don nyid dgra yin te/ khyod kyi mig gnyis phyung nas nor bu rin po che khyer te phyir bros nas song ba la ngan don zhes bos pas ci phan zhes smras so/ /yang rgyal bu dge don gyis tshig de thos</text></item>
<item><p>145b2</p><section>mdo sde</section><text>nas mya ngan gyis gdungs te yi mug par gyur to/ /de'i tshe rgyal bu ngan don nor bu rin po che khyer te phyir bdag gi yul du phyin nas yab yum dang phrad de yab rgyal po dang yum la 'di skad ces smras so/ /bdag ni bsod nams dang ldan te nye zho med par slar</text></item>
<item><p>145b3</p><section>mdo sde</section><text>mchis so/ /rgyal bu dge don dang grogs gzhan ni bsod nams chung bas chur gum ste zad par shi'o/ /yab rgyal po dang yum gyis tshig de thos nas skad chen po phyung nas ngus so/ /brgyal te sa la 'gyel to/ /de nas chu grang mo gtor</text></item>
<item><p>145b4</p><section>mdo sde</section><text>bas ring zhig lon pa dang phyir sangs nas rgyal bu ngan don la ngo so ci yod na nged dang phrad cing 'ongs shes smras pa dang / rgyal bu ngan don mi dga' nas khros te nor bu rin po che dben pa zhig tu sa brkos nas sbas so/ /de'i tshe rgyal bu dge don mig</text></item>
<item><p>145b5</p><section>mdo sde</section><text>gnyis su smyig ma'i tshal pa skam po zug pa 'byin pa'i mi med pas sdug bsngal gyis gdungs te sa la 'gre'o/ /gar 'gro yang mi shes te bkres pa dang skom pas gdungs na/ gson na gson du yang med/ shi na shir yang med de bags</text></item>
<item><p>145b6</p><section>mdo sde</section><text>kyis 'thom zhing song ba las rgyal po li shi bar gyi yul 'dab tu phyin to/ /li shi bar gyi rgyal po de la bu mo zhig yod pa ni yul bA ra Na sI'i rgyal po'i sras rgyal bu dge don la sbyin par byas so/ /rgyal bu li shi bar de la rdzi'u ba lang lnga</text></item>
<item><p>145b7</p><section>mdo sde</section><text>brgya 'tsho ba zhig yod de/ rtswa dang chu ga la yod par 'tsho zhing 'gro'o/ /de'i tshe na rgyal bu dge don lam ka zhig na 'dug pa las rdzi'u des gnag phal po che ded nas der phyin pa dang / ba lang phal gyis brdzis ma khad pa las ba lang</text></item>
<item><p>145b8</p><section>mdo sde</section><text>de'i nang na khyu mchog gi rgyal po cig yod pas rgyal bu'i steng du zhon te ba lang phal kun thal ba'i 'og tu pha zad song nas sa la 'gre zhing rgyal bu la lta zhing phyir langs te/ rgyal bu'i mig gnyis su lces bldags pa dang smyig</text></item>
<item><p>146a1</p><section>mdo sde</section><text>ma'i tshal pa yang phyung ngo / /de nas gnag rdzi yang phyi bzhin der 'ongs nas khyod su zhig ces dris so/ /dge don gyis 'di snyam du bdag gis cho rigs dang ji ltar gyur pa zhib tu smras na gal te bdag gi nu bo sdug bsngal chen po</text></item>
<item><p>146a2</p><section>mdo sde</section><text>myong ngo snyam bsams nas bdag ni long ba mu lto ba yin no zhes smras so/ /de nas gnag rdzi des bltas na/ mtshan gzhan las dpags te tha mal pa ma yin par mthong nas kho bo'i khyim 'di nas mi ring ba zhig na yod de/ khyod kyi 'tsho</text></item>
<item><p>146a3</p><section>mdo sde</section><text>ba sbyar gyis nga'i khyim du 'dong ngo zhes smras nas rgyal bu dge don khyim du khrid do/ /gnag rdzi des khyim du khrid nas zas dang skom dang / dgos pa thams cad sbyar nas/ khyim gyi bu dang bu mo dang / khyim gang gi mi thams cad</text></item>
<item><p>146a4</p><section>mdo sde</section><text>la khyed thams cad kyis long ba 'di la nga dang 'dra bar rim gro byos shig ces bsgo'o/ /de nas de bzhin du zla ba gcig lhag gi bar du khyim na gso gso ba las skyo bar gyur nas 'di skad du/ da ni so tshis kyang dmas pas rtag tu long</text></item>
<item><p>146a5</p><section>mdo sde</section><text>ba 'di gso sus nus zhes smras so/ /dge don gyis tshig de skad smras pa thos nas sems nyam nga bar gyur te/ de'i mtshan mo 'das nas phyi de nyin khyim bdag la da bdag mchiso zhes smras pa dang / khyim bdag gis smras pa/ ci zhig ma</text></item>
<item><p>146a6</p><section>mdo sde</section><text>rangs na bdag cag spangs nas 'gro bar sems/ dge don gyis smras pa/ bza' dang mgron ni chos kyis yun ring du 'grogs shing gnas pa ma yin no/ /dge don gyis yang smras pa/ khyod 'di ltar bdag la byams na bdag la rol mo</text></item>
<item><p>146a7</p><section>mdo sde</section><text>jeng snyan pa cig byas te/ gang na mi mang po 'du ba'i gnas sam/ grong khyer chen po zhig tu skyol cig /de nas khyim bdag des kyang de'i yid bzhin du dgos pa sbyar nas rgyal po li shi bar gyi grong khyer du mi mang po'i nang du bskyal</text></item>
<item><p>146a8</p><section>mdo sde</section><text>nas bde bar phyir log go/ /de nas rgyal bu dge don jeng la shin du mkhas pas jeng gi sgra snyan pa yid du 'ong bas thams cad kyis 'tsho ba'i yo byad byin no/ /bza' ba dang btung bas mi brel bar byas so/ /de'i tshe li shi bar gyi yul na sprang po</text></item>
<item><p>146b1</p><section>mdo sde</section><text>lnga brgya yod pa yang thams cad bza' ba dang btung bas chog par byas so/ /de'i tshe na rgyal po de la bza' shing gi ra ba zhig yod de/ 'bras bu rab tu rgyas nas rtag tu bya mi thub ste/ ra ba srung ba'i sna bos de'i tshe na rgyal bu dge don la</text></item>
<item><p>146b2</p><section>mdo sde</section><text>'di skad ces smras so/ /khyod bdag gi shing tog gi ra ba srung zhing 'dug mi nus sam/ bdag gis khyod la dgos pa'i yo byad sbyar ro/ /dge don gyis smras pa/ bdag la mig gnyis med de mi mthong na ji ltar khyod kyi ra ba srung zhing bya rnams</text></item>
<item><p>146b3</p><section>mdo sde</section><text>bskrad nus/ ra ba'i sna bos smras pa/ bdag la thabs yod de/ bdag gi skyed shing gi khar thag pa bres te thag pa la dril bu btags la thag pa khyod kyi lag tu bzhag la bya skad nam grag pa dang thag pa nas drangs pas chog go/ /</text></item>
<item><p>146b4</p><section>mdo sde</section><text>dge don gyis smras pa/ de ltar byas na bdag gis nus kyi shing drung du khrid cig ces smras nas der song ngo / /rgyal bu dge don ra ba de na shing tog srung zhing rol mo jeng byed de rtse zhing 'dug go/ /de'i tshe na rgyal po'i bu mo 'khor rnams dang bza' shing</text></item>
<item><p>146b5</p><section>mdo sde</section><text>gi ra bar 'chag cing ltad mo ltar song ba las long ba de mthong nas long ba'i drung du song ste/ khyed su'i mi yin zhes dris so/ /smras pa/ bdag ni dmus long mu lto ba yin no/ /rgyal po'i bu mos long ba de mthong nas de la snying chags te</text></item>
<item><p>146b6</p><section>mdo sde</section><text>gtong ma phod do/ /rgyal pos bu mo 'bod tu btang ba las kho mo mi 'gro'o/ /bza' ba dang btung ba 'dir skyol cig /bdag long ba 'di dang lhan cig za'o/ /de ltar long ba dang lhan cig zan zos nas rgyal po la 'di skad ces gsol to/ /</text></item>
<item><p>146b7</p><section>mdo sde</section><text>bdag long ba 'di la stsal du gsol/ de la stsal na bdag gi yid tshim par 'gyur ro/ /rgyal pos smras pa/ bu mo khyod 'dre gdon gyis brlams sam/ 'on te smyos sam/ snying myos sam/ ci'i phyir long ba de dang lhan cig tu gnas/</text></item>
<item><p>146b8</p><section>mdo sde</section><text>khyod mi shes sam/ sngar bA ra Na sI'i rgyal pos bu dge don gyi chung mar bslangs te de la sbyin par byas nas rgyal bu da ltar rgya mtshor song ba las phyir ma 'khor na ci'i phyir na mu lto ba zhig gi chung ma byed par sems/ bu mos gsol pa/ de lta lags</text></item>
<item><p>147a1</p><section>mdo sde</section><text>mod kyi srog 'di yal yang long ba mi gtong ngo / /rgyal pos tshig de thos nas bu mo'i ngo ma zlogs nas long ba bkug nas pho brang gi nang du phyogs dben pa zhig tu bzhag go/ /de nas rgyal po'i bu mo de long ba'i thad du song nas 'di skad ces smras</text></item>
<item><p>147a2</p><section>mdo sde</section><text>so/ /mkhyen tam/ da bdag khyod dang gza' shug tu 'du'o/ /dge don gyis smras pa/ khyod su'i bu mo yin te bdag dang gza' shug tu 'du bar sems/ smras pa bdag ni rgyal po li shi bar gyi bu mo yin no/ /dge don gyis smras pa/ khyed ni rgyal po'i bu mo</text></item>
<item><p>147a3</p><section>mdo sde</section><text>yin te bdag ni mu lto ba yin na gcig la gcig ji ltar bkur sti byed par 'gyur chung mas smras pa/ bdag snying nas khyod kyi rim gro bya ste yid dang 'gal bar mi bya'o/ /de ltar zhag dgu bcu'i bar du 'dus shing 'khod pa las nyin gcig chung mas khyim thab la ma byas</text></item>
<item><p>147a4</p><section>mdo sde</section><text>par phyi rol du song ba las ring zhig lon pa dang phyir 'ongs so/ /dge don gyis chung ma la khyod gsang ste gar song song / bdag la yang gtam ma byas par gang du phyin gang nas phyir log ces smras so/ /chung mas smras pa/ bdag gsang ste song ba med do/ /dge don gyis</text></item>
<item><p>147a5</p><section>mdo sde</section><text>smras pa/ khyod gsang ngam mi gsang mi sus shes/ chung mas mi dga' ste yi chad nas mig mchi mas gang bzhin du 'di skad du smras te dam bcas so/ /gal te bdag khyod la gsang ba zhig la song bar gyur na khyod kyi mig gnyis nam du yang 'tsho bar</text></item>
<item><p>147a6</p><section>mdo sde</section><text>ma gyur cig /gal te de lta ma yin na khyod kyi mig ya cig sngon bzhin du mthong bar gyur cig ces dam bcas pa'i tshig smras ma thag tu khyim thab kyi mig ya gcig sngon bzhin du mthong zhing gsal bar gyur te/ skar ma ltar bkra la</text></item>
<item><p>147a7</p><section>mdo sde</section><text>mngon par chung mas mthong bar gyur pa dang / chung mas smras pa/ da khyod yid ches sam/ dge don 'dzum dmul te cang mi smra'o/ /chung mas smras pa/ khyod ni khrel med pa drin mi shes pa zhig ste/ bdag ni rgyal po chen po'i bu mo</text></item>
<item><p>147a8</p><section>mdo sde</section><text>zhig ste/ khyod ni mi tha mal pa zhig las bdag gis snying nas rim gro byas na 'on kyang khyod yid mi ches so/ /khyim thab kyis smras pa/ nga su yin pa khyod kyis shes sam/ smras pa/ mi shes te khyod mu lto ba yin no/ /khyim thab kyis smras pa</text></item>
<item><p>147b1</p><section>mdo sde</section><text>ma yin no/ /kho bo ni yul bA rA Na sI'i rgyal po'i sras rgyal bu dge don bya ba yin no/ /chung mas smras pa/ khyod ni cher glen pa zhig go/ /ci'i phyir de skad ces smra/ bA ra Na sI'i rgyal po'i sras rgya mtshor zhugs te/ rin po che len du song ba las</text></item>
<item><p>147b2</p><section>mdo sde</section><text>da dung phyir ma 'khor na/ ci'i phyir khyod de yin zhes zer/ khyod brdzun zer bas kho mo yid mi ches so/ /rgyal bu dge don gyis smras pa/ bdag ni thog ma skyes nas da tsam gyi bar du brdzun zer ma myong ngo / /chung mas smras pa/ khyod smras pa bden</text></item>
<item><p>147b3</p><section>mdo sde</section><text>nam brdzun pa su zhig yid ches par 'gyur/ khyim thab kyis smras pa/ kho bos smras pa'i tshig 'di brdzun te khyod bslus par gyur na kho bo'i mig ya cig gtan mi mthong bar shog shig /gal te tshig bden na bdag gi mig ya cig kyang sngon</text></item>
<item><p>147b4</p><section>mdo sde</section><text>bzhin du mthong bar shog shig ces smras ma thag tu mig ya gcig gi 'bras bu yang sngon bzhin du gsal zhing mthong bar gyur to/ /rgyal bu dge don gyi mig gnyis sngon bzhin du gsal zhing mdzes pa dang / mi'i mtshan dang ldan zhing</text></item>
<item><p>147b5</p><section>mdo sde</section><text>yid du 'ong la 'jig rten na dpe med par chung mas mthong nas rab tu dga' ba'i sems skyes te 'phags pas byin gyis brlabs pa tsam du spro zhing mig mi 'dzums pa tsam du lta'o/ /de nas pho brang du song ste/ yab rgyal po la bdag gi khyim</text></item>
<item><p>147b6</p><section>mdo sde</section><text>thab de ni rgyal bu dge don yin zhes gsol pa dang / rgyal pos smras pa/ glen ma 'di smyos sam/ yi dgas kyis bslus sam/ ci nyes na 'di skad ces zer rgyal bu dge don ni rgya mtshor zhugs te da dung yang ma 'khor zer na/</text></item>
<item><p>147b7</p><section>mdo sde</section><text>ci'i phyir khyod mu lto ba zhig la rgyal bu dge don zhes zer/ bu mos gsol pa/ de lta ma lags te/ rgyal po thugs mi ches na spyan kyis gzigs par ci gnang zhes gsol pa dang / rgyal pos gzigs ma thag tu rgyal bu dge don</text></item>
<item><p>147b8</p><section>mdo sde</section><text>yin par rtogs so/ /de ltar rtogs nas dngangs te 'di skad du/ gal te bA ra Na sI'i rgyal pos thos na bdag cag la dpyas par 'gyur ro snyam zhes smras nas/ rgyal bu dge don bdag gis sngar rgyal bu yin par ma shes par nyes pa bshags</text></item>
<item><p>148a1</p><section>mdo sde</section><text>so zhes smras so/ /rgyal bus smras pa/ de la nyes pa med de/ rgyal po'i gnag rdzi de la sbyin pa byin cig ces smras so/ /de nas rgyal po li shi bar gyis gnag rdzi de la gser dang / dngul dang / rin po che dang / gos dang /</text></item>
<item><p>148a2</p><section>mdo sde</section><text>bza' ba dang / btung ba yang byin gnag lnga brgya yang thal byung byin no/ /de nas gnag rdzi de yang shin du dga' nas rgyal bu dge don la bdag gis phan pa'i drin ci zhig byas na bdag la nor dang / rin po che 'di snyed cig</text></item>
<item><p>148a3</p><section>mdo sde</section><text>byin zhes mi mang po'i nang du skad chen pos gsang ma mkhyud de sbyin pa byas kyang drin mngon sum du 'ongs pas sbyin pa byas pa'i 'bras bu'i rnam par smin pa ni 'di ltar rgya che'o zhes bsgrags so/ /de'i tshe na 'khor mang po kun</text></item>
<item><p>148a4</p><section>mdo sde</section><text>rab tu dga' nas sbyin pa la dga' ba'i sems skyes so/ /gang sangs rgyas 'dod pas ni thams cad sbyin par bya'o zhes lha rnams kyang mi de la bsngags shing bstod pas de bzhin du grub par gyur to/ /de'i tshe na rgyal bu dge don rgya</text></item>
<item><p>148a5</p><section>mdo sde</section><text>mtshor ma zhugs pa pho brang na 'dug pa na ngang pa dkar po cig gsos te rtag tu 'grogs shing bza' ba dang / btung ba dang / 'go ba dang / sdod pa dang / 'dug pa dang / nyal ba na rtag par lhan cig go/ /de nas yum btsun mos</text></item>
<item><p>148a6</p><section>mdo sde</section><text>bya ngang pa'i drung du song nas 'di skad ces smras so/ /rgyal bu 'dug pa'i tshe khyod dang rtag par 'grogs na da rgya mtshor song ste shi 'am gson gtol med de bdag mi shes na khyod rgyal bu mi dran nam/ ngang pas tshig de thos nas skad</text></item>
<item><p>148a7</p><section>mdo sde</section><text>phyung ste sa la 'gre nas mig mchi mas gang bzhin du btsun mo la 'di skad ces smras so/ /btsun mo bdag rgyal bu tshol bar bka' stsal na mchi'o zhes smras nas de'i tshe btsun mos yi ger bris te ngang pa'i mgul du btags nas rgyal bu</text></item>
<item><p>148a8</p><section>mdo sde</section><text>tshol du btang ngo / /de nas ngang pa des rgyal bu gang logs su song ba dris nas nam mkha' la 'phur nas rgya mtsho'i logs su song ngo / /btsun mos de ltar ngang pa song ba mthong nas da ci bdag gi bu gson nam shi ba'i gtam nges par nye bar thos par 'gyur</text></item>
<item><p>148b1</p><section>mdo sde</section><text>snyam sems so/ /de nas ngang pa des rgya mtsho'i steng gi nam mkha' la lding lding nas kun du brtags nas btsal kyang rgyal bu ma mthong nas mthar gyis rgyal po li shi bar gyi yul du phyin pa dang / rgyang ma nas rgyal bu dge don rgyal po'i pho brang</text></item>
<item><p>148b2</p><section>mdo sde</section><text>na 'dug pa mthong ngo / /de nas ngang pa de de nyid du babs te rgyal bu gang na bar 'ongs te/ snying rje rje skad phyung ste rab tu dga' bas rgyal bu la blta'o/ /de nas rgyal bus ngang pa'i mgul nas yi ge blangs nas mgo bos gus par phyag 'tshal to/ /</text></item>
<item><p>148b3</p><section>mdo sde</section><text>de nas yi ge phye nas bklags so/ /rgyal po yab yum gnyis nyin mtshan du rgyal bu dran pas rtag tu ngu bas myig gnyis ldongs par rtogs so/ /de nas rgyal bu dge don gyis ji ltar gyur pa zhib tu yi ger bris te/ phyir yang ngang</text></item>
<item><p>148b4</p><section>mdo sde</section><text>pa'i mgul du btags nas phyir btang ngo / /de nas ngang pa rab tu dga' zhing phyir yab rgyal po dang yum gyis der 'ongs so/ /rgyal pos yi ge 'ongs pa mthong nas rab tu dga' mgu rangs te/ spro ba tshad med par gyur/ rgyal bu dge don yang</text></item>
<item><p>148b5</p><section>mdo sde</section><text>ngan don gyis rku byas te/ rin po che yang phrogs pas sdug bsngal mang po myong bar rtogs so/ /de nas yab rgyal pos de ma thag tu ngan don bzung nas lag pa dang rkang pa khong sgril du bcug /gnya' ba yang lcags thag gis</text></item>
<item><p>148b6</p><section>mdo sde</section><text>btags nas khri mon du bor ro/ /de nas rgyal po li shi bar gyi steng du pho nya btang nas ci'i phyir rgyal bu bkag ste bdag cag mya ngan gyis gdungs par byas shes springs so/ /de nas rgyal po li shi bar skrag nas rgyal bu dge</text></item>
<item><p>148b7</p><section>mdo sde</section><text>don gos dang rgyan gyis brgyan te sa mtshams su bzhag ste/ pho nya la spring ba ltar byas nas rgyal bu dge don rgya mtsho nas slar 'khor te da 'dir gshegs so zhes pho nya 'ongs pa ltar byas so/ /de'i tshe rgyal po li shi bar gyis</text></item>
<item><p>148b8</p><section>mdo sde</section><text>gang nas 'ongs pa'i sa phyogs de kun phyag dar byas/ chag chag btab nas rgyal mtshan dang / ba dan dang / gdugs bres te/ dril bu dang / rnga brdungs nas rol mo sna tshogs byas te/ rgyang ma nas rgyal po nyid 'khor</text></item>
<item><p>149a1</p><section>mdo sde</section><text>dang bcas pas rgyal bu pho brang gi nang nas bsu nas bu mo chung mar byin te yul bA ra Na sIr skyel du btang ngo / /bA ra Na sI'i rgyal po dang / btsun mos rgyal bu 'ongs shes thos nas rab tu dga' mgu rangs te/ bal</text></item>
<item><p>149a2</p><section>mdo sde</section><text>gyi glang po che rab la zhon nas rgyal bu bsus so/ /bsu ba'i sa phyogs der phyag dar dang chag chag byas te/ bdug spos dang / ba dan dang rgyal mtshan dang / gdugs la sogs pa sbyar cing bres nas rol mo sna tshogs</text></item>
<item><p>149a3</p><section>mdo sde</section><text>kyang byas so/ /yul de na gnas pa'i yul mi pho mos thams cad kyis rgyal bu dge don rgya mtsho nas bde bar phyir 'khor bar thos nas thams cad rab tu dga' nas kun gyis rgyal bu bsus so/ /de nas rgyal bu dge don gyis</text></item>
<item><p>149a4</p><section>mdo sde</section><text>yab rgyal po dang / yum btsun mo'i zhabs la mgo bos phyag 'tshal te/ rgyal po dang / btsun mo mig ldongs te rgyal bu mi mthong bas lag pas mnams byugs nas khyod nga'i bu dge don yin nam khyod rtag par dran</text></item>
<item><p>149a5</p><section>mdo sde</section><text>te mya ngan gyis gdungs pas 'di ltar gyur to/ /rgyal bus yab rgyal po dang btsun mo la phyag byas nas rgyal phran rnams dang / blon po rnams dang / mi mang po la lag pa bteg ste skad chen pos spro ba bskyed do/ /bdag nyon</text></item>
<item><p>149a6</p><section>mdo sde</section><text>mongs kyang khyod kyi yon tan gyis phyir 'khor ro zhes smras so/ /de nas rgyal bu dge don gyis yab rgyal po la bdag gi nu bo ngan don da ltar ga re/ gang na mchis shes gsol pa dang / yab rgyal pos bka' stsal pa/ khyod de'i</text></item>
<item><p>149a7</p><section>mdo sde</section><text>gtam ma 'dri shig /sdig pa can de da ltar khri mon na yod de gtang zhes bya ba med do/ /rgyal bu dge don gyis gsol pa/ bdag ngan don dang phrad tu stsol cig ces de bzhin du lan gnyis lan gsum gyi bar du ngus shing gsol nas</text></item>
<item><p>149a8</p><section>mdo sde</section><text>yid ma bzlogs te khri mon nas ngan don phyung ngo / /ngan don gyi lag pa dang / rkang pa nas lcags dang khong sgril phyung shig par gsol lo/ /de nas btson cha nas phyung nas ngan don pang du 'khyud nas khyod rab tu nyon mongs sam zhes tshig 'jam pos</text></item>
<item><p>149b1</p><section>mdo sde</section><text>spro ba bskyed de gtam byas nas nga'i nor bu rin po che khyer ba ga re zhes lan gnyis lan gsum gyi bar du dris pa dang / gdod sa'i 'og na sbas shing 'dug go zhes smras so/ /de nas rgyal bu dge don gyis gnas de nas rin po che phyung nas blangs so/ /de nas</text></item>
<item><p>149b2</p><section>mdo sde</section><text>yab rgyal po dang yum btsun mo'i drung du 'ongs te/ nor bu rin po che la bdug spos bzang pos bdugs nas pus mo btsugs te smon lam 'di skad ces btab bo/ /yid bzhin gyi nor bu rin po che yin yang dag na yab rgyal po dang yum</text></item>
<item><p>149b3</p><section>mdo sde</section><text>btsun mo'i spyan sngon bzhin du phyir mthong bar shog shig ces smras ma thag tu yab rgyal po dang yum gnyis kyi spyan sngon bzhin du gsal bar mthong bar gyur nas rab tu dga' mgu rangs par gyur to/ /de'i tshe rgyal bu dge don zla ba nya ba'i dus tshes bcwa lnga'i</text></item>
<item><p>149b4</p><section>mdo sde</section><text>nyin par khrus byas nas gos sar pa gtsang ma gyon nas nor bu rin po che yang tog gi steng du bzhag ste/ lag na bdug spos kyi snod thogs nas yid bzhin gyi nor bu rin po che la mgo bos phyag 'tshal nas 'di skad ces smon lam du btab</text></item>
<item><p>149b5</p><section>mdo sde</section><text>bo/ /bdag gis 'dzam bu'i gling gi sems can thams cad kyi phyir sdug bsngal chen po nyams su blangs te nor bu rin po che blangs so zhes smras ma thag tu/ de'i tshe shar phyogs nas rlung chen po langs nas sprin dang na bun bus te nam</text></item>
<item><p>149b6</p><section>mdo sde</section><text>mkha' yongs su dag par byas te/ 'dzam bu'i gling na mi gtsang ba'i nyal nyil dang / bshang gci dang / phyag dar dang / mi sdug pa thams cad rlung gis bus te yongs su dag par byas nas nor bu rin po che'i byin gyis 'dzam bu'i gling</text></item>
<item><p>149b7</p><section>mdo sde</section><text>du ma rmos par rang grub pa'i 'bras sA lu de yang 'jam zhing kha dog dang ror ldan pa/ shang shong thams cad kyang gang nas pus mo nub tsam du bab bo/ /de'i 'og tu bgo ba'i gos dam pa dang / lus kyi rgyan gdub dang / nor bu gdub bu la sogs pa</text></item>
<item><p>149b8</p><section>mdo sde</section><text>char bzhin du bab bo/ /de'i 'og tu gser dang / dngul dang rin po che dang / de la sogs te rol mo sna tshogs dang / mdor na sems can thams cad kyi dgos pa'i yo byad ci 'dod pa thams cad char bzhin du bab nas thams cad chog cing tshim par byas so/ /byang</text></item>
<item><p>150a1</p><section>mdo sde</section><text>chub sams dpa'i snying rje chen po'i shugs kyis sbyin pa'i pha rol du phyin pa la spyod de/ sems can thams cad la dgos pa'i yo byad chog par sbyin pa'i don ni 'di lta bu yin no/ /bcom ldan 'das kyis kun dga' bo la bka'</text></item>
<item><p>150a2</p><section>mdo sde</section><text>stsal pa/ de'i tshe de'i dus na yul bA ra Na sI'i rgyal po chen po de gzhan zhig yin snyam du sems na de ltar mi blta'o/ /de'i tshe de'i dus na rgyal po chen po de ni da ltar nga'i yab rgyal po zas gtsang ma yin no/ /de'i tshe de'i dus na btsun mo de gzhan</text></item>
<item><p>150a3</p><section>mdo sde</section><text>zhig yin snyam du sems na de ltar mi blta'o/ /de'i tshe de'i dus na btsun mor gyur pa de ni da ltar nga'i yum lha mdzes yin no/ /de'i tshe de'i dus na rgyal bu ngan don de ni da ltar lha sbyin nyid yin no/ /de'i tshe de'i dus na rgyal bu dge don de ni da lta rang nyid</text></item>
<item><p>150a4</p><section>mdo sde</section><text>yin te/ lha sbyin 'di ni sngon 'das pa'i dus na yang nga la rgyun du ngan sems kyis nga la gnod pa byas kyang ngas ni bzod pa rtag tu dang du blangs nas rtag tu de la drin byin pas rgyun du bde bar byas na/ da mngon par sangs rgyas pa lta smos kyang</text></item>
<item><p>150a5</p><section>mdo sde</section><text>ci dgos/ bcom ldan 'das kyis de skad ces gsungs pa na lha dang mi brgya stong snyed rgyun du zhugs pa'i 'bras bu thob pa nas dgra bcom pa'i 'bras bu'i bar du thob par gyur to/ /gzhan yang lha dang mi tshad med pa brgya</text></item>
<item><p>150a6</p><section>mdo sde</section><text>stong snyed bla na med pa yang dag par rdzogs pa'i byang chub tu sems bskyed nas/ sems can tshad med pa brgya stong snyed nyan thos dang / rang sangs rgyas kyi bar du sems bskyed par gyur to/ /kun dga' bos sangs rgyas la gsol pa/</text></item>
<item><p>150a7</p><section>mdo sde</section><text>bcom ldan 'das mdo sde 'di'i ming ci zhes bgyi/ ji ltar gzung bar bgyi/ bcom ldan 'das kyis bka' stsal pa/ mdo sde 'di'i ming thabs mkhas pa sangs rgyas drin lan bsab pa sems can thams cad la tshim par</text></item>
<item><p>150a8</p><section>mdo sde</section><text>sbyin pa zhes bya'o/ /'khor mang po rnams mdo sde 'di gsungs pa la rab tu dga' nas phyag byas te phyir dong ngo / /gzhan yang lha sbyin ni sangs rgyas kyis bstan pa'i rjes su rab tu byung mod kyi/ khe bkur dang rnyed pa'i phyir rgyun du</text></item>
<item><p>150b1</p><section>mdo sde</section><text>phrag dog byed de/ lha sbyin mdo sde spos kyi glang po che'i khal drug khri snyed kha don du 'don shes kyang mtshams med pa'i sems can dmyal ba las ma thar ro/ /de'i tshe na lha sbyin rgyal po ma skyes dgra dang rab tu mdza' nas gcig la gcig</text></item>
<item><p>150b2</p><section>mdo sde</section><text>dga' zhing nye bar sems te/ gcig gi tshig la gcig yid ches so/ /de nas lha sbyin gyis rgyal po ma skyes dgra la 'di skad ces smras so/ /khyod ni rgyal po sar pa byos shig /bdag ni sangs rgyas sar pa bgyi'o/ /rgyal po ma skyes dgras smras pa/</text></item>
<item><p>150b3</p><section>mdo sde</section><text>da ltar yab rgyal po yang bzhugs pas de ltar mi rung ngo / /lha sbyin gyis smras pa/ de med par byar rung ngo / /bdag kyang sangs rgyas med par byas la/ de'i 'og tu rgyal po sar pa dang / sangs rgyas sar pas sems can gyi don byas pa mi skyid dam/ de nas rgyal po ma skyes</text></item>
<item><p>150b4</p><section>mdo sde</section><text>dgras lha sbyin gyis smras pa bzhin yab rgyal po bkrongs te rgyal po'i khab yul bA rA Na sI gzung ngo / /lha sbyin gyis rgyal po ma skyes dgra la smras pa/ bdag kyang de bzhin gshegs pa med par bya'o/ /ma skyes dgras smras pa/ de</text></item>
<item><p>150b5</p><section>mdo sde</section><text>bzhin gshegs pa ni rdzu 'phrul chen po'i mthu mnga' bas gzhan gyis bsam pa'i sems shes na khyod kyis ji ltar med par bya bar nus/ de bzhin gshegs pa la gzhan yang nye gnas chen po shA ri'i bu dang / maud gal gyi bu chen po dang / na bun dang /</text></item>
<item><p>150b6</p><section>mdo sde</section><text>ma 'gags pa la sogs pa yod pas mi nus so/ /lha sbyin gyis rgyal po ma skyes dgra la smras pa/ rgyal po khyod kyis bdag gi grogs gyis shig /rgyal pos smras pa/ khyod las ci zhig byed par sems lha sbyin gyis smras pa/ rgyal po</text></item>
<item><p>150b7</p><section>mdo sde</section><text>chen pos yul phyogs su bkar btags te/ su yang dge slong rnams la gos dang / bza' ba dang / btung ba dang / bsod snyoms byin du ma stsal cig /de nas rgyal po ma skyes dgras kyang bkar btags te/ dge slong rnams la</text></item>
<item><p>150b8</p><section>mdo sde</section><text>su yang gos dang / zas dang / bsod snyoms sbyin par gyur na rkang lag bcad do zhes bkar btags so/ /de'i tshe bcom ldan 'das dge slong gi dge 'dun chen po'i 'khor dang bcas te/ bya rgod spungs pa'i ri nas bsod snyoms</text></item>
<item><p>151a1</p><section>mdo sde</section><text>slong du song ba las ci yang ma rnyed do/ /de bzhin du zhag gcig nas zhag bdun gyi bar du ci yang ma rnyed pas shA ri'i bu la sogs pa slob ma chen po rnams ni rdzu 'phrul gyi mthus yul khams gzhan du gos dang / zas dang</text></item>
<item><p>151a2</p><section>mdo sde</section><text>bsod snyoms slong du song ngo / /de'i tshe na lha sbyin gyis rgyal po ma skyes dgra la 'di skad ces smras so/ /da ltar sangs rgyas kyi slob ma chen po gcig kyang med de/ de bzhin gshegs pa gcig pu bzhugs kyis rgyal pos de bzhin</text></item>
<item><p>151a3</p><section>mdo sde</section><text>gshegs pa spyan 'dren du thong shig /pho brang gi nang du 'ongs na bdag cag gis bal gyi glang po che nag po ma rungs pa lnga brgya la chang blud de rab tu myos par byas la sangs rgyas spyan drangs te/ pho brang gi nang du 'ongs nas bal glang rmis shing myos pa</text></item>
<item><p>151a4</p><section>mdo sde</section><text>de dag gis brdzis te gsad par bya'o/ /de nas rgyal po ma skyes dgras de bzhin gshegs pa spyan 'dren du btang nas/ sangs rgyas dang / dgra bcom pa lnga brgya rgyal pos spyan drangs par gshegs par gnang ste rgyal po'i khab tu gshegs</text></item>
<item><p>151a5</p><section>mdo sde</section><text>so/ /de nas rgyal po ma skyes dgras bal glang rmis shing myos pa lnga brgya bkye nas bal glang rmis pas shing bcag ra ba yang dral/ rtsig pa yang bsgyel te ngar ba'i sgra chen po phyung ste/ de bzhin gshegs pa dang dgra bcom pa lnga brgya'i</text></item>
<item><p>151a6</p><section>mdo sde</section><text>logs su mchongs te song ngo / /de nas dgra bcom pa lnga brgya rab tu skrag nas steng gi nam mkha' la 'phags te sangs rgyas kyi steng gi nam mkha' la 'khod do/ /de'i tshe kun dga' bo 'ba' shig de bzhin gshegs pa dang</text></item>
<item><p>151a7</p><section>mdo sde</section><text>ma bral te 'dug go/ /de'i tshe de bzhin gshegs pas byams pa dang snying rje'i shugs kyis phyag g.yas pa'i sor mo lnga las seng ge kha gdangs shing sgra chen po sgrogs par sprul nas bal glang rmis pa lnga brgya 'jigs</text></item>
<item><p>151a8</p><section>mdo sde</section><text>skrag nas sa la 'gyel lo/ /de nas de bzhin gshegs pa 'khor mang pos bskor te rgyal po'i pho brang du gshegs nas rgyal po ma skyes dgra phyi rol du byung ste/ de bzhin gshegs pa bsu nas gdan la bzhugs su gsol lo/ /gdan la</text></item>
<item><p>151b1</p><section>mdo sde</section><text>bzhugs nas 'thol zhing 'gyod tshangs byas te/ sangs rgyas la 'di skad ces gsol to/ /bcom ldan 'das 'di ni bdag gis bgyis pa ni ma lags so/ /lha sbyin gyis bgyid tu stsal lo/ /bcom ldan 'das kyis bka' stsal pa/</text></item>
<item><p>151b2</p><section>mdo sde</section><text>de ngas shes te lha sbyin 'dis rtag tu nga la gnod pa byas te/ da ltar 'ba' shig tu ma zad de/ 'das pa'i dus na yang rtag tu nga la gnod pa byas na yang ngas ni thugs rje chen po'i shugs kyis rtag tu phan pa byas so/ /</text></item>
<item><p>151b3</p><section>mdo sde</section><text>de'i tshe rgyal po ma skyes dgras thal mo sbyar te bcom ldan 'das la 'di skad ces gsol to/ /lha sbyin 'dis sngon 'das pa'i dus na de bzhin gshegs pa la gnod pa bgyis pa gang dang gang lags/ bcom ldan 'das kyis</text></item>
<item><p>151b4</p><section>mdo sde</section><text>bka' stsal pa/ legs par nyon cig dang dgrol zhing bshad par bya'o/ /sngon 'das pa'i dus na bskal pa grangs med pa 'das pa'i pha rol na rgyal po chen po ngang pa'i sha la dga' ba zhig byung ste/ rgyun du rngon pa zhig</text></item>
<item><p>151b5</p><section>mdo sde</section><text>bya ngang pa shor du bcug go/ /de'i tshe bya ngang pa lnga brgya zhig byang phyogs nas nam mkha' la lho phyogs su 'phur ba las ngang pa'i rgyal po de rngon pa'i bya rgya la zin no/ /de'i tshe rngon pa de rab tu dga' ba'i sems su</text></item>
<item><p>151b6</p><section>mdo sde</section><text>gyur nas spyil bu nas byung ste/ bsad par gzas pa las/ ngang pa mo zhig 'phur te drung du 'ongs nas snying rje rje skad tu zer ba'i sgra byung ngo / /de nas rngon pa des gzhu bdungs/ mda' ltong du bcug ste gsad par</text></item>
<item><p>151b7</p><section>mdo sde</section><text>gzas na yang 'das ma skrag ste/ 'dab ma gnyis brdabs nas ngang pa'i rgyal po'i steng du mchongs so/ /ngang pa phal lnga brgya yang de'i steng gi nam mkha' la 'khor zhing lding ngo / /de'i tshe na rngon pa des ngang mo de snying rje ba'i</text></item>
<item><p>151b8</p><section>mdo sde</section><text>skad phyung ste/ kha nas khrag skyug cing srog la yang mi lta bar ngang pa'i rgyal po la chags pa mthong nas rngon pa de 'di snyam du/ dud 'gro'i skye gnas su gyur pa'i bya yang 'di ltar gcig la gcig chags te lus dang srog kyang 'dor</text></item>
<item><p>152a1</p><section>mdo sde</section><text>na/ bdag ji lta bu'i snying zhig ngang pa'i rgyal po 'di bsad snyam bsams nas bya rgya bteg ste btang ngo / /de'i tshe ngang mo yang rab tu dga' ste phyi bzhin 'phur te/ ngang pa lnga brgyas bskor nas 'phur te song ngo / /de'i tshe rngon pa des</text></item>
<item><p>152a2</p><section>mdo sde</section><text>rgyal po la 'di skad ces gsol to/ /bdag gis ngang pa'i rgyal po gcig zin te dbul bar bgyis pa las ngang pa mo zhig kha nas khrag skyug cing mda' gzhu la yang mi 'dzem par ngang pa'i rgyal po'i steng du mchongs pas bdag snying gis ma bzod nas</text></item>
<item><p>152a3</p><section>mdo sde</section><text>btang ba las ngang pa lnga brgyas bskor nas nam mkha' la 'phur te song ngo / /de'i tshe rgyal po de tshig de thos nas sems mi bde bar gyur te/ snying rje ba'i sems skyes nas dud 'gro'i skye gnas su gyur pa la yang gcig la gcig chu gang byed de/ lus</text></item>
<item><p>152a4</p><section>mdo sde</section><text>dang srog kyang mi phangs so snyam bsams nas rgyal po yang ngang pa'i sha mi za bar yi dam bcas so/ /de'i tshe de'i dus na rgyal po chen po de ni da ltar rgyal po chen po nyid yin no/ /de'i tshe de'i dus na rngon par gyur pa de ni da ltar lha sbyin nyid yin</text></item>
<item><p>152a5</p><section>mdo sde</section><text>no/ /de'i tshe de'i dus na ngang pa mo kha nas khrag skyug pa de ni da ltar kun dga' bo yin no/ /de'i tshe de'i dus na ngang pa lnga brgya ni da ltar dgra bcom pa lnga brgya yin no/ /de'i tshe de'i dus na ngang pa'i rgyal por gyur pa de ni da ltar nga yin no/ /de bas na de ltar kun</text></item>
<item><p>152a6</p><section>mdo sde</section><text>dga' bos da ltar nga la chags pa yang sngon dang 'dra'o/ /de'i tshe na dgra bcom pa lnga brgya steng gi nam mkha' la 'phags pa yang sngon gyur pa dang 'dra'o/ /de'i tshe na yang lha sbyin nga la gnod pa byed pa yang ngas ni snying rje chen po'i shugs kyis rgyun</text></item>
<item><p>152a7</p><section>mdo sde</section><text>du phan pa'i don byas so/ /chos 'di bstan pa'i tshe lha dang mi brgya stong snyed 'bras bu dang po thob pa nas 'bras bu bzhi pa'i bar du thob par gyur to/ /la la ni bla na med pa yang dag par rdzogs pa'i byang chub tu sems bskyed nas nyan thos dang /</text></item>
<item><p>152a8</p><section>mdo sde</section><text>rang sangs rgyas kyi bar du sems bskyed par gyur to/ /gzhan yang lha sbyin ngan sems ma zhi nas 'di snyam du bdag gi sor mo bcu'i sen mo ring du skyes la/ sen mo'i bar du dug bcug la de bzhin gshegs pa gang na bar song la</text></item>
<item><p>152b1</p><section>mdo sde</section><text>mgo bos zhabs la phyag 'tshal lo/ /de ltar phyag 'tshal te zhabs la bzung ba'i tshe sen mo bcu'i 'og na dug yod pas zhabs la bskus te/ dug langs nas gdon mi za bar tshe'i dus byed par 'gyur ro snyam bsams nas/ ji ltar</text></item>
<item><p>152b2</p><section>mdo sde</section><text>bsams pa ltar de bzhin gshegs pa gang na bar song nas der phyin pa dang / zhabs la mgo bos phyag 'tshal nas zhabs la lag pas bzung ste dug bskus pa dang / de'i tshe dug de dag ni zil mngar du gyur te de bzhin gshegs pa la</text></item>
<item><p>152b3</p><section>mdo sde</section><text>gnod par ma gyur to/ /de ltar lha sbyin gyis bsams pa ltar ma gyur nas yang 'di snyam du de bzhin gshegs pa da ltar bya rgod spungs pa'i ri la gcig pu bzhugs kyis/ ri de'i steng du song la pha bong rbab du btang la gsad par bya'o snyam</text></item>
<item><p>152b4</p><section>mdo sde</section><text>bsams nas ri'i rtse mor song ste rbab btang ba las/ sangs rgyas kyi zhabs mthe'u chung rmas kyang nga'i thugs rje chen po'i shugs kyis dgra dang gnyen la mnyam snyoms so/ /gzhan yang lha sbyin gyis sngon 'das pa'i dus bskal</text></item>
<item><p>152b5</p><section>mdo sde</section><text>pa grangs med pa'i pha rol de'i tshe de'i dus na/ sangs rgyas bcom ldan 'das rigs par ston pa zhes bya ba de bzhin gshegs pa dgra bcom pa yang dag par rdzogs pa'i sangs rgyas/ rig pa dang zhabs su ldan pa/ bde bar</text></item>
<item><p>152b6</p><section>mdo sde</section><text>gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ ston pa rgyal ba 'jig rten du byung ngo / /sangs rgyas de mya ngan las 'das nas gzugs brnyan la chos spyod pa'i tshe bsam gtan byed pa'i</text></item>
<item><p>152b7</p><section>mdo sde</section><text>dge slong zhig dgon pa'i tshal na 'dug pa las de'i tshe dge slong de la shig mang du za'o/ /de nas dge slong des shig dang 'di skad tu dam bcas so/ /kho bo bsam gtan byed pa'i tshe khyed ma 'gul bar yib cing sdod cig ces</text></item>
<item><p>152b8</p><section>mdo sde</section><text>dam bcas nas shig rnams kyang de bzhin du byed do/ /de nas dus gzhan zhig na 'ji ba zhig der 'ongs nas shig la 'di skad ces so/ /khyod la 'di ltar tsho zhing nyam mtshag bzang ba ci las gyur ces dris na/ shig gis smras pa/</text></item>
<item><p>153a1</p><section>mdo sde</section><text>bdag gi gnas po rtag tu bsam gtan byed pa des bdag cag gi zas dang skom dus las mi yol bar dus bzhin du za bas na nyam mtshag bzang ba yin no/ /'ji bas smras pa/ bdag kyang khyed dang lhan cig tu 'dug go zhes smras</text></item>
<item><p>153a2</p><section>mdo sde</section><text>nas de na lhan cig tu 'dug go/ /de'i tshe dge slong de bsam gtan byed pa las 'ji ba des sha dang khrag gi dri tshor nas dge slong de la btsugs so/ /de nas dge slong de sems 'khrugs nas gos phud de me'i nang du bor nas bsregs so/ /de'i tshe de'i</text></item>
<item><p>153a3</p><section>mdo sde</section><text>dus na bsam gtan byed pa'i dge slong de ni sangs rgyas 'od srung yin no/ /de'i tshe de'i dus na 'ji ba de ni lha sbyin nyid yin no/ /de'i tshe de'i dus na shig tu gyur pa de ni da ltar nga yin no/ /lha sbyin de khe bkur dang rnyed pa'i phyir nga la gnod par byas</text></item>
<item><p>153a4</p><section>mdo sde</section><text>na da mngon par sangs rgyas na yang khe bkur dang grags pa'i phyir sangs rgyas kyi sku la khrag phyung ba sems can dmyal ba chen por lhung ngo / /lha sbyin gyis rtag tu nga la ngan sems kyis de bzhin gshegs pa la gnod pa byas pa ni bskal</text></item>
<item><p>153a5</p><section>mdo sde</section><text>par yang brjod kyis mi rdzogs te/ de bzhin gshegs pa ni rtag tu thugs rje chen pos byams shing brtse ba'i thugs kyis bskyabs so/ /nga ni lha sbyin dang phrad pas myur du sangs rgyas su grub par gyur te/ drin dran pa'i phyir rtag tu</text></item>
<item><p>153a6</p><section>mdo sde</section><text>thugs rjes bskyabs so/ /de'i tshe na de bzhin gshegs pas kun dga' bo la 'di skad ces bka' stsal to/ /khyed sems can dmyal ba'i nang du song la lha sbyin khyod sdug bsngal gyis rab tu nyon mongs sam dris la shog shig /de nas kun</text></item>
<item><p>153a7</p><section>mdo sde</section><text>dga' bos sangs rgyas kyi bka' bzhin du sems can dmyal ba'i nang du song nas dmyal ba'i sgor phyin te/ dmyal ba'i srungs ma a bang khyod lha sbyin bos shig ces smras so/ /a bang gis smras pa/ khyod sangs rgyas gang gi lha sbyin 'dod/</text></item>
<item><p>153a8</p><section>mdo sde</section><text>'das pa'i sangs rgyas thams cad la yang lha sbyin zhes bya ba yod do zhes smras nas/ de nas a bang gis lha sbyin la kun dga' bo da ltar sgo'i phyi rol na sdod de khyod dang phrad dgos so zhes zer ro/ /lha sbyin der 'ongs te kun dga' bo</text></item>
<item><p>153b1</p><section>mdo sde</section><text>la legs par 'ongs sam/ ci de bzhin gshegs pa gsung bdag la da ltar mtshams med pa'i sems can dmyal ba 'di na bde ba ni dge slong bsam gtan gsum pa la zhugs pa'i bde ba thob pa dang 'dra'o/ /bcom ldan 'das kyis</text></item>
<item><p>153b2</p><section>mdo sde</section><text>bka' stsal pa byang chub sems dpa' chen po sems can gyi don du thabs mkhas pa chen pos skye shi'i 'khor ba'i sdug bsngal chen po grangs med pa myong ngo / /yang de la gnod par mi mdzin to/ /gang zhig lha sbyin ni yang dag par sdig pa can yin</text></item>
<item><p>153b3</p><section>mdo sde</section><text>te/ mtshams med pa'i sems can dmyal bar ltung snyam sems na de ni gnas med do/ /de'i tshe de bzhin gshegs pa las 'khor mang po rnams lha sbyin gyi spyod pa thabs mkhas pa shin du zab mo 'di gsungs pa thos nas byang chub sems</text></item>
<item><p>153b4</p><section>mdo sde</section><text>dpa' tshad med pa brgya stong snyed mi skye ba'i chos la bzod pa thob par gyur to/ /lha dang mi tshad med pa brgya stong snyed ni bla na med pa yang dag par rdzogs pa'i byang chub tu sems bskyed do/ /lha dang mi tshad med pa brgya stong snyed ni rgyun du</text></item>
<item><p>153b5</p><section>mdo sde</section><text>zhugs pa'i 'bras bu thob pa nas dgra bcom pa'i 'bras bu'i bar du thob par gyur to/ /de'i tshe bar snang gi lha rnams kyis steng gi nam mkha' las lha rdzas kyi me tog char bzhin du phab/ lha rdzas kyi rol mo byas nas 'od zer</text></item>
<item><p>153b6</p><section>mdo sde</section><text>chen pos kun du snang bar byas te/ de bzhin gshegs pas gsungs pa ngo mtshar che ste dge'o zhes bstod do/ /bcom ldan 'das kyis de skad ces gsungs pa la 'khor mang po mngon par dga' nas mgo bos phyag 'tshal te</text></item>
<item><p>153b7</p><section>mdo sde</section><text>phyir dong ngo / /thabs mkhas pa chen po sangs rgyas drin lan bsab pa'i mdo las ngan don gyi le'u zhes bya ste drug pa'o// // thabs mkhas pa chen po sangs rgyas drin lan bsab pa'i mdo/ bam po lnga pa/ de'i tshe bcom</text></item>
<item><p>153b8</p><section>mdo sde</section><text>ldan 'das la 'khor mang pos rim gro byas bkur stir byas/ mchod pa byas nas bsngags shing bstod pa byas te/ yongs su bskor nas mdun gyis bltas te bzhugs so/ /de nas de bzhin gshegs pa shin du zab mo'i spyod yul tshad med pa</text></item>
<item><p>154a1</p><section>mdo sde</section><text>la rol te/ skye bo mang po srid pa gsum gyi mi bzad pa'i sdug bsngal las gdon pa dang / sgrib pa lnga bsal ba dang / kun nas klag shing 'ching ba dgrol ba dang / sems can thams cad rnam par grol ba thob par bya zhing 'dus</text></item>
<item><p>154a2</p><section>mdo sde</section><text>ma byas pa'i bde ba la dgod pa'i phyir bsod nams kyi zhing rnam pa gnyis phye zhing ston to/ /gnyis gang zhe na/ mngon par 'du byed pa'i bsod nams kyi zhing dang / mngon par 'du byed pa ma yin pa'i bsod nams kyi zhing ngo / /de yang gang zhe na/</text></item>
<item><p>154a3</p><section>mdo sde</section><text>pha ma dang / mkhan po dang / bla ma dang / sangs rgyas dang / chos dang / dge 'dun dang byang chub sems dpa' rnams yin te/ sems can gyis de'i phyogs su mchod pa'i bsod nams byas na/ lam gyi 'bras bu thob par 'gyur ro/ /de nas</text></item>
<item><p>154a4</p><section>mdo sde</section><text>bcom ldan 'das kyis shes rab can gyi mchog shA ri'i bu la sogs pa nye gnas chen po rnams la 'di skad ces bka' stsal to/ /khyed rnams shes par gyis shig /de bzhin gshegs pa ni ring po mi thogs par mya ngan las 'da'o/ /shA ri'i bus</text></item>
<item><p>154a5</p><section>mdo sde</section><text>de skad ces bka' stsal pa thos nas lus kyi yan lag la khab kyis btsags pa ltar mi bde zhing mya ngan gyis non nas sa la 'gyel te brgyal ba las gdong du chu grang mos gtor nas ring zhig lon pa dang phyir sangs te/ langs nas thal</text></item>
<item><p>154a6</p><section>mdo sde</section><text>mo sbyar ba btud de tshigs su bcad pa 'di dag gis mngon par bstod do/ /sangs rgyas bstan pa'i bdud rtsi la/ /nyan pa ngal zhing skyo ba med/ /le lo'i dbang du gyur pa 'am/ /phan par mi 'gyur gang yang med/ /rgyud lngar</text></item>
<item><p>154a7</p><section>mdo sde</section><text>'khor ba'i rgya mtshor ni/ /rnyog pa'i 'dam du 'bying ba bzhin/ /sred cing 'dod pas bcings pas na/ /shes pa med pas 'jig rten 'khor/ /sngon tshe yang dag drang spyad de/ /sbyin pa snyoms par mdzad pas na/ /smin</text></item>
<item><p>154a8</p><section>mdo sde</section><text>mtshams mtshan dang ldan gyur te/ /'od kyi snang ba dpag tu med/ /spyan ni zla ba tshes pa 'dra/ /phyogs bcu'i yul khams ma lus gzigs/ /'gro ba kun kyi sems kyi mig /mthong bas rab tu dga' bar 'gyur/ /de'i tshe shA</text></item>
<item><p>154b1</p><section>mdo sde</section><text>ri'i bus tshigs su bcad pa brgya stong gis de bzhin gshegs pa la bstod nas mgo bos zhabs la phyag 'tshal te/ lan brgya stong gi bar du bskor ba byas nas lha rnams dang / klu dang mi dang mi ma yin pa rnams la 'di skad ces smras</text></item>
<item><p>154b2</p><section>mdo sde</section><text>so/ /rigs kyi bu dag kyi hud kyi hud 'jig rten stongs so/ /e ma 'o e ma 'o 'jig rten stongs so/ /re sdug re sdug 'jig rten stongs so/ /rin po che dam pa'i chos kyi gru zam zhig go/ /bla na med pa'i byang chub kyi shing chag go/ /</text></item>
<item><p>154b3</p><section>mdo sde</section><text>rin po che dam pa'i rgyal mtshan 'gyel lo/ /bla na med pa'i sangs rgyas kyi nyi ma mya ngan las 'das pa chen po'i ri phag tu nub bo/ /de skad ces smras pa dang / 'khor mang po thams cad dngangs nas lus kyi ba spu kun langs pa tsam du skrag par</text></item>
<item><p>154b4</p><section>mdo sde</section><text>gyur to/ /nyi ma yang 'od mi gsal zhing ri rnams kyang 'gyel lo/ /sa chen po yang rab tu g.yos so/ /de nas shA ri'i bus 'khor mang po la tshigs su bcad pa 'di dag smras so/ /bdag gis sangs rgyas sku mthong ba/ /btso ma gser</text></item>
<item><p>154b5</p><section>mdo sde</section><text>gyi ri bo 'dra/ /mtshan dang yon tan kun 'gags te/ /ming tsam 'ba' shig lus par 'gyur/ /'jig rten gsum las 'byung ba'i phyir/ /brtson 'grus dbang du 'bad par bya/ /dge ba'i las rnams gdam bya na/ /mya ngan 'da' ba mchog</text></item>
<item><p>154b6</p><section>mdo sde</section><text>tu bde/ /de nas shA ri'i bus 'khor mang po la spro ba bskyed nas rdzu 'phrul gyi mthu mngon du bstan to/ /rdzu 'phrul gyi mthus steng gi nam mkha' la 'phags nas rin po che'i bal glang chen po mgo bo stong dang ldan pa zhig tu sprul to/ /</text></item>
<item><p>154b7</p><section>mdo sde</section><text>bal gyi glang po che gcig la gcig 'khri zhing mgo bo stong phyir lta bar bstan to/ /bal gyi glang po de re re yang mche ba bdun bdun dang ldan te/ mche ba re re la yang khrus kyi rdzing bu re re yod do/ /rdzing bu re re la yang me tog pad mo bdun</text></item>
<item><p>154b8</p><section>mdo sde</section><text>bdun yod do/ /pad ma re re la yang sprul pa'i sangs rgyas re re bzhugs so/ /sprul pa'i sangs rgyas re re la yang nye gnas shA ri'i bu re re yod la/ shA ri'i bu re res kyang 'od zer chen po bkye nas phyogs bcu'i 'jig rten gyi khams</text></item>
<item><p>155a1</p><section>mdo sde</section><text>gang gA'i klung gi bye ma snyed snang bar byas te/ rgyu 'thun pa thams cad bsdus so/ /rgyu dang ldan pa thams cad 'dus nas de nas shA ri'i bus lus chen pos nam mkha' yongs su gang ba bstan to/ /lus chen po las</text></item>
<item><p>155a2</p><section>mdo sde</section><text>chung ngur bsgyur ba bstan pa yang bstan te/ sa'i nang du chu la bya ba bzhin du 'jug cing 'byung ba dang zhugs par yang mi mngon te/ lus kyi smad nas me 'bar ba dang / lus kyi stod nas chu 'bab pa yang bstan to/ /steng gi nam</text></item>
<item><p>155a3</p><section>mdo sde</section><text>mkha' la thogs pa med par brgya nas stong gi bar du cho 'phrul grangs med pa rnam pa sna tshogs pa bstan nas/ nam mkha' las babs te 'khor mang po la chos rgyas par bstan nas spro ba dang / gzengs stod pa dang / dga'</text></item>
<item><p>155a4</p><section>mdo sde</section><text>bar byas nas sems can tshad med pa brgya stong snyed ni bla na med pa yang dag par rdzogs pa'i byang chub tu sems bskyed du bcug /sems can tshad med pa brgya stong snyed ni rgyun du zhugs pa nas dgra bcom pa'i 'bras bu'i</text></item>
<item><p>155a5</p><section>mdo sde</section><text>bar du thob par byas nas/ gzhan yang sems can tshad med pa brgya stong snyed ni nyan thos dang / rang sangs rgyas su sems bskyed du bcug go/ /shA ri'i bus de ltar phan pa dang bde ba'i don tshad med pa byas pas 'khor mang po</text></item>
<item><p>155a6</p><section>mdo sde</section><text>la 'di skad ces smras so/ /bdag gis ji lta bu zhig snyed kyis de bzhin gshegs pa sngar mya ngan las 'da' ba mi mthong bar bya zhes te/ steng gi nam mkha' la 'phags nas bdag gi lus las me phyung nas lus bsregs</text></item>
<item><p>155a7</p><section>mdo sde</section><text>nas mya ngan las 'das so/ /de'i tshe na 'khor mang po'i rnams yid la gcags nas mig mi 'dzums par shA ri'i bu la lta zhing skad chen pos cho nges btab ste lus la sa rdul gyis gos par gyur/ nyi ma yang 'od mi gsal zhing gnam</text></item>
<item><p>155a8</p><section>mdo sde</section><text>sa yang cher g.yos so/ /de nas 'khor mang pos shA ri'i bu'i rus pa bsdus te mchod rten brtsigs te mchod pa byas so/ /de'i tshe na 'khor mang po brgya stong snyed ni shA ri'i bu dran pa'i phyir/ sdug bsngal gyis sems gdungs nas</text></item>
<item><p>155b1</p><section>mdo sde</section><text>myos shing 'thoms te dran pa nyams par gyur to/ /de nas de bzhin gshegs pas thugs rje'i shugs kyis shA ri'i bur sprul nas 'khor gyi nang na 'dug par byas nas 'khor mang po de dag shA ri'i bu de mthong nas mi dga' ba'i</text></item>
<item><p>155b2</p><section>mdo sde</section><text>sdug bsngal zhi nas phyir rab tu dga' bar gyur to/ /de ltar dga' ba'i sems su gyur nas thams cad kyis bla na med pa yang dag par rdzogs pa'i byang chub tu sems bskyed do/ /de nas kun dga' bos de bzhin gshegs pa'i</text></item>
<item><p>155b3</p><section>mdo sde</section><text>byin gyi brlabs kyis 'khor mang po the tsom du gyur pa sems kyis shes na stan las langs te/ bla gos phyogs gcig tu byas nas pus mo g.yas pa'i lha nga sa la gtsugs te thal mo sbyar ba btud de/ sangs rgyas la 'di skad</text></item>
<item><p>155b4</p><section>mdo sde</section><text>ces gsol to/ /bcom ldan 'das ci'i rgyu ci'i rgyan gyis shA ri'i bu 'di de bzhin gshegs pa bas sngar mya ngan las 'das te 'khor mang po mi dga' ste mya ngan byed par 'gyur/ /bcom ldan 'das kyis kun dga' bo dang / 'khor</text></item>
<item><p>155b5</p><section>mdo sde</section><text>mang po la bka' stsal pa/ shA ri'i bu 'di da ltar 'di 'ba' shig tu de bzhin gshegs pa bas mya ngan las sngar 'das par ma zad de/ sngon 'das pa'i dus na yang nga sngar 'das pa mthong bar mi bzod nas sngar 'das so/ /de nas kun</text></item>
<item><p>155b6</p><section>mdo sde</section><text>dga' bos sangs rgyas la gsol ba/ bcom ldan 'das sngon 'das pa'i dus na shA ri'i bu sngar 'das pa'i dngos po ji lta bu lags/ bcom ldan 'das kyis bka' stsal pa/ khyed legs par nyon cig /sngon 'das</text></item>
<item><p>155b7</p><section>mdo sde</section><text>pa'i dus bskal pa grangs med pa'i pha rol de'i tshe de'i dus na/ yul bA ra Na sI zhes bya ba zhig yod de/ yul bA ra Na sI'i rgyal po de ni 'od zer chen po zhes bya'o/ /rgyal po 'od zer chen po zhes bya ba de la mtha'i</text></item>
<item><p>155b8</p><section>mdo sde</section><text>rgyal phran drug bcu dang / grong khyer brgyad brgya la dbang sgyur te/ rgyal po de rgyun du snying rje'i sems dang ldan pas thams cad la yid dang mi 'gal bar sbyin pa yongs su gtong ngo / /de'i tshe na mtha'i rgyal phran gcig rgyal</text></item>
<item><p>156a1</p><section>mdo sde</section><text>po de la mi dga' ste rgyun du ngan sems skye'o/ /rgyal po 'od zer chen pos zla ba ngo re re zhing dus drug gi nyi ma dang sbyar te/ bal gyi glang po che lnga brgya la rin po che dang / nor rdzas dang / gos dang / bza' ba dang / btung ba</text></item>
<item><p>156a2</p><section>mdo sde</section><text>bkal te tshong 'dus dang / grong khyer gyi sgo bzhir spungs nas thams cad la sbyin pa byed do/ /de'i tshe na rgyal phran dgrar gyur pa des de ltar rgyal po 'od zer chen po thams cad la yid dang mi 'gal bar gos dang / zas dang / gser</text></item>
<item><p>156a3</p><section>mdo sde</section><text>dang / dngul dang / rin po che'i bar du ci 'dod pa las sbyin pa byed do zhes thos nas mtha'i rgyal phran des rgyal po 'od zer chen po sbyin pa'i bsod nams byed pa la phrag dog gi sems skyes te/ blon po rnams bsdus nas khyed</text></item>
<item><p>156a4</p><section>mdo sde</section><text>rnams las su zhig bA ra Na sI'i rgyal po 'od zer chen po'i mgo slong du 'gro nus shes bsgo ba dang / blon po rnams kyis bdag cag ni gang yang rngo mi thog ces smras so/ /de nas yang thams cad la bkar btags te/</text></item>
<item><p>156a5</p><section>mdo sde</section><text>su zhig bA ra Na sI'i rgyal po 'od zer chen po'i mgo bslangs te 'ongs na gser rgya ma stong sbyin par btags pa dang / bram ze cig gis bdag gis slong du 'gro nus kyis/ bdag gi yo byad dang rgyags sbyor cig ces bsgo'o/ /</text></item>
<item><p>156a6</p><section>mdo sde</section><text>yul 'di nas bA ra Na sIr rgyang grags drug stong yod pas de bzhin du rgyags dang yo byad sbyar nas/ bram ze bA ra Na sIr song ngo / /de'i tshe bram ze de yul bA ra Na sI'i yul phyogs der phyin pa las sa chen po yang rnam pa drug du g.yos/</text></item>
<item><p>156a7</p><section>mdo sde</section><text>gcan zan dang ri dgas rnams kyang skrag nas bros/ nyi ma dang zla ba yang bsgribs pa bzhin mi gsal zhing mi snang bar gyur/ gza' lnga dang / skar ma rnams kyang dus bzhin du mi rgyu/ 'ja' lta bu dmar po dang / nag po dang dkar</text></item>
<item><p>156a8</p><section>mdo sde</section><text>po dang / nyin mtshan dus dus su snang / skar ma yang 'khrug cing lhung bar gyur/ yul de'i 'bab chu dang / chu mig dang / khrus kyi rdzing dang / me tog dang / 'bras bu'i shing rgyas pa yid du 'ong ba rnams kyang skams par gyur to/ /</text></item>
<item><p>156b1</p><section>mdo sde</section><text>de nas bram ze yang yul bA ra Na sI'i rgyal po'i pho brang gi sgor phyin to/ /de'i tshe na pho brang gi sgo srung ba'i lhas sgo ba'i mi la 'di skad ces smras so/ /bram ze ma rungs pa 'di lam ring po nas rgyal po 'od zer chen po'i mgo slong du</text></item>
<item><p>156b2</p><section>mdo sde</section><text>'ongs kyis khyod nang du ma btang shig /de nas bram ze de pho brang nang du 'gror med de/ zhag bdun gyi bar du sdod sdod nas sgo srungs de la 'di skad ces smras so/ /bdag ni lam ring po nas 'ongs te rgyal po chen po dang phrad 'dod do zhes gsol</text></item>
<item><p>156b3</p><section>mdo sde</section><text>cig /de nas sgo srungs kyis kyang de bzhin du bram ze cig lam ring po nas 'ongs te da ltar sgo na sdod do zhes gsol to/ /rgyal pos tshig de thos nas de ma thag tu sgor byung ste bsu nas ji ltar pha dang bu phrad pa bzhin du phyag byas</text></item>
<item><p>156b4</p><section>mdo sde</section><text>te khyod gang nas 'ongs lam du nyon mongs shing ngal bar ma gyur tam zhes smras so/ /bram zes smras pa/ bdag yul gzhan nas rgyal po khyod kyis mi'i yid dang mi 'gal bar sbyin pa gtong ba'i yon tan thos te/ khyod</text></item>
<item><p>156b5</p><section>mdo sde</section><text>kyi ming snyan pa ni gnam sa'i bar kun du grags nas khyod kyi yon tan mi brdzun te bden no zhes thos pas bdag kyang ched du la lung bgrod de re ba yod pas 'ongs so/ /rgyal pos smras pa/ bdag ni da ltar thams cad sbyin pa zhes bya ste/</text></item>
<item><p>156b6</p><section>mdo sde</section><text>slong ba 'am/ dgos pa yod na the tsom ma byed par slongs shig /bram zes smras pa bden yang dag gam/ bdag ni gzhan ni ci yang mi dgos kyi/ mchod sbyin chen po zhig byed pas rgyal po'i mgo slong du 'ongs so/ /rgyal</text></item>
<item><p>156b7</p><section>mdo sde</section><text>pos tshig de thos nas 'di snyam du sems te/ bdag thog ma med pa nas skye shir 'khor te/ lus 'di 'dra ba chud gsan kyang tshul bzhin chos kyi phyir ni ma yin gyi/ don med par skye shir 'khor bas bdag nyon mongs so/ /</text></item>
<item><p>156b8</p><section>mdo sde</section><text>bdag gi lus 'dis sems can thams cad kyi phyir bla na med pa'i byang chub bsgrub par dam bcas pas da ma byin par gyur na bdag gi thog mar bsams pa dang yang 'gal la/ gal te lus 'di ma byin na/ bla na med pa yang</text></item>
<item><p>157a1</p><section>mdo sde</section><text>dag par rdzogs pa'i byang chub thob par yang ji ltar 'gyur snyam bsams nas bram ze la shin du dge'o/ /bdag yul srid kyi gdams pa dang / btsun mo dang / rgyal bu dang / de dag la bsgo ba chung zad byas te/ de nas</text></item>
<item><p>157a2</p><section>mdo sde</section><text>zhag bdun na khyod 'dod pa sbyin no zhes smras so/ /de nas rgyal po chen po pho brang gi nang du song nas btsun mo rnams la 'di skad ces bsgo'o/ /gnam sa'i bar na mdza' zhing sdug pa thams cad ni bye zhing 'bral bar 'gyur/ mi la skye ba</text></item>
<item><p>157a3</p><section>mdo sde</section><text>yod na 'chi ba yod la/ grub pa srid na 'jig pa yang srid de/ dbyar sa las ci skyes pa thams cad dgun ni kun skams par 'gyur ro zhes smras so/ /btsun mo dang rgyal bu rnams kyis rgyal pos smras pa'i tshig de thos nas dper na mi brnangs pa dang 'dra ste</text></item>
<item><p>157a4</p><section>mdo sde</section><text>skyug tu yang med/ mid tu yang med pa ltar gyur te/ rgyal po la ci'i slad tu 'di skad gsungs shes gsol pa dang / rgyal pos 'di skad ces smras so/ /bram ze zhig lam ring po nas 'ongs te nga'i mgo slong du 'ongs so/ /ngas kyang sbyin par byas so/ /</text></item>
<item><p>157a5</p><section>mdo sde</section><text>btsun mo dang / rgyal bu rnams kyis tshig de thos nas lus sa la brdabs nas cho nges btab nas skra yang 'bal/ gos kyang gshags dral te 'di skad ces gsol to/ /rgyal po chen po 'jig rten na bdag gi lus las phangs pa med</text></item>
<item><p>157a6</p><section>mdo sde</section><text>na/ ci'i slad tu 'di ltar shin du gtang dka' ba gtong zhing sbyin pa mdzad ces gsol to/ /de'i tshe na blon po lnga brgyas kyang bram ze la khyod 'di ltar rnag khrag dang bcas pa mnam zhing btsog pa'i mgo 'di cir dgos zhes smras pa dang / bram</text></item>
<item><p>157a7</p><section>mdo sde</section><text>zes smras pa/ bdag dgos pas bdag gis bslangs pa la khyed kyis drir yang ci yod/ blon po rnams kyis smras pa/ khyod bdag cag gi yul du 'ongs pas bdag cag gis kyang dri zhing khyod kyang tshul bzhin du smra bar</text></item>
<item><p>157a8</p><section>mdo sde</section><text>rigs so/ /de nas bram zes drang por smrar yang blon po rnams kyis srog gi dbang po dang phral du dogs nas 'jigs pas cang ma smras so/ /de nas blon po lnga brgyas bram ze de la khyod ma skrag shig /khyod la mi 'jigs pa sbyin no zhes</text></item>
<item><p>157b1</p><section>mdo sde</section><text>smras so/ /de nas bram ze de la bram ze dbul po khyod la rnag khrag gi mgo mnam po des ci zhig rung / nged blon po lnga brgyas mi gcig cing yang rin po che sna bdun las byas pa'i mgo re rer brje zhing / khyod ci dgos pa yang mi rabs</text></item>
<item><p>157b2</p><section>mdo sde</section><text>bdun gyi bar du chog par sbyin no zhes smras so/ /bram ze na re mi 'dod do zhes smras so/ /blon po chen po rnams kyang bsams pa ltar ma gyur nas mya ngan gyis yid gdungs te skad phyung ste ngus nas rgyal po la 'di skad ces gsol to/ /</text></item>
<item><p>157b3</p><section>mdo sde</section><text>rgyal po chen po bram ze mi gcig gi phyir yul sa dang / 'bangs dang / btsun mo dang rgyal bu la sogs pa thams cad bor te bdag cag gtan dwar bor zhing / lus par thugs kyis bzod dam/ rgyal pos smras pa/ nga ni khyed sems</text></item>
<item><p>157b4</p><section>mdo sde</section><text>can thams cad kyi phyir lus 'di gtong zhing sbyin par byed do/ /de'i tshe na blon po nang gi chen po cig gis rgyal pos gsungs pa thos nas rgyal pos ni gdon mi za bar bram ze 'di la sku btang ngo bar chad do snyam bsams nas/ bdag</text></item>
<item><p>157b5</p><section>mdo sde</section><text>ji ltar rgyal po lus gtong ba la snying mi bzod cing blta bar mi bya snyam bsams nas/ khang pa dben par song ste/ mtshon rnon po thogs te bdag gi srog bcad do/ /de nas rgyal po chen po pho brang gi rgyab kyi ra bar song ste/</text></item>
<item><p>157b6</p><section>mdo sde</section><text>bram ze bos te tshur shog da nga'i mgo khyer cig /khyod la byams shing brtse ba'i phyir khyod kyi sems dang yid ma zlogs nas/ sbyin pa 'dis ma 'ongs pa'i dus su shes rab kyi mgo thob par gyur cig ces smras nas/ thal mo sbyar te</text></item>
<item><p>157b7</p><section>mdo sde</section><text>phyogs bcur phyag byas so/ /phyag byas nas 'di skad ces smras so/ /phyogs bcu'i sangs rgyas rnams dang / byang chub sems dpa' rnams bdag la thugs brtse bar dgongs te/ bdag gi bsam pa 'di grub par</text></item>
<item><p>157b8</p><section>mdo sde</section><text>byin gyis brlab tu gsol ces smras nas bram ze la da khyod la sbyin gyis khyer cig ces smras so/ /bram zes smras pa/ rgyal po la gyad gyi stobs yod te/ na tsha mi bzod pas phyir bdag la gnod pa byed par 'gyur gyis/</text></item>
<item><p>158a1</p><section>mdo sde</section><text>rgyal po khyod yang dag par de ltar nus na rgyal po nyid kyis skra bkrol te shing la thogs shig /rgyal pos tshig de thos nas lhag par snying brtse ba'i sems skyes te/ bram ze 'di rid la nyam chung bas gal te bdag gi</text></item>
<item><p>158a2</p><section>mdo sde</section><text>mgo gcod ma nus na bdag gi bsam pa chen po mi 'grub bo snyam bsams nas rgyal po nyid kyis thor to shing la btags te/ bram ze la khyod bdag gi mgo chod la phyir bdag gi lag par zhog shig /bdag gi lag gis</text></item>
<item><p>158a3</p><section>mdo sde</section><text>khyod la sbyin par bya'o/ /de nas bram zes ral gri thogs nas drung du spags pa las/ de'i tshe shing de'i lhas bram ze la tshugs byas pas brgyal te sa la 'gyel to/ /de nas rgyal po 'od zer chen pos shing gi lha la 'di skad</text></item>
<item><p>158a4</p><section>mdo sde</section><text>ces smras so/ /khyod kho bo'i grogs mi byed par phyir kho bo'i dge ba'i bgegs dang bar chad byed dam/ de nas shing gi lha mya ngan gyis gdungs te kyi hud kyi hud ces smras nas nam mkha' la sprin med par char pa khrag</text></item>
<item><p>158a5</p><section>mdo sde</section><text>tu bab ste sa chen po yang rab tu g.yos/ nyi ma yang mi gsal zhing mun par gyur/ de nas bram zes rgyal po'i mgo bcad de phyir yul du song ngo / /de nas rgyal bu lnga brgyas blon po rnams dang / rgyal po 'od zer chen po'i</text></item>
<item><p>158a6</p><section>mdo sde</section><text>rus bu bsdus nas mchod rten brtsigs te mchod pa byas so/ /bcom ldan 'das kyis kun dga' bo la bka' stsal pa/ de'i tshe de'i dus na blon po nang gi chen pos rgyal po 'od zer chen pos mgo sbyin pa chen po byed pa la mthong bar snying mi</text></item>
<item><p>158a7</p><section>mdo sde</section><text>bzod nas sngar tshe'i dus byas pa ni da ltar shA ri'i bu yin no/ /de'i tshe de'i dus na rgyal po 'od zer chen por gyur pa ni da ltar de bzhin gshegs pa shAkya thub pa nga yin no/ /byang chub sems dpa' de ltar na shin du</text></item>
<item><p>158a8</p><section>mdo sde</section><text>spyad dka' ba spyad par dam bcas te/ sems can thams cad kyi phyir sangs rgyas rnams kyi drin bsabs nas bla na med pa yang dag par rdzogs pa'i byang chub tu mngon par sangs rgyas so/ /de nas shA</text></item>
<item><p>158b1</p><section>mdo sde</section><text>ri'i bu nga mya ngan las 'da' ba mig gis mthong bar mi bzod pas sngar mya ngan las 'das te/ sngon 'das pa'i dus na yang nga sbyin pa byed pa la mthong bar mi bzod nas sngar tshe'i dus byas so/ /pho brang rgyab kyi ra ba</text></item>
<item><p>158b2</p><section>mdo sde</section><text>'dir shing 'di kho na la 'khor los sgyur ba'i rgyal po byas pa'i mgo yang stong tshang bar yongs su btang na lus kyi yan lag lag pa dang / rkang pa la sogs pa sbyin pa byas pa lta smos kyang ci dgos/ sangs rgyas</text></item>
<item><p>158b3</p><section>mdo sde</section><text>kyis dka' thub mdzad pa 'di bstan pa'i tshe sems can tshad med pa brgya stong snyed bla na med pa yang dag par rdzogs pa'i byang chub tu sems bskyed par gyur to/ /lha dang mi tshad med pa brgya stong snyed ni rgyun du zhugs pa'i 'bras</text></item>
<item><p>158b4</p><section>mdo sde</section><text>bu thob pa nas dgra bcom pa'i 'bras bu'i bar du thob par gyur to/ /lha dang mi tshad med pa brgya stong snyed ni nyan thos dang rang sangs rgyas su sems bskyed do/ /bcom ldan 'das kyis de skad ces bka' stsal</text></item>
<item><p>158b5</p><section>mdo sde</section><text>pa la lha dang / klu dang / gnod sbyin dang / mi dang mi ma yin pa la sogs pa 'khor mang po thams cad mngon par dga' bas phyir dong ngo / /gzhan yang 'di lta ste/ yul ma ga d+hA na mi rgod ri brags pa</text></item>
<item><p>158b6</p><section>mdo sde</section><text>lnga brgya zhig rtag tu chom po byed de/ 'dron po phan tshun rgyur med par gyur nas/ de'i tshe yul ma ga d+hA'i rgyal pos dmag rnam bzhi bshams te mi rgod rnams phab nas mig phyung / rna ba dang sna yang</text></item>
<item><p>158b7</p><section>mdo sde</section><text>bcad de ri brags ya nga bar bor ro/ /de'i tshe na mi rgod lnga brgya po lus kyi na tshas sdug bsngal bar gyur te srog la bab bo/ /mi rgod lnga brgya po de'i nang na sangs rgyas kyi slob mar gyur pa gcig yod de/</text></item>
<item><p>158b8</p><section>mdo sde</section><text>des smras pa/ bdag cag ni tshe'i dus byed pa las mi ring na/ ci'i phyir kun gyis sangs rgyas la skyabs su mi gsol zhes smras so/ /de nas mi rgod lnga brgya'i rnams skad 'thun par sangs rgyas shAkya thub</text></item>
<item><p>159a1</p><section>mdo sde</section><text>pa la phyag 'tshal lo zhes smras pa dang / de'i tshe na de bzhin gshegs pa bya rgod spungs pa'i ri la bzhugs pa las/ thugs rje chen po'i shugs kyis ri gan d+ha zhes bya ba la gshegs nas rlung</text></item>
<item><p>159a2</p><section>mdo sde</section><text>chen po langs te/ ri de la shing tsan dan gyi tshal yod par phye ma bus nas nam mkha'i khams yongs su gang bar byas te mi rgod rnams gnas pa'i ri la yang tsan dan gyi phye ma phyin par gyur te/ tsan dan gyi phye ma des</text></item>
<item><p>159a3</p><section>mdo sde</section><text>mi rgod kyi rma'i steng du gos nas mig dang / sna dang lus kyi rma thams cad sos te khrag kyang 'o mar gyur pas thams cad kyis 'di skad ces smras so/ /bdag cag ni sangs rgyas kyi thugs rje chen pos lus kyi rma kun sos</text></item>
<item><p>159a4</p><section>mdo sde</section><text>nas bde bar gyur te/ sangs rgyas kyi bka' drin bsab pa'i phyir bla na med pa yang dag par rdzogs pa'i byang chub tu sems bskyed do zhes smras nas thams cad kyis tshig 'thun par so so'i skye bo bde ba ma thob pa rnams ni bde</text></item>
<item><p>159a5</p><section>mdo sde</section><text>ba thob par bya'o/ /ma grol ba rnams ni grol bar bya'o/ /pha rol du ma phyin pa rnams ni pha rol du phyin par bya'o/ /'bras bu ma thob pa rnams ni 'bras bu thob par bya'o zhes dam bcas so/ /gzhan yang 'di lta ste/</text></item>
<item><p>159a6</p><section>mdo sde</section><text>de bzhin gshegs pa'i thugs rje chen po dang thabs mkhas pa'i rdzu 'phrul ni bsam gyis mi khyab po/ /sangs rgyas mnyan du yod pa na bzhugs pa'i tshe mi rgod lnga brgya zhig ri brags na gnas te 'dron po 'joms shing chos</text></item>
<item><p>159a7</p><section>mdo sde</section><text>ma yin pa byed do/ /de'i tshe na de bzhin gshegs pa thabs mkhas pa'i shugs kyis mi zhig tu sprul nas bal gyi glang po che bzang po la zhon nas lus la yang gos gyon zhing mda' gzhu dang mtshon cha thogs te/ bal gyi</text></item>
<item><p>159a8</p><section>mdo sde</section><text>glang po che yang rin po che sna bdun gyis brgyan te/ bdag gi lus la yang rin po che sna bdun gyis brgyan nas gcig pu mi rgod 'dug pa'i ri brags logs su song ngo / /de'i tshe na mi rgod lnga brgya'i rnams rgyang nas mi de lta</text></item>
<item><p>159b1</p><section>mdo sde</section><text>bu zhig 'ong ba mthong nas gcig la gcig bdag lo mang du mi rgod byas na 'di lta bu ma mthong ngo zhes smras so/ /de'i tshe na mi rgod de dag gi dpon po zhig yod pa des khyed rnams ci mthong zhes dris na/ de dag gis mi gcig cig gis</text></item>
<item><p>159b2</p><section>mdo sde</section><text>bal gyi glang bzang po zhig la zhon te 'ong ba zhig yod do/ /mi de'i gos dang rgyan yang rin po che sna bdun las byas/ bal glang yang rin po che sna bdun gyis brgyan te gnam sa la yang 'od 'tsher ba de lta bu zhig lam thog thag tu 'ong</text></item>
<item><p>159b3</p><section>mdo sde</section><text>ngo / /gal te bdag cag gis thebs shing zin na mi rabs bdun gyi bar du phyug pa'i nor yod do zhes smras so/ /de'i tshe mi rgod kyi dpon po des tshig de thos nas rab tu dga' ste 'di skad ces bgros so/ /bdag cag gis</text></item>
<item><p>159b4</p><section>mdo sde</section><text>dal gyis bzhabs la drung du phyin pa dang / kun gyis mda' 'phangs te gzung bar bya'o/ /de nas mi rgod lnga brgyas drung du bsnyen nas gcig car skad phyung nas kus btab bo/ /de'i tshe na sprul pa'i mi des byams shing</text></item>
<item><p>159b5</p><section>mdo sde</section><text>brtse ba'i sems kyis gzhu bdungs nas mda' 'phangs pa dang mi rgod lnga brgya rnams la mda' re phog ste mi bzod pa'i na tsha myong nas sa la 'gre zhing skad chen po phyung nas ngus so/ /de dag gis mda' phyung bar</text></item>
<item><p>159b6</p><section>mdo sde</section><text>bskyod na mda' rab tu dam pas stobs ci yod pas gtsal kyang ma nus so/ /de nas mi rgod lnga brgyas skrag nas da ni bdag cag gdon mi za bar 'chi'o snyam mo de ci'i phyir zhe na/ bdag cag 'di snyed kyis mi gcig</text></item>
<item><p>159b7</p><section>mdo sde</section><text>pu zhig ma thub pa ngo mtshar che'o zhes thams cad tshig 'thun par 'di skad ces smras so/ /mi yi nang na khyod ci yin/ /lha 'am klu 'am yi dgas sam/ /'on te rig sngags kyi mthu yin nam/ /mda' cig 'phangs pas lnga brgya</text></item>
<item><p>159b8</p><section>mdo sde</section><text>rmas/ /na ba'i sdug bsngal bzod dka' bas/ /bdag cag khyod la srog phyogs kyis/ /gdug pa'i mda' rnams dbyung du gsol/ /phyin cad 'gal ba mi bgyid do/ /de nas sprul pa'i mi des tshigs su bcad de smras pa/ sta re rma las 'da' ba med/ /</text></item>
<item><p>160a1</p><section>mdo sde</section><text>'phen pa'i nang na mde'u thung mchog /lang tsho gyad kyis mi byin te/ /mang du thos pas med par 'gyur/ /de'i tshe sprul pa'i mi des tshigs su bcad pa 'di smras nas phyir sangs rgyas kyi skur bsgyur te 'od zer chen po bkye</text></item>
<item><p>160a2</p><section>mdo sde</section><text>nas phyogs bcu'i 'jig rten gyi khams thams cad snang bar byas nas 'od des reg pa'i sems can rnams ni long ba rnams ni mig gis gzugs mthong bar gyur/ lus zha bo sgur po rnams ni phyir rangs par gyur/ lus kyi</text></item>
<item><p>160a3</p><section>mdo sde</section><text>rkang lag ma tshang ba rnams ni yan lag dang ldan par gyur/ smyos pa rnams kyang dran pa rnyed par gyur/ /mdor na ji tsam du yid tu mi 'ong ba thams cad yid tu 'ong bar gyur to/ /de'i tshe na de bzhin gshegs pas mi rgod lnga brgya la chos</text></item>
<item><p>160a4</p><section>mdo sde</section><text>rnam pa sna tshogs bstan te/ spro ba dang / gzengs stod pa dang / dga' bar byas pas mi rgod lnga brgya rnams chos thos nas rab tu dga' nas lus kyi rma yang sos/ khrag kyang 'o mar gyur te/ bla na med pa yang dag par rdzogs pa'i byang</text></item>
<item><p>160a5</p><section>mdo sde</section><text>chub tu sems bskyed nas thams cad tshig 'thun par tshigs su bcad pa 'di dag gsol to/ /bdag cag byang chub sems bskyed de/ /sems can phan don rgyas par bgyi/ /sangs rgyas bstan pa rjes su bslab/ /bkur sti rim</text></item>
<item><p>160a6</p><section>mdo sde</section><text>gro rgyun du bgyi/ /sangs rgyas thugs rje'i shugs kyis bskyabs/ /sdug bsngal las thar sems lus bde/ /sangs rgyas byang chub sems dpa' dang / /dge ba'i bshes gnyen drin dran bgyi/ /slob dpon bla ma pha ma dang / /</text></item>
<item><p>160a7</p><section>mdo sde</section><text>de las gzhan pa sems can rnams/ /byams sdang kun la mnyam par sems/ /drin gyi bsod nams gnyis su med/ /de'i steng gi nam mkha' la 'dod pa'i khams kyi lha brgya byin lha'i dbang po la sogs pas lha rdzas kyi me tog</text></item>
<item><p>160a8</p><section>mdo sde</section><text>char bzhin du phab nas lha rdzas kyi rol mos de bzhin gshegs pa la mchod pa byas te/ skad 'thun par tshigs su bcad pa 'di skad ces gsol to/ /bdag cag sngon gyi bsod nams kyis/ /'od zer snang ba mchog tu mdzes/ /mchod pa'i</text></item>
<item><p>160b1</p><section>mdo sde</section><text>yo byad dam pa yis/ /kun la phan pa'i don bgyi'o/ /sangs rgyas phrad par shin du dka'/ /dam chos thos par rab tu dka'/ /sngon tshe dge rtsa bskrun pas na/ /shag rigs lha dang phrad par gyur/ /sangs rgyas bka' drin dran slad</text></item>
<item><p>160b2</p><section>mdo sde</section><text>du/ /byang chub tu ni sems bskyed de/ /bdag cag sangs rgyas mthong ba dang / /theg pa gsum gyi dge ba rnams/ /'gro ba ma lus don gyi phyir/ /bla med byang chub yongs su bsngo/ /de'i tshe lha rnams kyis tshigs su bcad pa de dag</text></item>
<item><p>160b3</p><section>mdo sde</section><text>smras nas lan brgya stong du bskor ba byas te/ sangs rgyas la mgo bos phyag byas nas/ steng gi nam mkha' la phyir dong ngo / /gzhan yang 'di lta ste/ de bzhin gshegs pa'i thabs mkhas pa dang / thugs rje chen po'i dge ba'i</text></item>
<item><p>160b4</p><section>mdo sde</section><text>rtsa ba'i stobs bsam gyis mi khyab bo/ /de'i tshe yul yangs pa can na bram ze zhig log par lta ba la zhen te/ nga rgyal gyis mngon par zin pas/ shA ri'i bu dang / maud gal gyi bu chen pos bram ze de dang bshes te rgyun du khyim du song</text></item>
<item><p>160b5</p><section>mdo sde</section><text>nas chos bstan kyang dad par ma gyur te ngan par lta ba la chags so/ /bram ze de rab tu phyug pa las nor rin po che rab tu mang yang de la bu med de/ gal te shi bar gyur na nor phyugs thams cad slar sdud do snyam bsams so/ /</text></item>
<item><p>160b6</p><section>mdo sde</section><text>de nas ri gnyan gyi lha dang / shing gi lha dang / de dag la sogs pa la mchod cing gsol nas zhag dgu bcu lon pa dang chung ma la bu yod par gyur to/ /de nas zla ba tshang ba dang bu khye'u byad gzugs bzang ba/ blta na sdug pa/ mi'i</text></item>
<item><p>160b7</p><section>mdo sde</section><text>mtshan dang ldan pa/ pha ma'i snying du sdug pa/ mang po'i yid tu 'ong ba cig btsas so/ /bu de gsos pa bskyed de/ lo nyi shu lon pa dang grogs po dang phyi rol du 'khyam zhing ltad mo ltar song ba las lam du ba lang rmis pa dang phrad pas</text></item>
<item><p>160b8</p><section>mdo sde</section><text>brdzis te shi bar gyur to/ /de ltar bu shi ba pha mas thos nas skad phyung nas ngu zhing cho nges btab nas sa la 'gre zhing lus la sa rdul bgos te skra yang bal nas nang gcig tu bdag gi rin po che med par gyur to zhes smras te/</text></item>
<item><p>161a1</p><section>mdo sde</section><text>cho nges btab ste bu'i ro ga na ba der song nas bu ro pang du blangs te brgyal zhing phyir sangs pa tsam du ngu ngu nas myos par gyur to/ /gos kyang bor nas sgren mor song song ba las de bzhin gshegs pa dang phrad do/ /</text></item>
<item><p>161a2</p><section>mdo sde</section><text>de nas de bzhin gshegs pa'i thugs rje chen po'i shugs kyis de'i bur sprul te bu dang phrad par byas nas bu'i pha ma rab tu dga' ba'i sems skyes te/ bu pang du blangs te myos pa yang sangs te/ sems phyir sor chud nas</text></item>
<item><p>161a3</p><section>mdo sde</section><text>de bzhin gshegs pas de la chos ston to/ /des chos thos nas mod la bla na med pa yang dag par rdzogs pa'i byang chub tu sems bskyed par gyur to/ /gzhan yang 'di lta ste/ de bzhin gshegs pa'i thugs rje</text></item>
<item><p>161a4</p><section>mdo sde</section><text>chen po dang / dge ba'i rtsa ba'i stobs ni bsam gyis mi khyab bo/ /de'i tshe rgyal po bai dUr+yas dmag rnam bzhi bshams nas yul ser skya ba rnams pham par byas te shAg rigs kyi bu rnams bzung nas mchan</text></item>
<item><p>161a5</p><section>mdo sde</section><text>khung nub pa tsam du sa brkos nas g.yo zhing 'gul mi nus par sa thams su bcug go/ /de ltar sa thams su bcug nas zhag bdun lon pa dang de bzhin gshegs pas thugs rje chen po'i stobs kyis sa</text></item>
<item><p>161a6</p><section>mdo sde</section><text>thams de khrus kyi rdzing bur sprul te/ rdzing bu'i chu de yang yon tan brgyad dang ldan la me tog pad mas steng yog go/ /'di lta ste/ me tog pad ma dang / puN Da rI ka dang / kha dog sngon po dang / ser po dang / dkar</text></item>
<item><p>161a7</p><section>mdo sde</section><text>po shing rta'i 'phang lo tsam gyis yongs su khebs la bya rnam pa sna tshogs kyang skad snyan pa 'byin par sprul to/ /de'i tshe shAg rigs kyi bu rnams de ltar gyur pas rab tu dga' ba'i sems bskyed nas mod la bla na med pa yang dag par</text></item>
<item><p>161a8</p><section>mdo sde</section><text>rdzogs pa'i byang chub tu sems bskyed do/ /byang chub tu sems bskyed nas rgyal po bai dUr+yas bal gyi glang po che nag po ma rungs pa lnga brgya chang blud de rmis par byas nas rkang pa la lcags kyi rmig pa bskon nas sna la ral gri rnon po btags nas skad ngan</text></item>
<item><p>161b1</p><section>mdo sde</section><text>phyung ste shAg rigs kyi bu rnams rdzir bcug go/ /ba lang rmig pa rnams kyis shAg rigs kyi bu rnams brdzis nas lhu tshigs dang / sha dang lpags pa dang / rus pa kun zhib mor sa la gtsog gtsog ltar bzhag go/ /de bzhin</text></item>
<item><p>161b2</p><section>mdo sde</section><text>gshegs pa'i thugs rje chen po'i stobs kyis de dag sems dang lus la mi bde ba med par gyur/ lus dang sems bde bas byang chub tu sems bskyed par gyur/ byang chub tu sems bskyed pas sems can thams cad la mnyam</text></item>
<item><p>161b3</p><section>mdo sde</section><text>snyoms pa'i sems su gyur/ sems mnyam par gyur pas zhe sdang gi sems med par gyur/ zhe sdang med pas tshe 'phos nas mtho ris kyi lhar skyes so/ /de ltar mtho ris kyi lhar skyes nas lha'i mig gis thog ma rgyu ci las gyur pa</text></item>
<item><p>161b4</p><section>mdo sde</section><text>brtags nas gcig la gcig 'di skad tu bdag cag ni sangs rgyas kyi thugs rje chen po'i bka' drin gyis lhar skyes te/ rin po che sna bdun gyi gzhal yas khang dang lha rdzas kyi gos dam pa dang ldan te/ lus la 'od kyang yod</text></item>
<item><p>161b5</p><section>mdo sde</section><text>la rol mo dang bde ba'i longs spyod thams cad ldan par gyur to zhes smras so/ /de ltar de bzhin gshegs pa'i rdzu 'phrul gyi mthus de ltar gyur pas na bdag cag kyang sems can thams cad la phan pa dang bde ba'i don du snying</text></item>
<item><p>161b6</p><section>mdo sde</section><text>rje chen po'i sems bskyed de/ sangs rgyas kyi chos gang na yod pa na grong ngam/ grong rdal lam/ ri 'am/ tshal lam shing drung ngam/ pho brang 'khor ram khang khyim 'am/ gang na mdo sde 'di 'dri 'am klog gam/</text></item>
<item><p>161b7</p><section>mdo sde</section><text>'don tam/ 'chad pa'i gnas der ces kyang mi brel ba yid bzhin du sbyar zhing dbul bar bya'o/ /gnas der mtshon gyis gnod par byed pa dang / rim nad dang / mu ge mi 'byung bar bdag cag gis nyin mtshan du bsrung zhing bskyab</text></item>
<item><p>161b8</p><section>mdo sde</section><text>par bgyi'o zhes de skad ces smon lam btab nas lha de dag gi tshe dang / stobs dang / lus kyi mdog dang / 'od gsal ba snga bas lhag par bzang bar gyur te/ de dag rab tu dga' nas nam mkha'i phyogs nas phyir dong ngo / /</text></item>
<item><p>162a1</p><section>mdo sde</section><text>gzhan yang de bzhin gshegs pa'i thabs mkhas pa'i thugs rje chen po dang / dge ba'i rtsa ba'i stobs ni bsam gyis mi khyab bo/ /de'i tshe rgyal po bai dUr+yas yul ser skya phab nas shAg rigs kyi bu rnams</text></item>
<item><p>162a2</p><section>mdo sde</section><text>med par byas pa'i 'og tu shAg rigs kyi bu mo ci la yang mkhas pa gzhan pas lhag pa lnga brgya zhig gdams nas bu mo lnga brgyas skor te/ rol mo byas nas phyir bdag gi yul du 'ongs te/ btsun mo dang slas rnams bcas su pho brang du 'dus</text></item>
<item><p>162a3</p><section>mdo sde</section><text>tshogs nas skyil mo krung bcas te 'dug go/ /gdan la 'dug nas bdag skyid de legs so zhes smras so/ /de nas shAg rigs kyi bu mo rnams kyis rgyal po bai dUr+ya la khyod cis skyid ces smras so/ /rgyal pos smras pa/ kho bo dgra las rgyal</text></item>
<item><p>162a4</p><section>mdo sde</section><text>bas skyid do/ /bu mo rnams kyis smras pa/ khyod rgyal ba ma yin no/ /ji ste rgyal po'i dmag rnam bzhi kun log na yang shAg rigs kyi bu gcig las mi thub bo/ /bdag cag shAg rigs kyi mi rnams sangs rgyas kyi slob mar gyur te/ ci la</text></item>
<item><p>162a5</p><section>mdo sde</section><text>yang brtod pa med pas rgyal po rgyal bar zad do/ /gal te ngan sems bskyed nas khyod snga phyi lan gsum bzhi'i bar du yul ser skyar dmag rnam bzhi drangs pa na rtag tu pham par byas pa ma yin nam/ khyod thog ma dmag drangs pa'i tshe</text></item>
<item><p>162a6</p><section>mdo sde</section><text>shAg rigs kyi bu rnams 'di skad zer ro/ /rgyal po bai dUr+ya khrel med pa drin mi shes par gnod pa byed du 'ong ba de dang 'gyed par gyur na 'dzangs ngan gyi bye brag gang yang med dkar nag kyang mi mngon gyis/ bdag cag gis skrag pa tsam byas te</text></item>
<item><p>162a7</p><section>mdo sde</section><text>phyir bzlog pa'i phyir thams cad kyis 'di skad ces dam bcas so/ /bdag cag gis mda' cig car 'phangs la pha rol la smas shing gnod par mi bya'o zhes dmag rnam bzhi bshams nas rgyang grags bzhi bcu'i mdun du khyod kyi dmag</text></item>
<item><p>162a8</p><section>mdo sde</section><text>bsu nas kun gyis mda' 'phangs na mda'i rgyun ma chad de/ rgyal po khyod skrag nas phyir ma log gam/ de nas yang zhag dgu bcu lon pa'i 'og tu phyir dmag rnam bzhi drangs nas shAg rigs la drangs te brgal ba</text></item>
<item><p>162b1</p><section>mdo sde</section><text>na/ de'i tshe shAg rigs kyi bu rnams 'di skad ces bgros so/ /rgyal po bai dUr+ya sdig pa can khrel dang ngo tsha mi shes pa de yang bdag cag la gnod pa byed tu 'ongs pas bdag cag shAg rigs rnams kyis 'di ltar dam bca'o/ /dgra de dag la bdag gis gcig</text></item>
<item><p>162b2</p><section>mdo sde</section><text>car mda' 'phangs la de dag gi lus la gnod par mi 'gyur bar de'i ya lad kyi rgyun kun bcad de/ khrab kyi sa la lhags par bya'o zhes dam bcas nas shAg rigs kun gyis mda' 'phangs nas khrab kyi rgyun kun bcad de bsgren mor bzhag go/ /</text></item>
<item><p>162b3</p><section>mdo sde</section><text>de nas rgyal bu khyod skrag nas de ni bdag cag gi srog la bab na ji ltar bya zhes bgros pa las blon po gcig gis 'di skad ces gros ma btab bam/ shAg rigs rnams ni sangs rgyas kyi slob ma yin pas srog mi gcod pa'i khrims</text></item>
<item><p>162b4</p><section>mdo sde</section><text>srungs te snying rje che bas bdag cag la gnod pa ma byas kyi de lta ma yin na bdag cag gi lus dang srog med par 'gyur ro zhes smras nas de ltar bden na da dung brgal lo zhes smras te/ de'i tshe na shAg rigs kyi bu rnams ni lag pa mi</text></item>
<item><p>162b5</p><section>mdo sde</section><text>'gul bar sdod do/ /rgyal po bai dUr+ya'i dmag rnam bzhi drung du bsnyen kyang shAg rigs kyi bu rnams mi rgol bar sdod do/ /de nas bram ze zhig 'dug pas shAg rigs rnams la 'di skad ces smras so/ /da mi bde ba byung bzhin du ci'i phyir mi rgol bar</text></item>
<item><p>162b6</p><section>mdo sde</section><text>sdod ces smras pa dang / shAg rigs rnams kyis smras pa/ bdag cag ni ci la yang brtod pa med de/ 'di dang brtod par gyur na sangs rgyas kyi slob mar mi rung ngo zhes smras so/ /de nas bram ze de dag gis smras pa la ma rangs te/</text></item>
<item><p>162b7</p><section>mdo sde</section><text>gcig pu shAg rigs kyi mdun du 'phags nas rgyal po bai dUr+ya'i dmag la brgal te mda' gcig 'phangs pas bdun bdun smras par byas pas ring po mi thogs par smas pa dang shi ba mang bar gyur te/ rgyal po khyod dmag rnam</text></item>
<item><p>162b8</p><section>mdo sde</section><text>bzhi dang phyir ma log gam/ dmag phyir log pa'i 'og tu shAg rigs rnams 'di snyam du sems par gyur to/ /bdag cag rnams bram ze 'di dang lhan cig 'dug cing 'grogs pa'i mi rigs so snyam bsams</text></item>
<item><p>163a1</p><section>mdo sde</section><text>nas shAg rigs rnams 'dus nas bram ze yul de nas bskrad do/ /bram ze de bskrad pa'i 'og tu yang rgyal pos dmag rnam bzhi drangs nas yul ser skya phab nas rgyal bar byas pa yin no/ /de nas rgyal po</text></item>
<item><p>163a2</p><section>mdo sde</section><text>bai dUr+ya skyengs te ngo tsha bar gyur to/ /de nas rigs ngan pa'i shan pa bkug nas shag rigs kyi bu mo rnams rkang pa dang lag pa gtubs la sna dang rna ba bcad de shing rtas bskyas nas dur khrod tu bor ro/ /de'i tshe shAg rigs kyi bu mo rnams</text></item>
<item><p>163a3</p><section>mdo sde</section><text>rkang lag bcad nas sa la 'gre zhing sdug bsngal chen po myong bar gyur nas srog la bab bo/ /de'i tshe shag rigs kyi bu mo rnams sdug bsngal gyis gdungs pas la la ni pha ma dang ming po pho nu mo'i ming nas 'bod/ la la</text></item>
<item><p>163a4</p><section>mdo sde</section><text>ni gnam 'bod/ la la ni sa 'bod/ la la ni rab tu sdug bsngal bar 'bod par gyur to/ /de'i nang na shAg rigs kyi bu mo mchog tu gyur pa gcig gis bu mo rnams la 'di skad ces smras so/ /phu nu mo dag 'di ltar</text></item>
<item><p>163a5</p><section>mdo sde</section><text>rig par gyis shig /bdag gis sngon sangs rgyas las 'di ltar thos so/ /gang zhig phongs shing nyam thag par gyur pa na sems rtse gcig tu sangs rgyas yid la byas te mtshan nas brjod la srog phyogs na bsam pa bzhin du 'grub</text></item>
<item><p>163a6</p><section>mdo sde</section><text>cing bde bar 'ong bar thos so/ /de nas shAg rigs kyi bu mo lnga brgya rnams sems rtse gcig tu btud nas 'thun par sangs rgyas shAkya thub pa dgra bcom pa yang dag par rdzogs pa'i sangs rgyas la phyag 'tshal lo zhes brjod de/</text></item>
<item><p>163a7</p><section>mdo sde</section><text>kyi hud kyi hud/ e ma re sdug /e ma re sdug /bcom ldan 'das bde bar gshegs pa zhes bos so/ /de skad smras ma thag tu de bzhin gshegs pa thugs rje chen po'i shugs kyis steng gi nam mkha' la snying rje chen po'i sprin</text></item>
<item><p>163a8</p><section>mdo sde</section><text>chags te/ snying rje chen po'i sprin las char pa bab nas char pa'i thigs pas bu mo'i lus la phog go/ /char pas phog ma thag tu bu mo de dag gi lag pa dang / rkang pa de dag la sogs pa snga mkho bzhin du sos par gyur to/ /</text></item>
<item><p>163b1</p><section>mdo sde</section><text>de'i tshe shAg rigs kyi bu mo rnams rab tu dga' bar gyur nas thams cad tshig 'thun par de bzhin gshegs pa byams pa'i pha ma dang / bla na med pa bcom ldan 'das ni 'jig rten gyi sman dam pa'o/ /'jig rten gyi snang ba'i spyan</text></item>
<item><p>163b2</p><section>mdo sde</section><text>no/ /khams gsum gyi sdug bsngal las thar bar mdzad pa'o/ /shin du bde ba sbyin pa'o/ /de ci'i phyir zhe na/ bdag cag sdug bsngal gyis gdungs pa las thar bar gyur pas bdag cag gis sangs rgyas kyi bka' drin dran par</text></item>
<item><p>163b3</p><section>mdo sde</section><text>bya ba'i phyir da sangs rgyas kyi bka' drin bsab par bya na thabs ji lta bu zhig gis bka' drin bsab par bya/ de bzhin gshegs pa'i sku ni rdo rje'i sku/ rtag tu gnas pa'i sku/ bkres pa dang skom pa med pa'i sku/ gzugs dam pa'i sku/</text></item>
<item><p>163b4</p><section>mdo sde</section><text>bsam gtan dang ting nge 'dzin dang / dbang po dang stobs dang / byang chub kyi yan lag bsam gyis mi khyab pa phun sum tshogs pa dang ldan pa'o/ /mtshan sum bcu rtsa gnyis dang / dpe byad bzang po brgyad bcus yongs su brgyan</text></item>
<item><p>163b5</p><section>mdo sde</section><text>pa'o/ /yongs su mya ngan las 'das pa chen po la gnas shing sems can thams cad la sgra gcan 'dzin dang 'dra bar gzigs so/ /dgra dang gnyen la yang mnyam par gzigs te lan mi re ba yin na/ da bdag cag gis sangs rgyas kyi bka' drin bsab</text></item>
<item><p>163b6</p><section>mdo sde</section><text>par bya na/ bdag cag rab tu byung ste tshul khrims bsrungs la dam pa'i chos bzung ngo snyam bsams nas/ chos gos dang lhung bzed btsal te/ dge slong ma'i gtsug lag khang du song nas rab tu 'byung bar gsol te dge slong ma'i gnas su phyin nas dge slong ma drug sde dang sngar phrad</text></item>
<item><p>163b7</p><section>mdo sde</section><text>par gyur te/ dge slong ma drug sdes bdag cag la 'di skad ces bsgo'o/ /bu mo khyod rnams gzhon zhing lang tsho'i dus la bab la byad bzhin bzang la sdug na ci'i phyir 'di lta bu gtang dka' ba gtong bar sems shing rab tu 'byung bar sems/</text></item>
<item><p>163b8</p><section>mdo sde</section><text>de bas na 'jig rten gyi 'dod pa lnga las longs spyad na mi skyid dam/ skyid pa myong nas tshe nar phyin te rab tu byung na mi slebs sam zhes bsgo'o/ /drug sde ma rnams kyis bsams</text></item>
<item><p>164a1</p><section>mdo sde</section><text>pa/ 'di dag rab tu ma byung na gdon mi za bar bdag cag gi chos gos dang / lhung bzed dang / 'dod pa thams cad dbul lo bar bsams nas shAg rigs kyi bu mo rnams rab tu 'byung ba'i bgegs byas</text></item>
<item><p>164a2</p><section>mdo sde</section><text>so/ /bu mo rnams kyis tshig de thos nas lhag par mi dga' zhing mya ngan gyis non par gyur te/ ci'i phyir da dung yang 'di lta bu'i 'jigs pa chen po dang phrad par 'gyur/ kha zas bzang po'i nang na dug ma rungs pa yod pa ltar dge</text></item>
<item><p>164a3</p><section>mdo sde</section><text>slong ma de dag kyang de dang 'dra ste/ 'jig rten gyi 'dod pa lnga ni 'jigs pa'i skyon mang bar bdag cag gis kyang shes na/ ci'-i phyir 'di dag de la yon tan tu lta snyam bsams nas skad phyung ste ngus so/ /de nas phyir byung ste</text></item>
<item><p>164a4</p><section>mdo sde</section><text>song song ba las dge slong ma ud pa la'i mdog dang phrad de/ bdag cag la ci'i phyir ngu zhes dris so/ /bdag cag gis dge slong ma la bsams pa ltar ma gyur pas ngu ba yin no zhes smras so/ /ud pa la'i mdog gis</text></item>
<item><p>164a5</p><section>mdo sde</section><text>smras pa/ khyed cir bsams na ma grub par gyur/ bdag cag gis rab tu dbyung bar gsol ba las/ rab tu 'byung du ma btang ngo / /ud pa la'i mdog gis smras pa/ khyed rab tu 'byung bar dga' na kho bos rab tu dbyung</text></item>
<item><p>164a6</p><section>mdo sde</section><text>ngo / /shAg rigs kyi bu mo rnams rab tu dga' nas ud pa la'i mdog gi slob mar rab tu byung ngo / /de ltar rab tu byung nas thams cad 'dus te 'di skad ces gtam byas so/ /bdag cag rnams rab tu ma byung na sdug bsngal</text></item>
<item><p>164a7</p><section>mdo sde</section><text>'ga' tsam myong bar ma zad de/ pha ma dang gnyen bshes kyang dgras bsad/ bdag cag kyang sna dang / rna ba dang rkang lag kun bcad gtubs te sdug bsngal mi zad mi srid pa myong ngo / /ud pa la'i mdog gis smras pa/</text></item>
<item><p>164a8</p><section>mdo sde</section><text>khyod kyis sdug bsngal de tsam myong ba la gtam yang byar ci yod/ kho mo rab tu ma byung ba tsam na sdug bsngal myong ba'i gtam de mi gtol to/ /shAg rigs kyi bu mo rnams kyis thal mo sbyar nas slob dpon la rab tu ma</text></item>
<item><p>164b1</p><section>mdo sde</section><text>byung ba'i tshe/ sdug bsngal ji lta bu myong ba bstan du gsol zhes smras so/ /de nas dge slong ma ud pa la'i mdog ting nge 'dzin du zhugs nas mngon par shes pa'i mthus 'od zer chen po bkye ste 'dzam bu'i gling snang bar</text></item>
<item><p>164b2</p><section>mdo sde</section><text>byas nas las dang rgyu 'thun pas lha dang / klu dang / gnod sbyin dang / mi dang mi ma yin pa la sogs pa bsdus nas 'khor mang po la 'di skad ces smras so/ /kho mo rab tu ma byung ba na yul mnyan du yod pa can na</text></item>
<item><p>164b3</p><section>mdo sde</section><text>'dug pa na kho mo'i pha mas byang phyogs na 'dug pa la bag mar btang ngo / /byang phyogs kyi mi de dag gi yul chos kyis bu btsa' kar phyir pha ma'i yul du bu btsar btong ste/ de bzhin du lo du mar de ltar snga phyir bu</text></item>
<item><p>164b4</p><section>mdo sde</section><text>btsas nas phyis bu zhig btsa' ba'i tshe khyim thab dang 'grogs te bzhon pa rta dang theg par bcas te pha ma'i yul du song ba las/ lam phyed du phyin pa las chu klung yod pa chu brug ste ma thar nas de'i nub mo 'brog dgon</text></item>
<item><p>164b5</p><section>mdo sde</section><text>pa'i chu 'gram der nyal lo/ /de'i nub mo bu btsas pa dang rtswa'i nang nas sbrul gdug pa yod pa khrag gi dri tshor nas bdag bu btsas pa'i phyogs su 'ongs so/ /bdag gi drung du ma phyin par bdag gi khyim thab dang bran nyal</text></item>
<item><p>164b6</p><section>mdo sde</section><text>ba'i steng du 'ongs nas btsugs te sngar bran bsad do/ /de nas khyim thab kyi thog tu 'ongs nas bdag gis sbrul 'ongs so/ /sbrul 'ongs so zhes khyim thab la bos na ma tshor te khyim thab kyang bsad do/ /de nas rta dang /</text></item>
<item><p>164b7</p><section>mdo sde</section><text>ba lang dang / bzhon pa kun bsad do/ /kho mo 'ba' shig thar te phyi de nyin nam nangs nas bltas na khyim thab kyi ro yang bam/ sa la khrag gtsog gtsog ltar 'dug pa mthong nas kho mo skrag 'khams</text></item>
<item><p>164b8</p><section>mdo sde</section><text>nas sa la 'gyel to/ /de nas skad chen po phyung ste ngus nas khu tshur gyis brang brdungs/ skra yang bal nas ro'i steng du 'gyel to/ /de bzhin du zhag du mar chu las ma thar te/ chu 'gram na 'dug 'dug pa las phyis chu</text></item>
<item><p>165a1</p><section>mdo sde</section><text>brug pa bri nas bu chen po tshu rol du bzhag bu 'bring po khur du khyer/ bu chung ngu thu ba'i nang du bcug /thu ba sos bzung ste chu 'bogs pa las chu phyed tu phyin pa dang bu chen po stag cig 'ongs nas bzung ba mthong ba dang /</text></item>
<item><p>165a2</p><section>mdo sde</section><text>kha gdangs te khus btab pa las thu ba shor ba dang bu chung ngu chur lhung ngo / /bu chung ngu bsnyabs pa las rgyab na mo'i bu yang shor nas bu kun shi'o/ /de ltar bu gcig stag gis zos/ gzhan chur shi bas bdag pha rol du phyin te</text></item>
<item><p>165a3</p><section>mdo sde</section><text>snying gas pa tsam du sdug bsngal gyis gdungs nas kha nas khrag skyugs te/ kyi hud kyi hud ces cho nges btab nas nang gcig tu 'di 'dra ba'i sdug bsngal myong bar mthong bar gyur to zhes ngu zhing 'dug 'dug pa las/ ring po ma thogs par</text></item>
<item><p>165a4</p><section>mdo sde</section><text>'dron po mang po zhig der lhags so/ /de'i tshe na 'dron po de dag gi nang na khyim bdag gcig cig kho mo'i pha ma dang mdza' zhing bshes pa ste/ kho mo de'i gan du song ste pha ma'i gtam dris so/ /de la khyim bdag des 'di skad ces</text></item>
<item><p>165a5</p><section>mdo sde</section><text>smras so/ /khyod kyi pha ma dang khyim du me thar te khyim yang tshig go/ /khyod kyi pha ma yang tshig go/ /bdag gis tshig de thos nas brgyal te sa la 'gyel to/ /de nas ring zhig lon pa dang phyir sangs te song song ba las grogs po</text></item>
<item><p>165a6</p><section>mdo sde</section><text>rnams mi rgod lnga brgya dang phrad de bcom mo/ /de'i tshe mi rgod kyi dpon pos bdag chung mar blangs nas rtag tu sgo srung du bcug go/ /sgo srung du bcug pa na rings drag cig byung ba na tshor sangs cher byos la nang du sbron cig ces bsgo'o/ /de nas dus gzhan</text></item>
<item><p>165a7</p><section>mdo sde</section><text>zhig na khyim thab de mi rgod rnams dang 'phrog cing 'joms su song song ba las rgyal po'i grong khyer gyi mi rnams kyis brdas nas nyam thag ste phyir gnas su bros pa las de'i thad kar kho mo bu btsa' ba'i thad kar bab ste/ khyim thab sgo na 'bod pa</text></item>
<item><p>165a8</p><section>mdo sde</section><text>thos kyang sgo 'byed ma nus pas/ de'i tshe khyim thab de 'di snyam du sems par gyur to/ /bdag gi chung ma 'di ni nga la gnod pa sems pa lta/ sgo 'byed du yang ma btub bo snyam bsams nas rtsig pa la rgal nas nang du 'ongs so/ /des chung ma la</text></item>
<item><p>165b1</p><section>mdo sde</section><text>ci'i phyir sgo mi 'byed ces byas so/ /chung mas smras pa/ bdag bu btsa' zhing 'dug pas sgo 'byed ma nus so/ /de'i tshe na khyim thab de khros nas ji tsam du lus yod na bu yod par 'gyur te/ khyod nga la gnod pa byas pas bu de bdog na yang ci ru</text></item>
<item><p>165b2</p><section>mdo sde</section><text>rung myur du sod cig ces bsgo'o/ /de'i tshe bdag bu la byams ches pas gsod ma phod do/ /de nas bdag gi khyim thab kyis ral gri phyung nas bu'i rkang lag bcad de sha 'di zo shig /sha ma zos na mgo bcad do zhes smras so/ /de nas bdag</text></item>
<item><p>165b3</p><section>mdo sde</section><text>skrag nas bu'i sha zos so/ /de ltar bu'i sha zos nas khro ba yang zhi bar gyur to/ /de nas yang dus gzhan zhig na rku zhing 'phrog tu song song ba las rgyal sos zin te khrims dang sbyar nas srog bcad do/ /de'i tshe na rgyal po de'i yul</text></item>
<item><p>165b4</p><section>mdo sde</section><text>chos kyis rkun po bsad nas rkun po'i ro dang chung ma gson por dur du bcug go/ /kho mo brgyan dang bcas su dur du bcug par gzhan gyis mthong nas de nas mod la gzhan gyis bdag gi rgyan 'dod pa'i phyir mtshan mo dur brus nas</text></item>
<item><p>165b5</p><section>mdo sde</section><text>bdag kyang khrid de chung mar blangs nas dur rkun de yang ring po ma lon par yang rgyal pos zin nas khrims dang sbyar nas bsad do/ /yul chos kyis rkun po'i chung ma yang gson por ro dang dur du bcug go/ /de nas ring po</text></item>
<item><p>165b6</p><section>mdo sde</section><text>ma lon par spyang ki ltogs pa'i ro zos nas phyir byung nas bdag kyang de nas thar te myos bzhin du 'thom zhing song song ba las mi mang po zhig dang phrad de/ mi de dag la 'di skad ces smras so/ /bdag shin du sdug bsngal</text></item>
<item><p>165b7</p><section>mdo sde</section><text>mang pos yongs su gzir bar gyur pas da mya ngan med pa'i bde ba'i gnas shig 'dod do/ /de nas khyim bdag bram ze zhig bdag la snying brtse ba'i phyir bdag la 'di skad ces smras so/ /sangs rgyas shAkya thub pa'i chos la zhugs na nyon</text></item>
<item><p>165b8</p><section>mdo sde</section><text>mongs pa'i rkyen med de rab tu bde'o zhes thos so/ /bdag gis tshig de thos nas rab tu dga' ba'i sems skyes te/ dge slong ma skye dgu'i bdag mo chen mo grags 'dzin ma ga la ba der song nas phyin pa dang rab tu byung ngo / /rab tu byung nas</text></item>
<item><p>166a1</p><section>mdo sde</section><text>mthar kyis bsgoms nas 'bras bu thob par gyur te/ rig pa gsum dang / mngon par shes pa drug dang / rnam par thar pa brgyad dang ldan par gyur to/ /de'i rgyu de'i rkyen gyis kho mo rab tu ma byung ba'i tshe de lta bu'i sdug</text></item>
<item><p>166a2</p><section>mdo sde</section><text>bsngal chen po myong ngo / /myong nas de'i rkyen gyis rab tu byung nas 'bras bu yang thob par gyur to/ /de'i tshe shag rigs kyi bu mo rnams de skad ces smras pa thos nas rab tu dga' ba'i sems skyes te chos la chos kyi mig rnam par</text></item>
<item><p>166a3</p><section>mdo sde</section><text>dag pa thob par gyur to/ /chos nyan pa'i 'khor rnams kyang byang chub tu smon lam btab nas dga' bas phyir dong ngo / /de'i tshe na sangs rgyas kyi yum sru dge slong ma gau ta mIs dge slong ma dang / bar khrims ma dang / dge sbyong ma dang</text></item>
<item><p>166a4</p><section>mdo sde</section><text>dge bsnyen ma la sogs te bud med thams cad 'di skad ces smras so/ /sangs rgyas kyi chos ni thams cad la phan pa dang bde bar 'gyur ba'i yon tan dang ldan te/ 'bras bu rnam pa gsum thob par bya ba'i phyir de bzhin gshegs pa'i</text></item>
<item><p>166a5</p><section>mdo sde</section><text>chos rgya mtshor 'jug pa la sems can thams cad thob pa'i skal ba yod mod kyi bdag cag bud med thams cad la ni ma gnang ngo / /de yang bud med thams cad la bsgribs pa mang zhing gtong mi phod pa chags shing zhen pa dang / kun</text></item>
<item><p>166a6</p><section>mdo sde</section><text>nas nyon mongs pa'i las grangs med pas klags pa dang / shes pa chung zhing zhan pa dang / le lo byed cing nga rgyal che ba dang / lus 'di nyid kyis byang chub kyi rgyur du mi 'gyur zhing mtshan sum cu rtsa gnyis thob par mi rung ba dang /</text></item>
<item><p>166a7</p><section>mdo sde</section><text>'khor bar 'khor ba na 'khor los sgyur ba'i rgyal po'i 'bras bu'i mchog dge ba bcu'i chos kyis 'gro ba mang po sdud mi nus pa dang / tshangs pa'i rgyal po'i thabs bla na med pa mi 'thob cing sems can thams cad la phan pa</text></item>
<item><p>166a8</p><section>mdo sde</section><text>dang bde ba'i don du dam pa'i chos kyi 'khor lo bskor bar bskul mi nus pa'i phyir de bas na de bzhin gshegs pas bud med rnams chos la 'jug pa'i slob mar ma gnang ngo / /lha'i bdud dam ngan par lta ba dang / mu stegs can thams cad</text></item>
<item><p>166b1</p><section>mdo sde</section><text>rtag tu ngan par lta ba la chags shing zhen te dam pa'i chos med par bya ba dang / sangs rgyas dang / chos dang / dge 'dun gshig par 'dod pa dang 'dra bar de bzhin gshegs pas bud med rnams sangs rgyas kyi chos la mos kyang</text></item>
<item><p>166b2</p><section>mdo sde</section><text>'jug tu ma gnang ste/ kho mos bud med thams cad kyi phyir de bzhin gshegs pa la yang dang yang lan gsum gyi bar du sangs rgyas kyi chos la 'jug par gsol na ma gnang ngo / /de ltar lan gsum gyi bar du gsol kyang ma</text></item>
<item><p>166b3</p><section>mdo sde</section><text>gnang nas bsams pa bzhin ma gyur nas kho mo mi dga' ba'i mya ngan gyis non te/ mig mchi mas gang ste phyir byung ste song song ba las lam du kun dga' bo dang phrad nas kun dga' bos kho mo la yum ci'-i phyir 'di ltar</text></item>
<item><p>166b4</p><section>mdo sde</section><text>mi dga' zhing mya ngan byed ces dris so/ /kho mos de'i tshe na kun dga' bo la 'di skad ces smras so/ /bdag sangs rgyas kyi chos la dad cing mos te lan gsum gyi bar du de bzhin gshegs pa la gsol ba las ma gnang bas</text></item>
<item><p>166b5</p><section>mdo sde</section><text>de'i phyir bdag mi dga' zhing mya ngan byed do zhes smras pa dang / de'i tshe kun dga' bos bdag la 'di skad ces smras so/ /yum mi dga' ba ma byed cig /bdag gis de bzhin gshegs pa la gsol te yum sangs rgyas kyi bstan pa la</text></item>
<item><p>166b6</p><section>mdo sde</section><text>'jug par bya'o zhes smras so/ /de nas bdag mod la dga' bar gyur to/ /de nas kun dga' bos sangs rgyas gang na ba der song nas phyin pa dang 'di skad ces gsol to/ /bcom ldan 'das bdag zhu zhing gsol ba'i skabs dbye</text></item>
<item><p>166b7</p><section>mdo sde</section><text>bar gnang na bcom ldan 'das la zhu'o zhes gsol pa dang / bcom ldan 'das kyis bka' stsal pa/ ci dang ci 'dod pa dris shig par bka' stsal to/ /de nas bcom ldan 'das la kun dga' bos 'di skad ces gsol to/ /yum gau ta mI ni</text></item>
<item><p>166b8</p><section>mdo sde</section><text>de bzhin gshegs pa'i gzugs kyi sku gso zhing bskyed bskyed de/ da mngon par sangs rgyas pa'ang yum gyi rkyen gyis mngon par rdzogs par sangs rgyas pa lags te/ yum ni de bzhin gshegs pa la drin che ba lags na de bzhin gshegs pas</text></item>
<item><p>167a1</p><section>mdo sde</section><text>sems can thams cad kyang sangs rgyas kyi bstan pa la 'jug tu gnang na yum sangs rgyas kyi bstan pa la 'jug pa lta smos kyang ci 'tshal/ bcom ldan 'das kyis kun dga' bo la bka' stsal pa/ khyod smras pa bzhin te/</text></item>
<item><p>167a2</p><section>mdo sde</section><text>de bzhin gshegs pa la yum drin che bar de bzhin gshegs pas mi mkhyen pa ma yin na/ bud med rnams sangs rgyas kyi bstan pa la 'jug par ma gnang ngo / /gal te de bzhin gshegs pas sangs rgyas kyi bstan pa la bud med 'jug</text></item>
<item><p>167a3</p><section>mdo sde</section><text>tu gnang bar gyur na dam pa'i chos lo lnga brgyas sngar nub par 'gyur te/ de bas na de bzhin gshegs pa ni bud med rnams sangs rgyas kyi bstan pa la 'jug par mi dgyes so/ /de nas kun dga' bos sangs rgyas kyi zhabs la mgo bos</text></item>
<item><p>167a4</p><section>mdo sde</section><text>phyag 'tshal te/ thal mo sbyar ba btud de/ yang bcom ldan 'das la 'di skad ces gsol to/ /bdag mngon du dran pa 'das pa'i sangs rgyas thams cad 'khor bzhi dang ldan na sangs rgyas shAkya thub pa 'ba' zhig 'khor bzhi dang</text></item>
<item><p>167a5</p><section>mdo sde</section><text>ldan pa ma lags sam/ sangs rgyas kyis kun dga' bo la bka' stsal pa/ de ltar gau ta mI sangs rgyas kyi chos la dad na brtson 'grus chen po bskyed de/ btsun par bya ba'i chos rnam pa brgyad yongs su dag par spyod na sangs</text></item>
<item><p>167a6</p><section>mdo sde</section><text>rgyas kyi chos la 'jug tu gnang ngo / /de nas kun dga' bos sangs rgyas kyi zhabs la mgo bos phyag 'tshal te/ lan gsum bskor ba byas nas phyir song ste yum la 'di skad ces smras so/ /bdag gis de bzhin</text></item>
<item><p>167a7</p><section>mdo sde</section><text>gshegs pa la nan gyis gsol nas yum chos la 'jug tu gnang ngo / /shin du legs so/ /kun dga' bo de bzhin gshegs pa la yang dang yang du gsol te yum bsam pa ltar gyur pa legs so/ /yum gyis kun dga'</text></item>
<item><p>167a8</p><section>mdo sde</section><text>bo la de bzhin gshegs pa'i bstan pa la 'jug tu gnang ba thos nas rab tu dga' nas bdag gi lus mi rtag pa 'dis deng 'dir rtag pa'i rin po che'i lus su gyur to/ /bdag gi srog 'di yang skad cig skad cig cing 'gyur zhing 'pho</text></item>
<item><p>167b1</p><section>mdo sde</section><text>ba las deng 'dir rin po che'i srog tu gyur to/ /da ltar bdag gi lus dang / srog dang / nor yang rkyen 'dus pa las yod par zad de/ da ni rin po che'i nor rnyed par gyur to/ /de ltar bdag gis phan pa dang bde ba'i yon tan chen po mthong</text></item>
<item><p>167b2</p><section>mdo sde</section><text>bas kun dga' bo la lhag par bkur sti bya ba dang rim gro bya ba'i sems skyes te kun dga' bo la 'di skad ces smras so/ /the tsom ma za zhig /de bzhin gshegs pas dgongs te gsungs pa'i rjes su spyod cing lus dang srog yal yang</text></item>
<item><p>167b3</p><section>mdo sde</section><text>nyams par mi bgyid do/ /de nas de bzhin gshegs pas btsun par bya ba'i chos rnam pa brgyad nyams par mi bya ba yang zhib tu bstan to/ /de'i tshe yum gau ta mI snying rje chen po'i shugs kyis ma 'ongs pa'i bud med thams cad kyi phyir bcom</text></item>
<item><p>167b4</p><section>mdo sde</section><text>ldan 'das la yang 'di skad ces gsol to/ /btsun pa bcom ldan 'das ma 'ongs pa'i dus na sangs rgyas kyi chos la dad cing mos pa zhig mchis na de yang bstan pa la 'jug par gnang bar mdzad du gsol/ /bcom ldan 'das</text></item>
<item><p>167b5</p><section>mdo sde</section><text>kyis bka' stsal pa/ legs so/ /bud med gang sangs rgyas kyi chos srung zhing 'dzin la mthar gyis tshul khrims dang / sbyin pa dang mang du thos pa dang / dge ba'i chos rnams nyams su len na rab tu 'byung ba dang / khyim par</text></item>
<item><p>167b6</p><section>mdo sde</section><text>'dug kyang skyabs su 'gro ba gsum dang / gtan khrims lnga dang / khrims rdzogs pa'i bar du nod cing rnam par thar pa dang / byang chub kyi yan lag gi chos kyi bar du 'jug tu gnang ngo / /de la nan tan byas na 'bras</text></item>
<item><p>167b7</p><section>mdo sde</section><text>bu rnam pa gsum yang 'thob cing lha dang mi'i mya ngan las 'da' ba'i bar du thob par 'gyur ro/ /gau ta mIs de skad gsungs pa thos nas rab tu dga' mgu rangs dga' ba'i sems su gyur te/ bcom ldan 'das la</text></item>
<item><p>167b8</p><section>mdo sde</section><text>'di skad ces gsol to/ /bdag gis 'bras bu thob par gyur pa yang sangs rgyas kyi bka' drin lags so/ /bcom ldan 'das kyis bka' stsal pa/ de skad ma zer cig /de bzhin gshegs pa ni sems can</text></item>
<item><p>168a1</p><section>mdo sde</section><text>rnams la drin yod pa ma yin no/ /de bzhin gshegs pa ni sems can rnams la drin yod ce 'am/ drin med ces mi dgongs so/ /gal te de bzhin gshegs pa sems can rnams la drin bgrang na</text></item>
<item><p>168a2</p><section>mdo sde</section><text>mnyam snyoms pa'i thugs nyams par 'gyur te/ gau ta mI de bzhin gshegs pa ni sems can la drin yod ce 'am med ces dgongs na mnyam snyoms pa yang med par 'gyur ro/ /de ci'i phyir zhe na/ sems can gang gis sangs</text></item>
<item><p>168a3</p><section>mdo sde</section><text>rgyas la gnod pa zhig byas na yang de la zhe sdang ba yang med/ sems can gang spos tsan dan gyi 'de gus de bzhin gshegs pa'i sku la bskus na yang de la de bzhin gshegs pa dgyes par mi dgongs so/ /de bzhin gshegs</text></item>
<item><p>168a4</p><section>mdo sde</section><text>pa ni sems can la mnyam snyoms par gzigs te/ 'di ni kun dga' bo'i drin yin gyi de bzhin gshegs pa'i drin ma yin na/ kun dga' bo'i rkyen gyis bud med rnams sangs rgyas kyi bstan pa la 'jug par</text></item>
<item><p>168a5</p><section>mdo sde</section><text>gyur to/ /gau ta mI ma 'ongs pa'i dus na dge slong ma dang / dge bsnyen ma dang / bud med rnams rtag par sems rtse gcig tu kun dga' bo la soms shig /bkur sti dang rim gro cher byas te ming nas yang brjod la rgyun du</text></item>
<item><p>168a6</p><section>mdo sde</section><text>drin dran par bya'o/ /de ma yin na nyin mtshan dus drug tu yang mi brjed par bya'o/ /dran par bya'o/ /de nas gau ta mIs dge slong ma rnams dang / bud med rnams la 'di skad ces bsgo'o/ /bdag cag rnams kyis ston pa kun</text></item>
<item><p>168a7</p><section>mdo sde</section><text>dga' bo la skyabs su gsol te srog phyogs so/ /bud med gang zhig rtag tu bde skyid pa dang / bkra shis pa dang / 'bras bu thob par 'dod na rtag tu dpyid zla 'bring po'i tshes brgyad dang / ston zla 'bring po'i tshes brgyad la gos sar</text></item>
<item><p>168a8</p><section>mdo sde</section><text>pa gtsang ma bgos te/ sems rtse gcig tu nyin zhag gcig khrims brgyad mnos la dus drug tu brtson 'grus bskyed de mchod pa byas na kun dga' bos rdzu 'phrul gyi mthus skyob cing bsams pa bzhin du grub par byed do/ /</text></item>
<item><p>168b1</p><section>mdo sde</section><text>'khor mang po rnams chos thos pas rab tu dga' nas bskor ba byas nas phyir dong ngo / /thabs mkhas pa chen po sangs rgyas drin lan bsab pa'i mdo las snying rje'i le'u zhes bya ste bdun pa'o// // thabs mkhas pa chen</text></item>
<item><p>168b2</p><section>mdo sde</section><text>po sangs rgyas drin lan bsab pa'i mdo/ bam po drug pa/ de'i tshe de bzhin gshegs pa la 'khor mang pos yongs su bskor nas mchod pa dang rim gro byas/ bkur sti dang phu dud du byas/ bsngags shing bstod nas</text></item>
<item><p>168b3</p><section>mdo sde</section><text>'khod do/ /de nas kun dga' bos 'khor mang po'i the tsom sems kyis rtags nas stan las langs nas sangs rgyas la 'di skad ces gsol to/ /bcom ldan 'das ci'i slad du ma 'gags pa lta bu ma rabs rigs ngan pa yang</text></item>
<item><p>168b4</p><section>mdo sde</section><text>rab tu 'byung du gnang / ma 'gags pa rab tu byung bas rgyal rigs dang rje'u rigs thams cad kyi dad pa dang gus pa'i sems nyams par gyur to/ /de ltar dad pa'i sems nyams pas bsod nams kyi dngos po yongs su nyams</text></item>
<item><p>168b5</p><section>mdo sde</section><text>par gyur/ rgyal po zas gtsang ma'i sras dge slong dga' bos kyang brnyas pa'i sems skyes par gyur to/ /de nas bcom ldan 'das kyis kun dga' bo dang / 'khor mang po rnams la 'di skad ces bka' stsal to/ /</text></item>
<item><p>168b6</p><section>mdo sde</section><text>khyed rnams legs par nyon cig /khyed rnams kyis de bzhin gshegs pa la mnyam snyams pa'i thugs rje chen po dang / dran pa nye bar bzhag pa gsum dang / ye shes lnga dang / ting nge 'dzin med do zhes smras kyang</text></item>
<item><p>168b7</p><section>mdo sde</section><text>sla'i/ dge slong ma 'gags pa 'di yang dag par ma rabs rigs ngan yin zhe 'am/ spyod pa tha ma 'am/ smon lam tha ma 'am brtson 'grus tha ma yin no zhes byar rung ngam/ khyed rnams kyis de bzhin gshegs pa ni nyon</text></item>
<item><p>168b8</p><section>mdo sde</section><text>mongs pa dang bcas pa'o/ /mi rtag pa'o/ /'gyur zhing 'pho ba'o zhes byas kyang sla'i/ dge slong ma 'gags pa ma rabs rigs ngan las rab tu byung ba yin no zhes bya bar mi rung ngo / /de bzhin gshegs</text></item>
<item><p>169a1</p><section>mdo sde</section><text>thams cad mkhyen pa'i ye shes kyis yang dag pa bden pa'i tshig gsung bas khyed rnams de bzhin gshegs pas gsungs pa la yid ches par bya'o/ /de bzhin gshegs pa ni 'khor ba'i skyon dang nyes pa gzigs</text></item>
<item><p>169a2</p><section>mdo sde</section><text>shing mkhyen pas rang mngon par rdzogs par sangs rgyas te/ dge slong ma 'gags pa lta bu rab tu byung bas rig pa gsum dang / mngon par shes pa drug dang / rnam par thar pa brgyad dang ldan te/ lha dang mi rnams kyi mchod pa'i gnas</text></item>
<item><p>169a3</p><section>mdo sde</section><text>su gyur to/ /dam pa'i chos srung zhing 'dul ba 'dzin pa'i mchog dam par gyur te/ thams cad kyis mchod pa'i gnas su gyur pas na so so'i skye bo dag kyang 'bras bu dam pa gsum thob par byed do/ /'di lta ste/ da ltar gyi 'bras bu</text></item>
<item><p>169a4</p><section>mdo sde</section><text>thob pa dang / skye ba'i 'bras bu dang / ma 'ongs pa'i 'bras bu thob par byed de/ de bas na ma 'gags pa ni spyod pa mchog dam pa dang ldan te/ phyogs gcig tu snying rje che ba'i sems dpa'o/ /sngon 'das pa'i dus na yang</text></item>
<item><p>169a5</p><section>mdo sde</section><text>sangs rgyas grangs med pa bye ba brgya stong snyed la dge ba'i rtsa ba bskyed la bsnyen bkur byas nas sangs rgyas de dag gi chos la yang 'dul ba 'dzin pa'i mchog byas/ da ltar sangs rgyas shAkya thub pa'i chos la yang 'dul ba 'dzin pa'i</text></item>
<item><p>169a6</p><section>mdo sde</section><text>mchog tu gyur to/ /de'i tshe dge slong dga' bas sangs rgyas kyis gsungs pa thos nas 'dug pa las langs te/ mgo bos 'phags pa kauN+Di n+ya'i rkang pa la phyag 'tshal te/ mthar gyis ma 'gags pa'i drung du phyin nas</text></item>
<item><p>169a7</p><section>mdo sde</section><text>thal mo sbyar nas 'dud pa tsam byas so/ /de nas bcom ldan 'das kyis dga' bo la tshigs su bcad de bka' stsal pa/ dga' bo khyod ni shes par byos/ /dbul zhing sdug par 'gyur ba 'am/ /che btsan nyams par mi 'gyur gyi/ /</text></item>
<item><p>169a8</p><section>mdo sde</section><text>rab tu byung ba'i chos nyid do/ /bcom ldan 'das kyis de ltar dga' bo la bstan pa dang / gzengs stod pa dang / dga' ba'i chos rnam pa du ma gsungs nas dga' bo rab tu dga' mgu rangs te/ gos tshags bcos nas 'phags pa ma 'gags pa'i rkang</text></item>
<item><p>169b1</p><section>mdo sde</section><text>pa la mgo bos phyag 'tshal ba dang / de ma thag tu gnam sa yang rnam pa drug tu g.yos so/ /lus dang sems mnyen zhing las su rung bar gyur te/ bdag gi don rab tu rnyed cing bya ba byas par gyur to/ /de nas bcom ldan 'das kyis 'phags pa ma 'gags pa</text></item>
<item><p>169b2</p><section>mdo sde</section><text>la khyod kyis myur du seng ge'i sgra sgrogs shig /'di lta ste/ dkon mchog dang / bden pa bzhi dang / khyim dang / rab tu byung ba'i 'khor bdun gyi khyad par dang / de dag gi skyabs su 'gro ba gsum dang / gtan khrims lnga nas tshul khrims thams cad kyi bar du sems can la</text></item>
<item><p>169b3</p><section>mdo sde</section><text>phan pa'i tshul khrims dang / nyon mongs pa sbyong ba'i tshul khrims dang spyod lam gyis gdul ba'i tshul khrims dang / bsam gtan gyi tshul khrims dang / zag pa med pa'i tshul khrims bstan te dkon mchog gsum gyi gdung rgyas par byos shig /</text></item>
<item><p>169b4</p><section>mdo sde</section><text>de nas ma 'gags pas bcom ldan 'das la 'di skad ces gsol to/ /de bzhin gshegs pas rdzu 'phrul gyi mthus bdag la byin gyis brlabs na bdag gis de bzhin gshegs pa la chung zad cig zhu'o/ /gsol pa/ dkon mchog gsum zhes</text></item>
<item><p>169b5</p><section>mdo sde</section><text>bgyi ba gang lags sangs rgyas dang / chos dang dge 'dun zhes bgyi ba dkon mchog gsum la mtshan nyid ma mchis na ci'i slad tu chos dang dge 'dun bye brag dang khyad par mchis shing / dkon mchog gsum la skyabs su mchi ba ji ltar gzungs</text></item>
<item><p>169b6</p><section>mdo sde</section><text>su gzung / skyabs su mchi ba gsum gal te gcig lags na gsum zhes gsung ba yang mi rigs/ gal te skyabs su mchi ba gsum du gsungs na/ ci'i slad du 'khor rnam pa bdun mchis par gsungs/ bcom ldan 'das</text></item>
<item><p>169b7</p><section>mdo sde</section><text>ci la skyabs su mchi na skyabs su mchi ba zhes bgyi/ de nas bcom ldan 'das kyis don de dag so so nas rnam par bkrol te 'di skad ces bka' stsal to/ /sangs rgyas shes bya ba ni tshor ba ste/ chos kyi mtshan nyid thams cad</text></item>
<item><p>169b8</p><section>mdo sde</section><text>mngon sum du tshor ba'i phyir ro/ /gzhan yang sems can thams cad ni khams gsum na rgyun du gnyid kyis myos te/ sangs rgyas ni byang chub kyi spyan bye bas na bdag kyang tshor la pha rol po yang tshor bar byed pas tshor</text></item>
<item><p>170a1</p><section>mdo sde</section><text>ba zhes bya'o/ /sangs rgyas ni chos thams cad la thabs thob pa thams cad gsungs pa'o/ /gsol ba ji ltar na sangs rgyas kyis thams cad gsungs pa zhes bgyi ba lags/ 'on te dus tshod las ma yol bar</text></item>
<item><p>170a2</p><section>mdo sde</section><text>dbang po ci dang 'phrod pa bzhin du gsungs pa la bgyi ba 'am/ 'on te so so'i sde tha dad pa bzhin du rjes su gsungs pa la bgyi/ bka' stsal pa/ sangs rgyas ni dbang po ji bzhin dus las mi yol bar chos thams cad gsungs na phyis</text></item>
<item><p>170a3</p><section>mdo sde</section><text>nye gnas rnams kyis chos kyi sde snod bsdus pa'i tshe sde sde'i bag la bstan to/ /sangs rgyas kyis ni skabs kha cig tu nye gnas rnams la/ tshul khrims ji lta ba dang / ltung ba dang / ltung ba med pa bcas te 'dul ba'i sde</text></item>
<item><p>170a4</p><section>mdo sde</section><text>snod du phye'o/ /skabs kha cig tu ni rgyu dang 'bras bu'i mtshan nyid las nyon mongs pa dang / nye ba'i nyon mongs pa skye bas las kyi mtshan nyid gsungs te chos mngon pa'i sde snod phye'o/ /lha dang mi'i 'jig rten du bcas pa la</text></item>
<item><p>170a5</p><section>mdo sde</section><text>ci dang 'phrod pa bzhin du bstan cing gsungs pa ni gzhung gcig nas 'phros pa zhes bya ste/ 'dul ba'i skal ba dang ldan pa'i gang zag rnams kyis spyod pa'i las su gsungs so/ /sems can dbang po rnon po rnams</text></item>
<item><p>170a6</p><section>mdo sde</section><text>la don zab mo rnam pa mang po gsungs pa ni gzhung bar ma zhes bya ste/ slob ma rnams kyi spyod pa'i las su gsungs so/ /bsam gtan gyi chos rnam pa sna tshogs gsungs pa ni gzhung sil bu zhes bya ste/ gang zag</text></item>
<item><p>170a7</p><section>mdo sde</section><text>bsam gtan byed pa rnams kyi spyod pa'i las su gsungs so/ /mu stegs can mang po gzhig pa'i don du gzhung ring po gsungs so/ /gsol pa/ gal te sangs rgyas thams cad gsungs pa la gnas na mdo sde las</text></item>
<item><p>170a8</p><section>mdo sde</section><text>sangs rgyas shing ljon pa zhig gi drung du bzhugs te/ shing de'i yal ga gcig gi 'dab ma las bzung nas nye gnas rnams la yal ga bzung ba 'di'i 'dab ma mang ngam/ shing ljon pa chen po'i 'dab ma mang zhes bka' stsal nas shing</text></item>
<item><p>170b1</p><section>mdo sde</section><text>ljon pa'i 'dab pa'i 'dab ma mang ngo zhes gsol pa las sangs rgyas kyis kyang ngas mkhyen pa'i chos ni shing ljon pa'i 'dab ma dang 'dra'o/ /ngas bshad pa'i chos ni lag pas bzung ba'i 'dab ma dang 'dra'o zhes gsungs na sangs rgyas</text></item>
<item><p>170b2</p><section>mdo sde</section><text>ni thams cad gsungs pa'o zhes bgyir rung ngam/ bka' stsal pa/ mtshan nyid tha dad pa thams cad kyi thams cad dang / mtshan nyid gcig pa thams cad kyi thams cad yod do/ /'dir ni mtshan nyid tha dad pa'i thams cad la dgongs</text></item>
<item><p>170b3</p><section>mdo sde</section><text>te sangs rgyas ni thams cad gsungs pa'o zhes bshad do/ /de yang sems can gyi zad par gzung mi nus pa la bya'i/ sangs rgyas kyis gsungs mi nus pa ni ma yin no/ /gzhan yang thams cad mkhyen pa la yang thams cad gsungs pa</text></item>
<item><p>170b4</p><section>mdo sde</section><text>zhes bya'i/ drang thabs su thams cad gsungs pa zhes byar mi rung ngo / /gsol pa/ gal te sangs rgyas kyis mkhyen pas gsungs pa lags na nyan thos dang / rang sangs rgyas kyang shes pa la brten te smra na ci'i slad du de la yang sangs rgyas</text></item>
<item><p>170b5</p><section>mdo sde</section><text>shes ming gdags/ bka' stsal pa/ de lta bu ma yin te sangs rgyas ni mkhyen pa dang gsungs pa gnyis ga'i mthar phyin to/ /theg pa gnyis kyi shes pa dang smra ba ni chos kyi mthar ma phyin pa'i phyir ro/ /gzhan yang sangs rgyas ni</text></item>
<item><p>170b6</p><section>mdo sde</section><text>chos thams cad chub par mkhyen pas ming btags pa yang mkhyen gyi/ theg pa gnyis kyis de ltar mi nus so/ /gzhan yang sangs rgyas ni chos brnyes pa yang mtha' yas la chos gsungs pa yang mtha' yas te/ theg pa</text></item>
<item><p>170b7</p><section>mdo sde</section><text>gnyis kyis de ltar mi nus so/ /gzhan yang sangs rgyas brnyes pa'i thun mong ni theg pa gnyis kyis thob pa dang thun mong ba yang yod/ nyan thos kyis thob pa dang / thun mong ma yin pa yang yod do/ /theg pa gsum</text></item>
<item><p>170b8</p><section>mdo sde</section><text>gyi shes pa thun mong ni theg pa 'bring gis thob/ theg pa gnyis kyi shes pa thun mong ni sangs rgyas 'ba' shig gis brnyes te theg pa gnyis kyis mi shes pa yang sangs rgyas nyag gcig gis mkhyen to/ /gzhan</text></item>
<item><p>171a1</p><section>mdo sde</section><text>yang ji tsam du sgrom che na kha gab kyang che ste/ chos che na mtshan nyid kyang mtha' yas pas sangs rgyas ni mtha' yas pa'i ye shes kyis mtha' yas pa'i chos gsungs te/ theg pa gnyis kyi ye shes ni mtha' yod pas</text></item>
<item><p>171a2</p><section>mdo sde</section><text>chos kyi mtshan nyid ces mi gdags so/ /gzhan yang dbang po dang don du ldan te/ dbang po zhes bya ba ni shes rab kyi dbang po'o/ /don zhes bya ba ni shes rab bo/ /dbang po'i don zhes bya ba ni shes rab kyis dmigs pa'i chos so/ /</text></item>
<item><p>171a3</p><section>mdo sde</section><text>sangs rgyas ni dbang po dang don gnyis rdzogs te/ shes rab kyis dmigs pa'i chos kyang mthar ma phyin pa med do/ /theg pa gnyis kyis ni dbang po dang don gnyis ka ma rdzogs so/ /gzhan yang sangs rgyas ni chos thams</text></item>
<item><p>171a4</p><section>mdo sde</section><text>cad kyi mtshan nyid yang dag pa ji lta ba bzhin du mkhyen pa'i yang dag pa'i ye shes brnyes pa yin no/ /theg pa gnyis kyis ni chos kyi gting chub par mi shes pas yang dag pa'i ye shes shes bya bar mi rung ste/ de ltar don rnam pa mang</text></item>
<item><p>171a5</p><section>mdo sde</section><text>po'i sgo nas theg pa gnyis la sangs rgyas shes byar mi rung ngo / /bcom ldan 'das shes bya ba ni tshig dang sgra'i sgo nas gdags su mi rung gi/ don gyi sgo nas btags pas bcom ldan 'das shes bya ste/ de yang gnyen po'i</text></item>
<item><p>171a6</p><section>mdo sde</section><text>chos thams cad mkhyen pa'i phyir ro/ /gzhan yang 'jig rten pa'i sgra skad mi mthun pas 'jig rten pa rang gis mi shes par zad kyi/ sangs rgyas kyis ni kun mkhyen pas bcom ldan 'das shes bya'o/ /gzhan yang dge</text></item>
<item><p>171a7</p><section>mdo sde</section><text>slong rtsib logs ces bya ba'i gzhung las theg pa gnyis dang so so'i skye bo dag ni kha cig dben zhing zhi ba la dad pa yang yod/ kha cig ni bsam gtan dang ting nge 'dzin la dad pa yang yod/ kha cig ni rkyen gzhan gyis gsang mkhyud de mi ston pa</text></item>
<item><p>171a8</p><section>mdo sde</section><text>yang yod kyi/ sangs rgyas brnyes pa'i chos ni byams pa dang thugs rje'i mthur ldan pas gzhan la ston cing gsung bar spro'o/ /gzhan du na gdug pa gsum bcom pas na bcom ldan 'das shes bya'o/ /gsol pa/ theg pa gnyis kyang gdug pa gsum</text></item>
<item><p>171b1</p><section>mdo sde</section><text>bcom na ci'i slad du bcom ldan 'das shes mi gdags bka' stsal pa/ de lta ma yin te/ theg pa gnyis ni phyir ldog pa yod kyi/ sangs rgyas la ni phyir ldog pa med pa'i phyir ro/ /phyir ldog pa la yang rnam pa gsum ste/</text></item>
<item><p>171b2</p><section>mdo sde</section><text>'bras bu phyir ldog pa dang / 'bras bu ma yin pa'i phyir ldog pa dang / spyod pa'i las phyir ldog pa'o/ /'bras bu phyir ldog ces bya ba ni nyan thos kyi 'bras bu gsum phyir ldog par zad kyi/ 'bras bu tha ma phyir mi ldog pa dang / theg pa bar</text></item>
<item><p>171b3</p><section>mdo sde</section><text>ma la rnam pa gnyis te/ gal te bskal pa brgya'i bar du rnal 'byor spyod pa'i rang sangs rgyas ni 'bras bu phyir mi ldog go/ /gal te thog ma nas theg pa chung ngu'i 'bras bu gsum las rang sangs rgyas su gyur na de'i 'bras bu ni</text></item>
<item><p>171b4</p><section>mdo sde</section><text>phyir ldog par 'gyur gyi/ sangs rgyas kyi 'bras bu ni phyir mi ldog go/ /'bras bu ma yin pa'i phyir ldog pa ni gal te theg pa gsum la phyogs pa'i gang zag 'bras bu ma thob par phyir ldog pa dang / dge slong rnal 'byor can</text></item>
<item><p>171b5</p><section>mdo sde</section><text>le lo byed pa dang / brtson 'grus med pa dang / rnal 'byor spyod pa la nyams te mi brtson pa 'di gsum ni 'bras bu ma yin pa'i phyir ldog pa zhes bya'o/ /spyod pa'i las phyir ldog ces bya ba ci tsam du thob par bya ba'i chos mngon sum du</text></item>
<item><p>171b6</p><section>mdo sde</section><text>las su mi rung ba'o/ /dper na sangs rgyas kyi stobs bcu dang / theg pa chung ngu'i ye shes bcu lta bu gcig la las su byas kyi lhag ma gzhan mi dgos pa 'am/ mdo sde'i tshigs su bcad pa 'bum kha ton du shes pa las gal</text></item>
<item><p>171b7</p><section>mdo sde</section><text>te kha ton ma byas pa'i dus na de kun la spyod pa'i las phyir ldog pa zhes bya'o/ /theg pa chung ngu la yang 'bras bu phyir mi ldog pa yod/ theg pa bar ma la yang 'bras bu ma yin pa'i phyir ldog pa yod kyi/ sangs rgyas la ni 'bras bu ma yin pa'i phyir</text></item>
<item><p>171b8</p><section>mdo sde</section><text>ldog pa med do/ /de yang chos thams cad la brtson 'grus ma byas pa med pa'i phyir ro/ /theg pa gnyis la ni spyod pa las phyir ldog pa yod kyi/ sangs rgyas la ni gcig tu ma nges te/ stobs bcu las gcig las su byas pas chog gi dgu</text></item>
<item><p>172a1</p><section>mdo sde</section><text>las su bya mi dgos pas ldog go zhes bya'o/ /yang gzhan du na las su bya ba la/ mi dgos pa'i phyir ldog pa med de/ dper na mdo sde tshigs su bcad pa khri phrag nyi shu kha ton du 'don shes na gang zag ni mthu zhan pas nyin zhag gcig</text></item>
<item><p>172a2</p><section>mdo sde</section><text>gam/ nyin zhag gnyis kyi bar du rdzogs par 'don nus kyi/ sangs rgyas ni skad cig tsam gyis rdzogs pas stobs bcu yang de dang 'dra ste/ las su bya dgos na skad cig tsam gyis mdzad pa tshad med pas las su bya ba la mi dgos pa'i phyir ldog pa</text></item>
<item><p>172a3</p><section>mdo sde</section><text>med do/ /gzhan yang sangs rgyas la las su bya ba la mi dgos pa'i phyir ldog pa med de/ dper na na bza' smad g.yogs gsol ba'i tshe so so'i skye bo'i chos lta bur gzhung med par gsol ba ni ma yin te/ de yang sems can mang po la phan pa'i</text></item>
<item><p>172a4</p><section>mdo sde</section><text>don du phrin las ci mdzad kyang phan pa yod na las de mdzad kyi/ phan pa med na las de mi mdzad do/ /de ltar las su bya ba la mi dgos pa'i phyir ldog pa med kyi/ so so nas dgos pa yod de gcig tu ma nges pas sangs rgyas kyi dgongs</text></item>
<item><p>172a5</p><section>mdo sde</section><text>pa bsam gyis mi khyab pa zhes bya'o/ /gsol pa/ nyan thos la ci'i slad du 'bras bu gsum ni phyir ldog la/ 'bras bu tha ma phyir mi ldog pa lags/ bka' stsal pa/ 'bras bu gsum ni sngon yang thob pas na phyir ldog go/ /'bras bu</text></item>
<item><p>172a6</p><section>mdo sde</section><text>tha ma ni da dung ma thob pas na phyir mi ldog go/ /dper na gang zag bkren pa zhig kha zas zhim po dang phrad na yun ring por mi brjed pa ltar don 'di yang de dang 'dra'o/ /gzhan yang 'bras bu tha ma ni bzod pa thogs pa med pa'i lam du 'gyur la ye</text></item>
<item><p>172a7</p><section>mdo sde</section><text>shes rnam par grol ba'i lam du 'gyur ro/ /'bras bu gsum ni ye shes thogs pa med pa'i lam du ma gyur la ye shes rnam par grol ba'i lam du ma gyur pa'i phyir ldog go/ /gzhan yang bden pa mthong ba'i lam ni phyir mi</text></item>
<item><p>172a8</p><section>mdo sde</section><text>ldog gi/ bsam pa'i lam ni phyir ldog ste/ dag pa dang ma dag pa'i 'du shes kyis nyon mongs pa'i mdud pa bcad pa'i phyir ro/ /sems pa la ni kun nas nyon mongs pa yod kyi/ bden pa mthong ba la kun nas nyon mongs</text></item>
<item><p>172b1</p><section>mdo sde</section><text>pa med de/ bden pa mthong bas kun nas nyon mongs pa med cing bden pa mthong bas/ kun nas nyon mongs pa yang mthong la don mthong bas don zab mo sems pa yang skye ste/ kun nas nyon mongs pa phyir mi ldog go/ /gzhan yang</text></item>
<item><p>172b2</p><section>mdo sde</section><text>bden pa mthong ba'i ye shes kyi stobs che ba ni dper na sdong po chen pos rdzas mnan pa dang 'dra ste/ sems shing yid la byed pa'i shes rab zhan pas phyir ldog pa yod do/ /gzhan yang bden pa mthong bar 'dod pa'i khams kyi bzod</text></item>
<item><p>172b3</p><section>mdo sde</section><text>pa dang / shes rab kyi sems gnyis kyis ni dgu pa'i kun nas nyon mongs pa'i mdud pa gcod do/ /khams gong ma'i bzod pa dang shes rab kyi sems gnyis kyis ni kun nas nyon mongs pa bdun cu rtsa gnyis gcod de/ /gzugs med pa'i</text></item>
<item><p>172b4</p><section>mdo sde</section><text>khams kyi mthar phyin pas phyir ldog pa med do/ /don de lta bas na de 'ba' shig la bcom ldan 'das shes bya'o/ /gzhan yang sangs rgyas la ni bag chags kyi rnam pa med kyi/ theg pa gnyis ga yi ni bag chags ma zad do/ /dper</text></item>
<item><p>172b5</p><section>mdo sde</section><text>na dge slong rtag tu ldad pa zhes bya ba rtag par ba lang ltar ldad pa yang tshe rabs snga ma la tshe rabs du mar ba lang byed byed pa las mir skyes pa'i phyir ro/ /dper na dge slong zhig zag pa zad kyang rtag tu me long la blta ba ni tshe rabs du mar</text></item>
<item><p>172b6</p><section>mdo sde</section><text>bud med sbrul 'tshong ma las mir skyes pa'i phyir ro/ /dper na dge slong zhig khri dang rdang la 'dzeg par dga' ba yang tshe rabs du mar spre'o byed byed pa las mir skyes te/ de dag la ni bcom ldan 'das shes byar mi rung ngo / gsol</text></item>
<item><p>172b7</p><section>mdo sde</section><text>pa/ 'di skad bdag gis thos shes bgyi ba sangs rgyas bzhugs pa'i tshe bdag gis thos shes gsungs sam/ sangs rgyas mya ngan las 'das pa'i 'og tu thos shes gsungs/ chos kyi mdzod bsdus pa'i tshig las bdag</text></item>
<item><p>172b8</p><section>mdo sde</section><text>gis thos shes bya na sangs rgyas shing bstan pa yang bdag la ma lus par bstan cing bshad par gsol lo zhes ma smras sam/ gsol pa/ lo nyi shu'i bar du chos kyi tshig ci bshad pa de ji ltar bstan par bgyi/ bka' stsal pa/ sangs rgyas kyi</text></item>
<item><p>173a1</p><section>mdo sde</section><text>thabs mkhas pas tshigs su bcad pa gcig gis kyang chos grangs med pa ston la/ chos grangs med pa'i don yang tshigs su bcad pa gcig gis ston te/ sangs rgyas kyi mdo tsam zhig bstan na yang kun dga' bos ma lus</text></item>
<item><p>173a2</p><section>mdo sde</section><text>par shes pa ni rno ba'i shes rab kyis gzungs su 'dzin pa'i stobs che ba'i phyir ro/ /chos brgyad khri yod ces bya ba ni dper na shing gi rtsa ba dang / yal ga dang / lcug ma dang / 'dab ma la spyir sdong po gcig ces bya ba ltar/ sangs rgyas kyis</text></item>
<item><p>173a3</p><section>mdo sde</section><text>sems can gyi don du thog ma nas tha ma'i bar du chos bstan pa la sde snod gcig ces bya ste/ de ltar na brgyad khri'o/ /gzhan du na sangs rgyas gdan gcig las ma g.yos par lo nyi shu'i bar du chos bshad kyang kun dga' bos ma thos na ci'i slad</text></item>
<item><p>173a4</p><section>mdo sde</section><text>du bdag gis thos shes bgyi/ bka' stsal pa/ lha rnams kyis kun dga' bo la smras shes kyang bya/ gzhan du na sangs rgyas bcom ldan 'das kun rdzob 'jig rten pa'i thugs kyis kun dga' bos shes par byas shes kyang bya/ gzhan du na</text></item>
<item><p>173a5</p><section>mdo sde</section><text>dge slong rnams la chos shes kyang bya'o/ /gzhan yang kun dga' bos 'di skad ces sangs rgyas la gsol ba btab bo/ /sangs rgyas kyi na bza' rnying pa bdag la mi stsal cing yon bdag gi bsod snyoms bdag mi stsal bar gsol to/ /bdag</text></item>
<item><p>173a6</p><section>mdo sde</section><text>ni chos 'dod pa'i phyir sangs rgyas la phu dud dang rim gro bgyid de/ ci bzhed pa sbyor gyi gos dang zas kyi phyir ma yin no/ /dge slong gzhan rnams ni snga dro dang phyi dro'i dus kyi tshe/ sangs rgyas mthong gi/ bdag ni nam lta 'dod pa na mthong bar</text></item>
<item><p>173a7</p><section>mdo sde</section><text>gsol lo/ /gzhan yang lo nyi shu'i bar du chos gsungs/ chos bstan pa la sde snod gcig ces bya ste/ de ltar na brgyad khri'o/ /yang gzhan du na yi ge'i tsheg bar bcu drug la tshigs su bcad pa phyed do/ /yi ge'i tsheg bar sum bcu</text></item>
<item><p>173a8</p><section>mdo sde</section><text>rtsa gnyis la tshigs su bcad pa gcig ces bya ste/ de ltar brgyad khri'o/ /yang gzhan du na tshigs bcad kyi rkang pa ring thung las yi ge'i tsheg bar bzhi bcu rtsa gnyis la tshigs su bcad pa gcig ste/ de ltar na brgyad khri'o/ /yang gzhan</text></item>
<item><p>173b1</p><section>mdo sde</section><text>du na zla ba phyed phyed cing tshul khrims bstan pa la sde snod gcig ces bya ste/ de ltar na brgyad khri'o/ /yang gzhan du na sangs rgyas kyis gsungs pa'i tshigs su bcad pa drug khri drug stong la sde snod gcig ces bya ste/ de ltar na brgyad khri'o/ /</text></item>
<item><p>173b2</p><section>mdo sde</section><text>yang gzhan du na sangs rgyas kyis nyon mongs pa brgyad khri'i gnyen por chos kyi sman brgyad khrir gsungs pas chos kyi sgo mo brgyad khri zhes bya'o/ /gsol pa ci'i slad du mdo sde dang chos mngon pa sangs rgyas kyis sngar ma smos la 'dul ba</text></item>
<item><p>173b3</p><section>mdo sde</section><text>sangs rgyas kyis sngar smos bka' stsal pa/ mchog yin pa dang / sangs rgyas kyis bcas pa'i phyir ro/ /dper na mdo sde lta bu ni nye gnas rnams kyis chos bstan pa yang yod/ /dper na brgya byin lha'i dbang po lta bu bdag ni sbyin pa byin pa'i nang na</text></item>
<item><p>173b4</p><section>mdo sde</section><text>mchog go/ /de ci'i phyir zhe na/ bdag gis sbyin pa byin pas lha'i dbang por gyur te bsam pa yid bzhin no zhes smras te/ sangs rgyas kyis kyang de bzhin no zhes gsungs pa yang yod/ dus kha cig tu sangs rgyas sprul pa'i sangs rgyas</text></item>
<item><p>173b5</p><section>mdo sde</section><text>su sprul te/ sprul pa'i sangs rgyas kyis chos gsungs pa yang yod kyi/ 'dul ba ni de lta bu ma yin te thams cad sangs rgyas kyis gsungs pas de bas na sangs rgyas kyis sngar smos so/ /yang gzhan du na mdo sde ni gnas gang na</text></item>
<item><p>173b6</p><section>mdo sde</section><text>bzhugs pa bzhin gsungs kyi/ 'dul ba ni de lta bu ma yin te/ gnas gang na nyes pa byung na de nyid du khrims bca' ba ma yin gyi/ mtshams kyi phyi rol du bca' ba dang / khyim pa'i nang na nyes pa byung na dge 'dun gyi nang du bca' ba dang</text></item>
<item><p>173b7</p><section>mdo sde</section><text>grong khyer gcig tu nyes pa byung na yang dge 'dun gyi nang du bca' ba dang / 'khor rnam lnga'i nang du nyes pa byung na dge slong dang / dge slong ma'i nang du bca' dgos pas de bas na sangs rgyas kyis sngar smos pa yin no/ /yangs pa can zhes bya ba ni yul</text></item>
<item><p>173b8</p><section>mdo sde</section><text>kha cig ni rgyal po'i mtshan las btags pa yang yod/ yul kha cig yul sa las btags pa yang yod/ kha cig ni grong khyer las btags pa yang yod/ yul 'di ni klu las yul gyi ming du btags so/ /ka lan ta ka'i gnas</text></item>
<item><p>174a1</p><section>mdo sde</section><text>shes bya ba ni bya las ming du btags te/ grong khyer zhes bya ba ni grong gi bdag po'i ming ngo / /lha sbyin zhes bya ba yang de'i pha mas lha la gsol ba btab pas bu rnyed pas na lha sbyin zhes ming du btags so/ /btsan phyug ces bya ba</text></item>
<item><p>174a2</p><section>mdo sde</section><text>ni phyug pa la rnam pa gnyis te/ sems can gyi bag dang / sems can ma yin pa'i bag go/ /sems can ma yin pa zhes bya ba ni gser dngul dang / rin po che sna bdun gyi bang mdzod dang / nor dbyig dang / zhing dang / khang khyim mang du yod pa'o/ /sems can zhes bya ba ni bran pho dang</text></item>
<item><p>174a3</p><section>mdo sde</section><text>bran mo dang / las byed pa'i mi dang / bal glang dang rta dang / ba lang dang lug dang / dbang byed pa'i grong khyim mang du yod pa ste/ de ni phyug po zhes bya'o/ /btsan zhes bya ba ni dbang dang ldan pa 'am/ legs pa'i yon tan dang ldan te mi'o cog gis phu dud byed pa</text></item>
<item><p>174a4</p><section>mdo sde</section><text>cing btsun par byed pas btsan zhes bya'o/ /dkon mchog gsum la phyogs shing skyabs su 'gro ba gsum mnos pa'o/ /gsol pa skyabs su 'gro ba gsum gyi rang bzhin ji lta bu lags/ ston pa kha cig ni skyabs su 'gro ba gsum ni cho ga yin</text></item>
<item><p>174a5</p><section>mdo sde</section><text>gyi cho ga la mtshan nyid med do/ /skyabs su 'gro ba gsum nod pa'i tshe pus mo btsugs la thal mo sbyar te/ skyabs su 'gro ba gsum kha nas tshig tu brjod pa ni lus dang ngag gi cho ga bstan pa'o/ /gal te sems rtse cig tu byas na lus dang ngag yod kyang cho</text></item>
<item><p>174a6</p><section>mdo sde</section><text>gas bstan pa med de/ de ni cho ga bstan pa med pa zhes bya'o/ /gzhan du na skyabs su 'gro ba gsum ni lus dang ngag dang / yid kyi las kyi rang bzhin gsum zhes bya'o/ /yang gzhan du na skyabs su 'gro ba gsum ni phung po lnga dge ba ste/ sems</text></item>
<item><p>174a7</p><section>mdo sde</section><text>can gyi phung po lnga dge bas gsum la skyabs su 'gro bar byed de/ dkon mchog gsum ni skyabs su 'gro ba'i gnas so/ /skyabs su 'gro zhes bya ba ni mgon skyabs sam dpung gnyen gyi don te/ dper na mi zhig la nyes pa chen po byung ba las</text></item>
<item><p>174a8</p><section>mdo sde</section><text>yul gzhan du 'phos pa las rgyal po pha rol po la phar skyabs su btsal na/ yul pha rol gyi rgyal pos de la khyod mi 'jigs pa 'dod na nga'i yul 'di nas mi 'gro zhing ngas bstan pa nyan na mgon skyabs bya'o zhes bsgo ba dang 'dra bar</text></item>
<item><p>174b1</p><section>mdo sde</section><text>so so'i skye bo yang de dang 'dra ste/ bdud kyi dbang du gyur la skye shir 'khor ba'i nyes pa yod pas dkon mchog gsum la phyogs te skyabs su 'gro bar bya'o/ /gal te dkon mchog gsum la rtse gcig tu phyogs shing skyabs su song la sangs</text></item>
<item><p>174b2</p><section>mdo sde</section><text>rgyas kyi bstan pa las 'gal bar ma byas na bdud kyi rgyal po sdig pa can gyis ci byar yang med do/ /sngon phug ron gcig khras nyen nas shA ri'-i bu'i phag grib mar song ba las 'on kyang skrag cing dngang ba bzhin no/ /de nas sangs rgyas kyi grib</text></item>
<item><p>174b3</p><section>mdo sde</section><text>ma'i phag tu song ba las 'jigs pa med de 'dar ba yang med do/ /gal te rgya mtsho chen po 'pho zhing 'gyur yang srid kyi phug ron de ni bsgyur du med de/ de bas na sangs rgyas ni byams pa chen po dang thugs rje chen por ldan gyi/ shA ri'-i bu la ni byams</text></item>
<item><p>174b4</p><section>mdo sde</section><text>pa dang snying rje chen po med do/ /sangs rgyas la ni bag chags med kyi/ shA ri'i bu la ni bag chags ma zad do/ /sangs rgyas ni bskal pa grangs med pa gsum gyi bar du byang chub sems dpa'i spyad pa spyod kyi/ shA ri'i bu ni bskal pa drug bcu'i</text></item>
<item><p>174b5</p><section>mdo sde</section><text>bar du dka' thub spyad de/ de bas na phug ron yang shA ri'i bu'i grib mar song ba na 'on kyang skrag cing 'jigs kyi/ sangs rgyas kyi grib mar song na 'jigs pa med par gyur to/ /gsol pa gal te dkon mchog gsum la skyabs su song bas</text></item>
<item><p>174b6</p><section>mdo sde</section><text>sdig pa mi dge ba byang zhing 'jigs par mi 'gyur na/ ci'i slad tu lha sbyin lta bu dkon mchog gsum la skyabs su song bas dad pas khyim nas rab tu byung ste tshul khrims kyang rdzogs pa las/ mtshams med pa gsum bgyis</text></item>
<item><p>174b7</p><section>mdo sde</section><text>nas mtshams med pa'i sems can dmyal bar ltung bar 'gyur/ bka' stsal pa/ mgon skyabs bya ba yang skyabs bya bar 'os pa la skyabs su bya ba yin te/ lha sbyin lta bu ni mi dge ba'i sdig pa chen po byas la gdon mi za bar myong ba'i las dang yang</text></item>
<item><p>174b8</p><section>mdo sde</section><text>bcas pas de'i phyir yang mgon skyabs byar yang dka'o/ /gsol pa/ gal te sdig pa chen po bgyis pa la sangs rgyas kyis mgon skyabs mi mdzad na sdig pa'i las ma mchis pa la sangs rgyas kyis mgon skyabs bgyi yang ci 'tshal/ dkon</text></item>
<item><p>175a1</p><section>mdo sde</section><text>mchog gsum la mgon skyabs mnga'o zhes kyang ji skad bgyi/ bka' stsal pa lha sbyin gyis dkon mchog gsum la skyabs su song ba yang yang dag pa'i sems kyis ma yin te skyabs su 'gro ba gsum ma rdzogs so/ /de ni rgyun du</text></item>
<item><p>175a2</p><section>mdo sde</section><text>rnyed pa dang / bkur sti dang / grags pa 'dod pa'i phyir bdag ni thams cad mkhyen pa'i ye shes can no zhes sangs rgyas la yang sdo bas na/ de'i phyir dkon mchog gsum la mthu stobs chen po yod mod kyi mgon skyabs su mi 'gyur ro/ /dper na</text></item>
<item><p>175a3</p><section>mdo sde</section><text>rgyal po ma skyes dgra lta bu la mtshams med pa'i sdig pa yod de/ mtshams med pa'i sems can dmyal bar ltung bar rigs pa las yang dag pa'i sems rtse gcig tu sangs rgyas la skyabs su gsol bas mtshams med pa'i sdig pa byang</text></item>
<item><p>175a4</p><section>mdo sde</section><text>nas/ thig nag po'i sems can dmyal bar lhung nas mi'i nang nas sdig pa lci ba myong bas lci ba dang 'dra bar zhag bdun myong ba tsam gyis sdig pa kun byang bas na de ni dkon mchog gsum gyi mgon skyabs kyi mthu zhes bya'o/ /gsol pa/ lha sbyin gyis</text></item>
<item><p>175a5</p><section>mdo sde</section><text>sdig pa bgyis pa'i mgon skyabs byar mi rung ngo zhes bgyis pa mdo sde'i nang nas gang su yang rung sangs rgyas la skyabs su song na ngan song gsum du mi ltung ngo zhes bgyi ba'i don ji lta bu lags/ bka' stsal pa/ lha sbyin gyis dkon</text></item>
<item><p>175a6</p><section>mdo sde</section><text>mchog gsum la skyabs su song bas mtshams med pa'i sems can dmyal bar song mod kyi sdug bsngal myong ba yang zhing chung la bsti ba'i dus skabs yod do/ /dper na mi zhig ri 'am/ nags tshal lam/ 'brog dgon pa 'jigs pa'i</text></item>
<item><p>175a7</p><section>mdo sde</section><text>gnas su phyin pa las/ gal te sangs rgyas yid la byas shing bsams na de'i yon tan gyis 'jigs shing skrag pa zhi bar 'gyur te/ de bas na dkon mchog gsum la skyabs su song na mgon skyabs su 'gyur ba yang mi brdzun no/ /gsol pa/ dkon</text></item>
<item><p>175a8</p><section>mdo sde</section><text>mchog gsum zhes bgyi ba bden pa bzhi la bden pa gang gi nang du bsdu/ dbang po nyi shu rtsa gnyis la dbang po gang gi nang du bsdu/ khams bcwa brgyad la khams gang gi nang du bsdu/ skye mched bcu gnyis la skye mched gang gi nang du bsdu/ phung po lnga</text></item>
<item><p>175b1</p><section>mdo sde</section><text>la phung po gang gi nang du bsdu bar bgyi/ bka' stsal pa/ dkon mchog gsum ni bden pa bzhi la 'gog pa'i bden par bsdu ste/ lam gyi bden pa'i phyogs cha gcig go/ /dbang po ni mi shes pa kun shes par bya ba'i dbang por bsdu'o/ /</text></item>
<item><p>175b2</p><section>mdo sde</section><text>khams bcwa brgyad la yid kyi rnam par shes pa'i khams dang / chos kyi khams su bsdu'o/ /skye mched bcu gnyis la yid kyi skye mched dang / chos kyi skye mched kyi nang du bsdu'o/ /phung po lnga la zag pa med pa'i phung po lnga'i nang du bsdu'o/ /</text></item>
<item><p>175b3</p><section>mdo sde</section><text>de la sangs rgyas dkon mchog ni bden pa bzhi la lam gyi bden pa'i/ phyogs cha gcig go/ /chos dkon mchog ni bden pa bzhi la 'gog pa'i bden par bsdu'o/ /dge 'dun dkon mchog kyang bden pa bzhi la lam gyi bden pa'i phyogs cha</text></item>
<item><p>175b4</p><section>mdo sde</section><text>gcig go/ /sangs rgyas dkon mchog ni dbang po nyi shu rtsa gnyis la kun shes pa'i dbang por bsdu'o/ /chos dkon mchog ni 'gog pa'i bden pa yin pas 'dus ma byas pa ste dbang pos bsdu ba ma yin no/ /dge 'dun dkon mchog ni</text></item>
<item><p>175b5</p><section>mdo sde</section><text>dbang po nyi shu rtsa gnyis la zag pa med pa'i dbang po gsum gyi nang du bsdu'o/ /sangs rgyas dkon mchog ni khams bcwa brgyad la yid kyi khams dang / yid kyi rnam par shes pa'i khams dang / chos kyi khams kyi phyogs cha</text></item>
<item><p>175b6</p><section>mdo sde</section><text>gcig gi nang du bsdu'o/ /skye mched bcu gnyis la yid kyi skye mched dang / chos kyi skye mched kyi phyogs cha gcig gis nang du bsdu'o/ /phung po lnga la zag pa med pa phung po lnga'i phyogs cha gcig gi nang du bsdu'o/ /chos</text></item>
<item><p>175b7</p><section>mdo sde</section><text>dkon mchog ni khams bcwa brgyad la chos kyi khams kyi phyogs cha gcig gi nang du bsdu'o/ /skye mched bcu gnyis la chos kyi skye mched kyi phyogs cha gcig gi nang du bsdu'o/ /chos dkon mchog ni phung po lngar bsdus pa</text></item>
<item><p>175b8</p><section>mdo sde</section><text>ma yin no/ /phung po lnga ni 'dus byas pas chos ni 'dus ma byas pa'i phyir ro/ /dge 'dun dkon mchog ni khams bcwa brgyad la yid kyi khams dang / yid kyi rnam par shes pa'i khams dang / chos kyi khams kyi</text></item>
<item><p>176a1</p><section>mdo sde</section><text>phyogs cha gcig gi nang du bsdu'o/ /skye mched bcu gnyis la yid kyi skye mched dang chos kyi skye mched kyi phyogs cha gcig gi nang du bsdu'o/ /phung po lnga la zag pa med pa'i phung po lnga'i phyogs cha gcig gi nang du bsdu'o/ /</text></item>
<item><p>176a2</p><section>mdo sde</section><text>gsol pa/ sangs rgyas la skyabs su gsol zhes bgyi ba sangs rgyas shAkya thub pa la skyabs su gsol lam/ 'on te dus gsum gyi sangs rgyas la skyabs su gsol/ bka' stsal pa/ dus gsum gyi sangs rgyas la skyabs su</text></item>
<item><p>176a3</p><section>mdo sde</section><text>gsol lo/ /ji lta zhe na sangs rgyas kyi chos kyi sku gcig tu 'thun pa'i phyir ro/ /sangs rgyas gcig la skyabs su song ba nyid sangs rgyas thams cad la skyabs su song ba ste/ sangs rgyas la tha dad pa med pa'i phyir ro/ /yang</text></item>
<item><p>176a4</p><section>mdo sde</section><text>gzhan du na dus gsum gyi sangs rgyas la skyabs su gsol lo zhes bgyi ba lha rnams las kha cig ni bdag sangs rgyas 'od srung gi nye gnas yin par smra/ kha cig ni bdag sangs rgyas rnam par gzigs kyi nye gnas yin par smra ste/</text></item>
<item><p>176a5</p><section>mdo sde</section><text>de bzhin du sangs rgyas bdun char la yang so so nas bdag ni sangs rgyas che ge mo zhig gi nye gnas yin zhes smra bas de bas na sangs rgyas gcig la nga skyabs su gsol bar 'os kyi dus gsum mi rigs so/ /gzhan yang de ltar</text></item>
<item><p>176a6</p><section>mdo sde</section><text>mi rung ngo zhes smra ba yang yod de/ de ci'i phyir zhe na/ dper na rnam thos kyi bus dris pa'i mdo las rgyal po rnam thos kyi bu dkon mchog gsum la skyabs su gsol ba ni 'das pa dang / ma byon pa dang / da ltar bzhugs pa'i sangs rgyas</text></item>
<item><p>176a7</p><section>mdo sde</section><text>la skyabs su gsol lo zhes gsungs te/ don de dang sbyar na dus gsum gyi sangs rgyas rnams la skyabs su gsol bar mngon no/ /gsol pa/ gal te de lta bu lags na lha'i bu dag so so nas bdag ni sangs rgyas che ge mo zhig gi nye</text></item>
<item><p>176a8</p><section>mdo sde</section><text>gnas lags so zhes bgyi ba'i don ji lta bu lags/ bka' stsal pa/ lha'i bus smras pa la don nges par chad pa yang ci yod/ lha'i bu kha cig ni sangs rgyas gcig la skyabs su 'gro ba yang yod/ kha cig ni dus gsum gyi sangs rgyas la</text></item>
<item><p>176b1</p><section>mdo sde</section><text>skyabs su song ba yang yod de/ mdor na sangs rgyas gcig la bya'o/ /gsol pa/ gcig la skyabs su mchis na ni sangs rgyas la skyabs su song ba zhes bgyi/ bka' stsal pa/ skyabs su 'gro ba zhes bya ba ni ngag gi 'khor lo ste/</text></item>
<item><p>176b2</p><section>mdo sde</section><text>thams cad mkhyen pa slob pa med pa'i yon tan la skyabs su song ba'o/ /gsol pa gzugs kyi sku la skyabs su mchi 'am/ chos kyi sku la skyabs su mchi/ bka' stsal pa/ chos kyi sku la skyabs su 'gro'i gzugs kyi sku la skyabs</text></item>
<item><p>176b3</p><section>mdo sde</section><text>su 'gro ba ma yin te/ gzugs sangs rgyas ma yin pa'i phyir ro/ /gsol pa/ gzugs kyi sku sangs rgyas ma lags na ci'i slad du sangs rgyas kyi sku la khrag phyung bas mtshams ma mchis pa'i las bgyis par 'gyur/ bka' stsal</text></item>
<item><p>176b4</p><section>mdo sde</section><text>pa/ gzugs kyi sku ni chos kyi sku'i snod yin te/ chos kyi sku'i gnas so/ /de bas na gzugs kyi sku la gnod pa byas pas mtshams med pa'i las su 'gyur gyi/ gzugs kyi sku sangs rgyas yin pas mtshams med pa'i las</text></item>
<item><p>176b5</p><section>mdo sde</section><text>su 'gyur ba ni ma yin no/ /gsol pa/ ci la skyabs su mchi na chos la skyabs su mchi ba zhes bgyi/ bka' stsal pa/ skyabs su 'gro ba zhes bya ba ni ngag gi 'khor lo ste/ 'dod pa dang / 'dod pa med pa'i mthar phyin cing</text></item>
<item><p>176b6</p><section>mdo sde</section><text>mya ngan las 'das pa la skyabs su song ba ni chos la skyabs su song ba zhes bya'o/ /gsol pa/ bdag gi lus mthar phyin pa la skyabs su mchi 'am/ gzhan gyi lus mthar phyin pa la skyabs su mchi/ bka' stsal pa/ bdag</text></item>
<item><p>176b7</p><section>mdo sde</section><text>gi lus mthar phyin pa dang / gzhan gyi lus mthar phyin pa la skyabs su 'gro ba ni chos la skyabs su song ba zhes bya'o/ /gsol pa/ ji ltar na dge 'dun la skyabs su mchi ba lags/ bka' stsal pa/ skyabs su 'gro ba ni ngag gi</text></item>
<item><p>176b8</p><section>mdo sde</section><text>'khor lo ste/ bsod nams kyi zhing slob pa dang / mi slob pa'i nyan thos kyi yon tan la skyabs su 'gro ba ni dge 'dun la skyabs su song ba zhes bya'o/ /gsol pa/ kun rdzob kyi bden pa'i dge 'dun la skyabs su mchi 'am/ don dam pa'i</text></item>
<item><p>177a1</p><section>mdo sde</section><text>bden pa'i dge 'dun la skyabs su mchi/ gal te don dam pa'i bden pa'i dge 'dun la skyabs su mchi na ni sngon sangs rgyas kyis de wi dang / pa ri la skyabs su 'gro ba gsum phog pa'i tshe/ phyis</text></item>
<item><p>177a2</p><section>mdo sde</section><text>dge 'dun zhes bya ba yod par 'gyur gyis de la skyabs su song shig ces gsung ba'i mi rigs te/ don dam pa'i bden pa'i dge 'dun ni rtag tu 'jig rten na mchis pa lags/ bka' stsal pa/ kun rdzob kyi bden pa'i</text></item>
<item><p>177a3</p><section>mdo sde</section><text>dge 'dun ni don dam pa'i dge 'dun gyi rten pa'i gnas yin pas na phyis dge 'dun yod par 'gyur gyis de la skyabs su song shig ces gsungs pa yin no/ /yang gzhan du na kun rdzob kyi bden pa'i dge 'dun la bkur zhing</text></item>
<item><p>177a4</p><section>mdo sde</section><text>btsun par bya ba'i phyir yang de skad ces gsungs te/ sangs rgyas kyis ni 'khor thams cad kyi nang na sangs rgyas kyi 'khor mchog go/ /dper na 'o ma las zho 'byung la/ zho las mar 'byung mar las mar gyi snying po 'byung</text></item>
<item><p>177a5</p><section>mdo sde</section><text>ste/ mar gyi snying po ni mchog rab gya nom pa dang 'dra ste/ sangs rgyas kyi 'khor dge 'dun yang de dang 'dra ste/ nye gnas dge 'dun yod na de'i nang na 'jug pa bzhi dang / 'bras bu bzhi thob pa bla na med pa'i bsod nams</text></item>
<item><p>177a6</p><section>mdo sde</section><text>kyi zhing yod pas na 'khor rnam pa dgu bcu rtsa drug gi nang na dge 'dun ni gya nom pa/ mchog rab dpe zla med pa ste/ de bas na phyis dge 'dun yod par 'gyur gyis skyabs su song shig ces gsungs pa la don dang 'gal</text></item>
<item><p>177a7</p><section>mdo sde</section><text>ba med do/ /gsol pa/ sangs rgyas nyid chos lags la/ chos nyid kyang dge 'dun lags te/ dge 'dun nyid kyang chos lags pas yang dag par na chos gcig tu bas na khyad par ram bye brag ci mchis</text></item>
<item><p>177a8</p><section>mdo sde</section><text>bka' stsal pa/ chos de dag mchis mod kyi don gyi sgo nas bye brag yod do/ /dkon mchog gsum zhes bya ba bstan pa med par ye shes chen po dang / slob pa med pa'i sa non te/ yon tan thams cad dang ldan</text></item>
<item><p>177b1</p><section>mdo sde</section><text>pa ni sangs rgyas dkon mchog ces bya'o/ /'gog pa'i bden pa dang / 'dus ma byas pa ni chos dkon mchog ces bya'o/ /nyan thos kyi slob pa dang mi slob pa'i yon tan dang shes rab tu ldan pa ni dge 'dun dkon mchog ces bya'o/ /</text></item>
<item><p>177b2</p><section>mdo sde</section><text>chos kyi sgo nas dbye na bstan pa med pa dang / bslab pa med pa'i chos ni sangs rgyas dkon mchog ces bya'o/ /'gog pa'i bden pa dang / 'dus ma byas pa dang / slob pa yang ma yin/ mi slob pa yang ma yin pa'i chos ni chos dkon mchog</text></item>
<item><p>177b3</p><section>mdo sde</section><text>ces bya'o/ /nyan thos kyi slob pa dang / mi slob pa ni dge 'dun dkon mchog ces bya'o/ /dbang po'i sgo nas dbye na sangs rgyas ni kun shes pa'i dbang po'o/ /chos ni dbang po'i chos ma yin pa'o/ /dge 'dun ni zag pa med pa'i dbang po</text></item>
<item><p>177b4</p><section>mdo sde</section><text>gsum mo/ /bden pa'i sgo nas dbye na sangs rgyas ni lam gyi bden pa'i phyogs cha gcig go/ /chos ni 'gog pa'i bden pa'o/ /dge 'dun yang lam gyi bden pa'i phyogs cha gcig go/ /dge sbyong gi 'bras bu'i sgo nas dbye na sangs rgyas</text></item>
<item><p>177b5</p><section>mdo sde</section><text>ni dge sbyong ngo / /chos ni dge sbyong gi 'bras bu'o/ /dge 'dun ni dge sbyong ngo / /chos dkon mchog ni dge sbyong gi 'bras bu'o/ /bram ze'i sgo nas dbye na sangs rgyas ni bram ze'o/ /chos ni bram ze'i 'bras bu'o/ /dge 'dun ni bram ze'o/ /</text></item>
<item><p>177b6</p><section>mdo sde</section><text>chos dkon mchog ni bram ze'i 'bras bu'o/ /tshangs par spyod pa'i sgo nas dbye na sangs rgyas ni tshangs par spyod pa'o/ /chos ni tshangs par spyod pa'i 'bras bu'o/ /dge 'dun ni tshangs par spyod pa'o/ /chos dkon mchog ni tshangs par spyod</text></item>
<item><p>177b7</p><section>mdo sde</section><text>pa'i 'bras bu'o/ /rgyu dang 'bras bu'i sgo nas dbye na sangs rgyas ni rgyu'o/ /chos ni 'bras bu'o/ /dge 'dun ni rgyu'o/ /chos dkon mchog ni 'bras bu'o/ /lam dang 'bras bu'i sgo nas dbye na sangs rgyas ni lam mo/ /chos ni 'bras bu'o/ /</text></item>
<item><p>177b8</p><section>mdo sde</section><text>dge 'dun ni lam mo/ /chos dkon mchog ni 'bras bu'o/ /sangs rgyas kyi ston pa ni chos yin te/ chos las sangs rgyas skyes pas na chos ni sangs rgyas kyi yum yin te/ sangs rgyas ni chos la gnas so/ /gsol pa/ sangs rgyas kyi ston pa chos</text></item>
<item><p>178a1</p><section>mdo sde</section><text>lags na ci'i slad du dkon mchog gsum la chos sngar mi smos/ bka' stsal pa/ sangs rgyas kyis ston pa chos yin mod kyi chos kyang sangs rgyas ma yin pa gzhan gyis mi ston te/ lam zhes bya ba yang mis bsgrub</text></item>
<item><p>178a2</p><section>mdo sde</section><text>dgos pas de bas na sangs rgyas sngar smos so/ /de nas ma 'gags pas yang bcom ldan 'das la 'di skad ces gsol to/ /bcom ldan 'das dkon mchog gsum la skyabs su gsol ba mnod pa'i tshe/ sngar chos dkon mchog</text></item>
<item><p>178a3</p><section>mdo sde</section><text>smos la/ phyis sangs rgyas dkon mchog smos na gsum la skyabs su mchi bar rung ngam/ bka' stsal pa/ rtogs shing shes pa med na go rims nor na yang nyes pa med de skyabs su 'gro bar chud do/ /gal te shes bzhin du ched tu nor bar</text></item>
<item><p>178a4</p><section>mdo sde</section><text>smras na nyes pa dang yang bcas la gsum la skyabs su 'gro bar yang mi chud do/ /gsol pa/ sangs rgyas dang chos smos la dge 'dun ma smos na skyabs su mchi ba gsum du rung ngam/ gal te chos dang dge 'dun smos la sangs rgyas ma smos na</text></item>
<item><p>178a5</p><section>mdo sde</section><text>skyabs su mchi bar rung ngam/ gal te sangs rgyas dang dge 'dun smos la chos ma smos na gsum la skyabs su mchi bar chud dam/ bka' stsal pa/ de gang yang mi rung ste mi chud do/ /gsol pa/ /gsum la skyabs su ma mchis par tshul khrims lnga</text></item>
<item><p>178a6</p><section>mdo sde</section><text>thob par rung ngam/ gal te gsum la skyabs su ma mchis par yang yan lag brgyad kyi tshul khrims thob par rung ngam/ gal te gsum la skyabs su mchi ba ma mchis par tshul khrims bcu thob par rung ngam/ zhu ba dang gsol ba bzhi'i</text></item>
<item><p>178a7</p><section>mdo sde</section><text>las ma bgyis par tshul khrims rdzogs par mnod du rung ngam/ bka' stsal pa/ de dag gang yang mi rung ngo / /gal te tshul khrims lnga nod na sngar gsum la skyabs su 'gro bar bya'o/ /gsum la skyabs su song ba'i 'og</text></item>
<item><p>178a8</p><section>mdo sde</section><text>tu khrims lnga thob par 'gyur te/ de nas khrims lnga gang yin pa brjod de/ pha rol pos khrims lnga'i ming shes par bya'o/ /de bzhin du gsol pa dang zhu ba bzhi'i las byas nas tshul khrims rdzogs par 'gyur te/ de'i 'og tu gnas bzhi</text></item>
<item><p>178b1</p><section>mdo sde</section><text>dang / rtsa ba bzhi dang / dge 'dun gyi lhag ma bcu gsum shes shing khong du chud par bya ba'i phyir brjod cing bstan par bya'o/ /yang gzhan du na skyabs su 'gro ba byas nas srog mi gcod pa'i khrims bstan na khrims thob par 'gyur te/ de bas na khrims gcig</text></item>
<item><p>178b2</p><section>mdo sde</section><text>bshad pas khrims lnga thob ces bya ste/ gal te khrims gcig thub na khrims lnga char thub ces bya'o/ /yang gzhan du na khrims lnga gcig la gcig 'brel pa yang yin la thog ma nas khrims lnga mnod par dam bcas pa'i phyir ro/ /yang gzhan du na khrims</text></item>
<item><p>178b3</p><section>mdo sde</section><text>lnga ni mnos pa'i 'og tu khrims thob bo/ /ston pa kha cig ni skyabs su 'gro ba gsum byas nas khrims lnga thob ces bya ba ni don bden pa ste/ ji ltar gsol pa dang / zhu ba'i las byas pa bzhin no/ /yan lag brgyad pa'i khrims</text></item>
<item><p>178b4</p><section>mdo sde</section><text>nod pa dang / khrims bcu nod pa dang / khrims lnga nod pa bshad pa bzhin no/ /gsol pa/ gal te sngar gsum la skyabs su mchis te/ dge bsnyen du gyur pa slad kyis gal te khrims lnga nod dam/ khrims bcu nod kyang rung</text></item>
<item><p>178b5</p><section>mdo sde</section><text>skyabs su mchi ba gdod bgyi 'tshal lam/ bka' stsal pa/ skyabs su 'gro ba gsum ma byas kyang sngar gsum la skyabs su song bas tshul khrims kun thob bo/ /gsol pa/ gal te gsum la skyabs su mchi ba yang bgyis/ gsol</text></item>
<item><p>178b6</p><section>mdo sde</section><text>pa dang zhu ba'i las kyang ma bgyis na khrims thob par 'gyur ram/ bka' stsal pa/ khrims lnga dang / yan lag brgyad pa'i khrims dang / khrims bcu nod pa gsum la skyabs su song nas khrims 'thob bo/ /gal te tshul khrims rdzogs</text></item>
<item><p>178b7</p><section>mdo sde</section><text>par mnod pa ni gsol ba dang / zhu ba bzhi'i las byas pas tshul khrims rdzogs par 'gyur gyi gsum la skyabs su song bas ni ma yin no/ /tshul khrims rdzogs par mnod pa ni de'i yon tan dang bsod nams che bas na las cung zad tsam 'am/</text></item>
<item><p>178b8</p><section>mdo sde</section><text>rkyen cung zad tsam gyis sgrub par mi 'gyur bas de bas na skyabs su 'gro ba gsum dang / dge 'dun bcu'i nang du gsol ba dang zhu ba bzhi'i las byas pas tshul khrims thob par 'gyur ro/ /khrims lnga dang / yan</text></item>
<item><p>179a1</p><section>mdo sde</section><text>lag brgyad pa'i khrims dang / khrims bcu ni yon tan dang mthu de tsam du mi che bas de bas na gsum la skyabs su song bas na tshul khrims thob par 'gyur te/ las mang po dang / rkyen mang po mi dgos so/ /</text></item>
<item><p>179a2</p><section>mdo sde</section><text>gsol pa/ tshul khrims rdzogs par mnos pa'i 'og tu rtsa ba bzhi dang / dge 'dun gyi lhag ma bcu gsum 'ba' shig ni bstan la gzhan dag rdzogs par mi ston/ bka' stsal pa/ tshul khrims rnam pa 'di gnyis</text></item>
<item><p>179a3</p><section>mdo sde</section><text>ni nang gi lci ba yin te/ rtsa ba bzhi las gcig nyams na yang phyir gsor mi rung ngo / /lhag ma ni gsor rung mod kyi gso dka' ste/ de yang dge 'dun la mgu ba dang / chad pa'i las byas la gang na dge 'dun nyi shu yod pa'i mdun</text></item>
<item><p>179a4</p><section>mdo sde</section><text>du nyes pa bshags dgos te/ 'di ni bsrung dka' bas bsrung dgos pa'i phyir smos so/ /gzhan slabs na bsrung sla ba'i phyir smos mi dgos te/ de bas na rnam pa 'di gnyis smos kyi gzhan ma smos pa yin no/ /</text></item>
<item><p>179a5</p><section>mdo sde</section><text>gsol pa/ so sor thar pa'i khrims 'di zag pa med pa'i khrims lags sam/ bsam gtan gyi tshul khrims lags/ bka' stsal pa/ zag pa med pa'i khrims kyang ma yin/ bsam gtan gyi tshul khrims kyang ma</text></item>
<item><p>179a6</p><section>mdo sde</section><text>yin no/ /so sor thar pa'i tshul khrims 'di ni gal te sangs rgyas 'jig rten du gshegs na ni tshul khrims 'di yod kyi/ gal te sangs rgyas 'jig rten du ma gshegs na tshul khrims 'di med do/ /zag pa med pa dang / bsam</text></item>
<item><p>179a7</p><section>mdo sde</section><text>gtan gyi tshul khrims ni sangs rgyas 'jig rten du gshegs kyang rung / ma gshegs kyang rung dus thams cad kyi thams cad tu yod do/ /so sor thar pa'i tshul khrims ni bcas pa las yod par 'gyur gyi/ zag pa med pa dang / bsam</text></item>
<item><p>179a8</p><section>mdo sde</section><text>gtan gyi tshul khrims ni bcas pa las yod pa ma yin no/ /so sor thar pa'i tshul khrims ni gzhan las thob par 'gyur gyi/ zag pa med pa dang / bsam gtan gyi tshul khrims ni gzhan las thob pa ma yin no/ /so sor thar pa'i</text></item>
<item><p>179b1</p><section>mdo sde</section><text>tshul khrims ni gnyid kyis log gam/ ma log pa 'am/ dge ba 'am/ sdig pa 'am/ lung du mi ston pa'i sems kyi dus thams cad du yod do/ /zag pa med pa dang bsam gtan gyi tshul khrims ni bsam gtan du 'dug</text></item>
<item><p>179b2</p><section>mdo sde</section><text>pa dang / zag pa med pa'i sems la nges pa'i tshe tshul khrims yod kyi/ /sems gzhan thams cad la med do/ /so sor thar pa'i tshul khrims ni mi'i nang 'ba' shig na yod kyi/ zag pa med pa dang / bsam gtan gyi tshul</text></item>
<item><p>179b3</p><section>mdo sde</section><text>khrims ni lha dang mi gnyis la yod do/ /so sor thar pa'i tshul khrims ni 'dod pa'i khams 'ba' shig na yod kyi/ zag pa med pa dang / bsam gtan gyi tshul khrims ni 'dod pa'i khams dang / gzugs kyi khams</text></item>
<item><p>179b4</p><section>mdo sde</section><text>na rdzogs par yod do/ /zag pa med pa'i tshul khrims dang / so sor thar pa'i tshul khrims ni sangs rgyas kyi slob ma 'ba' shig la yod mod kyi/ bsam gtan gyi tshul khrims ni mu stegs can la yang yod do/ /</text></item>
<item><p>179b5</p><section>mdo sde</section><text>gsol pa/ dge bsnyen gyi khrims lnga la du ni rang bzhin gyi sdig lags/ du ni bcas pa'i sdig lags/ bka' stsal pa/ bzhi ni rang bzhin gyi sdig /chang 'thung ba'i khrims gcig ni bcas pa'i sdig go/ /chang 'thungs pa ni</text></item>
<item><p>179b6</p><section>mdo sde</section><text>bag med pa le lo'i gnas yin pa ste/ sdig pa bzhi'i grogs su 'gyur ro/ /khrims lnga la chang 'thung ba ni bag med pa'i gzhi yin pas/ khrims bzhi yang nyams par byed de/ dper na sangs rgyas 'od srung gi tshe dge</text></item>
<item><p>179b7</p><section>mdo sde</section><text>bsnyen zhig chang 'thungs pa'i rkyen gyis gzhan gyi chung ma la 'dod pas log par g.yem pa yang byas/ pha rol po'i bya yang brkus nas bsad do/ /gzhan zhig gis khyod ci'i phyir 'di ltar byed ces dris na bdag gis</text></item>
<item><p>179b8</p><section>mdo sde</section><text>byas pa med ces zer te/ de ltar chang 'thungs pas khrims bzhi char cig char nyams par byas so/ /chang 'thungs na mtshams med pa bzhi yang byed par 'gyur te/ dge 'dun gyi dbyen 'ba'</text></item>
<item><p>180a1</p><section>mdo sde</section><text>shig byed mi nus so/ /'di yang sngon gyi las kyis gnyer ba ma yin mod kyi/ 'on kyang smyo ba dang mi dran par smyo ba myong bar 'gyur ro/ /chang 'thungs pas ban glang rmyis pa ltar myos shing 'khrug par 'gyur te/ chang gis myos</text></item>
<item><p>180a2</p><section>mdo sde</section><text>na yang dag pa'i las su bya ba bsam gtan dang / mdo sde klog pa dang / 'don pa dang / dge 'dun gyi las bya ba rnams shor bar 'gyur te/ rang bzhin gyi sdig pa ma yin mod kyi rang bzhin gyi sdig pa dang 'dra'o/ /de nas ma 'gags pas</text></item>
<item><p>180a3</p><section>mdo sde</section><text>yang bcom ldan 'das la 'di skad ces gsol to/ /dge snyen gyi khrims lta bu sems can 'ba' shig las khrims thob bam/ sems can ma yin pa las kyang thob par rung / 'on te gsad du rung ba dang / rkur yod pa dang / mi</text></item>
<item><p>180a4</p><section>mdo sde</section><text>tshangs par spyad du rung ba dang / brdzun smrar rung ba'i sems can las khrims thob par 'gyur ram/ 'on te gsad du ma rung ba dang / rkur ma mchis pa dang / mi tshangs par spyad du mi rung ba dang / brdzun smrar mi rung ba dang /</text></item>
<item><p>180a5</p><section>mdo sde</section><text>sems can las kyang khrims thob par 'gyur/ bka' stsal pa/ sems can las ni khrims bzhi thob par 'gyur gyi sems can ma yin pa las chang mi 'thung ba'i khrims thob par 'gyur ro/ /sems can du gtogs pa gsod</text></item>
<item><p>180a6</p><section>mdo sde</section><text>du rung ba 'am/ gsod du mi rung ba 'am/ mi tshangs par spyad du rung ba 'am/ mi rung ba 'am/ rkur rung ba 'am/ mi rung ba 'am/ brdzun smrar rung ba 'am/ mi rung ba thams cad las tshul khrims thob ste/ mtshams</text></item>
<item><p>180a7</p><section>mdo sde</section><text>med pa'i sems can dmyal ba yan cad/ 'du shes med 'du shes med min gyi skye mched man chad stong gsum gyi stong chen po'i 'jig rten gyi khams su gtogs pa de bzhin gshegs pa'i bar du srog dang bcas pa thams cad las tshul</text></item>
<item><p>180a8</p><section>mdo sde</section><text>khrims 'di bzhi thob par rung ste/ de yang thog ma tshul khrims nod pa'i tshe srog chags thams cad kyi srog mi gcod pa dang / thams cad ma byin par mi len pa dang / thams cad la mi tshangs par mi spyod pa dang / brdzun thams cad mi smra'o zhes bya ba'i</text></item>
<item><p>180b1</p><section>mdo sde</section><text>mtha' dang tshad gzung du med pas de bas na sems can thams cad las tshul khrims mi thob par 'gyur ba med do/ /tshul khrims 'bogs pa cho ga bzhin du byas na sngar khong du chud cing yid ches par bya ba'i phyir chos bshad la sems can thams cad la</text></item>
<item><p>180b2</p><section>mdo sde</section><text>byams pa dang snying rje'i sems bskyed du gzhug go/ /de ltar lhag par mos pa'i sems skyes na lhag pa'i tshul khrims thob par 'gyur ro/ /yang tshul khrims thob pa ni sems can thams cad las so so nas tshul khrims bzhi thob par 'gyur te/ tshul</text></item>
<item><p>180b3</p><section>mdo sde</section><text>khrims bzhi so so nas dbye na tshul khrims bcu gnyis su 'gyur ro/ /sems can las srog mi gcod pa dang / ma byin par mi len pa dang / mi tshangs par mi spyod pa dang / brdzun mi smra bas bzlog pa'i nyes pa bzhi skye ba yang rgyu dang rkyen gsum</text></item>
<item><p>180b4</p><section>mdo sde</section><text>gyi phyir te/ de yang 'dod chags las skye ba dang / zhe sdang las skye ba dang / gti mug las skye ba'o/ /sems can thams cad la mi dge ba bcu gnyis po 'di yod de/ mi dge ba 'di las bzlog na dge ba'i tshul khrims kyi rnam par rig byed</text></item>
<item><p>180b5</p><section>mdo sde</section><text>gyi gzugs bcu gnyis thob par 'gyur ro/ /dpag tu med pa'i sems can thams cad las thob pa yang de dang 'dra'o/ /gal te dgra bcom pa khri phrag brgya 'am/ 'bum phrag brgya mya ngan las 'das kyang thog mar dgra bcom pa de dag</text></item>
<item><p>180b6</p><section>mdo sde</section><text>las tshul khrims thob na dgra bcom pa mya ngan las 'das kyang tshul khrims nyams par 'gyur ba ma yin no/ /chang mi 'thung ba'i khrims ni lus 'di thog ma nas tha ma'i bar du stong gsum gyi stong chen po'i 'jig rten gyi khams</text></item>
<item><p>180b7</p><section>mdo sde</section><text>ji tsam tshad du gtogs pa thams cad la rngub re zhing khrims kyi rnam par rig byed kyi gzugs 'thob ste/ thog ma khrims nod pa'i tshe chang thams cad mi 'thung ngo zhes byas pas gal te chang thams cad zad kyang tshul khrims ni rtag tu yod</text></item>
<item><p>180b8</p><section>mdo sde</section><text>pas mi nyams so/ /gsol pa/ thog ma khrims nod pa'i tshe bud med thams cad kyi sgo gsum nas 'dod pas log par mi g.yem pa'i khrims mnos la phyis chung ma blangs na tshul khrims 'di nyams par 'gyur ram/ bka' stsal pa/ nyams par</text></item>
<item><p>181a1</p><section>mdo sde</section><text>mi 'gyur ro/ /ji lta zhe na/ thog ma bud med la 'dod pas log par mi g.yem pa'i khrims thob la 'di ni bdag gi chung ma yin pas 'dod pas log par g.yem pa ma yin te/ khrims 'di ni nyams par mi 'gyur ro/ /don 'di</text></item>
<item><p>181a2</p><section>mdo sde</section><text>dang sbyar na thams cad 'thun te/ khrims brgyad dang khrims bcu dang / sems can dang / sems can ma yin pa rnams las tshul khrims thob pa yang de dang 'dra'o/ /tshul khrims nyis brgya lnga bcu yang sems can kun la so so nas</text></item>
<item><p>181a3</p><section>mdo sde</section><text>tshul khrims bdun bdun zhig thob ste/ de yang rnam par dbye na tshul khrims nyi shu rtsa gcig tu 'gyur ro/ /sems can thams cad la lus dang ngag gi sdig pa bdun 'byung ste/ sdig pa 'byung ba 'di yang rgyu dang rkyen rnam pa gsum gyis</text></item>
<item><p>181a4</p><section>mdo sde</section><text>skye'o/ /de yang 'dod chags kyis skye ba dang / zhe sdang gis skye ba dang / gti mug gis skye ba ste/ de ltar na rgyu dang rkyen gsum gyis sdig pa bdun skye ste/ de ltar na mi dge ba'i sdig pa bdun gsum nyi shu gcig go/ /sdig pa de las bzlog na</text></item>
<item><p>181a5</p><section>mdo sde</section><text>tshul khrims su 'gyur te/ sems can gcig la tshul khrims kyi rnam par rig byed kyi gzugs nyi shu rtsa gcig yod pa bzhin du sems can thams cad la yang de dang 'dra'o/ /don de dang sbyar na dus gcig tu tshul</text></item>
<item><p>181a6</p><section>mdo sde</section><text>khrims grangs med pa thob par ni rung gi/ dus gcig tu cig char nyams par 'gyur ba 'am/ dus gcig tu med par 'gyur ba ni ma yin no/ /tshul khrims nyams shes bya ba ni gal te tshul khrims kyi rtsa ba nyams</text></item>
<item><p>181a7</p><section>mdo sde</section><text>na gong nas gong du 'phar bar mi 'gyur te/ ji ste tshul khrims phul la phyis nod na yang tshul khrims thob par mi 'gyur ro/ /dper na nyin zhag gcig gi yan lag brgyad pa'i khrims kyi rtsa ba nyams na phyis khrims</text></item>
<item><p>181a8</p><section>mdo sde</section><text>brgyad dam/ khrims lnga 'am/ khrims bcu'am/ khrims rdzogs pa 'am/ bsam gtan gyi tshul khrims sam/ zag pa med pa'i tshul khrims sam/ tshul khrims 'di dag gang yang nod du mi rung ngo / gal te tshul khrims</text></item>
<item><p>181b1</p><section>mdo sde</section><text>lnga'i rtsa ba nyams na yang khrims brgyad dam/ bcu 'am/ tshul khrims rdzogs pa 'am/ bsam gtan gyi tshul khrims sam/ zag pa med pa'i tshul khrims kyang thams cad thob par mi rung ngo / /gal te khrims lnga nyams pa'i 'og tu khrims lnga phul la</text></item>
<item><p>181b2</p><section>mdo sde</section><text>khrims bcu nod pa de ni gnas ma yin no/ /gal te khrims lnga phul ba'i 'og tu khrims lnga nod kyang rung / khrims brgyad dam/ khrims bcu 'am/ khrims rdzogs pa 'am/ bsam gtan gyi tshul khrims sam/ zag pa med pa'i khrims mnos kyang</text></item>
<item><p>181b3</p><section>mdo sde</section><text>khrims gang yang mi 'thob bo/ /gal te khrims bcu 'am/ khrims rdzogs pa'i rtsa ba nyams na gong nas gong du 'phar ba 'am/ khrims phul te khrims nod pa ni ji ltar khrims lnga las bshad pa dang 'dra'o/ /gsol pa/ bsam gtan gyi tshul khrims</text></item>
<item><p>181b4</p><section>mdo sde</section><text>dang / zag pa med pa'i tshul khrims dang / so sor thar pa'i tshul khrims dang / tshul khrims 'di gsum las tshul khrims mchog ces bgyi ba gang lags/ bka' stsal pa/ bsam gtan gyi tshul khrims mchog te/ gzhan du na so sor thar pa'i</text></item>
<item><p>181b5</p><section>mdo sde</section><text>tshul khrims kyang mchog yin no/ /de ji lta zhe na/ gal te sangs rgyas 'jig rten du gshegs na tshul khrims 'di yod par 'gyur gyi/ bsam gtan gyi tshul khrims dang / zag pa med pa'i tshul khrims ni thams cad</text></item>
<item><p>181b6</p><section>mdo sde</section><text>kyi dus su yod do/ /so sor thar pa'i tshul khrims ni sems can dang sems can ma yin pa las kyang thob par rung gi/ bsam gtan gyi tshul khrims dang / zag pa med pa'i tshul khrims ni sems can thams cad las thob pa</text></item>
<item><p>181b7</p><section>mdo sde</section><text>yin no/ /so sor thar pa'i tshul khrims ni sems can thams cad la byams pa'i sems kyis thob par 'gyur gyi/ bsam gtan gyi tshul khrims dang zag pa med pa'i tshul khrims ni byams pa'i sems kyis thob pa ma yin no/ /so sor</text></item>
<item><p>181b8</p><section>mdo sde</section><text>thar pa'i tshul khrims ni sangs rgyas kyi chos 'dzin par 'khor rnam pa bdun 'jig rten na yod cing theg pa rnam gsum gyi 'bras bu rgyun mi 'chad par byed pa'i gzhir 'gyur ba yin gyi/ bsam gtan gyi khrims dang / zag pa med pa'i khrims ni de lta bu</text></item>
<item><p>182a1</p><section>mdo sde</section><text>ma yin te/ de bas na khams gsum na mchog rab phul du gyur pa yin no/ /thog ma khrims nod pa'i tshe gsol ba dang zhu ba bzhi'i las byas ma thag tu tshul khrims rdzogs par 'gyur te/ thog ma'i sems skad cig ma dang po'i tshul khrims kyi rnam</text></item>
<item><p>182a2</p><section>mdo sde</section><text>par rig byed kyi gzugs ni las shes kyang bya/ las kyi lam zhes kyang bya'o/ /sems skad cig ma phyi ma las khrims kyi rnam par rig byed kyi gzugs byung ba ni las shes bya'i/ las kyi lam ma yin no/ /de lta bas na sems kyi skad cig ma</text></item>
<item><p>182a3</p><section>mdo sde</section><text>dang po las tshul khrims kyi rnam par rig byed kyi gzugs bsam pa yongs su rdzogs te/ bsam pa dang ldan pas bsam pa'i las kyi lam zhes bya'o/ /tshul khrims snga mas rgyu byas te/ tshul khrims lhag ma'i rnam par rig byed kyi gzugs</text></item>
<item><p>182a4</p><section>mdo sde</section><text>lhun gyis grub pas de bas na de la las shes bya'i las kyi lam ma yin no/ /dang po'i sems skad cig ma gcig gi khrims ni cho ga dang yang bcas la cho ga med pa yang ma yin no/ /phyis rim gyis skye ba'i khrims ni cho ga med pa 'ba' shig</text></item>
<item><p>182a5</p><section>mdo sde</section><text>dang ldan gyi/ cho ga dang bcas pa ma yin no/ /thog ma'i sems skad cig ma gcig gi khrims ni tshul khrims shes kyang bya/ dge bar spyod pa zhes kyang bya/ 'dul ba zhes kyang bya'o/ /phyis rim gyis de ma thag tu skye ba'i tshul khrims</text></item>
<item><p>182a6</p><section>mdo sde</section><text>kyang don de dang ldan no/ /de nas ma 'gags pas yang bcom ldan 'das la gsol pa/ dus gsum du bkum pa'i nang na dus gang gis tshul khrims thob par 'gyur/ bka' stsal pa/ da ltar gyi dus kyi sems skad cig ma</text></item>
<item><p>182a7</p><section>mdo sde</section><text>gcig gis khrims thob par 'gyur ro/ /'das pa dang ma 'ongs pa ni chos yin te/ sems can ma yin pas khrims mi 'thob kyi/ da ltar gyi sems skad cig ma gcig ni sems can yin pas na khrims 'thob bo/ /</text></item>
<item><p>182a8</p><section>mdo sde</section><text>gsol pa/ dge ba'i sems kyis tshul khrims thob bam/ mi dge ba'i sems sam/ 'on te lung du ma bstan pa'i sems kyis sam/ sems med pas khrims thob par 'gyur/ bka' stsal pa/ thams cad kyis thob par</text></item>
<item><p>182b1</p><section>mdo sde</section><text>'gyur te/ thog ma dge ba'i sems kyis dge 'dun gyi rkang pa la phyag byas la chos gos dang lhung bzed blangs te mkhan po gang yin pa la gsol ba gdab bo/ /de nas tsog tsog por 'dug ste thal mo sbyar la gsol ba dang zhu ba bzhi'i las bar chad</text></item>
<item><p>182b2</p><section>mdo sde</section><text>med par dge ba'i sems kyis khrims rdzogs pa ni dge ba'i sems kyis tshul khrims thob pa zhes bya'o/ /gal te de ltar cho ga rims kyis byed pa na rtag tu dge ba'i sems dang ldan te/ las byed pa las gsol ba dang zhu ba bzhi'i las byed</text></item>
<item><p>182b3</p><section>mdo sde</section><text>pa'i tshe/ 'dod chags dang zhe sdang la sogs pa mi dge ba'i bsam pa byung na sems can de nyid kyis tshul khrims kyi rnam par rig byed kyi gzugs dang ldan yang de ni mi dge ba'i sems kyis khrims thob pa zhes bya ste/ de yang thog ma'i</text></item>
<item><p>182b4</p><section>mdo sde</section><text>dge ba'i sems dang / dge ba'i las kyi shugs kyis khrims thob pa yin gyi mi dge ba'i sems kyis thob pa ma yin no/ /sngar dge ba'i sems kyis cho ga'i las byas la gsol ba dang zhu ba bzhi'i las byed pa'i tshe/ gal te gnyid log gam</text></item>
<item><p>182b5</p><section>mdo sde</section><text>yur na log cing yur ba'i sems las khrims kyi rnam par rig byed kyi gzugs skye ba ni lung du ma bstan pa'i sems kyis khrims thob pa zhes bya'o/ /sngar dge ba'i sems kyis cho ga byas la gsol ba dang zhu ba bzhi'i las byed</text></item>
<item><p>182b6</p><section>mdo sde</section><text>pa'i 'gog pa'i ting nge 'dzin la snyoms par zhugs na de'i tshe khrims kyi rnam par rig byed kyi gzugs dang ldan pas de ni sems med pa las khrims thob pa zhes bya'o/ /ma 'gags pas yang gsol pa gal te khyim pas khrims</text></item>
<item><p>182b7</p><section>mdo sde</section><text>lnga ma mnos par thal byung khrims bcu mnos na/ khrims thob par 'gyur ram/ bka' stsal pa/ dus gcig du dge bsnyen gyi khrims dang / dge sbyong gi khrims rnam pa gnyis thob bo/ /gal te khrims lnga yang ma mnos/ khrims bcu yang ma mnos par thal byung khrims</text></item>
<item><p>182b8</p><section>mdo sde</section><text>rdzogs par mnos na yang dus gcig tu khrims gsum char thob par 'gyur ro/ /ma 'gags pas gsol pa/ bcom ldan 'das gal te khrims rdzogs par mnos pas dus gcig tu khrims rnam pa gsum char thob par 'gyur na/ rims kyis</text></item>
<item><p>183a1</p><section>mdo sde</section><text>sngar khrims lnga mnos la de'i 'og tu khrims bcu mnos te/ phyis khrims rdzogs par mnod do zhes bgyir yang ci 'tshal/ bka' stsal pa/ dus gcig tu tshul khrims gsum char thob mod kyi/ gang sangs rgyas kyi chos la lhag</text></item>
<item><p>183a2</p><section>mdo sde</section><text>par mos pa ni gdon mi za bar rims kyis sngar khrims lnga mnos te/ dul bar byas la dad pa dang / mos pa lhag par skyes nas de'i 'og tu khrims bcu nod do/ /khrims bcu mnos nas dge ba'i rtsa ba lhag par skyes nas de'i 'og tu tshul</text></item>
<item><p>183a3</p><section>mdo sde</section><text>khrims rdzogs par mnos na/ de ltar rims kyis sangs rgyas kyi chos kyi ro thob cing mos pa brtan pa mi shigs par 'gyur ro/ /dper na rgya mtsho chen por 'jug pa yang bags kyis zab pa dang 'dra bar sangs rgyas kyi chos kyi rgya mtshor</text></item>
<item><p>183a4</p><section>mdo sde</section><text>'jug pa yang de dang 'dra ste/ tshul khrims rdzogs par cig car mnos na go rims kyang shor la spyod lam yang nyams par 'gyur ro/ /gzhan du na tshul khrims kyang sems can kha cig ni khrims lnga mnos pas lam gyi 'bras bu thob par</text></item>
<item><p>183a5</p><section>mdo sde</section><text>'gyur ba yang yod do/ /sems can kha cig ni tshul khrims bcu mnos pa'i rkyen gyis lam gyi 'bras bu thob pa yang yod de/ de ltar rgyu dang rkyen rnam pa tha dad pas na de bzhin gshegs pas go rims bstan pa yin no/ /gal te</text></item>
<item><p>183a6</p><section>mdo sde</section><text>sngar khrims lnga mnos la de'i 'og tu khrims bcu mnos na khrims bcu mnos pa'i tshe yang khrims gnyis ka dang ldan no/ /khrims lnga dang khrims bcu mnos pa'i 'og tu khrims rdzogs par mnos na rdzogs par mnos pa'i tshe khrims gsum</text></item>
<item><p>183a7</p><section>mdo sde</section><text>char dang yang ldan no/ /khrims lnga dang khrims bcu dang / khrims rdzogs par mnod pa rnam pa bdun la gsol ba dang zhu ba bzhi'i las byed pa'i khrims 'ba' shig ni rim gyis dus gsum du thob bo/ /lhag ma rnam pa drug nod pa ni dus gcig</text></item>
<item><p>183a8</p><section>mdo sde</section><text>gis thob kyi/ dus gsum gyi rim pa med do/ /de ltar tshul khrims rnam pa gsum dus gcig tu thob pa 'gal te tshul khrims phyir dbul ba'i tshe bdag ni deng phyin chad dge sbyong yin te/ dge slong ma yin no zhes smras pas tshul khrims rdzogs pa med kyang</text></item>
<item><p>183b1</p><section>mdo sde</section><text>tshul khrims gnyis med pa ma yin te yod do/ /tshul khrims lnga dang / tshul khrims bcu mnos pa las da phyin cad bdag dge bsnyen yin te/ dge sbyong ma yin no zhes smras na khrims bcu med par zad kyi/ khrims lnga yod do/ /gal te bdag ni khyim</text></item>
<item><p>183b2</p><section>mdo sde</section><text>pa dang rab tu byung ba'i tshul khrims thams cad dbul te/ bdag la skyabs su 'gro ba'i dge bsnyen du zung shig ces smras na tshul khrims rnam pa gsum cig char med kyang skyabs su 'gro ba gsum med pa ma yin no/ /go rims kyis tshul khrims rnam pa gsum</text></item>
<item><p>183b3</p><section>mdo sde</section><text>thob pa dang / phyir dbul ba'i cho ga dang / rim pa ni ji ltar dus gcig tu khrims thob pa bstan pa dang 'dra'o/ /gsol pa gal te sngon dge bsnyen las rab tu byung ste khrims bcu mnos na khrims lnga ma mchis par mi 'gyur ram/ bka' stsal pa/ med par mi 'gyur te/ ming</text></item>
<item><p>183b4</p><section>mdo sde</section><text>dang go rims brjes par zad kyi/ khrims med par 'gyur ba ma yin no/ /de yang dge bsnyen gyi ming stor te dge sbyong gi ming thob bo/ /khyim pa'i go rims stor gyi rab tu byung ba'i go rims thob bo/ /gsol pa dge slong gi tshul khrims rdzogs par mnos na</text></item>
<item><p>183b5</p><section>mdo sde</section><text>khrims bcu dang khrims lnga ma mchis par mi 'gyur ram/ bka' stsal pa med par mi 'gyur te/ de yang ming dang go rims stor bar zad de/ dge sbyong gi ming stor nas dge slong gi ming thob bo/ /dge sbyong gi go rims stor nas/ dge slong gi go rims</text></item>
<item><p>183b6</p><section>mdo sde</section><text>thob ste/ thog ma dang tha ma'i bar du tshul khrims yin gyi/ ming tsam ni 'phral la 'dogs so/ /dper na bskyed shing dang shing gi lo ma lta bu dpyid dang dbyar ni sngo/ ston ni ser/ dgun ni skya ste/ de yang dus kyis bsgyur bas shing gi lo ma kha dog tha dad</text></item>
<item><p>183b7</p><section>mdo sde</section><text>par 'gyur gyi/ thog ma nas tha ma'i bar du shing gi lo mar zad de tshul khrims yang de dang 'dra bar rtag tu tshul khrims gcig tu zad na dus kyis tha dad par 'gyur ro/ /gzhan yang dper na 'o ma dang / zho dang / mar dang / mar gyi snying</text></item>
<item><p>183b8</p><section>mdo sde</section><text>po ni rnam pa bzhir tha dad de/ de ltar dus kyi tha dad kyang gcig tu zad pa dang 'dra bar/ tshul khrims kyang de dang 'dra ste/ dus gsum gyis tha dad kyang / tshul khrims la tha dad pa med do/ /ma 'gags</text></item>
<item><p>184a1</p><section>mdo sde</section><text>pas yang gsol pa/ bcom ldan 'das dge bsnyen khrims nod pa nyams kyis rdzogs par nod par mi nus pa tshul khrims gcig gam/ gnyis sam/ bzhi'i bar du mnos na tshul khrims mnos par chud dam/ bka' stsal pa/ des</text></item>
<item><p>184a2</p><section>mdo sde</section><text>khrims mi 'thob bo gsol pa/ gal te khrims mi thob na mdo sde dag las phyogs cha chung ba'i dge bsnyen dang / phyogs cha che ba'i dge bsnyen dang / phyogs cha rdzogs pa'i dge bsnyen mchis par gsungs na de'i don de ji lta bu lags/ bka'</text></item>
<item><p>184a3</p><section>mdo sde</section><text>stsal pa/ de skad ces gsungs pa yang khrims bsrungs pa'i yon tan che chung yod pa las dgongs te gsungs kyi/ de ltar tshul khrims mnod du rung ba ni ma yin no/ /ma 'gags pas yang gsol pa/ bcom ldan 'das khrims lnga nod pa'i nyin</text></item>
<item><p>184a4</p><section>mdo sde</section><text>zhag gcig gam/ nyin zhag gnyis nas nyin zhag bcu'i bar du de ltar mnos na khrims thob par 'gyur ram/ bka' stsal pa/ de ltar mi rung ngo / /sangs rgyas kyis tshul khrims bcas pa yang so so nas dus dang tshad yod de/ de yang tshul</text></item>
<item><p>184a5</p><section>mdo sde</section><text>khrims lnga nod pa ni gdon mi za bar nam 'tsho'i bar du mnod dgos so/ /gal te yan lag brgyad pa'i khrims mnod na gdon mi za bar nyin zhag gcig pa mnod dgos te/ de bas na snga ma mi rung ngo / /gsol ba dang zhu ba bzhi'i las byas te</text></item>
<item><p>184a6</p><section>mdo sde</section><text>khrims nod pa yang rab dang / 'bring dang / tha ma yod do/ /de la khrims lnga ni khrims tha ma'o/ /khrims bcu ni khrims 'bring po'o/ /khrims rdzogs pa ni khrims rab ces bya'o/ /khrims lnga la yang rab 'bring rnam pa gsum ste/</text></item>
<item><p>184a7</p><section>mdo sde</section><text>gal te chung zhing zhan pa'i sems kyis khrims mnos pa ni khrims tha ma zhes bya'o/ /sems 'bring gis tshul khrims mnos pa ni khrims 'bring thob par 'gyur ro/ /gal te sems rab kyis tshul khrims mnos pa</text></item>
<item><p>184a8</p><section>mdo sde</section><text>ni khrims rab thob par 'gyur ro/ /tshul khrims rdzogs pa la rab 'bring gsum yod pa yang khrims lnga bstan pa bzhin no/ /gal te sngar sems tha mas khrims mnos pa'i 'og tu khrims rab 'bring gis</text></item>
<item><p>184b1</p><section>mdo sde</section><text>khrims bcu mnos na khrims lnga ni snga ma las skye zhing lhag pa med kyi/ khrims lnga ma gtogs par kha zas dus ma yin par mi bza' ba'i bar du khrims lhag ma lnga ni lhag pa'i khrims su 'gyur te/ tshul khrims sngar mnos pa lnga ni tha</text></item>
<item><p>184b2</p><section>mdo sde</section><text>mar 'gyur ro/ /sems tha mas sngar khrims lnga mnos la/ de'i 'og tu sems rab dang 'bring gis khrims rdzogs par mnos na yang khrims sngar mnos pa lnga ni skye ba 'am lhag pa med kyi/ khrims snga ma lnga ma gtogs par tshul khrims</text></item>
<item><p>184b3</p><section>mdo sde</section><text>gzhan thams cad tshul khrims rdzogs par mnod pa'i tshe rab dang lhag pa'i sems kyis mnos pas lhag pa'i tshul khrims rab thob par 'gyur ro/ /de bas na so sor thar pa'i tshul khrims ni nyis rim du thob pa med de rim par dbye na khrims</text></item>
<item><p>184b4</p><section>mdo sde</section><text>ris lnga ni tha ma zhes bya'o/ /khrims bcu ni 'bring zhes bya/ tshul khrims rdzogs pa ni rab ces bya'o/ /don gyi sgo nas dbye na sems rab kyi khrims lnga mnos na khrims de ni rab ces bya/ sems 'bring gis khrims bcu mnos na khrims</text></item>
<item><p>184b5</p><section>mdo sde</section><text>'bring zhes bya/ sems tha mas tshul khrims rdzogs par mnos na tshul khrims tha ma zhes bya'o/ /don dang sbyar na sems rab dang / 'bring dang / tha ma las tshul khrims thob pa mi mthun te/ nges par gcig tu chad pa med do/ /gal te</text></item>
<item><p>184b6</p><section>mdo sde</section><text>mkhan po zhig la khrims bcu nod par gsol ba btab pa las khrims bcu nod pa'i tshe mkhan po mngon sum du ma gyur kyang khrims bcu thob bo/ /gal te khrims bcu nod pa'i tshe mkhan po shi na shi bar shes sam thos na khrims mnos kyang</text></item>
<item><p>184b7</p><section>mdo sde</section><text>khrims mi 'thob bo/ /gal te shi bar mi shes ma thos na khrims thob bo/ /gsol ba dang zhu ba bzhi'i las byed pa'i tshul khrims mnod pa ni mkhan po mngon sum du ma gyur na khrims mnod kyang khrims thob par mi 'gyur te/ dge</text></item>
<item><p>184b8</p><section>mdo sde</section><text>'dun gyi grangs ma tshang ba'i phyir ro/ /gal te dge 'dun gyi grangs tshang na mkhan po med kyang khrims mnod du rung ngo / /ma 'gags pas yang gsol pa/ bcom ldan 'das dge bsnyen gyi khrims lnga pas tshong</text></item>
<item><p>185a1</p><section>mdo sde</section><text>spogs bgyir rung ngam/ bka' stsal pa/ tshong spogs byar rung ste/ las rnam pa 'di lnga ni mi bya'o/ /rkang 'gros phyugs kyi tshong spogs kyi las mi bya'o/ /bdag nyid kyi phyugs yod na tshong du gnang gi/ shan pa la btsong du mi rung ba dang / mda' gzhu mtshon</text></item>
<item><p>185a2</p><section>mdo sde</section><text>cha'i bag tshong spogs bgyir mi rung ba dang / bdag la yod pa ni 'tshong du rung ba dang / chang gi tshong spogs kyi las byar mi rung ste/ bdag nyid la yod na 'tshong du rung ba dang srin bu mang du 'chi bas 'bru mar 'tshir tu mi rung ba dang / rgya gar gyi chos kyis de bzhin te/ ga</text></item>
<item><p>185a3</p><section>mdo sde</section><text>bu sha tshun chad ni 'bru mar 'tshar ba'i nang na srin bu med na nyes pa med do/ /kha dog tshon chen po rnam pa lnga btso blag byed pa yang srin bu mang du 'chi bas mi rung ste/ yog sha la sogs pa yul gzhan dag na tshon gyi btso blag med pa las srin bu mang du 'chi</text></item>
<item><p>185a4</p><section>mdo sde</section><text>ste/ de bas na ma gnang ngo / /yul rgya yul yang kha dog mthing ka btso ba ni srin bu mang du 'chi bas btso blag rnam pa lnga'i nang du gtogs so/ /ma 'gags pas yang gsol pa/ bcom ldan 'das nyin zhag gcig gis khrims brgyad ces bgyi</text></item>
<item><p>185a5</p><section>mdo sde</section><text>ba dus ma lags par phyem red kha zas mi 'tshal ba ma gtogs pa dgur 'gyur na ji ltar brgyad ces bgyi/ bka' stsal pa/ khrims shes bya ba ni chos kyis phyem red dus ma yin par kha zas mi za ba yin te/ khrims brgyad kyi</text></item>
<item><p>185a6</p><section>mdo sde</section><text>yan lag yin te/ grogs su gyur pas yan lag gi khrims brgyad ces bya'i/ dgur ni ma yin no/ /gsol pa/ yan lag brgyad pa'i khrims mnos na gang zag de 'khor rnam pa bdun la 'khor gang gi nang</text></item>
<item><p>185a7</p><section>mdo sde</section><text>du bsdu/ bka' stsal pa/ nam 'tsho ba'i bar gyi khrims ma mnos kyang nyin zhag gcig gi khrims yod pas de la yang dge bsnyen zhes bya'o/ /gzhan du na dge bsnyen zhes byar ni nam 'tsho ba'i bar du tshul khrims</text></item>
<item><p>185a8</p><section>mdo sde</section><text>mnos pa med la/ dge bsnyen ma yin zhes byar ni nyin zhag gcig gi khrims yod pas de ni gang zag bar ma do zhes mdo sde las kyang 'byung ngo / /ma 'gags pas yang gsol pa/ bcom ldan 'das 'khor bdun ma</text></item>
<item><p>185b1</p><section>mdo sde</section><text>gtogs par so sor thar pa'i tshul khrims mchis sam/ bka' stsal pa/ yod de yan lag brgyad kyi khrims nyid yin no/ /don de dang sbyar na yan lag brgyad kyi khrims mnos pa 'khor rnam pa bdun gyi nang du ma gtogs so/ /yan</text></item>
<item><p>185b2</p><section>mdo sde</section><text>lag brgyad pa'i khrims mnos pa'i chos kyis ni nyin zhag gcig gi bar du srog mi gcod do zhes tshig de skad chad pas na khrims gzhan nam 'tsho'i bar du mnos pa dang bsrer yang mi rung ngo / /gsol pa/ yan lag brgyad kyi khrims mnod</text></item>
<item><p>185b3</p><section>mdo sde</section><text>pa nyin zhag gnyis sam/ gsum 'am/ bcu'i bar du cig char mnod du rung ngam/ bka' stsal pa/ thog ma sangs rgyas kyis nyin zhag gcig gi khrims su bcas pas de las 'dar mi rung ngo / /gal te nyams kyis mnod nus</text></item>
<item><p>185b4</p><section>mdo sde</section><text>na nyin zhag gcig cing lan re mnod dgos te/ nyin zhag du mnos kyang rung ngo / /nyin zhag gcig gi yan lag brgyad kyi khrims mnod pa'i thabs ni pha rol po gzhan las mnod dgos te/ de yang gang las mnod ce na/ 'khor</text></item>
<item><p>185b5</p><section>mdo sde</section><text>lnga po gang yang rung ba las mnod dgos so/ /yan lag brgyad kyi khrims mnos pa'i 'og tu gal te sems can la brdeg btsog byas na tshul khrims rnam par dag pa ma yin no/ /khrims mnos pa'i nyin par brdeg btsog</text></item>
<item><p>185b6</p><section>mdo sde</section><text>ma byas la phyi de nyin brdeg btsog bya bar dam bcas na yang tshul khrims rnam par dag pa ma yin te/ mdor na lus dang ngag gis ji tsam du tshul bzhin ma yin pa'i las byas na khrims ma nyams mod kyi rnam par dag pa ma yin no/ /</text></item>
<item><p>185b7</p><section>mdo sde</section><text>gal te lus dang ngag rnam par dag kyang sems kyis 'dod chags kyi rnam par rtog pa bskyed dam/ zhe sdang gis 'tshe ba'i rnam par rtog pa bskyed na yang rnam par dag pa ma yin no/ /gal te lus dang ngag dang yid kyi las</text></item>
<item><p>185b8</p><section>mdo sde</section><text>gsum rnam par dag kyang rjes su dran pa drug yid la ma byas na de yang tshul khrims rnam par dag ces mi bya'o/ /yan lag brgyad kyi khrims mnos pa'i 'og tu rjes su dran pa drug yid la byas na tshul khrims rnam par dag ces</text></item>
<item><p>186a1</p><section>mdo sde</section><text>bya'o/ /mdo sde dag las 'dzam bu'i gling gi rgyal po 'dzam bu'i gling gi khams su ma gtogs pa'i mi thams cad dang / de'i nang na yod pa'i gser dang / dngul dang / nor dbyig thams cad la dbang ba'i bsod nams kyis</text></item>
<item><p>186a2</p><section>mdo sde</section><text>yan lag brgyad pa'i tshul khrims rnam par dag pa'i bsod nams bcu drug char yang dgos pa'i cha gcig tsam yang mi phod do zhes 'byung ngo / /su yang rung yan lag brgyad pa'i khrims nod par byas la bag med par rang nyam du rol</text></item>
<item><p>186a3</p><section>mdo sde</section><text>mo 'am/ gal te na kha zas zhim po la bag med par bza' ba dang / rtsed mo rnam pa sna tshogs yid bzhin du bag med par byas pa'i 'og tu khrims mnod pa ni snga dro la yang rung phyi dro la yang rung khrims thob par mi 'gyur ro/ /</text></item>
<item><p>186a4</p><section>mdo sde</section><text>gal te snga nas khrims mnod pa'i sems med la bag med pa'i las rnam pa sna tshogs byas pa'i 'og tu dge ba'i bshes gnyen dang phrad de khrims mnos na snga dro yang rung phyi dro yang rung dus thams cad du khrims thob bo/ /khrims</text></item>
<item><p>186a5</p><section>mdo sde</section><text>mnod par chas pa las bgegs sam bar chad byung ste dbang med pa las/ phyis bgegs dang bar chad med pa'i 'og tu khrims mnos na snga dro yang rung phyi dro yang rung dus thams cad du khrims thob bo/ /gsol pa/ gal</text></item>
<item><p>186a6</p><section>mdo sde</section><text>te nyin par khrims bsrungs la mtshan mo mi srung ba'i khrims mnos na yan lag brgyad kyi khrims thob bam/ gal te mtshan mo khrims srung la nyin par mi srung ba'i khrims mnos na yan lag brgyad kyi khrims thob par</text></item>
<item><p>186a7</p><section>mdo sde</section><text>'gyur ram/ bka' stsal pa/ gang yang khrims mi thob bo/ /de bas na sangs rgyas kyis thog ma nas nyin zhag gcig pa'i khrims su bcas te/ nges pa'i tshad yin pas 'gal bar byar mi rung ngo / /ma</text></item>
<item><p>186a8</p><section>mdo sde</section><text>'gags pas yang gsol pa/ bcom ldan 'das 'o na de ltar khrims mi thob na mdo dag las dge slong ig zhi zhig 'brog dgon pa zhig na yi dgas kha cig sdug bsngal sna tshogs myong ste/ la la ni nyin par longs</text></item>
<item><p>186b1</p><section>mdo sde</section><text>spyod bgyid la mtshan mo sdug bsngal bgyid pa yang mchis/ la la ni mtshan mo longs spyod bgyid la nyin par sdug bsngal myong ba dag mthong ngo / /de bas na de dag kyang sngon mi'i nang na nyin par khrims srung la mtshan mo ni sdig pa bgyid</text></item>
<item><p>186b2</p><section>mdo sde</section><text>pa 'am/ yang na mtshan mo khrims srung la nyin par sdig pa'i las bgyid pa mi mthun pa'i don de dag ji lta bu lags/ bka' stsal pa/ skye ba snga ma'i rgyu dang rkyen 'ba' shig la brten du yang mi rung ste/ 'di skad du bshad pa</text></item>
<item><p>186b3</p><section>mdo sde</section><text>yang mdo sde 'am 'dul ba las bshad pa ma yin te/ de la bden pa'i don nges pa zhes byar yang mi rung ngo / /gzhan du ni 'di skad bshad pa 'di ni 'phags pa kA ta ya nas ig zhi zhig gdul ba'i phyir sprul pa yin gyi yang dag pa ma</text></item>
<item><p>186b4</p><section>mdo sde</section><text>yin no zhes 'byung ngo / /yan lag brgyad pa'i khrims mnos pa las khrims phyir 'bul na nges par 'khor rnam pa lnga la 'bul mi dgos kyi/ pha rol po gang zag gcig la khrims phyir dbul lo zhes tshig gcig smras pas khrims</text></item>
<item><p>186b5</p><section>mdo sde</section><text>phul bar 'gyur ro/ /so sor thar pa'i khrims thob pa'i sgo nas dbye na lam rgyud lngar gtogs pa la ma'i rgyud du gtogs pa 'ba' shig gis khrims thob kyi rgyud lhag ma gzhan gyis khrims mi thob bo/ /dper na lha'i rgyud du gtogs</text></item>
<item><p>186b6</p><section>mdo sde</section><text>pa ni bde ba'i longs spyod la chags shing zhen pas khrims mi thob bo/ /dper na sngon 'phags pa maud gal gyi nye gnas shig nad kyis btab pa las 'phags pa maud gal sum bcu rtsa gsum gnam du sman pa 'tsho byed la dpyad</text></item>
<item><p>186b7</p><section>mdo sde</section><text>'drir song ba las/ de'i tshe lha'i bu rnams rab tu dga' ba'i bskyed mos tshal du rtser 'dong ba'i khar babs nas 'phags pa maud gal de dag 'gro ba'i lam kar sdod cing 'dug pa las lha'i bu rnams 'phags pa maud gal la mig gis</text></item>
<item><p>186b8</p><section>mdo sde</section><text>blta tsam yang mi khom par song ngo / /'tsho byed kyi thad kar phyin pa dang / rgyang ma nas maud gal lag pa bteg pa tsam zhig byas nas shing rta khrid de song ngo / /de nas 'phags pa maud gal 'di snyam du sems so/ /'tsho byed</text></item>
<item><p>187a1</p><section>mdo sde</section><text>'di sngon mi'i nang na 'dug pa'i tshe bdag gi slob ma yin na da ni lha'i longs spyod la chags te/ sngon gyi dran pa nyams par gyur to snyam bsams nas rdzu 'phrul gyis 'tsho byed kyi shing rta 'gro ba med par byin gyis brlabs so/ /de nas 'tsho</text></item>
<item><p>187a2</p><section>mdo sde</section><text>byed shing rta las babs te 'phags pa maud gal gyi rkang pa la phyag byas nas maud gal gyis rgyu rkyen mang po rnam pa sna tshogs gtams so/ /'tsho byed kyis maud gal la smras pa/ bdag mi'i nang na 'dug pa'i tshe btsun pa'i slob ma yin</text></item>
<item><p>187a3</p><section>mdo sde</section><text>pas lag pa tsam bteg ste bro dris kyi lha'i bu gzhan dag de ltar byed pa yod dam/ lhar skyes pa ni bde ba'i longs spyod la zhen cing chags pas dbang med de de ltar gyur pa yin no/ /maud gal gyis 'tsho byed la smras pa/ slob ma zhig nad kyis</text></item>
<item><p>187a4</p><section>mdo sde</section><text>btab ste na na de la ji ltar gso bar bya 'tsho byed kyis smras pa/ re shig kha zas mi bza' bar bya'o/ /de nas maud gal gyi bus lha'i dbang po brgya byin la 'di skad ces bskul to/ /sangs rgyas 'jig rten du gshegs pa yang shin</text></item>
<item><p>187a5</p><section>mdo sde</section><text>du phrad dka' na ci'i phyir skabs skabs su drung du song ste dam pa'i chos mi gleng / de nas brgya byin lha'i dbang pos 'phags pa maud gal gyi bsam pa sems kyis shes nas lha'i bu zhig mngags te/ lha'i bu zhig 'bod du btang ba</text></item>
<item><p>187a6</p><section>mdo sde</section><text>las lan gsum gyi bar du bos na ma 'ongs so/ /lha'i bu de la lha'i bu mo gcig dang rol mo byed pa gcig las med kyang 'dod pa la chags shing zhen pas lha'i dbang po tshig btsan mod kyi gtong ma phod de phyis gdod 'ongs so/ /</text></item>
<item><p>187a7</p><section>mdo sde</section><text>de nas brgya byin gyis ci'i phyir de ltar gyur ces dris na ji ltar gyur pa drang por gsol to/ /brgya byin gyis maud gal la gsol pa/ lha'i bu 'di la lha'i bu mo gcig dang rol mo byed pa gcig las med kyang gtong mi phod do/ /</text></item>
<item><p>187a8</p><section>mdo sde</section><text>rtse dga' na lha'i dbang por gyur te/ gzhal med khang sna tshogs mang po dang lha'i bu mo grangs med pas bskor/ lha'i zhal zas ro brgya dang ldan pa sna tshogs dang lha'i rol mo brgya stong snyed la longs spyod cing rtse dga' bas shar phyogs</text></item>
<item><p>187b1</p><section>mdo sde</section><text>su bltas na nub phyogs kyang brjed pa de lta ci smos te/ sangs rgyas 'jig rten du gshegs pa dang phrad pa yang dka'/ dam pa'i chos thos pa yang shin du dka' bar shes mod kyi 'dod pa'i bde bas bcings glags te rang dbang med pas shes</text></item>
<item><p>187b2</p><section>mdo sde</section><text>kyang byar med par gyur to/ /tshul khrims mnos pa'i chos ni dpa' zhing rtul phod pa'i sems kyis chad par dam bcas pas khrims thob par 'gyur te/ lha'i bu lta bu ni 'dod pa'i bde ba la chags pas mi dge ba'i sems kyi shas</text></item>
<item><p>187b3</p><section>mdo sde</section><text>che ste/ dge ba'i sems kyi mthu chung na ci'i dbang gis khrims thob par 'gyur/ yi dgas lta bu ni bkres pa dang skom pas sdug bsngal te lus dang sems 'bar zhing tshig pa'i phyir ro/ /sems can dmyal ba pa ni tsha grang gi sdug bsngal</text></item>
<item><p>187b4</p><section>mdo sde</section><text>grangs med pas gzir te mi gzod pa sna tshogs myong zhing lus dang sems gdungs par gyur pas khrims thob pa'i rgyu med do/ /dud 'gro lta bu ni las kyis bsgribs te shes pa med pas khrims mnod pa'i cho ga med do/ /mdo sde kha cig las</text></item>
<item><p>187b5</p><section>mdo sde</section><text>skabs kha cig tu klus tshul khrims mnos par 'byung ba dge ba'i sems kyis yan lag brgyad pa'i khrims mnos pas nyin zhag gcig gi bar du dge ba'i sems kyis bsod nams ni thob kyi las kyis bsgribs pas tshul khrims ni thob</text></item>
<item><p>187b6</p><section>mdo sde</section><text>pa ma yin no/ /gling bzhis dbye na lho'i 'dzam bu'i gling dang / nub kyi ba lang spyod dang / shar gyi lus 'phags gling dang / gling gsum po 'dir gtogs pa'i rgya mtsho'i gling phran na 'khod pa'i mi rnams kyis khrims thob bo/ /dper na nub kyi ba</text></item>
<item><p>187b7</p><section>mdo sde</section><text>lang spyod na 'phags pa'i phin 'dul gnas par sangs rgyas kyis lung bstan te/ da ltar sangs rgyas kyi mdzad pa chen po rgyas par byed pas 'khor rnam bzhi yang yod do/ /shar gyi lus 'phags gling na yang dge slong yod de/ de na yang sangs</text></item>
<item><p>187b8</p><section>mdo sde</section><text>rgyas kyi chos byed pas 'khor bzhi po dag yod do/ /byang gi sgra mi snyan 'ba' shig na sangs rgyas kyi chos med de/ tshul khrims kyang mi thob bo/ /de yang bsod nams kyi las kyi rnam par smin pas bsgribs shing gti mug</text></item>
<item><p>188a1</p><section>mdo sde</section><text>gis bsgribs pa'i phyir 'phags pa'i chos kyi snod du ma gyur to/ /gang zag la rnam pa bzhi ste/ gang zhe na/ skyes pa dang / bud med dang / ma ning dang / mtshan ma gnyis pa'o/ /rnam pa 'di bzhi la skyes pa dang bud med gnyis</text></item>
<item><p>188a2</p><section>mdo sde</section><text>kyis ni khrims thob par rung / ma ning dang mtshan ma gnyis gnyis kyis khrims mi 'thob/ de yang skyes pa dang bud med la yang gang pha ma bsad pa dang / dgra bcom pa bsad pa dang / sangs rgyas kyi sku la ngan sems kyis khrag phyung ba</text></item>
<item><p>188a3</p><section>mdo sde</section><text>dang / dge 'dun gyi dbyen byas pa dang / dge slong ma la mi tshangs par spyad pa dang / gca' 'phrang du chom po dang rkun gnas byed pa dang / dge ba'i rtsa ba bcad pa dang / gang zag 'di dag ni gang yang tshul khrims mi thob bo/ /de la don</text></item>
<item><p>188a4</p><section>mdo sde</section><text>chen po'i sgo nas brtags na sangs rgyas kyi chos la shin du dad cing mos pa ni 'dir mi gtogs te/ lha 'am/ klu 'am/ yi dgas sam/ gnod sbyin nam/ byang gi sgra mi snyan nam/ ma ning ngam/ mtshan ma gnyis pa 'am/ sdig</text></item>
<item><p>188a5</p><section>mdo sde</section><text>pa mi dge ba sna tshogs byas kyang skyabs su 'gro ba gsum mnod du rung ngo / /gsol pa/ dus gsum gyi sangs rgyas rnams tshul khrims brnyes pa mnyam 'am/ bka' stsal pa/ mi mnyam mo/ /tshul khrims</text></item>
<item><p>188a6</p><section>mdo sde</section><text>thob ces bya ba ni sems can dang sems can ma yin pa'i ris las khrims thob par 'gyur te/ sangs rgyas gcig 'jig rten du gshegs na sems can grangs med pa ji snyed kyi don mdzad de lhag ma ma lus pa'i mya ngan las</text></item>
<item><p>188a7</p><section>mdo sde</section><text>bzlas pas phyis sangs rgyas 'jig rten du gshegs pa dag sems can de dag gang las kyang tshul khrims brnyes te/ de ltar na sangs rgyas rnams snga phyir tshul khrims brnyes pa mi mnyam mo/ /dper na</text></item>
<item><p>188a8</p><section>mdo sde</section><text>sangs rgyas 'od srung gis sems can grangs med pa zhig btul te lhag ma ma lus par mya ngan las bzlas kyang sangs rgyas 'od srung gis ni sems can de dag kun las tshul khrims brnyes na/ sangs</text></item>
<item><p>188b1</p><section>mdo sde</section><text>rgyas shAkya thub pas ni sems can de dag gang las kyang tshul khrims ma brnyes so/ /sangs rgyas thams cad 'dra bar dngos po 'di gsum ni mnyam mo/ /gang zhe na/ spyod pa'i tshogs mnyam pa dang /</text></item>
<item><p>188b2</p><section>mdo sde</section><text>chos kyi sku mnyam pa dang / sems can gyi don mdzad pa mnyam pa'o/ /sangs rgyas thams cad 'dra bar bskal pa grangs med pa gsum gyi bar du byang chub sems dpa'i spyod pa spyad de/ yan lag lnga'i chos kyi sku yongs</text></item>
<item><p>188b3</p><section>mdo sde</section><text>su rdzogs shing stobs bcu dang / mi 'jigs pa bzhi dang / sangs rgyas kyi chos ma 'dres pa bcwo brgyad yongs su rdzogs te thams cad kyis sems can grangs med pa ji snyed mya ngan las bzlas so gsol pa/ mdo</text></item>
<item><p>188b4</p><section>mdo sde</section><text>sde dag las sangs rgyas gcig 'jig rten du gshegs na sems can bye ba khrag khrig dgu bcu snyed mya ngan las 'da' ba'i don mdzad do zhes 'byung na/ ci'i slad du sems can grangs med pa'i don mdzad ces gsungs/</text></item>
<item><p>188b5</p><section>mdo sde</section><text>bka' stsal pa/ mdo sde dag las sangs rgyas gcig 'jig rten du gshegs na sems can bye ba khrag khrig dgu bcu snyed kyi don mdzad ces smos pa ni sangs rgyas de las grol bar gyur pa la bya ste/ grol ba'i sems can</text></item>
<item><p>188b6</p><section>mdo sde</section><text>de dag kyang la la ni sangs rgyas nyid kyis don mdzad pa yang yod/ kha cig ni slob mas don mdzad pa yang yod/ kha cig ni bzhag pa'i chos kyis grol ba yang yod de/ sems can bye ba khrag khrig dgu bcu zhes smos pa ni sangs</text></item>
<item><p>188b7</p><section>mdo sde</section><text>rgyas nyid kyis don mdzad pa la bya/ sems can grangs med pa lhag ma ma lus pa'i mya ngan las bzlas shes bya ba ni spyir don mdzad pa la bya'o/ /dus gsum gyi sangs rgyas thams cad mnyam pa ni dus gsum mnyam</text></item>
<item><p>188b8</p><section>mdo sde</section><text>gyi tshul khrims brnyes pa ni mi mnyam mo/ /gsol pa/ sdom pa ma yin pa'i khrims shes bgyi ba sems can dang sems can ma yin pa las thob par 'gyur ram/ zin pa dang ma zin pa kun gyis khrims</text></item>
<item><p>189a1</p><section>mdo sde</section><text>thob par 'gyur/ bka' stsal pa/ sems can las sdom pa ma yin pa'i khrims thob par 'gyur gyi/ sems can ma yin pa las sdom pa ma yin pa'i khrims mi thob bo/ /gzhan du na gsod du rung</text></item>
<item><p>189a2</p><section>mdo sde</section><text>ba'i sems can las sdom pa ma yin pa'i khrims thob kyi/ gsod du mi rung ba'i sems can las khrims mi thob bo/ /yang gzhan du na gsod du rung ba dang / gsod du mi rung ba'i sems can gnyis ga las sdom pa ma</text></item>
<item><p>189a3</p><section>mdo sde</section><text>yin pa'i khrims thob ces bya'o/ /dper na shan pa lug gsod pa ni rtag tu gsod pa'i sems dang chas te lug gsod pa 'ba' shig yid la byed pas de'i tshad gzung du med do/ /ji ste lha dang mir skyes na 'phral du gsod</text></item>
<item><p>189a4</p><section>mdo sde</section><text>pa'i las mi byed kyang skye ba gcig nas gcig tu 'khor bas phyir lug tu skye ba'i chos yod do/ /de bas na sems can thams cad las sdom pa ma yin pa'i khrims thob par 'gyur te/ sdom pa ma yin pa'i khrims</text></item>
<item><p>189a5</p><section>mdo sde</section><text>bcu gnyis kyang de dang 'dra'o/ /sdom pa ma yin pa'i khrims bcu gnyis shes bya ba ni 'di lta ste/ shan pa dang / gshed ma dang / phag gso ba dang / bya gso ba dang / nya shor ba dang / rngon pa dang / bya</text></item>
<item><p>189a6</p><section>mdo sde</section><text>shor ba dang / sbrul shor ba dang / klu la sngags 'debs pa dang / btson rdzi byed pa dang / rkun po byed pa dang / rkun po 'dzin pa dang bcu gnyis so/ /dar gyi srin bu gso ba yang sdom pa ma yin pa'i khrims kyi nang</text></item>
<item><p>189a7</p><section>mdo sde</section><text>du 'dus so/ /sdom pa ma yin pa'i khrims nyams pa'i dus gsum yod de/ shi ba'i dus dang chags shing zhen pa zad pa'i dus dang / sdom pa'i tshul khrims mnod pa'i dus so/ /dper na skyabs su 'gro ba</text></item>
<item><p>189a8</p><section>mdo sde</section><text>gsum mnod pa'i tshe thog ma'i tshig dang po gcig smras pas sdom pa ma yin pa'i khrims nyams so/ /de'i 'og tu tshig gnyis pa dang gsum pa smras pa'i tshe na dge ba'i tshul khrims thob par 'gyur ro/ /</text></item>
<item><p>189b1</p><section>mdo sde</section><text>gsol pa gang zag gis sdom pa ma yin pa'i las byed pa na dus ched gang gi tshe dge ba'i tshul khrims nyams shing mi dge ba'i khrims thob par 'gyur/ bka' stsal pa/ shan pa'o zhes tshig gcig dang por smra ba'i tshe dge</text></item>
<item><p>189b2</p><section>mdo sde</section><text>ba'i khrims nyams par 'gyur la shan pa'o zhes lan gnyis lan gsum smras pas mi dge ba'i khrims thob par 'gyur ro/ /yang gzhan du na gang gi tshe dge ba'i khrims btang ba de nyid kyi tshe mi dge ba'i khrims thob bo/ /</text></item>
<item><p>189b3</p><section>mdo sde</section><text>ji ste dge ba'i khrims srung ba'i gang zag gcig bdag shan pa'o zhes dam ni ma bcas/ khe dang rnyed pa tsam la chags te phag phrug gso zhing gsod pa'i las byed na de'i tshe dge ba'i khrims nyams pa zhes bya ste/ de ni dge ba'i</text></item>
<item><p>189b4</p><section>mdo sde</section><text>khrims gtang ba mi dge ba'i khrims thob pa zhes bya'o/ /gal te bdag shan pa'o zhes nges par dam bcas na yang mi dge ba'i khrims thob par 'gyur ro/ /mi dge ba'i khrims nod pa ni bdag gis dam bcas pa tsam gyis thob par</text></item>
<item><p>189b5</p><section>mdo sde</section><text>'gyur te/ pha rol gzhan las mnod mi dgos so/ /gal te mi dge ba'i khrims nyin zhag gcig gam gnyis nas nyin zhag bcu 'am/ lo gcig gam/ lo gnyis kyi bar du mnod par dam bcas na dam bcas pa'i</text></item>
<item><p>189b6</p><section>mdo sde</section><text>dus ring thung las de bzhin thob par 'gyur te/ de bas na sdig pa mi dge ba'i chos ni skye shi 'khor ba la gzhol bar byed kyi gong nas gong du 'phar ba'i don med do/ /de ltar na mi dge ba'i khrims ni dngos po de nyid kyis</text></item>
<item><p>189b7</p><section>mdo sde</section><text>thob pa yin te/ dge ba'i tshul khrims dang mi 'dra'o/ /thabs mkhas pa chen po sangs rgyas drin lan bsab pa'i mdo las ma 'gags pa'i le'u zhes bya ste brgyad pa'o// //</text></item>
<item><p>189b8</p><section>mdo sde</section><text>thabs mkhas pa chen po sangs rgyas drin lan bsab pa'i mdo/ bam po bdun pa ste tha ma/</text></item>
<item><p>190a1</p><section>mdo sde</section><text>gzhan yang byang chub sems dpa' sems dpa' chen po drin lan shes pa dang / drin lan bsab pa dang / thabs mkhas pa chen pos sems can rnams la phan pa dang bde ba'i don byed pa dag dus dang skabs</text></item>
<item><p>190a2</p><section>mdo sde</section><text>shes na bstan cing bcos pa la gnod par mi 'gyur ro/ /rigs kyi bu sangs rgyas mngon par 'jig rten du byung ba 'jigs pa med pa'i rgyal po zhes bya ba de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>190a3</p><section>mdo sde</section><text>rig pa dang / zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ ston pa rgyal ba 'jig rten du gshegs te/ skal ba dang ldan pa'i don mdzad do/ /skal ba dang</text></item>
<item><p>190a4</p><section>mdo sde</section><text>ldan pa rnams kyi don mdzad nas yongs su mya ngan las 'das so/ /mya ngan las 'das nas dam pa'i chos la spyod pa'i tshe bram ze'i bu yid gzhungs shing rno ba'i shes rab dang ldan pa gtan khrims lnga srung ba/ dam pa'i chos 'dzin</text></item>
<item><p>190a5</p><section>mdo sde</section><text>pa zhig byung ngo / /dus gzhan zhig na bram ze'i bu de yul gzhan zhig tu don gnyer du song song ba las 'gron du 'gro ba'i lam de 'jigs sa che bas lam grogs lnga brgya dang 'grogs te song ngo / /lam grogs de</text></item>
<item><p>190a6</p><section>mdo sde</section><text>dag dang 'jigs sar phyin nas 'jigs sa de na mi rgod lnga brgya zhig gnas te/ rtag tu 'dron po rgyu ba rnams 'joms so/ /de'i tshe na mi rgod de dag gis 'dron po de dag gzhom par byas nas mi rgod kyi dpon po des mi gcig</text></item>
<item><p>190a7</p><section>mdo sde</section><text>sngar 'dron po de dag ji ltar 'gro ba lta zhing rtog tu btang ngo / /de'i tshe mi rgod de dag gi nang na mi gcig cig sngon bram ze'i bu de dang mdza' zhing bshes pas sngar mi de dag gi nang du 'ongs te bram ze'i bu de la 'di skad ces bsgo'o/ /</text></item>
<item><p>190a8</p><section>mdo sde</section><text>rigs kyi bu khyod 'di ltar rig par byos shig /do nub nam gyi cha stod la dgra 'ong gis/ ci nas kyang khyod nyid la gnod pa dang smas par ma gyur par khyod nyid kyis byol ba'i thabs byos shig par bsgo'o/ /</text></item>
<item><p>190b1</p><section>mdo sde</section><text>de'i tshe bram ze'i bu des tshig de dag thos nas dper na mi brnangs pa ltar mid du yang med la skyug tu yang med pa bzhin mi bde bar gyur nas grogs po rnams la gtam byar ni grogs po rnams kyis mi de bsad kyis dogs/ ci ste</text></item>
<item><p>190b2</p><section>mdo sde</section><text>grogs po rnams kyis mi de bsad na grogs po rnams ngan 'gro gsum du sdug bsngal grangs med pa myong bar 'gyur ba ste/ gal te grogs po rnams la ma smras na ni dgras grogs po rnams bsad par 'gyur ro/ /gal</text></item>
<item><p>190b3</p><section>mdo sde</section><text>te grogs po rnams bsad na dgra rnams ngan 'gro gsum du ltung zhing sdug bsngal grangs med pa myong ngo snyam bsams nas bdag gis sems can la phan pa dang / bde ba'i thabs byas te/ bdag nyid ngan 'gro gsum</text></item>
<item><p>190b4</p><section>mdo sde</section><text>du ltung zhing sdug bsngal myong yang sla'o snyam bsams nas ral gri thogs nas sbron pa'i mi de bsad nas grogs po rnams bde bar byas so/ /de'i tshe na grogs po rnams kyis de ltar gyur pa mthong nas bram ze'i bu</text></item>
<item><p>190b5</p><section>mdo sde</section><text>de la 'di skad ces smras so/ /bram ze'i bu khyod ni mi'i nang na mchog tu gyur pa shin du dge ba yin na/ ci'i phyir deng 'dir 'di lta bu'i sdig pa chen po byed ces smras so/ /de'i tshe bram ze'i bu des pus mo sa la</text></item>
<item><p>190b6</p><section>mdo sde</section><text>btsugs nas thal mo sbyar te ngo mtshar dang ldan pa'i sems kyis grogs po dag la 'di skad ces smras so/ /bdag de ring bya bar mi rigs pa'i sdig pa chen po byas te/ de yang sems can rnams la phan pa dang /</text></item>
<item><p>190b7</p><section>mdo sde</section><text>grogs po rnams la bde bar bya ba'i phyir ro/ /grogs po rnams kyis smras pa/ khyod nyid kyis mi bsad pa la nged bde bar byas so zhes brjod du yang ci yod/ bram ze'i bus smras pa/</text></item>
<item><p>190b8</p><section>mdo sde</section><text>bdag gis bsad pa'i mi 'di ni dgra ma rungs pa yin te/ dgra 'dis grogs po khyed gsod du 'ongs pas bdag ni grogs po khyed kyi phyir mi 'di'i srog bcad pas na khyed rnams ni bde bar yul du</text></item>
<item><p>191a1</p><section>mdo sde</section><text>phyin te/ bdag ni sems can dmyal ba'i sdug bsngal myong yang sla'o/ /de nas grogs po lnga brgya rnams kyis skad phyung ste ngus nas 'di skad ces smras so/ /gnam mtha'</text></item>
<item><p>191a2</p><section>mdo sde</section><text>'og na phangs par bya ba ni srog las 'da' ba med do/ /'jigs pa'i nang na 'chi ba las 'da' ba med de/ de bas na sems can thams cad ni lus dang srog gi phyir gser dang / dngul dang / rin po che dang /</text></item>
<item><p>191a3</p><section>mdo sde</section><text>yul sa dang / chung ma dang / bu dang zas dang gos kyang yongs su gtong ste/ bdag cag ni deng du phyir lan cig 'tsho ba'i srog thob bo zhes smras nas bram ze'i bu khyod sems can gyi phyir ngan 'gro gsum gyi</text></item>
<item><p>191a4</p><section>mdo sde</section><text>sdug bsngal khyad du bsad pas bdag cag ni khyod kyi drin shin du lci ba dran par byed do/ /drin lci ba dran pas na deng bdag cag bla na med pa yang dag par rdzogs pa'i byang chub tu sems bskyed do/ /zhes smras nas thams</text></item>
<item><p>191a5</p><section>mdo sde</section><text>cad byang chub tu sems bskyed do/ /de'i tshe na mi rgod lnga brgya rnams kyis kyang 'di skad ces smras so/ /khyod ni kun gyi mchog shin du dge ba yin no zhes zer na ci'i phyir 'di lta bu'i sdig pa chen po byed/ bram ze'i bus smras</text></item>
<item><p>191a6</p><section>mdo sde</section><text>pa/ bdag ni bya bar mi rigs pa'i sdig pa chen po byas te/ de yang sems can thams cad la phan pa dang / khyed rnams kyi lus dang srog gi skyabs bya ba'i phyir ro/ /de nas mi rgod de dag gis bram ze'i bu la smras</text></item>
<item><p>191a7</p><section>mdo sde</section><text>pa/ khyod nyid kyis mi bsad pa la bdag cag la phan pa yang ci zhig yod/ bram ze'i bus smras pa/ mi rgod khyed rnams 'di na 'dug par snga nas shes kyang bdag kyang ma smras te/ rgyal po yang ma sbran/</text></item>
<item><p>191a8</p><section>mdo sde</section><text>bdag gi grogs po rnams la yang ma smras/ gtam ma byas pas khyed kyi lus dang srog bde bar gyur pa yin no/ /de'i tshe mi rgod dag gis de skad ces smras pa thos nas 'di snyam du gyur to/ /bdag cag gi lus</text></item>
<item><p>191b1</p><section>mdo sde</section><text>dang srog kyang gzod gson no snyam bsams nas bram ze'i bu la thal mo sbyar te/ skyes bu chen po shin du legs so/ /snying rje chen po dang ldan pa bdag cag gis deng phyin chad ci dang ci bya ba bstan du gsol/</text></item>
<item><p>191b2</p><section>mdo sde</section><text>bram ze'i bus smras pa khyed rnams myur du bla na med pa'i byang chub tu sems bskyed cig /de nas mi rgod rnams kyang drin lan bsab pa'i phyir de ma thag tu bla na med pa yang dag par rdzogs pa'i byang chub tu sems bskyed par</text></item>
<item><p>191b3</p><section>mdo sde</section><text>gyur to/ /bcom ldan 'das kyis kun dga' bo la bka' stsal pa/ byang chub sems dpa' brtson 'grus la gnas pa byang chub yongs su brgyan pa dang / sangs rgyas kyi bka' drin gyi lan</text></item>
<item><p>191b4</p><section>mdo sde</section><text>bsab par 'dod pa dag rtag tu sems can thams cad la bu gcig pa dang 'dra bar 'du shes bskyed cing dran par bya'o/ /rigs kyi bu 'di ltar rig par bya ste/ de'i dus de'i tshe na bram ze'i bu de gzhan zhig</text></item>
<item><p>191b5</p><section>mdo sde</section><text>yin par ma sems shig /de ltar mi blta'o/ /de'i tshe bram ze'i bur gyur pa de ni da ltar nga nyid yin no/ /de'i rgyu de'i rkyen kyis bskal pa dgu bcu snyed kyi 'khor ba las 'das nas myur du bla na med</text></item>
<item><p>191b6</p><section>mdo sde</section><text>pa yang dag par rdzogs pa'i byang chub tu mngon par rdzogs par sangs rgyas so/ /gzhan yang byang chub sems dpa' thabs mkhas pa chen po spyod cing drin lan shes pa dang / drin lan bsab pa ni 'di lta ste/</text></item>
<item><p>191b7</p><section>mdo sde</section><text>sangs rgyas bcom ldan 'das 'od ma'i tshal na bzhugs pa na/ dge slong cig lus la 'brum bu'i nad kyis btab nas lus la kun nas rnag khrag rgyun du zag pas thams cad kyis mi 'dod de/ btsug lag</text></item>
<item><p>191b8</p><section>mdo sde</section><text>khang gi phyi rol gnas khang zhig par gyur pa tha ma zhig gi nang du bzhag go/ /de'i tshe de bzhin gshegs pas rdzu 'phrul gyi mthus 'khor mang pos gcig gis kyang mi shes par byin gyis brlabs nas de bzhin</text></item>
<item><p>192a1</p><section>mdo sde</section><text>gshegs pa nyag gcig dge slong nad pa'i thad tu gshegs te/ chus bkru bar dgongs nas 'dod pa'i khams kyi lha rnams shes par bya ba'i phyir brgya byin lha'i dbang po lha'i 'khor tshad med pa brgya stong gis bskor te lha rdzas</text></item>
<item><p>192a2</p><section>mdo sde</section><text>kyi me tog char bzhin du phab/ lha rdzas kyi rol mo rnam pa sna tshogs byas nas steng gi nam mkha' la 'khod do/ /de'i tshe na sum cu rtsa gsum gnam gyi lha'i dbang po bsod nams brgya las grub pa'i bum pa dam pa'i nang na snying rje chen po'i</text></item>
<item><p>192a3</p><section>mdo sde</section><text>chu gtsang mas bkang nas lag na thogs te/ de bzhin gshegs pa'i zhabs la mgo bos phyag 'tshal nas de bzhin gshegs pa la mdun nas bsu ste phyogs gcig tu sdod do/ /de'i tshe na de bzhin gshegs pas bsod nams brgya</text></item>
<item><p>192a4</p><section>mdo sde</section><text>dang ldan pa'i phyag brkyang nas phyag sor mnyen zhing ring ba lnga las 'od zer chen po bkye nas lha dang 'khor mang po de dag rnams snang bar byas te/ 'khor mang po de dag 'dug nas de bzhin gshegs pa nyid dge slong nad pa'i drung du gshegs te</text></item>
<item><p>192a5</p><section>mdo sde</section><text>dbu'i spyi gtsug nas 'od zer bkye nas dge slong nad pa snang bar byas so/ /dge slong nad pa de la reg ma thag tu na ba'i sdug bsngal byang bar gyur te/ rma'i rnag khrag dang bcas pa'i lus kyis skyabs su gsol nas lus kyis de bzhin</text></item>
<item><p>192a6</p><section>mdo sde</section><text>gshegs pa la phyag 'tshal ma nus pas de bzhin gshegs pas phyag g.yas pas brgya byin lha'i dbang po las rin po che'i bum pa blangs te dge slong nad pa'i spyi bo nas chu blugs te/ phyag g.yon pas dge slong nad pa'i lus kyi rma bkrus</text></item>
<item><p>192a7</p><section>mdo sde</section><text>shing byugs pas dge slong nad pa'i rma thams cad de bzhin gshegs pa'i phyag gi rjes su sos par gyur to/ /de ltar rma kun sos nas dge slong de dga' mgu rangs par gyur te sangs rgyas shAkya thub pa la phyag 'tshal lo/ /thugs</text></item>
<item><p>192a8</p><section>mdo sde</section><text>rje chen po'i yab la phyag 'tshal lo/ /bla na med pa'i sman pa'i rgyal po mchog la phyag 'tshal lo zhes brjod do/ /bdag gi lus kyi nad rnams ni deng du sos par gyur na sems kyi nad 'ba' shig ma sos pas de bzhin</text></item>
<item><p>192b1</p><section>mdo sde</section><text>gshegs pas thugs brtse ba'i slad du bdag la chos kyi sman stsal cing sems kyi nad kyang gso bar gsol to/ /de nas de bzhin gshegs pas dge slong nad pa de la 'di skad ces bka' stsal to/ /de bzhin gshegs pa ni khyod kyi drin shin</text></item>
<item><p>192b2</p><section>mdo sde</section><text>du lci bar dgongs pas na de bzhin gshegs pas khyod kyi drin lan bsab par mdzad do/ /de'i tshe dge slong nad pa de shin du dga' bar gyur te/ de bzhin gshegs pas spro ba dang / dga' ba dang / gzengs stod pa mdzad nas dge slong nad pa de dgra</text></item>
<item><p>192b3</p><section>mdo sde</section><text>bcom pa'i 'bras bu thob nas rig pa gsum dang / mngon par shes pa drug dang / rnam par grol ba brgyad dang ldan par gyur to/ /brgya byin lha'i dbang po la sogs pa lha'i 'khor thams cad the rtsom du gyur te/ de bzhin gshegs pa</text></item>
<item><p>192b4</p><section>mdo sde</section><text>la 'di skad ces gsol to/ /ci'i slad du de bzhin gshegs pa nyid phyag dar te dge slong nad pa'i lus kyi rma khrag kun bkrus te/ dge slong 'di la shin du drin lci ba yod do zhes gsungs pa'i don bdag cag la bkrol zhing bshad tu gsol/</text></item>
<item><p>192b5</p><section>mdo sde</section><text>sangs rgyas kyis brgya byin lha'i dbang po dang lha'i 'khor mang po rnams la 'di skad ces bka' stsal to/ /khyed rnams legs par nyon la shin du yid la zung shig dang / dngos po de dag bstan par bya'o/ /brgya byin lha'i dbang po sngon 'das pa'i</text></item>
<item><p>192b6</p><section>mdo sde</section><text>dus bskal pa grangs med tshad med pa'i pha rol na rgyal po sdig pa can chos ma yin par byed pa kun la 'phrog rlom byed pa zhig byung ngo / /de'i tshe rgyal po sdig pa can de la blon po lnga brgya zhig bkug nas dku gsang gcig tu byas te/ gsang la</text></item>
<item><p>192b7</p><section>mdo sde</section><text>btags nas blon po de la 'di skad ces bsgo'o/ /gang su yang rung khrims las 'gal bar byas na khyed kyis chad pas gcad par dbang bskur gyis/ khyed kyis nor ci thob kyang rung nga dang thun mong du bya'o zhes bsgo'o/ /de'i tshe na lnga brgya po des rtag</text></item>
<item><p>192b8</p><section>mdo sde</section><text>tu gzhu rdeg byed de nor mang du thob pa ni de bzhin du btang / gang nor med pa la ni srog la bab kyi bar du gnod pa byed de/ de'i tshe na dge bsnyen cig khrims las 'gal ba cung zad cig byas pas lnga brgya'i gan du khrid nas gzhu brdeg bya bar byas pa las</text></item>
<item><p>193a1</p><section>mdo sde</section><text>dge bsnyen shin du dge ba yin no zhes pas gnod pa ma byas par yan par btang ngo / /de'i rkyen gyis dge bsnyen de yang shin du dga' bar gyur to/ /kau shi ka 'di ltar rig par bya ste/ de'i tshe de'i dus na lnga brgya po de ni dge slong nad pa 'di yin no/ /de'i tshe</text></item>
<item><p>193a2</p><section>mdo sde</section><text>de'i dus na dge bsnyen du gyur pa de ni da ltar nga yin no/ /de bas na byang chub sems dpa' ni bskal pa grangs med pa'i sngon rol gyi drin yang ba yang lci bas glan pa yin te/ mngon par sangs rgyas kyi bar du yang rtag tu mi brjed do/ /de'i tshe na brgya byin lha'i</text></item>
<item><p>193a3</p><section>mdo sde</section><text>dbang po dang lha'i 'khor mang po rab tu dga' bar gyur te/ lha'i 'khor bzhi khri brgyad stong snyed kyis bla na med pa yang dag par rdzogs pa'i byang chub tu sems bskyed par gyur to/ /byang chub tu sems bskyed nas lha rdzas kyi rol mo byas te/ phyir rang rang gi gnas su song</text></item>
<item><p>193a4</p><section>mdo sde</section><text>ngo / /bcom ldan 'das kyis kun dga' bo la bka' stsal pa/ rigs kyi bu 'am rigs kyi bu mo gang drin shes pa dang / drin lan bsab pa ni don rnam pa 'di bzhi la nan tan bya'o/ /bzhi gang zhe na/ dge ba'i bshes gnyen bsten pa dang / sems rtse gcig tu</text></item>
<item><p>193a5</p><section>mdo sde</section><text>chos nyan pa dang / don yid la byed pa dang / ji ltar bstan pa bzhin du spyod pa'o/ /gzhan yang chos rnam pa bzhi la gnas par bya'o/ /bzhi gang zhe na/ chos la gnas kyi gang zag gi rjes su mi gnas pa dang / don la gnas kyi yi ge'i rjes su mi</text></item>
<item><p>193a6</p><section>mdo sde</section><text>gnas pa dang / ye shes la gnas kyi rnam par shes pa'i rjes su mi gnas pa dang / nges pa'i don gyi mdo sde la gnas kyi bkri ba'i don gyi mdo sde la mi gnas pa ste/ chos 'di brgyad la nan tan byed na ni drin lan shes pa zhes bya'o/ /gzhan yang</text></item>
<item><p>193a7</p><section>mdo sde</section><text>chos rnam pa brgyad dang ldan na drin lan bsab pa zhes bya'o/ /brgyad gang zhe na/ 'di lta ste/ rnyed pa dang / khe dang / smad pa dang / bstod pa dang grags pa dang / 'phya ba dang / sdug bsngal dang / bde ba'o/ /gzhan yang dngos po 'di bzhi la nan tan byed pa ni drin lan shes pa zhes</text></item>
<item><p>193a8</p><section>mdo sde</section><text>bya/ drin lan bsab pa zhes kyang bya'o/ /bzhi gang zhe na/ 'di lta ste/ byams pa bsgoms pa'i rkyen gyis sems can sdig pa can dag mthong na byams shing snying brtse ba'i sems bskyed pa dang / snying rje bsgoms pa'i rkyen gyis sdug bsngal ba'i sems can rnams mthong na mi</text></item>
<item><p>193b1</p><section>mdo sde</section><text>skyo bar lta zhing mi gtong ba dang / dga' ba bsgoms pa'i rkyen gyis slob dpon dang / bla ma dang pha ma dang / yon tan dang ldan pa rnams mthong na dga' ba'i sems bskyed pa dang / btang snyoms bsgoms pa'i rkyen gyis dgrar gyur pa'i sems can mthong na zhe sdang gi sems mi</text></item>
<item><p>193b2</p><section>mdo sde</section><text>bskyed pa'o/ /de'i tshe kun dga' bos gos tshags su bcos nas sangs rgyas la 'di skad ces gsol to/ /bcom ldan 'das de bzhin gshegs pa thog ma nas byang chub tu sems bskyed pa na drin shes pa dang / drin lan bsab pa'i don gyi dngos po bzhi ci ltar nan</text></item>
<item><p>193b3</p><section>mdo sde</section><text>tan du mdzad pa lags/ bcom ldan 'das kyis kun dga' bo la bka' stsal pa/ sngon 'das pa'i dus bskal pa grangs med dpag tu med tshad med pa'i pha rol na sangs rgyas rnam par gzigs shes bya ba de bzhin gshegs pa dgra bcom pa yang dag par rdzogs pa'i</text></item>
<item><p>193b4</p><section>mdo sde</section><text>sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa ston pa rgyal ba 'jig rten du byung ste/ skal ba dang ldan pa rnams kyi don mdzad do/ /skal ba dang ldan pa rnams kyi don mdzad nas</text></item>
<item><p>193b5</p><section>mdo sde</section><text>yongs su mya ngan las 'das te/ dam pa'i chos dang gzugs brnyan las chos bya ba yang nub nas yul bA ra Na sI zhes bya ba na mi rnams kyang skyid cing bde lo yang legs te rgyal po de yang drang po'i chos kyis yul gyi srid 'tsho'o/ /yul de na ri drang srong 'phags shes</text></item>
<item><p>193b6</p><section>mdo sde</section><text>bya ba zhig yod de/ ri de la rgyun du rang sangs rgyas lnga brgya gnas so/ /de ma yin pa mngon par shes pa lnga dang ldan pa'i drang srong yang mang du gnas so/ /de'i tshe ri de la ri dgas dang gcan zan yang mang du gnas te/ de na seng ge yi dam brtan zhes bya ba zhig lus kyi</text></item>
<item><p>193b7</p><section>mdo sde</section><text>spu gser gyi mdog tu 'dug pa/ mthu stobs dang gzi brjid che ba/ skad phyung na bya rnams kyang sa la ltung ba/ ri dgas rnams kyang 'bros pa zhig yod de/ ri de la 'gro zhing rgyu ba dang / rang sangs rgyas dge sbyong gi gzugs dang spyod lam du ldan pa</text></item>
<item><p>193b8</p><section>mdo sde</section><text>cig dang phrad nas de la shin du dga' ba'i sems skyes te/ nyin gcig bzhin du nye bar bsnyen nas rgyun du mdo sde klog pa dang dam pa'i chos 'chad pa thos par gyur to/ /de'i tshe na rngon pa chen po ma rungs pa zhig gis seng ge'i lpags pa gser gyi mdog tu 'dug pa</text></item>
<item><p>194a1</p><section>mdo sde</section><text>de mthong nas rab tu dga' ba'i sems skyes te 'di snyam du sems so/ /gal te bdag gis gser gyi seng ge bsad de lpags pa bshus la rgyal po la phul na gdon mi za bar bya dga' chen po thob par 'gyur te/ rabs bdun gyi bar du phongs</text></item>
<item><p>194a2</p><section>mdo sde</section><text>pa med par 'gyur ro snyam bsams nas/ yang 'di snyam du bsams so/ /seng ge yi dam brtan zhes bya ba 'di ni gcan zan gyi rgyal po yin pas mda' gzhus kyang mi rdzi/ snyi dang rgyas kyang byar med de/ da bdag gis thabs 'di lta bu zhig bya'o/ /ri dgas</text></item>
<item><p>194a3</p><section>mdo sde</section><text>kyi rgyal po seng ge 'di ltar dge sbyong gi phyi bzhin 'brang bas bdag kyang dge sbyong gi gzugs su byas la/ chos gos kyi 'og tu mda' gzhu sbas la mig phab la gom pa dal bus song ste shing drung zhig tu 'dug na/ des bdag mthong ma thag tu gdon</text></item>
<item><p>194a4</p><section>mdo sde</section><text>mi za bar bdag gi drung du 'ong ste/ gal te bdag gi drung du 'ongs na gzhu brdungs bkang ste dug mda' 'phangs na gdon mi za bar sod do snyam bsams nas phyir khyim du 'ongs te 'di skad ces smras so/ /bdag rgyud kyis rngon pa byed byed de gnas na</text></item>
<item><p>194a5</p><section>mdo sde</section><text>gcan zan la spu gser du 'dug pa yong ma thos na mthong ba lta ci smos te/ da bdag gis de bsad pa'i phyir skra dang kha spu bregs la/ chos gos gyon nas phyir yang ri de la song nas shing drung zhig na 'dug na/ de'i tshe seng ge yi dam brtan gyis</text></item>
<item><p>194a6</p><section>mdo sde</section><text>dge slong mthong nas rab tu dga' ste mchong rgal nas dge slong de'i drung du bsnyen te/ rkang pa la bldag go/ /de nas rngon pa des seng ge la mda' 'phangs so/ /de nas dug mdas sdug bsngal bar gyur te skad phyung nas gzung zhing mchong bar byas pa la</text></item>
<item><p>194a7</p><section>mdo sde</section><text>'di snyam bsams so/ /'di ni dge sbyong gi kha dog bsgyur ba gyon pa yin te/ dus gsum gyi sangs rgyas kyi 'phags pa'i rgyal mtshan yin pas 'di la bdag gis gnod pa byas na dka' ba ma yin na/ gal te 'di la gnod pa byas te srog gi</text></item>
<item><p>194a8</p><section>mdo sde</section><text>dbang po dang phral na sangs rgyas rnams kyi 'phags pa'i rgyal mtshan ma rungs par byas pa yin no snyam bsams nas cang ma byas par bsdad pa las ring po ma lon par dug langs nas lhag par sdug bsngal mi bzod par gyur to/ yang bza'</text></item>
<item><p>194b1</p><section>mdo sde</section><text>zhing bca' ba 'am snyam bsams pa las 'di ni dka' ba ma yin na/ gal te bdag gis 'di la gnod pa byas na sangs rgyas rnams dang 'phags pa rnams kyis smod par 'gyur te/ 'jig rten na dge ba byed pa dang / sdig pa byed pa yang bye brag med de/ 'di ni sdig pa</text></item>
<item><p>194b2</p><section>mdo sde</section><text>can yin te bdag gsod tu 'ongs pas gal te bdag gis de la bzod pa ma byas na ni sdig pa can de dang tha dad pa yang med de/ gang yang bzod pa sgom pa de la thams cad byams par 'gyur ro/ /gang mi bzod pa de la ni thams cad sdang bar 'gyur bas de la nyon mongs pa</text></item>
<item><p>194b3</p><section>mdo sde</section><text>skye bar 'gyur te/ nyon mongs pa skyes par gyur na skye shi'i 'khor bar 'gyur ro/ /skye shir 'khor ba na mi khom pa'i gnas su skye bar 'gyur/ mi khom pa'i gnas su skyes na dge ba'i bshes gnyen dang 'bral bar 'gyur/ dge ba'i bshes gnyen dang bral na dam</text></item>
<item><p>194b4</p><section>mdo sde</section><text>pa'i chos mi thos par 'gyur/ dam pa'i chos ma thos na the tsom gyi dra bas klags par 'gyur/ the tsom gyi dra bas klags par gyur na bla na med pa yang dag par rdzogs pa'i byang chub dang bral bar 'gyur te/ de bas na bdag ni sdig pa'i sems mi bskyed do snyam</text></item>
<item><p>194b5</p><section>mdo sde</section><text>bsams nas tshigs su bcad pa 'di skad ces smras so/ /bdag gi lus srog yal bla yi/ /mi dge sdig pa'i sems mi bskyed/ /bdag ni srog dang bral yang rung / /ngur smrig gyon la gnod mi bya/ /rab tu byung ba'i mi dag la/ /nam du 'ang ngan sems</text></item>
<item><p>194b6</p><section>mdo sde</section><text>mi skyed do/ /tshigs su bcad pa 'di dag smras nas tshe'i dus byas par gyur te/ gnam sa yang lan drug tu g.yos so/ /gcan zan dang ri dgas kyang skrag nas phyogs bzhir bros so/ /sprin med par char pa bab nas nyi ma yang 'od mi snang bar gyur</text></item>
<item><p>194b7</p><section>mdo sde</section><text>to/ /de'i tshe rngon pa des gos phud nas gri thogs nas lpags pa bshus te phyir khyim du song ngo / /phyir khyim du song nas rgyal po la phul lo/ /rgyal pos lpags pa de mthong nas rab tu dga' ste blon po rnams la 'di skad ces smras so/ /bdag skyes nas</text></item>
<item><p>194b8</p><section>mdo sde</section><text>dud 'gro la lus kyi lpags pa spu gser gyi mdog tu 'dug pa yang yong ma thos te/ da 'dir mig gis mngon sum du mthong ba ngo mtshar che'o zhes rngon pa de la khyod ji lta bu zhig gi thabs byas te lpags pa 'di lta bu thob ces dris so/ /de nas rngon pas rgyal po</text></item>
<item><p>195a1</p><section>mdo sde</section><text>la 'di skad gsol to/ /rgyal po chen po 'jigs pa med pa stsal na drang por smra'o zhes gsol lo/ /rgyal pos kyang khyod ci 'dod pa bzhin gnang ngo bar bsgo nas rngon pa des kyang ji ltar gyur pa bzhin du gsol to/ /rgyal pos kyang tshig de thos nas mya ngan gyis</text></item>
<item><p>195a2</p><section>mdo sde</section><text>non te/ dper na mi brnangs pa bzhin mid du yang med la skyug tu yang med pa ltar mi bde bar gyur te/ /blon po chen po thams cad dang / rgyal phran dang / 'khor mang po kun bsdus te 'di skad ces bsgo'o/ /khyed rnams shes par gyis shig ngas sngon mkhas pa shes</text></item>
<item><p>195a3</p><section>mdo sde</section><text>rab can dag las 'di skad ces thos te/ dud 'gro'i khams su skyes pa'i nang na lus kyi spu mdog gser ltar bur 'dug na gdon mi za bar byang chub sems dpa' yin no zhes zer te/ gal te so so'i skye bo las gcig tsam bla na med pa'i byang chub tu sems bskyed</text></item>
<item><p>195a4</p><section>mdo sde</section><text>na sems can thams cad la phan pa dang bde ba'i don chen po byed pa yin na ci'i phyir rngon pa sdig pa can 'dis de 'dra ba'i thabs byas te byang chub sems dpa' 'di gal te bdag gis blon thabs sam/ bya dga' 'am/ bal gyi glang po che 'am/ rta 'am/ rin</text></item>
<item><p>195a5</p><section>mdo sde</section><text>po che sna bdun nam/ gos sam zas sam/ nor ram/ 'bru 'am/ nor 'di ltar byin par gyur na sdig can de dang 'thun par gyur te de'i grogs su 'gyur ro snyam bsams nas rngon pa de'i srog gi dbang po bcad do/ /de ltar rngon pa de'i srog gi dbang po bcad nas</text></item>
<item><p>195a6</p><section>mdo sde</section><text>seng ge'i lpags pa thogs te ri de la song nas shing glang mgo'i tsan dan spungs te seng ge'i lpags pa dang ro bsregs so/ /de ltar seng ge'i ro bsregs nas rus pa bsdus te mchod rten brtsigs nas mchod pa byas so/ /bcom ldan 'das kyis kun dga' bo la</text></item>
<item><p>195a7</p><section>mdo sde</section><text>'di skad ces bka' stsal to/ /rigs kyi bu dag de'i tshe de'i dus na seng ge yi dam brtan zhes bya ba de ni da ltar shAkya thub pa nga nyid yin no/ /de bas na byang chub sems dpa' ni dge ba'i bshes gnyen dang bsten pa'i phyir lus dang srog gi phyir yal yang sla'i sdig</text></item>
<item><p>195a8</p><section>mdo sde</section><text>pa'i sems mi bskyed do/ /de ci'i phyir zhe na/ drin shes pa dang drin lan bsab pa'i phyir ro/ /de ltar ji ltar zhe na/ byang chub sems dpa' ni dge ba'i bshes gnyen dang bsten pas bla na med pa yang dag par rdzogs pa'i byang chub myur du thob par 'gyur ro/ /</text></item>
<item><p>195b1</p><section>mdo sde</section><text>rigs kyi bu byang chub sems dpa' ni rgyun du brtson 'grus su dge ba'i bshes gnyen la bsten te khams gsum gyi nyon mongs pa gzhom zhing rgud par bya ba'i phyir sangs rgyas kyi chos tshig gcig tsam 'am/ tshigs su bcad pa gcig gam/ don</text></item>
<item><p>195b2</p><section>mdo sde</section><text>gcig tsam gyi bar du nyan pa la rab tu brtson par byed do/ /de ltar byang chub sems dpa' sems rtse gcig tu sangs rgyas kyi gsung rab tshol ba na chos 'dod pa'i sems dang shin du ldan pas lus dang srog kyang mi phangs par me ma mur gyi lcags</text></item>
<item><p>195b3</p><section>mdo sde</section><text>sam sa gzhi las kyang 'bog cing 'gro ste gnod par mi sems so/ /byang chub sems dpa' ni tshigs su bcad pa 'ga' tsam gyi phyir yang lus dang srog mi phangs na mdo sde bcu gnyis lta ci smos/ tshigs su bcad pa gcig tsam gyi phyir yang</text></item>
<item><p>195b4</p><section>mdo sde</section><text>lus dang srog mi phangs na de ma yin pa phyi'i zang zing lta ci smos/ chos thos pa'i don gyis lus dang sems shin du bde bar 'gyur te/ shin du dad pa'i sems skyes pas yang dag pa'i lta ba'i sems thob par 'gyur ro/ /chos ston pa mthong na pha</text></item>
<item><p>195b5</p><section>mdo sde</section><text>ma mthong ba ltar nga rgyal gyi sems mi skye'o/ /sems can gyi don du chos nyan gyi rnyed pa dang grags pa'i phyir ma yin sems can la phan pa dang bde ba'i don byed kyi bdag la phan pa'i don gyi phyir ma yin no/ /dam pa'i chos kyi phyir rgyal po dang /</text></item>
<item><p>195b6</p><section>mdo sde</section><text>bkres skom dang grang ba dang / tsha ba dang stag dang / spyang ki la sogs te/ gcan zan khro bo dang / rkun po dang / dgra la sogs pas 'jigs pa ma yin no/ /sngar dbang po rnams kyi nyon mongs pa btul nas de'i 'og tu chos nyan par byed kyi dus ma</text></item>
<item><p>195b7</p><section>mdo sde</section><text>yin par nyan pa ni ma yin te/ sems rtse gcig tu nyan par byed do/ /chos la bkur sti bya ba'i phyir chos ston pa la rim gro gos par byed pa ni byang chub sems dpa' drin shes pa dang drin lan bsab pa zhes bya'o/ /ji ltar na byang chub sems</text></item>
<item><p>195b8</p><section>mdo sde</section><text>dpa' sems rtse gcig tu chos nyan pa zhe na/ chos nyan pa la rnam pa bzhi ste/ yang dag pa'i sems dang / rtse gcig pa'i sems dang / thams cad du thams cad kyi sems dang / dge ba'i sems dang bzhi ste/ de ni byang chub sems dpa' mdo ste bcu</text></item>
<item><p>196a1</p><section>mdo sde</section><text>gnyis tshol ba la brtson pa zhes bya'o/ /de ci'i phyir zhe na/ sangs rgyas kyi bka' drin lci ba dran pa ni sangs rgyas thams cad kyi dam pa'i chos kun du rgyas par bya ba'i phyir/ sangs rgyas kun gyi dam pa'i chos skye zhing 'phel bar bya ba'i phyir/ 'jig rten</text></item>
<item><p>196a2</p><section>mdo sde</section><text>pa dag sangs rgyas kyi chos la dad par bya ba'i phyir sems can thams cad bla na med pa'i byang chub par bya ba'i phyir/ de bas na byang chub sems dpa' phyogs bcu'i sems can grangs med pa dran par byed do/ /sangs rgyas kun gyi bka' drin lci ba bsab pa'i phyir byang</text></item>
<item><p>196a3</p><section>mdo sde</section><text>chub sems dpa' ni mdo sde bcu gnyis tshol ba la brtson par byed do/ /byang chub sems dpas brtson 'grus su sangs rgyas kyi chos tshol ba ni sems can thams cad dad pa'i sems bskyed pa'i phyir rgyu'i rig pa'i bstan bcos slob par byed do/ /gzhan</text></item>
<item><p>196a4</p><section>mdo sde</section><text>yang nyes pa'i skyon thams cad shes par bya ba dang / mu stegs can gyi ngan par lta ba'i gtsug lag gzhig par bya ba dang / sems can gdul ba'i thabs mkhas pa shes par bya ba dang / de bzhin gshegs pas gsungs pa'i don dang / 'jig rten</text></item>
<item><p>196a5</p><section>mdo sde</section><text>pa'i tshig gi don rnam par dbye bar bya ba'i phyir byang chub sems dpa' rgyu'i rig pa'i bstan bcos slob par byed do/ /byang chub sems dpa' ci'i phyir sgra'i rig pa'i bstan bcos slob par byed ce na/ sgra'i tshig yongs su dag par brgyan pa dang / yongs</text></item>
<item><p>196a6</p><section>mdo sde</section><text>su ma dag pa'i tshig gis don gsal bar ston mi nus pa dang / don thams cad shes shing khong du chud par bya ba dang / yang dag pa'i tshig mi nyams pas nga rgyal gyis mi shigs pa dang / ngan par lta ba las bzlog cing sems can gdul ba'i thabs</text></item>
<item><p>196a7</p><section>mdo sde</section><text>mkhas pa shes par bya ba'i phyir byang chub sems dpa' sgra'i rig pa'i bstan bcos slob par byed do/ /byang chub sems dpa' ci'i phyir sman dpyad kyi rig pa'i bstan bcos slob ce na/ sems can rnams mi dge ba'i nad brgya rtsa bzhi dang dbral bar bya ba</text></item>
<item><p>196a8</p><section>mdo sde</section><text>dang / sems can thams cad la byams shing snying brtse ba'i phyir sems can rnams dad pa'i sems bskyed par bya ba dang / de ltar nad dang bral bas dga' ba'i sems skye bar bya ba dang / de ltar dga' ba'i sems skyes pas rtag tu sangs rgyas dran par 'gyur te/</text></item>
<item><p>196b1</p><section>mdo sde</section><text>snying rje chen pos sems can rnams pha rol du phyin par bya ba'i phyir byang chub sems dpa' sman dpyad kyi rig pa'i bstan bcos slob par byed do/ /byang chub sems dpa' ni ci'i phyir 'jig rten gyi bzo'i rig pa slob par byed ce na/ sems can la phan par bya ba'i</text></item>
<item><p>196b2</p><section>mdo sde</section><text>phyir nor zang zing rnyed sla bas sems can rnams dad pa bskyed par bya ba rnams dang / 'jig rten gyi bya ba'i dngos po kun shes pas nga rgyal gzhom pa dang / sems can gdul bar bya ba dang / srid pa'i chos thams cad kyi bsgribs pa kun bsal ba'i phyir byang</text></item>
<item><p>196b3</p><section>mdo sde</section><text>chub sems dpa' bzo'i rig pa slob par byed do/ /gal te byang chub sems dpa' rig pa'i dngos po lngar ma bslabs na nam du yang bla na med pa yang dag par rdzogs pa'i byang chub tu thams cad mkhyen pa'i ye shes thob par mi nus so/ /de bas na bla na med pa'i</text></item>
<item><p>196b4</p><section>mdo sde</section><text>byang chub thob pa'i phyir rig pa'i dngos po lnga bslab par bya'o/ /byang chub sems dpa' ni drin shes pa dang / drin lan bsab pa ni sems can la bshad pa'i dngos po bshad cing bstan par bya'o/ /ji ltar bshad ce na/ bla na med pa yang dag par rdzogs</text></item>
<item><p>196b5</p><section>mdo sde</section><text>pa'i byang chub thob par bya ba'i phyir rig pa lnga dang ldan par bshad par bya'o/ /bshad pa la yang rnam pa gnyis te/ rim gyis bshad pa dang / yongs su dag par bshad pa'o/ /de la ji ltar na rim gyis bshad pa zhe na/ sngar sbyin pa'i pha rol du phyin</text></item>
<item><p>196b6</p><section>mdo sde</section><text>pa bshad la de'i 'og tu tshul khrims kyi pha rol du phyin pa nas shes rab kyi pha rol du phyin pa'i bar du bshad pa dang / drin shes pa dang / drin bsab pa'i phyir don yid la byed cing chos bzhin du gnas pa ni rim gyis bshad pa zhes bya'o/ /de la yongs su dag</text></item>
<item><p>196b7</p><section>mdo sde</section><text>par bshad pa zhes bya ba ni gang zhe na/ nyan pa 'dug la 'chad pa 'greng na de la bshad par mi bya'o/ /gal te nyan pa chos la skyon tshol lam bshad pa la skyon tshol na de la bshad par mi bya'o/ /gal te nyan pa gang zag la rten gyi chos la mi rten na chos la</text></item>
<item><p>196b8</p><section>mdo sde</section><text>mi rten pas de la bshad par mi bya'o/ /gal te nyan pa yi ge la rten la don la mi rten na bshad par mi bya ba nas bkri ba'i don la rten gyi nges pa'i don gyi bar la mi rten na bshad par mi bya'o/ /de ci'i phyir zhe na/ gang</text></item>
<item><p>197a1</p><section>mdo sde</section><text>zag de ni sangs rgyas dang / byang chub sems dpa' rnams kyi yongs su dag pa'i chos la ma gus pa'i phyir ro/ /gal te bshad cing ston pa yang chos la bkur sti byed la/ chos nyan pa gang gus pa'i sems kyis</text></item>
<item><p>197a2</p><section>mdo sde</section><text>rtse gcig tu nyan cing nga rgyal gyi sems med pa ni yongs su dag par bshad pa zhes bya'o/ /gzhan yang rim gyis bshad pa zhes bya ba ni thams cad bshad pa'o/ /thams cad bshad pa zhes bya ba ni mdo sde bcu gnyis nas tshig gcig gam/ tshigs</text></item>
<item><p>197a3</p><section>mdo sde</section><text>su bcad pa gcig gam/ tshigs su bcad pa phyed kyi bar du bshad pa ste/ de yang tshig gi sgra dang / don dang / chos su ldan la/ chos dang don bstan pa yang spro ba dang / gzengs stod pa dang / dga' bar bya ba'i phyir dus su bstan pa dang /</text></item>
<item><p>197a4</p><section>mdo sde</section><text>dus kha cig tu gshe zhing spyo ba dang / dus kha cig tu drang por thad kar bstan pa dang / dus kha cig tu dpe rnams bstan te ci dang 'phrod pa bzhin du bstan pa dang / dus kha cig tu de bas nye zhing sla bar bstan pa dang / dus kha cig tu ji ltar mos pa</text></item>
<item><p>197a5</p><section>mdo sde</section><text>bzhin du 'jug sla ba bstan pa ni byang chub sems dpa'i drin shes pa dang / drin bsab pa la mkhas pa'i mchog chos rim gyis bshad pa zhes bya'o/ /gzhan yang yongs su dag par bshad pa zhes bya ba ni byang chub sems</text></item>
<item><p>197a6</p><section>mdo sde</section><text>dpa' sems dpa' chen po dgra sdang ba la byams pa'i sems sgom ste/ byams pa'i sems kyis sems can sdig pa dang / bcas pa dang gang zag bag med pa dang le lo can dag la thabs rnam pa mang po nas chos</text></item>
<item><p>197a7</p><section>mdo sde</section><text>bstan nas rgyags shing dregs pa dang / gang zag dbul phongs pa'i bar du thabs rnam pa mang pos chos ston par byed kyi bdag stod pa 'am/ gzhan smod pa 'am/ bza' ba dang / btung ba dang /</text></item>
<item><p>197a8</p><section>mdo sde</section><text>rnyed pa dang / grags pa'i phyir ma yin pa ni byang chub sems dpa' drin shes shing drin bsab pa la mkhas pa'i chos yongs su dag pa bshad pa zhes bya'o/ /de la ji ltar na chos bzhin du gnas pa yin zhe na/</text></item>
<item><p>197b1</p><section>mdo sde</section><text>lus dang / ngag dang / yid kyi las dge ba'i chos sgom zhing yongs su dag pa dang ldan te/ drin shes pa dang / drin bsab pa yang bla na med pa yang dag par rdzogs pa'i byang chub yongs su bstan pa'o/ /gzhan yang byang chub</text></item>
<item><p>197b2</p><section>mdo sde</section><text>sems dpa' sems dpa' chen po drin shes shing drin bsab pa ni don yid la byed de/ mang du thos pas gzungs thob par byed cing chos kyi sgron ma 'bar bar bya ba'i phyir sems can thams cad la phan pa dang bde ba'i don du sbyin pa dang / tshul</text></item>
<item><p>197b3</p><section>mdo sde</section><text>khrims dang / mang du thos pa la brtson par bya/ chos ston cing 'chad pa la mchod pa dang rim gro bya'i chos la skyon mi gdags/ ston cing 'chad pa la skyon mi gdags/ gnod pa dang 'tshe ba med pa'i sems kyis sems can la mi</text></item>
<item><p>197b4</p><section>mdo sde</section><text>'jigs pa sbyin pa ni drin shes pa zhes bya'o/ /lha dang mi'i longs spyod myong zhing mya ngan las 'da' ba'i lam thob pa ni drin shes pa dang / drin bsab pa zhes bya'o/ /byang chub sems dpa' ni gzhan yang dngos po bzhis bzod pa bsgom</text></item>
<item><p>197b5</p><section>mdo sde</section><text>zhing mi bzod pa yongs su spangs te byang chub brgyan pa'i phyir sems can mang po bsdus nas bzod pa bsgom pa la bkod de/ bdag kyang bzod pa byed/ gzhan yang bzod pa byed pa la 'god cing 'jigs pa dang bral ba</text></item>
<item><p>197b6</p><section>mdo sde</section><text>ni drin shes pa zhes bya'o/ /de ltar bzod pa byas pa'i rkyen gyis zhe sdang gi sems mi 'byung bas 'khor phun sum tshogs pa dang ldan te/ sdug bsngal ba 'am nyon mongs pa mi 'byung bas 'gyod pa'i sems</text></item>
<item><p>197b7</p><section>mdo sde</section><text>med de lus 'di dang bral nas kyang lha dang mi'i longs spyod myong zhing mya ngan las 'da' ba thob pa ni drin bsab pa zhes bya'o/ /rigs kyi bu gzhan yang byang chub sems dpa' dngos po rnam pa bzhis brtson</text></item>
<item><p>197b8</p><section>mdo sde</section><text>'grus rtsom ste/ le lo yongs su spangs nas byang chub brgyan pa'i phyir sems can yongs su sdud do/ /byang chub kyi lam gyi phyir brtson 'grus rtsom pas nyal na yang bde ste/ nyon mongs pa dang</text></item>
<item><p>198a1</p><section>mdo sde</section><text>bral bas bde ba'i chos skye zhing 'phel te lus kyis bde ba'i longs spyod myong ba ni bdag la phan pa'i don byed pa zhes bya'o/ /byang chub sems dpa' brtson 'grus rtsom yang sems can la mi 'tshe ste/ 'tshog rdeg dang /</text></item>
<item><p>198a2</p><section>mdo sde</section><text>gshe ba dang / spyo ba med pa ni gzhan la phan pa'i don byed pa zhes bya ste/ lus 'di dang bral nas kyang lha dang mi'i longs spyod myong zhing mthu dang dbang du ldan te/ byang chub kyi lam thob pas 'bras bu chen po thob par 'gyur te/ 'di ni byang</text></item>
<item><p>198a3</p><section>mdo sde</section><text>chub sems dpa' brtson 'grus rtsom pa'i dngos po bzhi zhes bya'o/ /byang chub sems dpa'i ting nge 'dzin sgom pas 'khrug pa'i sems yongs su spangs te byang chub brgyan pa'i phyir sems can yongs su sdud do/ /byang chub kyi lam gyi</text></item>
<item><p>198a4</p><section>mdo sde</section><text>phyir ting nge 'dzin bsgoms pas tshe 'di la yang 'jig rten gyi bde ba myong la/ lus dang sems dben zhing zhi ba ni drin lan shes pa zhes bya'o/ /de ltar lus dang sems dben zhing zhi bas sems can la mi 'tshe ba ni drin bsab pa zhes bya</text></item>
<item><p>198a5</p><section>mdo sde</section><text>ste/ byang chub sems dpa' lus 'di dang bral nas rnam par dag pa'i lus thob cing bde ba phun sum tshogs pa'i longs spyod myong ste/ yongs su mya ngan las 'da' ba thob pa ni byang chub sems dpa'i bsam gtan sgom pa'i dngos</text></item>
<item><p>198a6</p><section>mdo sde</section><text>po bzhi zhes bya'o/ /gzhan yang byang chub sems dpa' drin shes pa dang / drin bsab pa ni shes rab dang ldan pas ma rig pa bcom ste byang chub yongs su brgyan pa'i phyir bsdu ba'i chos rnam pa bzhis sems can yongs su sdud</text></item>
<item><p>198a7</p><section>mdo sde</section><text>do/ /byang chub kyi phyir shes rab bsgoms pas chos kyi dbyings shes shing rtogs pa'i phyir lus kyi bde ba'i longs spyod myong ba ni bdag la phan pa'i don zhes bya'o/ /sems can rnams kyi 'jig rten gyi don dang 'jig rten</text></item>
<item><p>198a8</p><section>mdo sde</section><text>las 'das pa'i don bskyed pa ni gzhan la phan pa'i don zhes bya'o/ /nyon mongs pa dang shes bya'i sgrib pa rnam pa gnyis yongs su spangs pas na 'bras bu chen po zhes bya ste/ 'di ni drin shes shing drin bsab pa'i byang chub</text></item>
<item><p>198b1</p><section>mdo sde</section><text>sems dpa'i shes rab kyi dngos po bsam gyis mi khyab pa bzhi zhes bya'o/ /gzhan yang byang chub sems dpa' sngon gyi gnas dran pa'i mngon par shes pas sngon 'das pa'i dngos po shes rab kyis rtogs te/ sems can rnams kyi dge ba</text></item>
<item><p>198b2</p><section>mdo sde</section><text>dang sdig pa'i las brtags nas dge ba'i ris su 'thun pa'i sems can thams cad la phan pa dang / bde ba'i don du byang chub sems dpa' sems dpa' chen po thabs mkhas pas dga' ldan gnas su tshe phun sum tshogs par skyes so/ /de na</text></item>
<item><p>198b3</p><section>mdo sde</section><text>mchog tu gyur pa gsum dang ldan te/ tshe mchog tu gyur pa dang / gzugs mchog tu gyur pa dang / grags pa mchog tu gyur pa'o/ /thog ma gnas de nas babs pa'i tshe 'od zer chen po bkye nas phyogs bcu snang bar byas te yum gyi lhums</text></item>
<item><p>198b4</p><section>mdo sde</section><text>su 'jug pa dang / lhums na ji srid gnas pa dang / lhums nas bltam pa'i dus mkhyen to/ /phyogs bcur phyogs re rer yang mis ma brten par gom pa bdun bdun bor te 'di skad ces bsgrags so/ /bdag gi da ltar gyi lus</text></item>
<item><p>198b5</p><section>mdo sde</section><text>'di ni nangs kyi tha ma ste/ lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po rnams kyis me tog dang / bdug spos dang / rol mo dang / sil snyan dang /</text></item>
<item><p>198b6</p><section>mdo sde</section><text>ba dan dag dang / gdugs dam pa rnams kyis mchod pa byas so/ /skyes bu chen po'i mtshan sum bcu rtsa gnyis dang ldan pas de'i lus las mchog tu gyur pa gzhan med do/ /byams pa'i shugs kyis bdud kyi dpung rnams</text></item>
<item><p>198b7</p><section>mdo sde</section><text>bcom mo/ /lhu tshigs re re la yang gyad mthu bo che'i stobs re re dang ldan no/ /gzhon nu bus pa'i tshe 'jig rten gyi dngos po ma bslabs par thams cad kun rtogs shing shes so/ /ston pa med par rang btsal te bla na med</text></item>
<item><p>198b8</p><section>mdo sde</section><text>pa yang dag par rdzogs pa'i byang chub lhun gyis grub bo/ /tshangs pa'i lha'i dbang pos bskul nas sems can rnams la chos kyi 'khor lo bskor to/ /ting nge 'dzin la mnyam par bzhag pas 'brug sgra bsgrags kyang ma</text></item>
<item><p>199a1</p><section>mdo sde</section><text>g.yos so/ /gcan zan rnams nye bar bsten te pha ma bzhin du sdug par bsams so/ /byol song gis bsod snyoms phul ba yang sangs rgyas kyis de'i bsam pa mkhyen to/ /lha dang klus char phab ste lus kyi khrus</text></item>
<item><p>199a2</p><section>mdo sde</section><text>byas so/ /shing ljon pa'i yal ga yang de'i phyogs su btud de grib mas skyabs byas so/ /mngon par sangs rgyas nas kyang lo drug gi bar du bdud ma rungs pas rgyun du glags btsal kyang glags ma rnyed do/ /rgyun du ting nge 'dzin la mnyam</text></item>
<item><p>199a3</p><section>mdo sde</section><text>par bzhag pas dran pa nye bar gzhag pa'i sems yongs su rdzogs te/ rnam par rtog pa 'byung ba dang 'gag pa la shin du mkhas pas de ni byang chub sems dpa'i skye ba thun mong ba bsam gyis mi khyab pa zhes bya'o/ /skye ba thun mong</text></item>
<item><p>199a4</p><section>mdo sde</section><text>ma yin pa ni sems can la phan pa dang / bde ba'i don du dper na gang zag smyos pa dag de bzhin gshegs pa mthong ba'i rkyen gyis sngon gyi sems sor chud pa 'am/ dmus long gis mthong bar gyur pa 'am/ mngal mgo log tu</text></item>
<item><p>199a5</p><section>mdo sde</section><text>gyur pa legs par btsas pa 'am/ 'on pa rna bas thos par gyur pa 'am/ 'dod chags dang / zhe sdang dang / gti mug can dug gsum byang bar gyur pa de lta bu ni skye ba thun mong ma yin pa bsam gyis mi khyab pa zhes</text></item>
<item><p>199a6</p><section>mdo sde</section><text>bya'o/ /gzhan yang skye ba thun mong zhes bya ba ni de bzhin gshegs pa'i mdzad pa bsam gyis mi khyab pa ste/ rtag tu glo g.yas pa phab nas gzims pa dang / seng ge'i rgyal po lta bur rtswa 'jag ma ltar mi 'grub</text></item>
<item><p>199a7</p><section>mdo sde</section><text>pa dang / rlung gi rgyal po be ram bas kyang na bza'i mtha' tsam mi g.yos pa dang / gshegs pa'i gom stabs ri dgas kyi rgyal po seng ge 'am ngang pa'i rgyal po ltar gshegs pa dang / gshegs su cha ba na zhabs</text></item>
<item><p>199a8</p><section>mdo sde</section><text>g.yas pa sngar 'dor ba dang / gang dang gang du gshegs kyang sa gzhi mtho dma' mnyam pa dang / bsod snyoms la dri nga ba'i skyon med cing zhal nas phyir mi 'brul ba ni skye ba thun mong ba bsam gyis mi khyab pa zhes bya'o/ /</text></item>
<item><p>199b1</p><section>mdo sde</section><text>gzhan yang skye ba thun mong ba bsam gyis mi khyab pa ni 'di lta ste/ zhabs kyi mthil mnyam zhing gang ba yin zhabs kyi mthil na 'khor lo rtsibs stong dang ldan pa yod pa yin/ phyag sor phra la ring ba yin/ zhabs kyi rting ba zlum la</text></item>
<item><p>199b2</p><section>mdo sde</section><text>gang ba yin/ phyag sor gyi bar dra bas 'brel ba yin/ phyag dang zhabs 'jam zhing mnyen pa yin/ zhabs kyi byin pa ri dgas kyi rgyal po e na ya ltar zlum la shugs kyis gzhol ba yin/ zhabs kyi long bu phyir mi snang ba yin/</text></item>
<item><p>199b3</p><section>mdo sde</section><text>phyag pus mor slebs pa yin/ rta'i rgyal po ltar mtshan sbubs kyi nang du nub pa yin/ shing n+ya gro d+ha ltar sku'i yan lag yongs su rdzogs pa yin/ sku'i ba spu gyen du nyal ba yin/ ba spu re re nas g.yas su 'khyil ba yin/</text></item>
<item><p>199b4</p><section>mdo sde</section><text>sku mdog gser btso ma ltar 'dug pa yin/ rtag pa'i 'od 'dom gang dang ldan pa yin/ lpags pa mnyen zhing 'jam la rdul dang dri mas mi gos pa yin/ gnas bdun yongs su gang ba yin/ sku'i stod seng ge ltar 'dug pa yin/ phyag</text></item>
<item><p>199b5</p><section>mdo sde</section><text>gi lag ngar zlum la shugs kyis gzhol ba yin/ sgrog rus mnyam par gang ba yin/ sku'i stod smad 'byes pa'i mtshan dang ldan pa yin/ zhal gyi tshems bzhi bcu dang ldan pa yin/ tshems kyi thags bzang zhing mnyam pa yin</text></item>
<item><p>199b6</p><section>mdo sde</section><text>tshems kyi mdog dkar ba yin/ 'gram pa ri dgas kyi rgyal po seng ge ltar gang ba yin/ ro bro ba'i mchog dang ldan pa yin/ sha'i do ker gyi mtshan dang ldan pa yin/ ljags ring la yangs pa yin/ tshangs pa'i sgra dbyangs dang ldan</text></item>
<item><p>199b7</p><section>mdo sde</section><text>pa yin/ spyan gyi mdog mthon mthing ltar 'dug pa yin/ spyan khyu mchog gi rgyal po ltar 'dug pa yin/ smin mtshams kyi mdzod spu dkar po dang ldan no/ /de bzhin du bsam gyis mi khyab pa'i dpe byad bzang po brgyad bcu dang</text></item>
<item><p>199b8</p><section>mdo sde</section><text>ldan te/ dpe byad bzang po re re la yang dpe byad bzang po'i mchog dam pa brgya stong snyed yod de/ dpe byad bzang po de dag re re la yang byang chub sems dpa' thog ma byang chub tu sems bskyed nas byang chub la shin du brtan pas drin</text></item>
<item><p>200a1</p><section>mdo sde</section><text>shes shing drin bsab pa'i phyir spyod pa dam pa de dag spyad de/ de bas na bla na med pa'i byang chub thob par gyur to/ /sangs rgyas kyis bka' stsal pa/ de bzhin gshegs pa ni sngon yun ring po bskal pa grangs med pa/</text></item>
<item><p>200a2</p><section>mdo sde</section><text>tshad med pa'i bar du tshul khrims yongs su dag par bsrungs pas zhabs kyi mthil mnyam par gang ba'i mtshan dang ldan par gyur pa yin no/ /pha ma dang slob dpon dang / bla ma dang / gang zag yon tan dang ldan pa la mchod pa dang bkur sti byas</text></item>
<item><p>200a3</p><section>mdo sde</section><text>pa'i rkyen gyis zhabs kyi mthil 'khor lo'i mtshan dang ldan par gyur pa yin no/ /sems can rnams la mi 'tshe zhing 'phrog pa dang rku ba'i sems med la pha ma dang / slob dpon dang bla ma dang / yon tan dang ldan pa'i gang zag la</text></item>
<item><p>200a4</p><section>mdo sde</section><text>rgyang ma nas bsu bskyal byas shing khri stan bting la nga rgyal spangs te/ rim gro dang / bkur sti dang / phyag byas pas de'i rgyu de'i rkyen gyis sor mo phra zhing ring bar gyur pa'i mtshan dang ldan par gyur pa yin no/ /gong du smos pa'i bya</text></item>
<item><p>200a5</p><section>mdo sde</section><text>ba gsum dang ldan pas rting ba zlum la gang ba'i mtshan dang ldan par gyur pa yin no/ /bsdu ba'i chos rnam pa bzhis 'gro ba mang po yongs su bsdus pas de'i rgyu de'i rkyen gyis sor mo'i bar dra bas 'brel pa'i mtshan dang ldan</text></item>
<item><p>200a6</p><section>mdo sde</section><text>par gyur pa yin no/ /mar dang 'bru mar gyis pha ma dang / slob dpon dang / bla ma dang / yon tan dang ldan pa'i gang zag gi lus la bskus shing mnyes pas de'i rgyu de'i rkyen gyis rkang lag mnyen zhing ring la 'jam pa yin no/ /</text></item>
<item><p>200a7</p><section>mdo sde</section><text>dge ba'i chos bsgom pa la mi skyo bas de'i rgyu de'i rkyen gyis thal gong mnyam la lag ngar zlum zhing shugs kyis gzhol ba yin no/ /chos thos par dga' zhing gzhan la chos ston par yang mos te/ chos kyi phyir mngag</text></item>
<item><p>200a8</p><section>mdo sde</section><text>gzhug gi las byas na de'i rgyu de'i rkyen gyis long bu'i rus pa mi snang ba'i mtshan dang ldan no/ /sgo gsum yongs su dag cing nad g.yog dang / sman gyi sbyin pa byin te/ nga rgyal med la bza' ba dang / btung ba la chog shes pa'i</text></item>
<item><p>200b1</p><section>mdo sde</section><text>rgyu dang rkyen gyis lus drang por 'greng na lag pas pus mor slebs pa yin no/ /'khon gcugs su gyur pa la tshig 'jam pos bsdums te/ bdag kyang ngo tsha ba dang ldan pa'i chos spyad de gzhan yang spyod du bcug na de'i rgyu de'i rkyen</text></item>
<item><p>200b2</p><section>mdo sde</section><text>gyis rta'i rgyal po ltar mtshan sbubs kyi nang du nub pa yin no/ /bdag gi sgo gsum yongs su dag la gzhan yang yongs su dag par byed cing / sems can dag 'byung ba chen po bzhi 'khrugs te/ nad du gyur pa'i sman dpyad kyis</text></item>
<item><p>200b3</p><section>mdo sde</section><text>gsos na de'i rgyu de'i rkyen gyis lus kyi mtshan yongs su rdzogs pa yin no/ /chos thos par dga' zhing gzhan la chos ston par mos na lus kyi ba spu gyen du nyal ba'i mtshan dang ldan pa yin/ chos kyi don zab mo yid la bgyid cing dge</text></item>
<item><p>200b4</p><section>mdo sde</section><text>ba'i chos sgom par mos la/ pha ma dang / slob dpon dang / bla ma dang / yon tan dang ldan pa'i gang zag la mchod pa byas pa dang / sangs rgyas kyi mchod rten dang / dge 'dun gyi gnas khang dang lam srang na 'dug pa'i bong ba 'am/</text></item>
<item><p>200b5</p><section>mdo sde</section><text>rdo ba 'am/ tsher ma 'am/ mi gtsang ba med par byas na de'i rgyu de'i rkyen gyis spu re re nas g.yas phyogs su 'khyil pa'i mtshan dang ldan par gyur pa yin no/ /pha rol po gzhan dag la zas dang / skom dang / rgyan dang / de la sogs pa byin</text></item>
<item><p>200b6</p><section>mdo sde</section><text>zhing zhe sdang gi sems med na de'i rgyu de'i rkyen gyis gser btso ma'i mdog dang ldan pa dang / 'od rtag pa'i mtshan nyid dang ldan pa yin no/ /ci'i las kyis ba spu'i khung bu re re nas spu re re skyes pa'i mtshan dang ldan zhe na/ las de nyid</text></item>
<item><p>200b7</p><section>mdo sde</section><text>kyi rgyu las gyur te/ las kyi rgyu de nyid kyis lus mnyen zhing 'jam la rdul dang dri mas mi gos pa'i mtshan dang ldan pa yin no/ /sems can dag la dgos pa'i zang zing rgyun du gtong bas na de'i rgyu de'i rkyen gyis gnas bdun mnyam par</text></item>
<item><p>200b8</p><section>mdo sde</section><text>gang ba'i mtshan dang ldan pa yin no/ /bdag gi nga rgyal dang dregs pa bcom nas rang bzhin gyis mnyen zhing des pa'i sems kyis sems can gyi yid dang sbyor te/ /chos bzhin du spyod la mi dge ba'i chos spangs pa'i phyir dge ba'i chos</text></item>
<item><p>201a1</p><section>mdo sde</section><text>ston na de'i rgyu de'i rkyen gyis ro stod ri dgas kyi rgyal po seng ge lta bu'i mtshan dang / smin mtshams dang / sgrog rus mnyam par gang ba'i mtshan dang / sor mo ring ba'i mtshan dang / lus kyi mtha' yang zhing 'jam pa'i mtshan</text></item>
<item><p>201a2</p><section>mdo sde</section><text>dang ldan pa yin no/ /phra ma yongs su spangs te rtsod cing 'khon pa'i sdums byas pas de'i rgyu de'i rkyen gyis so bzhi bcu dang ldan pa'i mtshan dang / so'i thags bzang ba'i mtshan dang / so mnyam pa'i mtshan dang ldan pa yin no/ /'dod</text></item>
<item><p>201a3</p><section>mdo sde</section><text>pa'i khams kyi byams pa bsgoms pas de'i rgyu de'i rkyen gyis so dkar ba'i mtshan dang ldan pa yin no/ /slong ba mthong na dga' ba'i sems kyis bsu bskyal byas pas de'i rgyu de'i rkyen gyis seng ge'i 'gram pa lta bu'i mtshan dang ldan par</text></item>
<item><p>201a4</p><section>mdo sde</section><text>gyur pa yin no/ /sems can thams cad la bu gcig pa bzhin du 'dra bar lta bas de'i rgyu de'i rkyen gyis ro bro ba'i mchog gi mtshan dang ldan pa yin no/ /sems can la bla na med pa'i chos kyi ro rtag tu gtong zhing brjed cing mi dran pa la yang</text></item>
<item><p>201a5</p><section>mdo sde</section><text>dran par byas te/ bdag kyang tshul khrims lnga srung la gzhan yang bsrung bar bskul zhing byams pa'i sems kyis chos kyi sbyin pa chen po byas na de'i rgyu de'i rkyen gyis sha'i gtsug tor gyi mtshan dang lce ring zhing yangs pa'i mtshan dang ldan</text></item>
<item><p>201a6</p><section>mdo sde</section><text>pa yin no/ /bden pa'i tshig dang / chos kyis dga' ba'i tshig dang / mnyen des pa'i tshig smra'i/ dus ma yin pa'i tshig mi smra bas de'i rgyu de'i rkyen gyis tshangs pa'i sgra dbyangs dang ldan pa yin no/ /snying rje'i sems bsgoms pas sems</text></item>
<item><p>201a7</p><section>mdo sde</section><text>can rnams la pha ma lta bur lta bas de'i rgyu de'i rkyen gyis mig mthon mthing ltar 'dug pa dang / mig khyu mchog gi rgyal po lta bu'i mtshan dang ldan pa yin no/ /yon tan dang ldan pa'i legs pa mi bcabs shing bstod cing</text></item>
<item><p>201a8</p><section>mdo sde</section><text>bsngags pas de'i rgyu de'i rkyen gyis mdzod spu dkar po'i mtshan dang ldan pa yin no/ /mtshan sum bcu rtsa gnyis 'di dag gi rgyu dang rkyen so sor bshad mod kyi de'i rgyu de'i rkyen yang dag pa ni tshul khrims dang brtson 'grus so/ /</text></item>
<item><p>201b1</p><section>mdo sde</section><text>de ci'i phyir zhe na/ gal te tshul khrims ma bsrungs/ brtson 'grus ma spyad na mi'i lus kyang thob par mi nus na mtshan sum bcu rtsa gnyis thob pa lta smos kyang ci dgos/ spyi gtsug bltar mi snang ba dang / sha'i gtsug tor gyi mtshan</text></item>
<item><p>201b2</p><section>mdo sde</section><text>gnyis la tha dad pa med do/ /gzhan yang ci byed do cog la gcig du ma nges te 'gyod pa'i sems med na de'i rgyu de'i rkyen gyis rkang mthil mnyam par gang ba'i mtshan thob bo/ /de yang sems rtse gcig tu byas na de'i rgyus 'khor lo'i</text></item>
<item><p>201b3</p><section>mdo sde</section><text>rtsibs stong dang ldan pa'i mtshan dang / mtshan gsum pa dang bzhi pa dang / sor mo'i bar 'brel pa dang / gnas bdun mnyam par gang ba dang / mnyen zhing 'jam pa dang / phrag pa zlum pa dang / sgrog rus gang ba dang / lus drang</text></item>
<item><p>201b4</p><section>mdo sde</section><text>ba dang / lce ring zhing yangs pa'i mtshan dang ldan pa yin no/ /de yang bya ba rtag tu byas na de'i rgyus sor mo ring ba'i mtshan dang / lag pas pus mor slebs pa dang / 'od rtag pa 'dom gang gi mtshan dang / so thags</text></item>
<item><p>201b5</p><section>mdo sde</section><text>bzang zhing ya yo med pa'i mtshan thob bo/ /bya ba yongs su dag par byas na de'i rgyus mtshan lhag ma gzhan rnams thob par 'gyur ro/ /gzhan yang sems can dag la dge ba 'ba' shig gi sems bskyed pas de'i rgyus</text></item>
<item><p>201b6</p><section>mdo sde</section><text>rkang lag mnyen zhing 'jam pa dang / lpags pa mnyen zhing 'jam la rdul dang dri mas mi gos pa'i mtshan thob bo/ /rim gyis bsgom zhing spyod pa dang / dus bzhin du bsgoms shing spyod pas de'i rgyus gnyis pa dang / gsum</text></item>
<item><p>201b7</p><section>mdo sde</section><text>pa dang / bzhi pa'i mtshan thob bo/ /dge ba'i chos bsgom pa la mos shing 'gyod pa'i sems med pas de'i rgyus lus kyi mdog gser lta bu dang / 'od rtag pa dang / so dkar ba dang / smin mtshams kyi mdzod spu'i</text></item>
<item><p>201b8</p><section>mdo sde</section><text>mtshan thob bo/ /bstod cing bsngags na yang nga rgyal mi skye la/ bdag gi legs pa bcabs te rlom sems med na de'i rgyus rta lta bur mtshan sbubs su nub pa'i mtshan thob bo/ /dge ba'i las ci byas pa</text></item>
<item><p>202a1</p><section>mdo sde</section><text>byang chub tu bsngos na de'i rgyus ba spu'i khung re re nas spu re re skye ba'i mtshan dang / ba spu gyen du nyal ba dang / so bzhi bcu dang ldan pa dang / ro bro ba'i mchog gi mtshan thob bo/ /rtag tu brtson 'grus byas na de'i rgyus 'gram pa'i lha</text></item>
<item><p>202a2</p><section>mdo sde</section><text>nga zlum pa dang / lus kyi stod seng ge lta bu'i mtshan thob bo/ /sems can thams cad la bu gcig pa dang 'dra bar sdug par bsams pas de'i rgyus so thags bzang ba dang / mig mthon mthing du 'dug pa dang / mig khyu mchog gi</text></item>
<item><p>202a3</p><section>mdo sde</section><text>rgyal po lta bu'i mtshan thob bo/ /dge ba'i chos sgrub pa la skyo zhing ngal ba'i sems med pas mtshan lhag ma gzhan rnams thob bo/ /byang chub sems dpa' sems dpa' chen po mtshan nyid la spyod cing gnas pa'i tshe mtshan sum</text></item>
<item><p>202a4</p><section>mdo sde</section><text>cu rtsa gnyis kyi las byed do/ /rnam par dag pa'i spyod pa la gnas pa'i tshe mtshan sum cu rtsa gnyis yod mod kyi yongs su rdzogs pa'am/ gsal ba ma yin no/ /spyod pa bcu gsum pa la gnas pa na mtshan rnams kyang</text></item>
<item><p>202a5</p><section>mdo sde</section><text>mngon par gsal bar yongs su rdzogs so/ /sangs rgyas kyi chos kyi mtshan grangs med mod kyi sems can rnams la mi mthun te/ rab dang 'bring dang / tha ma yod pas bsam gyis mi khyab pas na de bas na sangs</text></item>
<item><p>202a6</p><section>mdo sde</section><text>rgyas kyis mtshan bzang po sum cu rtsa gnyis gsungs so/ /sems can thams cad kyi bsod nams ji tsam yod pa phyogs gcig tu bsdus te spungs nas de bzhin gshegs pa'i ba spu gcig gi mtshan dang mnyam mo/ /ba spu'i</text></item>
<item><p>202a7</p><section>mdo sde</section><text>khung bu thams cad kyi bsod nams ji snyed cig yod pa gcig tu bsdus te spungs nas dpe byad bzang po gcig dang mnyam mo/ /dpe byad bzang po ji tsam yod pa'i bsod nams ji snyed yod pa de las brgya 'gyur du byas na mtshan</text></item>
<item><p>202a8</p><section>mdo sde</section><text>gcig dang mnyam ste/ smin mtshams kyi mdzod spu dkar po'i mtshan dang / spyi gtsug bltar mi snang ba'i mtshan ni ma gtogs so/ /de ma yin pa mtshan gzhan thams cad gcig tu bsdus te stong 'gyur du byas na mtshan gong ma gnyis su</text></item>
<item><p>202b1</p><section>mdo sde</section><text>'gyur ro/ /mtshan sum cu rtsa gnyis dang / dpe byad bzang po brgyad bcu po'i bsod nams ji snyed yod pa gcig tu bsdus spungs te khri phrag stong 'gyur du byas pa dang / de bzhin gshegs pa'i 'brug sgra lta bu'i dbyangs zab cing rgyang ring por grags</text></item>
<item><p>202b2</p><section>mdo sde</section><text>pa'i mtshan dang mnyam ste/ gsung sgra des ni sangs rgyas kyi zhing tshad med mtha' yas bsam gyis mi khyab pa'i rdul phra rab snyed du grags shing / sems can gyi don du byams pa dang snying rje chen po spyod pas/ drin shes pa dang / drin bsab pa 'di</text></item>
<item><p>202b3</p><section>mdo sde</section><text>ni bsam gyis mi khyab bo/ /de ltar mtshan dang dpe byad bzang po de dag re res kyang so so'i skye bo tshad med grangs med pa bye ba brgya stong gis sa chen po'i rdul phra rab snyed la phan pa dang bde ba'i don byas nas byang chub tu sems bskyed du bcug</text></item>
<item><p>202b4</p><section>mdo sde</section><text>go/ /de ltar mthar gyis bsgrub pa yongs su rdzogs nas mtshan dang dpe byad bzang po rnam gnyis thob ste/ mtshan dang dpe byad bzang po yongs su rdzogs nas byang chub kyi shing drung du song ste/ bdud kyi dpung rnams btul te mngon par sangs</text></item>
<item><p>202b5</p><section>mdo sde</section><text>rgyas nas/ yang dag par chos kyi 'khor lo bskor to/ /so so'i skye bo la phan pa dang bde ba'i don du 'dod pa'i chu'i klung las bsgral nas shes rab kyi pha rol du phyin pa'i 'gram du bkod de/ sems can thams cad la phan pa dang bde ba'i</text></item>
<item><p>202b6</p><section>mdo sde</section><text>don yongs su rdzogs par byas so/ /bcom ldan 'das kyis kun dga' bo dang / byang chub sems dpa' sems dpa' chen po la sogs te 'khor mang po thams cad la 'di skad ces bka' stsal to/ /rigs kyi bu dag khyed rnams la</text></item>
<item><p>202b7</p><section>mdo sde</section><text>su zhig sangs rgyas kyi bka' drin rtag tu gzo zhing dam pa'i chos bsrung ba'i phyir thabs mkhas pa chen po drin lan bsab pa'i mdo sde shin du zab mo 'di glegs bam du bri ba dang / klog pa dang / kha ton byed par 'gyur/ su zhig</text></item>
<item><p>202b8</p><section>mdo sde</section><text>gis phyi ma'i dus ngan pa'i tshe brtson 'grus chen po bskyed de bla na med pa yang dag par rdzogs pa'i byang chub 'di srung zhing gzungs su 'dzin par 'gyur/ su zhig gis chos bsrung ba'i phyir mdo sde 'di rgyas par spel zhing sems can thams</text></item>
<item><p>203a1</p><section>mdo sde</section><text>cad la phan pa dang bde ba'i don byed par nus shes bka' stsal pa dang / de'i tshe 'khor de nyid na byang chub sems dpa' sems dpa' chen po khri brgya stong snyed 'dug pa las langs te/ gos tshags bcos nas bla gos</text></item>
<item><p>203a2</p><section>mdo sde</section><text>phyogs gcig tu gzar te/ pus mo g.yas pa'i lha nga sa la btsugs thal mo sbyar ba btud nas sangs rgyas la 'di skad ces gsol to/ /bcom ldan 'das bdag cag gis slad ma'i dus ngan pa'i tshe bla na med pa yang dag par</text></item>
<item><p>203a3</p><section>mdo sde</section><text>rdzogs pa'i byang chub 'di bsrung zhing dam pa'i chos gzungs su bzung ste sems can mang po la phan pa'i don byed par spro'o/ /de nas byang chub sems dpa' seng ges 'di skad ces gsol to/ /bcom ldan 'das bdag kyang thabs rnam</text></item>
<item><p>203a4</p><section>mdo sde</section><text>pa sna tshogs kyis sems can rnams yongs su bsdu bar spro'o/ /byang chub sems dpa' rdo rjes gsol pa/ sems can gang ngan 'gro gsum tu ltung bar 'gyur ba dag bdag gis ci nas kyang mi ltung bar bgyi bar spro'o/ /byang chub sems</text></item>
<item><p>203a5</p><section>mdo sde</section><text>dpa' 'jam dpal gyis gsol pa/ sems can rnams ci dang ci 'dod pa bdag gis thams cad yongs su rdzogs par bgyi bar spro'o/ /byang chub sems dpa' ye shes rgyal mtshan gyis gsol pa/ bdag gis ni sems can rnams la</text></item>
<item><p>203a6</p><section>mdo sde</section><text>ye shes chen po'i chos kyi rgyal mtshan sbyin par bgyi ba spro'o/ /byang chub sems dpa' chos kyi rgyal mtshan gyis gsol pa/ bcom ldan 'das bdag gis ni sems can rnams la chos yongs su sbyin par spro'o/ /byang chub sems dpa'</text></item>
<item><p>203a7</p><section>mdo sde</section><text>nyi 'od kyis gsol pa/ bcom ldan 'das bdag gis ni sems can rnams la bde ba sbyin par spro'o/ /byang chub sems dpa' zla 'od kyis gsol pa/ bcom ldan 'das bdag gis ni sems can rnams la bsod nams kyi las</text></item>
<item><p>203a8</p><section>mdo sde</section><text>byed du gzhug par bskul bar spro'o/ /byang chub sems dpa' dge sbyong gis gsol pa/ bcom ldan 'das bdag gis ni sems can rnams la thams cad bag med pa la mi gnas par bskul bar spro'o/ /byang chub sems dpa' blo</text></item>
<item><p>203b1</p><section>mdo sde</section><text>gros mi zad pas gsol pa/ bcom ldan 'das bdag gis ni sems can thams cad la zad pa mi shes pa'i dbyings kyi don mthong bar bstan par spro'o/ /byang chub sems dpa' zla 'od bus gsol pa/ bcom ldan 'das bdag ni</text></item>
<item><p>203b2</p><section>mdo sde</section><text>sems can thams cad la bla na med pa'i bde ba sbyin pa bgyi bar spro'o/ /zhes byang chub sems dpa' de dag so so nas dam bcas so/ /byang chub yongs su brgyan cing sems can thams cad la phan zhing bde ba dang / sangs rgyas kyi bka' drin dran</text></item>
<item><p>203b3</p><section>mdo sde</section><text>zhing sangs rgyas kyi bka' drin bsab pa'i phyir stan las langs nas thal mo sbyar ba btud de/ sangs rgyas kyi mdo sde 'di bdag cag la gtad du gsol zhes gsol to/ /de'i tshe tshe dang ldan pa kun dga' bos 'di skad ces gsol to/ /bcom</text></item>
<item><p>203b4</p><section>mdo sde</section><text>ldan 'das mdo sde 'di'i mtshan ci zhes bgyi/ ji ltar yongs su gzung / bcom ldan 'das kyis kun dga' bo la bka' stsal pa/ mdo sde 'di'i ming dge ba'i dngos po kun bsdu ba zhes kyang bya/ thabs mkhas pa chen po zhes kyang bya/ dgongs pa</text></item>
<item><p>203b5</p><section>mdo sde</section><text>dam pa'i spyod pa zhes kyang bya/ sangs rgyas drin lan bsab pa zhes kyang bya'o/ /bcom ldan 'das kyis kun dga' bo dang / byang chub sems dpa' sems dpa' chen po rnams la 'di skad ces bka' stsal to/ /khyed rnams ji ltar</text></item>
<item><p>203b6</p><section>mdo sde</section><text>bstan pa bzhin tu nan tan du spyod cig /sangs rgyas kyis yongs su gdams pa'i le'u 'di bstan pa'i tshe nyan thos bdun khri nyis stong gis bla na med pa'i byang chub tu sems bskyed par gyur to/ /gzhan yang lha dang / klu dang / gnod</text></item>
<item><p>203b7</p><section>mdo sde</section><text>sbyin dang / dri za dang / mi 'am ci dang / lto 'phye chen po dang / mi dang / mi ma yin pa dang / de la sogs pa thams cad sangs rgyas kyis gsungs pa la rjes su yi rang bar gyur to/ /thabs mkhas pa chen po sangs rgyas drin</text></item>
<item><p>203b8</p><section>mdo sde</section><text>lan bsab pa'i mdo las nye bar bsnyen pa'i le'u zhes bya ste dgu pa'o/ /thabs mkhas pa chen po sangs rgyas drin lan bsab pa zhes bya ba'i mdo/ rdzogs so// //</text></item>
<item><p>204a1</p><section>mdo sde</section><text>@#/ /bod skad du/ 'phags pa legs nyes kyi rgyu dang 'bras bu bstan pa zhes bya ba theg pa chen po'i mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus</text></item>
<item><p>204a2</p><section>mdo sde</section><text>gcig na/ bcom ldan 'das rgyal bu rgyal byed kyi tshal mgon med zas sbyin gyi kun dga' ra ba na bzhugs te/ de'i tshe bcom ldan 'das byang chub sems dpa' tshad med pa dang / lha dang mi'i 'khor mang pos yongs su bskor cing</text></item>
<item><p>204a3</p><section>mdo sde</section><text>sems rtse gcig tu chos nyan pa dag la chos ston par mdzad do/ /de nas tshe dang ldan pa kun dga' bos sems can rnams kyi ched du bcom ldan 'das la 'di skad ces gsol to/ /bcom ldan 'das da ltar 'jig rten na rnam pa</text></item>
<item><p>204a4</p><section>mdo sde</section><text>gcig tu mir skyes par mtshungs pa la/ kha cig ni sdug cing kha cig ni byad bzhin mi sdug pa dang / kha cig ni dpa' zhing kha cig ni zhan pa dang / kha cig ni dbul zhing kha cig ni phyug pa dang / kha cig ni sdug bsngal zhing kha cig ni</text></item>
<item><p>204a5</p><section>mdo sde</section><text>bde ba dang ldan pa dang / kha cig ni ya rabs su gyur cing kha cig ni ma rabs su gyur te/ sgra dbyangs mi mtshungs shing skad tha dad par gyur pa dang / kha cig ni lo brgya lon kyang 'chi bar mi 'gyur la kha cig ni lo sum bcu</text></item>
<item><p>204a6</p><section>mdo sde</section><text>lon nas sngar 'gum pa dang / kha cig ni lo bcwa lnga lon nas glo bur du 'chi ba dang / kha cig ni ma'i mngal nyid du 'gum pa dang / kha cig ni byad bzhin sdug cing mdzes pa dang / kha cig ni dbul</text></item>
<item><p>204a7</p><section>mdo sde</section><text>zhing ma rabs su gyur la byad bzhin mi sdug pa dang / kha cig ni phyug cing ya rabs su skye ba dang / kha cig ni dpa' zhing dman par gyur la/ kha cig ni zhan cing rigs mthon por skyes pa dang / kha cig</text></item>
<item><p>204a8</p><section>mdo sde</section><text>ni sdug bsngal zhing tshe ring la kha cig ni bde zhing tshe thung ba dang / kha cig ni dge ba spyad kyang nongs skyon dang bcas par gyur la/ kha cig ni sdig pa bgyis kyang bsod nams kyi phan yon thob</text></item>
<item><p>204b1</p><section>mdo sde</section><text>pa dang / kha cig ni tsho zhing dkar yang mig ya yor gyur cing mi gsal la/ kha cig ni sngo zhing gnag kyang mngal byad dang ldan pa dang / kha cig ni thung zhing bong chung yang sems rtsal dang ldan pa dang / kha cig ni ring</text></item>
<item><p>204b2</p><section>mdo sde</section><text>zhing bong che yang gzhan dag gi g.yog bgyid pa dang / kha cig ni bu tsha mang la kha cig ni gcig pu gnas pa dang / kha cig ni slad rol du rgyu zhing bkres pa dang / grang ba dag gis nyen par 'gyur la/ kha cig</text></item>
<item><p>204b3</p><section>mdo sde</section><text>ni khyim na gnas kyang gos zas dag la dga' 'byor pa dang / kha cig ni gzhon pa'i tshe dbul zhing phongs la rgas pa'i tshe gdod phyug por 'gyur ba dang / kha cig ni yus ma mchis bzhin du yang nongs pa ma</text></item>
<item><p>204b4</p><section>mdo sde</section><text>mchis par nan gyis go rar stsal ba dang / kha cig ni pha ma yang snying rje dang ldan la bu yang sri zhu che zhing mdo sde dang gtsug lag gi don gleng bar bgyid la/ kha cig ni phu bo nu bo so sor phye nas 'thab cing rtsod par bgyid pa dang /</text></item>
<item><p>204b5</p><section>mdo sde</section><text>kha cig ni khang khyim dag brtsigs nas 'byor pa sna tshogs dang ldan la/ kha cig ni khang khyim ma mchis pas gzhan dag la brten pa dang / kha cig ni bya mdab chags bzhin du shing dang thang la gnas pa dang / kha cig ni</text></item>
<item><p>204b6</p><section>mdo sde</section><text>gcan zan gyi rnam pa dang mtshungs shing spu'i gos dang ldan pa zas su rtswa 'tshal zhing khrag 'thung ba dang / kha cig ni yi ge ma 'tshal ba dang / kha cig ni ci yang ma bgyis par bde ba'i rnam par smin pa myong bar 'gyur la</text></item>
<item><p>204b7</p><section>mdo sde</section><text>kha cig ni sla ba bgyid pa'i gnas kyang mi rnyed pa dang / kha cig ni dbang po gsal bas shes pa dang ldan la/ kha cig ni dbang po mi gsal bas shes pa dang mi ldan pa dang / kha cig ni btsal na gdod thob par 'gyur</text></item>
<item><p>204b8</p><section>mdo sde</section><text>la/ kha cig ni ma btsal bar yang rnyed par 'gyur ba dang / kha cig ni phyug kyang ser sna che la/ kha cig ni dbul por gyur kyang gtong ba la dga' ba dang / kha cig ni tshig smras pa rnams mnyen zhing</text></item>
<item><p>205a1</p><section>mdo sde</section><text>des la/ kha cig ni tshig smras pa rnams gtum zhing brlang ba dang / kha cig ni mang po kun gyis bkur zhing snying du sdug par 'gyur la/ kha cig ni mang po kun gyis thag ring du spong bar bgyid pa dang / kha cig ni</text></item>
<item><p>205a2</p><section>mdo sde</section><text>byams pa'i sems kyis srog chags gso bar bgyid la/ kha cig ni srog chags dpag tu ma mchis pa dag gsod par bgyid pa dang / kha cig ni yangs pa mang po kun gyis yid du mchi bar 'gyur la/ kha cig ni gzhan</text></item>
<item><p>205a3</p><section>mdo sde</section><text>dag gis spong bar bgyid pa dang / kha cig ni chung ma dang gyos sgyug la sogs pas sdang bar 'gyur la/ kha cig ni gnyen bshes kun dga' bar 'gyur ba dang / kha cig ni chos kyi tshig mnyan par dga' ba dang / kha cig ni mdo sde</text></item>
<item><p>205a4</p><section>mdo sde</section><text>thos nas gnyid log bgyid pa dang / kha cig ni dpa' zhing rtsal dang ldan yang zhes ma mchis la kha cig ni tshig 'bru dang don dag la slob par mos pa dang / kha cig ni dud 'gro'i dbyibs tha dad pa sna tshogs bgyis pa dag gda'</text></item>
<item><p>205a5</p><section>mdo sde</section><text>na/ bcom ldan 'das de dag gis 'bras bu gang lags pa rgya cher bkas bshad du gsol/ 'khor mang po rnams kyis thos shing rtogs par 'gyur la sems rtse gcig tu dge ba la gzhol bar 'gyur ba lags so/ /</text></item>
<item><p>205a6</p><section>mdo sde</section><text>bcom ldan 'das kyis bka' stsal pa/ kun dga' bo khyod kyis ji ltar dris pa de de bzhin te/ rnam par smin pa myong bar mi mtshungs par gyur pa de dag thams cad ni tshe rabs snga ma dag las kyi spyod pa mi mnyam</text></item>
<item><p>205a7</p><section>mdo sde</section><text>pa'i dbang gis na tha dad pa'i bye brag brgya stong mang po myong bar gyur pa yin te/ tshe 'di la byad bzhin sdug pa gang yin pa de ni bzod pa dang du blangs pa las 'ongs pa yin no/ /byad bzhin mi sdug pa gang yin</text></item>
<item><p>205a8</p><section>mdo sde</section><text>pa de ni khong khro ba las 'ongs pa yin no/ /mir gyur kyang dbul por gyur pa gang yin pa de ni ser sna byas pa las 'ongs pa yin no/ /mir gyur kyang phyug por gyur pa gang yin pa de ni sbyin pa btang ba las 'ongs pa yin no/ /</text></item>
<item><p>205b1</p><section>mdo sde</section><text>ya rabs mthon por gyur pa gang yin pa de ni gzhan dag la gus par phyag byas pa las 'ongs pa yin no/ /ma rabs su gyur pa gang yin pa de ni nga rgyal byas pa las 'ongs pa yin no/ /mir gyur kyang lus ring zhing bong che ba gang</text></item>
<item><p>205b2</p><section>mdo sde</section><text>yin pa de ni gus pas bkur sti byas pa las 'ongs pa yin no/ /lus thung ngu gang yin pa de ni chos la brnyas pa las 'ongs pa yin no/ /mir gyur kyang bka' blo mi bde ba gang yin pa de ni sngon lug byas pa las 'ongs pa yin</text></item>
<item><p>205b3</p><section>mdo sde</section><text>no/ /mir gyur kyang gnag cing rid pa gang yin pa de ni de bzhin gshegs pa'i snang ba bsgribs pa las 'ongs pa yin no/ /mir gyur kyang mchu mi sdug pa gang yin pa de ni mchod rten gyi zas myangs pa las 'ongs pa yin no/ /mir</text></item>
<item><p>205b4</p><section>mdo sde</section><text>gyur kyang mig dmar ba gang yin pa de ni me'i ser sna byas pa las 'ongs pa yin no/ /mir gyur kyang mig mi gsal ba gang yin pa de ni khra'i mig brus pa las 'ongs pa yin no/ /mir gyur kyang lkugs pa gang yin pa de ni chos la skur</text></item>
<item><p>205b5</p><section>mdo sde</section><text>pa btab pa las 'ongs pa yin no/ /mir gyur kyang 'on par gyur pa gang yin pa de ni chos thos par mi dga' ba las 'ongs pa yin no/ /mir gyur kyang so rnon por gyur pa gang yin pa de ni rus pa 'cha' zhing sha za bar mngon</text></item>
<item><p>205b6</p><section>mdo sde</section><text>par dga' ba las 'ongs pa yin no/ /mir gyur kyang sna dgye bor gyur pa gang yin pa de ni dri mi zhim pa dag gis de bzhin gshegs pa la mchod pa byas pa las 'ongs pa yin no/ /mir gyur</text></item>
<item><p>205b7</p><section>mdo sde</section><text>kyang mchu sho rer gyur pa gang yin pa de ni nya'i 'gram pa phug pa las gyur pa yin no/ /mir gyur kyang skra ser por gyur pa gang yin pa de ni phag gi spu btogs pa las</text></item>
<item><p>205b8</p><section>mdo sde</section><text>'ongs pa yin no/ /mir gyur kyang rna ba ral bar gyur pa gang yin pa de ni gzhan dag gi rna ba phug pa las gyur pa yin no/ /mir gyur kyang lus kyi sha brur lta bur gyur pa gang yin</text></item>
<item><p>206a1</p><section>mdo sde</section><text>pa de ni gos yang zhing srab pa dag bgos nas de bzhin gshegs pa'i sku gzugs kyi spyan sngar 'ongs pa las gyur pa yin no/ /mir gyur kyang mdog gnag pa gang yin pa de ni de bzhin gshegs pa'i sku gzugs</text></item>
<item><p>206a2</p><section>mdo sde</section><text>khyams dag gi 'og tu bzhag nas dud pas bdugs pa las gyur pa yin no/ /mir gyur kyang rkang lag zha bor gyur pa gang yin pa de ni mkhan po dang bla ma rnams mthong yang ldang ba med pa las gyur pa yin no/ /mir gyur kyang sgur por</text></item>
<item><p>206a3</p><section>mdo sde</section><text>gyur pa gang yin pa de ni gos yang zhing srab pa dag bgos nas phan tshun du 'gro ba'i tshe de bzhin gshegs pa'i sku gzugs la rgyab kyis phyogs pa las gyur pa yin no/ /mir gyur kyang 'phral ba mi sdug pa gang yin pa de ni de</text></item>
<item><p>206a4</p><section>mdo sde</section><text>bzhin gshegs pa mthong ba'i tshe phyag kyang mi byed la/ lag pas 'phral bar brdabs pa las gyur pa yin no/ /mir gyur kyang gnya' ba thung ba gang yin pa de ni bla ma dag mthong nas mgo sbas te bros nas byol ba las</text></item>
<item><p>206a5</p><section>mdo sde</section><text>gyur pa yin no/ /mir gyur kyang rtag par snying na ba gang yin pa de ni sems can gyi lus kyi yan lag bcad cing gtubs pa las gyur pa yin no/ /mir gyur kyang mdze can du gyur pa gang yin pa de ni nyes pa med par gzhan</text></item>
<item><p>206a6</p><section>mdo sde</section><text>dag gi nor blangs pa las gyur pa yin no/ /mir gyur kyang dbugs thung ba gang yin pa de ni dgun grang ba'i dus kyi tshe gzhan dag la zas grang mo dag byin pa las gyur pa yin no/ /mir gyur kyang bu khye'u dang bu mo med par</text></item>
<item><p>206a7</p><section>mdo sde</section><text>gyur pa gang yin pa de ni bya mang po rnams kyi phru gu bsad pa las gyur pa yin no/ /mir gyur nas bu tsha mang ba gang yin pa de ni sems can gso bar dga' ba las 'ongs pa yin no/ /mir gyur nas tshe ring ba gang yin pa de ni</text></item>
<item><p>206a8</p><section>mdo sde</section><text>byams pa'i sems dang ldan pa las 'ongs pa yin no/ /mir gyur nas tshe thung ba gang yin pa de ni srog chags mang po bsad pa las gyur pa yin no/ /mir gyur nas phyug por gyur pa gang yin pa de ni sbyin pa btang ba</text></item>
<item><p>206b1</p><section>mdo sde</section><text>las gyur pa yin no/ /mir gyur nas rta dang shing rta dang ldan pa gang yin pa de ni dkon mchog gsum la rta dang shing rta phul ba las gyur pa yin no/ /mir gyur nas dbang po gsal ba gang yin pa de ni mdo sde 'dri zhing kha</text></item>
<item><p>206b2</p><section>mdo sde</section><text>ton 'don pa las gyur pa yin no/ /mir gyur kyang dbang po mi gsal ba gang yin pa de ni dud 'gro'i gnas nas 'ongs pa yin no/ /mir gyur kyang gzhan gyi bran dang bran mo byed pa gang yin pa de ni bu lon chags pa las</text></item>
<item><p>206b3</p><section>mdo sde</section><text>'ongs pa yin no/ /mir gyur kyang mi brtan zhing yang ba gang yin pa de ni sngon spre'u byas pa las 'ongs pa yin no/ /mir gyur kyang mdze nad kyis btab pa gang yin pa de ni dkon mchog gsum rnam par bshig pa las gyur pa</text></item>
<item><p>206b4</p><section>mdo sde</section><text>yin no/ /mir gyur kyang rkang lag 'jam 'grus su gyur pa gang yin pa de ni sems can gyi rkang lag dam du bcings pa las 'ongs pa yin no/ /mir gyur kyang lus la rma dang shu ba 'byung zhing yun ring por sman dang dpyad byas</text></item>
<item><p>206b5</p><section>mdo sde</section><text>kyang sos su mi btub pa gang yin pa de ni sems can la brdeg btsog byas pa las gyur pa yin no/ /mir gyur kyang rang bzhin mi srun pa gang yin pa de ni sdig sbrul byas pa las 'ongs pa yin no/ /mir gyur nas</text></item>
<item><p>206b6</p><section>mdo sde</section><text>dbang po drug tshang ba gang yin pa de ni tshul khrims srungs pa las 'ongs pa yin no/ /mir gyur kyang dbang po rnams ma tshang ba gang yin pa de ni tshul khrims 'chal pa las 'ongs pa yin no/ /mir gyur kyang gtsang sbra med</text></item>
<item><p>206b7</p><section>mdo sde</section><text>pa gang yin pa de ni phag byas pa las 'ongs pa yin no/ /mir gyur nas glu gar la dga' ba gang yin pa de ni rol mo mkhan byas pa las 'ongs pa yin no/ /mir gyur kyang 'dod chen che ba gang yin pa de ni khyi byas pa</text></item>
<item><p>206b8</p><section>mdo sde</section><text>las 'ongs pa yin no/ /mir gyur nas gnya' bar lba ba yod pa gang yin pa de ni gcig pu bsnogs pa las 'ongs pa yin no/ /mir gyur nas kha'i dri mnam pa gang yin pa de ni tshig ngan gyis gzhan la spyos pa</text></item>
<item><p>207a1</p><section>mdo sde</section><text>las 'ongs pa yin no/ /mir gyur kyang pho mtshan dang mi ldan pa de ni khyi dang phag rnams kyi rlig pa bcad pa las gyur pa yin no/ /mir gyur nas lce thung ba gang yin pa de ni dben pa dag tu bla ma dag la tshig</text></item>
<item><p>207a2</p><section>mdo sde</section><text>mi snyan pa brjod pa las 'ongs pa yin no/ /mir gyur nas gzhan gyi chung ma la g.yem par mngon par dga' ba de ni shi 'phos nas bya ngang pa dag tu ltung bar 'gyur ro/ /mir gyur kyang bdag dang nye zhing gnyen du 'brel pa</text></item>
<item><p>207a3</p><section>mdo sde</section><text>dag la g.yem par mngon par dga' ba gang yin pa de ni shi 'phos nas bye'u mchil pa dag tu ltung bar 'gyur ro/ /mir gyur nas mdo sde dang bstan bcos dag la ser sna byed cing shes kyang sbas nas gzhan dag la mi ston pa</text></item>
<item><p>207a4</p><section>mdo sde</section><text>gang yin pa de ni shi 'phos nas shing srin dag tu skye bar 'gyur ro/ /mir gyur nas mda' gzhu thogs shing gzhom pa la mngon par dga' ba gang yin pa de ni shi 'phos nas kla klo can du ltung bar 'gyur ro/ /rngon pa byed cing srog</text></item>
<item><p>207a5</p><section>mdo sde</section><text>chags gsod pa la mngon par dga' ba gang yin pa de ni shi 'phos nas 'phar spyang dag tu ltung bar 'gyur ro/ /mgo rgyan dang me tog thogs pa la mngon par dga' ba gang yin pa de ni shi 'phos nas gcin rtug gi srin bu byed</text></item>
<item><p>207a6</p><section>mdo sde</section><text>par 'gyur ro/ /gos ring po gyon par dga' ba de ni shi 'phos nas srin bu mjug rings byed par 'gyur ro/ /nyal zhing za bar mngon par dga' ba de ni shi 'phos nas phag tu skye bar 'gyur ro/ /gos tshon can gyon</text></item>
<item><p>207a7</p><section>mdo sde</section><text>par mngon par dga' ba de ni shi 'phos nas bye'u khre'u byed par 'gyur ro/ /gzhan gyi tshig zlos shing ku re byed par mngon par dga' ba de ni shi 'phos nas bya ne tso byed par 'gyur ro/ /phra ma byed pa la mngon par dga' ba gang</text></item>
<item><p>207a8</p><section>mdo sde</section><text>yin pa de ni shi 'phos nas sbrul lus po che dag tu skye bar 'gyur ro/ /nyes pa med par dgra la rnam par 'tshe ba gang yin pa de ni shi 'phos nas srin bu 'khon du 'dzin pa'i sems dang bcas pa dag tu skye bar 'gyur ro/ /gzhan</text></item>
<item><p>207b1</p><section>mdo sde</section><text>gyi dbyen byed par dga' ba gang yin pa de ni shi 'phos nas srin bya dag tu skye bar 'gyur ro/ /dmod mo'i tshig smra ba la mngon par dga' ba gang yin pa de ni shi 'phos nas wa dag tu skye bar 'gyur ro/ /gzhan dag skrag cing dngang bar</text></item>
<item><p>207b2</p><section>mdo sde</section><text>mngon par dga' ba gang yin pa de ni shi 'phos nas ri dgas sha ba'i rigs su skye bar 'gyur ro/ /tshe snga ma la shing gi lham bgos nas dri gtsang khang du zhugs pa gang yin pa de ni tshe 'di la rta'i rigs su skye bar 'gyur ro/ /tshe</text></item>
<item><p>207b3</p><section>mdo sde</section><text>snga ma la 'phyen gtong ba la mngon par dga' ba gang yin pa de ni srin bu mnam po'i rigs su skye bar 'gyur ro/ /tshe snga ma la dge 'dun gyi gtun dang rang thag yongs su spyod pa gang yin pa de ni tshe 'di la srog chags srin bu mgo</text></item>
<item><p>207b4</p><section>mdo sde</section><text>rdebs pa dag tu skye bar 'gyur ro/ /tshe snga ma la gzhan dag gi zas kyi gegs byas na tshe 'di la shing srin byed par 'gyur ro/ /dge 'dun gyi chu brkus nas yongs su spyad pa gang yin pa de ni tshe 'di la nya dang chu srin dag tu skye bar</text></item>
<item><p>207b5</p><section>mdo sde</section><text>'gyur ro/ /dge 'dun gyi sa gzhi dag la mi gtsang ba 'dor ba gang yin pa de ni bshang gci'i nang du srin bu dag tu skye bar 'gyur ro/ /dge 'dun gyi shing tog brkus pa gang yin pa de ni 'jim rdzab za ba'i srin bu byed par 'gyur</text></item>
<item><p>207b6</p><section>mdo sde</section><text>ro/ /dge 'dun gyi dkor brkus pa gang yin pa de ni rang thag 'dren pa'i glang dang bong bu byed par 'gyur ro/ /dge 'dun gyi dkor la nan gyis slong zhing snga skyin byed na phu ron dkar po byed par 'gyur ro/ /dge 'dun la 'phya</text></item>
<item><p>207b7</p><section>mdo sde</section><text>zhing dmod par byed na glang gi gnya' ba'i srin bur skye bar 'gyur ro/ /dge 'dun gyi tshod ldum zos na tshod ma'i srin bur skye bar 'gyur ro/ /dge 'dun gyi khri stan la 'dug na sa'i srin bu mjug rings su skye bar 'gyur ro/ /</text></item>
<item><p>207b8</p><section>mdo sde</section><text>dge 'dun gyi yo byad sna tshogs dag la yongs su spyod par byed na phye ma leb du skye bar 'gyur ro/ /rus pa dag thogs nas gtsug lag khang du 'jug par byed na bya mchu rings su skye bar 'gyur ro/ /dmar rtsi dang dkar rtsi</text></item>
<item><p>208a1</p><section>mdo sde</section><text>dag mchu la bskus nas gtsug lag khang du 'jug par byed na bya mchu dmar ba dag tu skye bar 'gyur ro/ /gos tshon can bgos te/ gtsug lag khang du 'gro bar byed na bya kha dog ser po dag tu skye</text></item>
<item><p>208a2</p><section>mdo sde</section><text>bar 'gyur ro/ /khyo shug gtsug lag khang du gnas nas nyal po byas na bya mgo sngon dag tu skye bar 'gyur ro/ /de bzhin gshegs pa'i mchod rten la brdzis na rnga mo'i lus byed par 'gyur ro/ /lham bgos te</text></item>
<item><p>208a3</p><section>mdo sde</section><text>de bzhin gshegs pa'i dri gtsang khang du 'gro bar byed na sbal par skye bar 'gyur ro/ /chos nyan pa'i tshe klag cor zer na ni bya lce brgya pa dag tu skye bar 'gyur ro/ /dge slong ma gtsang ma sun par byed na shi 'phos nas</text></item>
<item><p>208a4</p><section>mdo sde</section><text>sems can dmyal ba'i gnas lcags kyi brag phug tu ltung zhing ral gri'i 'khor lo brgya stong du ma dus gcig tu babs nas lus gcod par 'gyur ro/ /de nas bcom ldan 'das la tshe dang ldan pa kun dga' bos 'di skad</text></item>
<item><p>208a5</p><section>mdo sde</section><text>ces gsol to/ /bcom ldan 'das kyis 'di skad gsungs pa ltar dge 'dun gyi rdzas yongs su spyod pa gang lags pa de dag la yang dag par shin du lci ba zhig lags par gyur na sbyin bdag bzhi po ji ltar gtsug</text></item>
<item><p>208a6</p><section>mdo sde</section><text>lag khang du mchi zhing bkur sti dang phyag 'tshal bar bgyid pa lags/ bcom ldan 'das kyis bka' stsal pa/ dge 'dun gyi gtsug lag khang du 'gro ba la sems rnam pa gnyis yod de/ dge ba'i sems</text></item>
<item><p>208a7</p><section>mdo sde</section><text>dang mi dge ba'i sems gang yin pa'o/ /dge ba'i sems shes bya ba ji lta bu zhe na/ gang gis gtsug lag khang du phyin nas de bzhin gshegs pa mthong na phyag byed pa dang / dge 'dun mthong na gus par bkur sti</text></item>
<item><p>208a8</p><section>mdo sde</section><text>byas nas mdo sde'i don 'dri bar byed pa dang / sdom pa yang dag par blangs nas nyes pa 'chags par byed pa dang / nor rdzas dag yongs su btang nas dkon mchog gsum gyi zhal ta byed pa dang / lus dang srog la phangs</text></item>
<item><p>208b1</p><section>mdo sde</section><text>pa med par chos chen po yongs su bsrung zhing yang dag par 'dzin par byed pa'i gang zag de lta bu dag ni gom pa gcig 'dor bar byed na yang lha'i gzhal med khang drung du 'ong zhing / ma 'ongs pa na khyim bdag shug de ka bzhin</text></item>
<item><p>208b2</p><section>mdo sde</section><text>du rnam par smin pa'i 'bras bu myong bar 'gyur ba gang yin pa de ni skyes bu mchog tu dge ba zhes bya'o/ /mi dge ba'i sems dang ldan pa ji lta bu zhe na/ sems can gang la la zhig gtsug lag khang du 'jug pa'i tshe dge</text></item>
<item><p>208b3</p><section>mdo sde</section><text>'dun la slongs mo dang / g.yar po dang / snga skyin 'ba' shig bya bar sems pa dang / dge 'dun gyi skyon tshol zhing rtse gcig tu rnam par bshig pa 'ba' shig tu 'dod pa dang / dge slong gi dge 'dun gyi zas zos</text></item>
<item><p>208b4</p><section>mdo sde</section><text>na yang sems la gnod pa ci yang med cing khur ba dang / shing tog dang / ldam ldum dag khyer nas rang gi khyim du 'gro bar byed pa'i gang zag de lta bu dag shi 'phos ma thag tu lcags kyi thu lum za ba'i sems can dmyal</text></item>
<item><p>208b5</p><section>mdo sde</section><text>bar ltung zhing zangs kyi nang du btso ba dang / sbar ba'i mes bsregs pa dang / ral gri lta bu'i ri lo ma can gyi ljon shing la 'dzeg pa la sogs pa'i sdug bsngal gang yang mi myong ba med par 'gyur te/ 'di ni skyes bu</text></item>
<item><p>208b6</p><section>mdo sde</section><text>mchog tu mi dge ba zhes bya'o/ /bcom ldan 'das kyis bka' stsal pa/ kun dga' bo 'di ni ngas ma 'ongs pa'i dus kyi slob ma dag la rjes su bstan pa yin gyis bag yod par bsgrims te/ dkon mchog</text></item>
<item><p>208b7</p><section>mdo sde</section><text>gsum po dag la nyes pa mi byed pa dang / nur ba'i sems skye ba med par de bzhin gshegs pa'i bka' stsal pa bzhin byed na/ de bzhin gshegs pa byams pa 'jig rten du byung ba'i tshe yongs su mya ngan las 'da' bar</text></item>
<item><p>208b8</p><section>mdo sde</section><text>'gyur bar the tsom med do/ /bcom ldan 'das kyis bka' stsal pa/ tshe 'di la gzhan gyi lus las gos bshus te 'phrog par byed na shi 'phos nas grang ba'i sems can dmyal bar ltung ba dang / gzhan yang dar</text></item>
<item><p>209a1</p><section>mdo sde</section><text>gyi srin bur skyes nas 'tshed par 'gyur ro/ /tshe 'di la sku gzugs dang mdo sde'i spyan sngar mar me sbar bar mngon par mi dga' na shi 'phos nas ri khor yug gi bar na sems can dmyal ba'i gnas mun</text></item>
<item><p>209a2</p><section>mdo sde</section><text>nag yod pa dag tu ltung bar 'gyur ro/ /tshe 'di la sems can gyi srog bcad pas dmyal zhing gtub par byed na shi 'phos nas sems can dmyal ba mtshon ltar rab tu rno ba'i ri la ral gri lo ma can gyi ljon shing 'dzeg pa dag tu</text></item>
<item><p>209a3</p><section>mdo sde</section><text>ltung bar 'gyur ro/ /tshe 'di la kha cig sdig gtong zhing rngon pa byed par mngon par dga' ba de dag ni shi 'phos nas sog les 'dral ba'i sems can dmyal bar ltung bar 'gyur ro/ /tshe 'di la mang du 'dod pas log par</text></item>
<item><p>209a4</p><section>mdo sde</section><text>g.yem pa gang yin pa de ni shi 'phos nas zangs kyi ka ba rab tu 'bar ba la 'ju ba dang / lcags kyi khri rab tu tsha ba la nyal ba'i sems can dmyal bar ltung bar 'gyur ro/ /tshe 'di la chung ma mang po 'chang ba gang yin pa</text></item>
<item><p>209a5</p><section>mdo sde</section><text>de ni lcags kyi rang thag tu 'thag pa'i sems can dmyal bar ltung bar 'gyur ro/ /tshe 'di la khyim thab mang po bdog pa gang yin pa de ni shi 'phos nas sbrul gdug pa dang ldan pa'i sems can dmyal bar ltung bar</text></item>
<item><p>209a6</p><section>mdo sde</section><text>'gyur ro/ /tshe 'di la sgo nga bsregs pa gang yin pa de ni shi 'phos nas me ma mur rab tu tsha ba dang ldan pa'i sems can dmyal bar ltung bar 'gyur ro/ /tshe 'di la phag dang bya rnams bshu shing 'thog pa gang yin pa de</text></item>
<item><p>209a7</p><section>mdo sde</section><text>ni shi 'phos nas zangs dag tu 'tshed pa'i sems can dmyal ba dag tu ltung bar 'gyur ro/ /tshe 'di la phag dang khyi'i rlig pa 'byin pa gang yin pa de ni shi 'phos nas rdo zur dang ldan pa'i sems can dmyal bar</text></item>
<item><p>209a8</p><section>mdo sde</section><text>ltung bar 'gyur ro/ /tshe 'di la chang 'thungs nas myos par byas pa gang yin pa de ni shi 'phos nas lcags khu 'thung ba'i sems can dmyal bar ltung bar 'gyur ro/ /tshe 'di la sems can gyi lus kyi yan lag</text></item>
<item><p>209b1</p><section>mdo sde</section><text>bcad cing gtub pa gang yin pa de ni shi 'phos nas lcags kyi 'khor lo dang ldan pa'i sems can dmyal bar ltung bar 'gyur ro/ /tshe 'di la dge 'dun gyi shing tog brkus pa gang yin pa de ni shi 'phos nas lcags kyi thu lum za</text></item>
<item><p>209b2</p><section>mdo sde</section><text>ba'i sems can dmyal bar ltung bar 'gyur ro/ /tshe 'di la phag gi rgyu ma dang sha zos pa gang yin pa de ni shi 'phos nas ljan ljin gyis gang ba'i sems can dmyal bar ltung bar 'gyur ro/ /tshe 'di la nya gson por zos pa gang yin</text></item>
<item><p>209b3</p><section>mdo sde</section><text>pa de ni shi 'phos nas mtshon cha dang / dbyig pa dang / ral gri'i so can gyi ljon shing dang ldan pa'i sems can dmyal bar ltung bar 'gyur ro/ /tshe 'di la ma yar mor gyur nas chung ma snga ma'i bu dag la ner pa byas pa gang</text></item>
<item><p>209b4</p><section>mdo sde</section><text>yin pa de ni shi 'phos nas me rab tu 'bar ba'i shing rta dang ldan pa'i sems can dmyal bar ltung bar 'gyur ro/ /tshe 'di la phra ma byas nas dkrugs ma byas pa gang yin pa de ni shi 'phos nas lcags kyi thong gshol gyis rmo</text></item>
<item><p>209b5</p><section>mdo sde</section><text>ba'i sems can dmyal bar ltung bar 'gyur ro/ /tshe 'di la mi snyan pas gzhan dag la spyos pa gang yin pa de ni shi 'phos nas lce rab tu 'byin pa'i sems can dmyal bar ltung bar 'gyur ro/ /tshe 'di la brdzun mang</text></item>
<item><p>209b6</p><section>mdo sde</section><text>du smras pa gang yin pa de ni shi 'phos nas lce lcags kyi gzer gyis 'debs pa'i sems can dmyal bar ltung bar 'gyur ro/ /tshe 'di la srog bcad nas log pa'i lha la mchod sbyin byas pa gang yin pa de ni shi 'phos</text></item>
<item><p>209b7</p><section>mdo sde</section><text>nas lcags kyi gtun gyis brdungs pa'i sems can dmyal bar ltung bar 'gyur ro/ /tshe 'di la bon mo byas nas 'dre gdon gyi tshig 'don cing gzhan dag bslus te nor blangs pa gang yin pa de ni shi 'phos nas sha'i ri</text></item>
<item><p>209b8</p><section>mdo sde</section><text>lta bu'i sems can dmyal bar ltung bar 'gyur ro/ /tshe 'di la bon mo byas nas mig btsums te/ sa la nyal nas gzhan dag la mtho ris su skye bar 'gyur ro zhes drang po ma yin pa'i 'dre gdon dag gi len pa</text></item>
<item><p>210a1</p><section>mdo sde</section><text>gang yin pa de ni shi 'phos nas rked pa gtub pa'i sems can dmyal bar ltung bar 'gyur ro/ /tshe 'di la bon mo byas nas gzhan dag gi srog bcad de/ lha 'dre dang lam lnga'i sa'i bdag po dang srin</text></item>
<item><p>210a2</p><section>mdo sde</section><text>mo la sogs pa la mchod pa byed du bcug pa gang yin pa 'di lta bu la sogs pa de dag thams cad ni skyes bu blun po rnams 'drid pa yin pas shi 'phos nas sta res gcod pa'i sems can dmyal bar ltung bar 'gyur ro/ /</text></item>
<item><p>210a3</p><section>mdo sde</section><text>sems can dmyal bar bsrungs ma rnams kyis yan lag bcad cing gtub pa dang / bya lcags kyi mchu can rnams kyis mig gi 'bras bu gnyis la 'thog par 'gyur ro/ /tshe 'di la bon mo byas nas mi shi ba'i ro</text></item>
<item><p>210a4</p><section>mdo sde</section><text>rnams sbed pa dang / khang khyim rnams kyi bzang ngan dang / rigs lnga po rnams kyis khe 'thob pa dang / mi 'thob pa lta ba dang / klu rnams bde bar 'god pa dang / dar gyi srin bu dag la gtang rag gtong ba dang / srin mnan</text></item>
<item><p>210a5</p><section>mdo sde</section><text>nas skyes bu blun po dag bslus te/ nor mang por blangs pa dang / brdzun tshig gis bzang ngan ston pa gang yin pa de dag ni shi 'phos nas lcags kyi dra ba can gyi sems can dmyal bar ltung bar 'gyur bas bya 'dab chags</text></item>
<item><p>210a6</p><section>mdo sde</section><text>ma rungs pa tshad med pa snyed de'i lus la 'dus te/ sha rnams ma lus par zos nas rus pa dang rgyus pa rnams kyang 'thog par byed pas sdug bsngal dpag tu med pa dag myong bar 'gyur ro/ /tshe 'di la sman pa byas te/</text></item>
<item><p>210a7</p><section>mdo sde</section><text>nad gso bar mi nus bzhin du gzhan dag la bslus te nor blangs pa gang yin pa de ni shi 'phos nas gtar ba dang / me btsas bsregs pa'i sems can dmyal bar ltung bar 'gyur bas lus kun tu me rab tu 'bar bar</text></item>
<item><p>210a8</p><section>mdo sde</section><text>'gyur ro/ /tshe 'di la mchod rten dang / gtsug lag khang bshig pa dang / mkhan po dang / slob dpon gyis bsgo ba ma nyan pa dang / pha ma la sri zhu med pa gang yin pa de dag ni shi 'phos nas mnar med pa'i sems</text></item>
<item><p>210b1</p><section>mdo sde</section><text>can dmyal ba chen po dang / sems can dmyal ba chen po brgyad po dag tu sdug bsngal sna tshogs myong ba dang / gzhan yang sems can dmyal ba chung ngu brgya sum bcu rtsa drug po kun du 'jug cing bskal pa gcig</text></item>
<item><p>210b2</p><section>mdo sde</section><text>gam/ bskal pa gnyis sam/ bskal pa lnga'i bar du sdug bsngal myong nas de'i 'og tu gdod thar bar gyur te/ dge ba'i bshes gnyen dang phrad na ni byang chub tu sems skyed par 'gyur la/ gal te phrad par ma</text></item>
<item><p>210b3</p><section>mdo sde</section><text>gyur na ni slar yang sems can dmyal bar ltung bar 'gyur ro/ /bcom ldan 'das kyis bka' stsal pa/ mir gyur kyang lus kyi bong che zhing shin tu mnam pa dang / khro skyen zhing dgrol dka' ba gang yin pa de ni sngon gyi</text></item>
<item><p>210b4</p><section>mdo sde</section><text>rnga mo byas pa las 'ongs pa yin no/ /mir gyur kyang 'gro ba la dga' zhing zan za ba 'grus pa dang / nyam nga ba dag la 'byol ba med pa gang yin pa de ni sngon rta byas pa las 'ongs pa yin no/ /mir gyur kyang grang ba dang /</text></item>
<item><p>210b5</p><section>mdo sde</section><text>tsha ba dag bzod cing sems la 'dzin pa med pa gang yin pa de ni sngon glang byas pa las 'ongs pa yin no/ /mir gyur kyang sgra skad che ba dang / ngo tsha med cing khrel med pa dang / sred pa dang / drang ba mang zhing legs nyes</text></item>
<item><p>210b6</p><section>mdo sde</section><text>kyi bye brag mi phyed pa gang yin pa de ni sngon bong bu byas pa las 'ongs pa yin no/ /mir gyur kyang rtag par sha la brkam zhing bya ba dag la 'jigs pa med pa gang yin pa de ni sngon seng ge byas pa las 'ongs pa yin no/ /</text></item>
<item><p>210b7</p><section>mdo sde</section><text>mir gyur kyang lus ring zhing mig zlum pa dang 'brog dgon pa na mang du rgyu ba dang / bu dang chung ma la sdang ba gang yin pa de ni sngon stag byas pa las 'ongs pa yin no/ /mir gyur kyang spun zhing mig chung ba dang / gnas</text></item>
<item><p>210b8</p><section>mdo sde</section><text>gcig tu gnas par mos pa med pa gang yin pa de ni sngon bya 'dab chags byas pa las 'ongs pa yin no/ /mir gyur kyang rang bzhin mi brtan zhing srog chags phra mo gsod pa la dga' ba gang yin pa de ni sngon gyi wa</text></item>
<item><p>211a1</p><section>mdo sde</section><text>byas pa las 'ongs pa yin no/ /mir gyur kyang dpa' zhing bshor ba dang / 'dod chags chung zhing chung ma la sred pa med pa gang yin pa de ni sngon spyang ki byas pa las 'ongs pa yin no/ /mir</text></item>
<item><p>211a2</p><section>mdo sde</section><text>gyur kyang gos bzang po la mi dga' ba dang / ma yin pa byas pa dag la rtog pa dang / gnyid chung zhing zhe sdang mang ba gang yin pa de ni sngon khyi byas pa las 'ongs pa yin no/ /mir gyur kyang g.yem pa la dga' zhing skye</text></item>
<item><p>211a3</p><section>mdo sde</section><text>bo mang po'i yid du 'ong ba'i gtam brjod pa la mngon par dga' ba gang yin pa de ni sngon ne tso byas pa las 'ongs pa yin no/ /mir gyur kyang lus kyi bong chung zhing g.yem pa la dga' ba dang / sems rtse gcig tu mi</text></item>
<item><p>211a4</p><section>mdo sde</section><text>gnas pa dang / gzugs mthong ma thag tu mngon par zhen pa'i sems 'byung ba gang yin pa de ni sngon bye'u mchil pa byas pa las 'ongs pa yin no/ /mir gyur kyang mig dmar zhing so thung ba dang / smra ba'i tshe lbu ba</text></item>
<item><p>211a5</p><section>mdo sde</section><text>'byung zhing nyal na gos kyis lus dkri bar byed pa gang yin pa de ni sngon sbrul dang rtsangs pa byas pa las 'ongs pa yin no/ /mir gyur kyang smras ma thag tu khong khro zhing pha rol gyi don la so sor mi rtog par ngag gi gdug pa</text></item>
<item><p>211a6</p><section>mdo sde</section><text>'byin pa gang yin pa de ni sngon sdig pa byas pa las 'ongs pa yin no/ /mir gyur kyang gcig pu dben par gnas shing zas la brkam pa dang / mtshan mo gnyid chung ba gang yin pa de ni sngon byi la byas pa las 'ongs pa</text></item>
<item><p>211a7</p><section>mdo sde</section><text>yin no/ /mir gyur kyang rtsig pa phug nas rkun po byed pa dang / nor la brkam zhing 'khon 'byung sla ba dang / nye ring gi mtshan ma med pa gang yin pa de ni sngon byi ba byas pa las 'ongs pa yin no/ /bcom ldan</text></item>
<item><p>211a8</p><section>mdo sde</section><text>'das kyis bka' stsal pa/ mir gyur kyang mchod rten dang / gtsug lag khang bshig pa dang / dkon mchog gsum gyi dkor sbas nas bdag nyid kyir yongs su spyod pa gang yin pa de ni shi 'phos nas sems can dmyal</text></item>
<item><p>211b1</p><section>mdo sde</section><text>ba chen po mnar med par lhung bar 'gyur ro/ /sems can dmyal ba las thar bar gyur na yang dud 'gro'i skye gnas kyi lus 'di lta ste/ phug ron dang / mchil pa dang / ngur pa dang / ne tso dang / bye'u sngon po dang /</text></item>
<item><p>211b2</p><section>mdo sde</section><text>nya dang / rus sbal dang / spre'u dang / ri dgas kyi lus len par 'gyur ro/ /brgya lam na mi'i lus thob par gyur na yang ma ning dang / bud med dang / mtshan gnyis pa dang / dbang po med pa dang / smad 'tshong ma</text></item>
<item><p>211b3</p><section>mdo sde</section><text>dag tu 'gyur ro/ /mir gyur kyang khong khro ba dag la mngon par dga' ba de ni shi 'phos nas sbrul gdug pa dang / stag dang / seng ge dang / dom dang / dred dang / byi la dang / bya khra'i rnam pa dag tu ltung bar 'gyur ro/ /brgya</text></item>
<item><p>211b4</p><section>mdo sde</section><text>la brgya lam na mi'i lus thob par gyur na yang khyim bya dang / phag gsod pa dang / shan pa dang / rngon pa byed pa dang / bya shor ba dang / btson bsrungs byed pa la mngon par dga' bar 'gyur ro/ /mir gyur kyang glen</text></item>
<item><p>211b5</p><section>mdo sde</section><text>zhing gti mug pa dang / rigs pa'i tshul gang yin pa mi shes pa de ni shi 'phos nas glang po che dang / phag dang / ba lang dang / chu glang dang / sro shig dang / sbrang ma dang / sbrang bu mchu rings dang / grog ma la sogs</text></item>
<item><p>211b6</p><section>mdo sde</section><text>pa'i lus len par 'gyur te/ gal te mi'i lus thob par gyur na yang 'on pa dang / long ba dang / lkug pa dang / lus kyi yan lag ma tshang ba dang / rgyab sgur ba dang / dbang po ma tshang ba dag tu 'gyur ro/ /mir gyur</text></item>
<item><p>211b7</p><section>mdo sde</section><text>kyang khengs shing nga rgyal che ba gang yin pa de ni shi 'phos nas mi gtsang ba'i gnas kyi srin bu dang / rnga mo dang / bong bu dang / stag dang / khyi dag tu ltung bar 'gyur te/ gal te mir skyes na yang bran mo'i lus len</text></item>
<item><p>211b8</p><section>mdo sde</section><text>cing dbul phongs pas slongs mo byed pa dang / mang po kun gyis brnyas shing smad pa dag tu ltung bar 'gyur ro/ /mir gyur kyang bla ma'i mthu bsnyems pa'i rgyus gzhan gyi nor len pa gang yin pa de ni shi 'phos</text></item>
<item><p>212a1</p><section>mdo sde</section><text>nas sha'i ri lta bu'i sems can dmyal bar ltung bar 'gyur zhing skye bo brgya stong mang pos lus kyi sha bcad nas za bar 'gyur ro/ /tshe 'di la gzhan dag bgrang du gzhug pa la mngon par dga' ba gang yin</text></item>
<item><p>212a2</p><section>mdo sde</section><text>pa de ni tshe 'phos nas glang po che dag tu skye zhing rkang lag drang bas nyal du med pa dag tu ltung bar 'gyur ro/ /tshe 'di la mchod ston dral nas nub mo zan zos pa gang yin pa de ni tshe 'phos nas yi dgas 'dre bkren dag tu ltung</text></item>
<item><p>212a3</p><section>mdo sde</section><text>bas lo brgya phrag mang por bza' ba dang / btung ba mang po thob par mi 'gyur ro/ /'gro ba'i tshe lhu tshigs kun tu me rab tu 'bar bar 'gyur ro/ /tshe 'di la sgren mor 'dug pa la mngon par dga' ba gang yin pa de ni</text></item>
<item><p>212a4</p><section>mdo sde</section><text>tshe 'phos nas grang bas sbrebs pa'i srin bu dag tu skye bar 'gyur ro/ /tshe 'di la mchod ston gyi zas lhag ma khyer ba gang yin pa de ni shi 'phos nas sa gzhi rab tu tsha ba'i sems can dmyal bar ltung bar 'gyur</text></item>
<item><p>212a5</p><section>mdo sde</section><text>ro/ /brgya la mir skyes par gyur na yang lkog ma nad kyis btab pa dang / tshe thung bar 'gyur ro/ /tshe 'di la de bzhin gshegs pa'i sku gzugs la phyag byed na yang mgo bo sa la mi gtug pa gang yin pa de ni</text></item>
<item><p>212a6</p><section>mdo sde</section><text>shi 'phos nas mgo mthur tu dpyang ba'i sems can dmyal bar ltung bar 'gyur to/ /brgya lam na mi'i nang du skyes na yang gzhan dag gis mang du slu bar 'gyur ro/ /tshe 'di la de bzhin gshegs pa'i sku gzugs la phyag</text></item>
<item><p>212a7</p><section>mdo sde</section><text>byas pa na thal mo mi sbyor bar byed pa gang yin pa de ni shi 'phos nas yul mtha' 'khob dag tu skye bar 'gyur zhing 'bad pa mang pos btsal yang ci yang 'thob par mi 'gyur ro/ /tshe 'di la dril chen gyi sgra thos kyang mi</text></item>
<item><p>212a8</p><section>mdo sde</section><text>ldang ba gang yin pa de ni shi 'phos nas sbrul lus chen po dag tu ltung bar 'gyur zhing lus ring la che bas srog chags phra mo mang po rnams kyis bza' bar 'gyur ro/ /tshe 'di la lag pa rgyab tu bstan te/ de bzhin</text></item>
<item><p>212b1</p><section>mdo sde</section><text>gshegs pa la phyag byas pa gang yin pa de ni shi 'phos nas phyin ka log tu bcings pa'i sems can dmyal bar ltung bar 'gyur te/ gal te mir skyes par gyur na yang nyes pa med par gyod 'byung bar 'gyur ro/ /tshe</text></item>
<item><p>212b2</p><section>mdo sde</section><text>'di la thal mo sbyar nas yan lag lngas sa la gtugs te/ phyag byas pa gang yin pa de ni rtag par cho rigs btsun par 'gyur zhing rgyun du bde ba myong bar 'gyur ro/ /tshe 'di la khro skyen zhing lto la 'khong ba gang yin</text></item>
<item><p>212b3</p><section>mdo sde</section><text>pa de ni sngon smyon pa byas pa las 'ongs pa yin no/ /tshe 'di la mig ya yor gyur pa gang yin pa de ni sngon log pa'i sems kyis gzhan gyi chung ma la bltas pa las gyur pa yin no/ /tshe 'di la chung ma'i non byas nas</text></item>
<item><p>212b4</p><section>mdo sde</section><text>pha ma la spyos pa gang yin pa de ni shi 'phos nas lce thong gshol gyis rmed pa'i sems can dmyal bar ltung bar 'gyur ro/ /tshe 'di la chang gi nang du bsnan te/ gzhan dag la byin pa gang yin pa de ni shi 'phos nas chu'i</text></item>
<item><p>212b5</p><section>mdo sde</section><text>nang du srin bu dag tu skye bar 'gyur te/ brgya la mi'i nang du skyes par gyur na yang lus skrang zhing dbugs thung bas 'chi ba'i dus byed par 'gyur ro/ /bcom ldan 'das kyis bka' stsal pa/ ji skad du bstan pa'i</text></item>
<item><p>212b6</p><section>mdo sde</section><text>sdug bsngal sna tshogs mang po de dag thams cad ni sdig pa mi dge ba'i las rnam pa bcu'i dbang las gyur pa yin pas rab gang yin pa de ni sems can dmyal ba'i rgyu dang rkyen byed par 'gyur ro/ /'bring gang yin pa</text></item>
<item><p>212b7</p><section>mdo sde</section><text>de ni dud 'gro'i skye gnas kyi rgyu dang rkyen byed par 'gyur ro/ /tha ma gang yin pa de ni yi dgas kyi rgyu dang rkyen byed par 'gyur ro/ /srog gcod pa'i kha na ma tho ba des ni sems can dmyal ba dang / dud 'gro'i skye gnas dang /</text></item>
<item><p>212b8</p><section>mdo sde</section><text>gshin rje'i 'jig rten dag tu ltung bar 'gyur ro/ /gal te mir skyes par gyur na yang rnam par smin pa'i 'bras bu rnam pa gnyis 'thob par 'gyur te/ tshe thung ba dang / nad mang ba gang yin pa'o/ /ma byin par</text></item>
<item><p>213a1</p><section>mdo sde</section><text>len pa'i kha na ma tho ba gang yin pa de ni sems can dmyal ba dang / dud 'gro'i skye gnas dang / gshin rje'i 'jig rten dag tu ltung bar byed do/ /gal te mir skyes par gyur na yang rnam par smin</text></item>
<item><p>213a2</p><section>mdo sde</section><text>pa'i 'bras bu rnam pa gnyis 'thob par 'gyur te/ dbul zhing phongs pa dang / nor thun mong du 'gyur zhing rang dbang med pa gang yin pa'o/ /log par g.yem pa'i kha na ma tho ba gang yin pa de ni sems can</text></item>
<item><p>213a3</p><section>mdo sde</section><text>rnams sems can dmyal ba dang / dud 'gro'i skye gnas dang / gshin rje'i 'jig rten dag tu ltung bar byed do/ /gal te mir skyes par gyur na yang rnam par smin pa'i 'bras bu rnam pa gnyis thob par 'gyur te/</text></item>
<item><p>213a4</p><section>mdo sde</section><text>chung ma gzhan gyis byi ba byed pa dang / chung ma dang phan tshun rtsod cing bdag gi sems kyis bsams bzhin du mi 'gyur ba gang yin pa'o/ /brdzun du smra ba'i kha na ma tho ba gang yin pa de ni sems can rnams sems</text></item>
<item><p>213a5</p><section>mdo sde</section><text>can dmyal ba dang / dud 'gro'i skye gnas dang / gshin rje'i 'jig rten dag tu ltung bar byed do/ /gal te mir skyes par gyur na yang rnam par smin pa'i 'bras bu rnam pa gnyis 'thob par 'gyur te/ skur pa mang ba</text></item>
<item><p>213a6</p><section>mdo sde</section><text>dang / rtag par gzhan gyis mang du bslus par 'gyur ba gang yin pa'o/ /phra ma byas pa'i kha na ma tho ba gang yin pa des ni sems can rnams sems can dmyal ba dang / dud 'gro'i skye gnas dang / gshin rje'i 'jig</text></item>
<item><p>213a7</p><section>mdo sde</section><text>rten dag tu ltung bar byed do/ /gal te mir skyes par gyur na yang rnam par smin pa'i 'bras bu rnam pa gnyis 'thob par 'gyur te/ rtag par sgra mi snyan pa thos par 'gyur ba dang / gang ci smras kyang rung ste/ rgyun</text></item>
<item><p>213a8</p><section>mdo sde</section><text>tu rtsod pa can du 'gyur ba gang yin pa'o/ /tshig kyal pa smras pa'i kha na ma tho ba gang yin pa de ni sems can rnams sems can dmyal ba dang / dud 'gro'i skye gnas dang / gshin rje'i 'jig rten dag tu ltung bar byed do/ /</text></item>
<item><p>213b1</p><section>mdo sde</section><text>gal te mir skyes par gyur na yang rnam par smin pa'i 'bras bu rnam pa gnyis 'thob par 'gyur te/ bden pa zhig smras na yang gzhan dag yid ches par mi 'gyur ba dang / tshig smras pa rnams gzhan gyis go bar</text></item>
<item><p>213b2</p><section>mdo sde</section><text>mi 'gyur ba gang yin pa'o/ /brnab sems bskyed pa'i kha na ma tho ba gang yin pa de ni sems can rnams sems can dmyal ba dang / dud 'gro'i skye gnas dang / gshin rje'i 'jig rten dag tu ltung bar byed do/ /gal</text></item>
<item><p>213b3</p><section>mdo sde</section><text>te mir skyes na yang rnam par smin pa'i 'bras bu rnam pa gnyis 'thob par 'gyur te/ nor la brkam zhing chog shes pa med pa dang / mang du tshol zhing rtag par yid bzhin du mngon par grub par mi 'gyur ba gang</text></item>
<item><p>213b4</p><section>mdo sde</section><text>yin pa'o/ /gnod sems kyi kha na ma tho ba gang yin pa des ni sems can rnams sems can dmyal ba dang / dud 'gro'i skye gnas dang / gshin rje'i 'jig rten dag tu ltung bar byed do/ /gal te mir skyes par gyur</text></item>
<item><p>213b5</p><section>mdo sde</section><text>na yang rnam par smin pa'i 'bras bu rnam pa gnyis myong bar 'gyur te/ rtag par gzhan gyis glags tshol bar 'gyur ba dang / rtag par gzhan gyis gnod pa byed par 'gyur ba gang yin pa'o/ /log par lta ba</text></item>
<item><p>213b6</p><section>mdo sde</section><text>'i kha na ma tho ba gang yin pa des ni sems can rnams sems can dmyal ba dang / dud 'gro'i skye gnas dang / gshin rje'i 'jig rten dag tu ltung bar byed do/ /gal te mir skyes par gyur na yang rnam par smin pa'i</text></item>
<item><p>213b7</p><section>mdo sde</section><text>'bras bu rnam pa gnyis 'thob par 'gyur te/ rtag par log par lta ba'i khyim dag tu skye bar 'gyur ba dang / sems g.yo sgyu dang bcas par 'gyur ba gang yin pa'o/ /kye sangs rgyas kyi sras rnams de ltar ni</text></item>
<item><p>213b8</p><section>mdo sde</section><text>sdig pa mi dge ba'i las kyi lam bcu po rnams ni sdug bsngal mang po sna tshogs kyi phung po chen po'i rgyu dang rkyen du gyur pa yin no/ /de nas de'i tshe 'khor 'dus pa chen po de nyid du sdig pa mi dge ba'i las bcu po dag</text></item>
<item><p>214a1</p><section>mdo sde</section><text>byas pa gang yin pa de dag bcom ldan 'das kyis sems can dmyal ba'i sdug bsngal gyi rnam par smin pa bkas bshad pa thos pa dang / de dag thams cad skad cher byung ste ngus nas/ bcom ldan 'das la 'di skad</text></item>
<item><p>214a2</p><section>mdo sde</section><text>ces gsol to/ /bcom ldan 'das bdag cag dge ba ji lta bu zhig spyad na sdug bsngal 'di dag las thar bar 'gyur lags/ bcom ldan 'das kyis bka' stsal pa/ sems can thams cad bsod nams</text></item>
<item><p>214a3</p><section>mdo sde</section><text>kyi las la gzud par bya ste/ ji ltar bsod nams mngon par bsgrub par bya zhe na/ sems can gang la la zhig tshe 'di la yongs su bskul ba'i bdag po chen po byas te/ de bzhin gshegs pa'i mchod rten dang</text></item>
<item><p>214a4</p><section>mdo sde</section><text>dri gtsang khang dang / gtsug lag khang brtsigs na/ ma 'ongs pa na gdon mi za bar rgyal po byed cing skye bo mang po la dbang byed par 'gyur bas gang yang ngag mi nyan pa med par 'gyur ro/ /tshe 'di la grong</text></item>
<item><p>214a5</p><section>mdo sde</section><text>dang grong gi gtso bor gyur kyang drang rkan che zhing chos bzhin du skyong bar byed pa gang yin pa de ni ma 'ongs pa na gdon mi za bar rgyal po'i blon po byed par 'gyur zhing gos zas dang / rta phun sum tshogs pa dang</text></item>
<item><p>214a6</p><section>mdo sde</section><text>ci dang ci 'dod pa 'byor bar 'gyur ro/ /tshe 'di la skye bo mang po bsod nams byed par bskul zhing gzung ba gang yin pa de ni ma 'ongs pa na gdon mi za bar cho rigs btsun zhing shin du phyug pa'i khyim bdag tu 'gyur bar</text></item>
<item><p>214a7</p><section>mdo sde</section><text>skye bo mang po kun gyis bkur ba dang / phyogs bcu po dag tu don gnyer ba rnams kyang 'grub par 'gyur ro/ /tshe 'di la mar me btsugs nas mchod pa byed pa la mngon par dga' ba gang yin pa de ni nyi zla'i lhar skye bar 'gyur</text></item>
<item><p>214a8</p><section>mdo sde</section><text>bas 'od zer gyis bdag nyid gsal bar byed par 'gyur ro/ /tshe 'di la sbyin pa gtong ba la dga' ba dang / byams pa'i sems kyis srog chags gso bar dga' ba gang yin pa de ni skye ba thams</text></item>
<item><p>214b1</p><section>mdo sde</section><text>cad phyug por 'gyur bas gos zas dag rang 'byung bar 'gyur ro/ /tshe 'di la skye bo mang po rnams la bza' ba dang btung ba sbyin pa la mngon par dga' ba gang yin pa de ni skye ba thams cad du lha'i zas rang 'byung bar 'gyur ba dang / gzugs</text></item>
<item><p>214b2</p><section>mdo sde</section><text>dang stobs phun sum tshogs pa dang / dbang po rno zhing spobs pa dang ldan pa dang tshe ring bar 'gyur ro/ /gang gis dud 'gro'i gnas su song ba rnams la sbyin pa yongs su btang na rnam par smin pa'i 'bras bu brgya 'gyur snyed 'thob par 'gyur ro/ /</text></item>
<item><p>214b3</p><section>mdo sde</section><text>'dod chen pa dag la sbyin pa yongs su btang na rnam par smin pa stong 'gyur snyed 'thob par 'gyur ro/ /tshul khrims dang ldan pa'i dge slong la sbyin pa yongs su btang na rnam par smin pa khri 'gyur snyed 'thob par 'gyur ro/ /</text></item>
<item><p>214b4</p><section>mdo sde</section><text>gang gis theg pa chen po de bzhin gshegs pa'i gsang ba'i snying po 'khor mang po la yang dag par bsgrags nas sems kyi mig 'byed pa'i chos smra ba gang dag la sbyin pa yongs su btang na rnam par smin pa'i 'bras bu tshad</text></item>
<item><p>214b5</p><section>mdo sde</section><text>med pa snyed thob par 'gyur ro/ /gang gis sangs rgyas dang / byang chub sems dpa' rnams la sbyin pa yongs su btang na rnam par smin pa'i 'bras bu mthar thug pa med pa snyed la longs spyod par 'gyur ro/ /</text></item>
<item><p>214b6</p><section>mdo sde</section><text>gzhan yang gang zag rnam pa gsum la sbyin pa yongs su btang na rnam par smin pa'i 'bras bu yongs su gtugs par mi 'gyur te/ de bzhin gshegs pa rnams dang / pha ma dang</text></item>
<item><p>214b7</p><section>mdo sde</section><text>nad pa rnams so/ /zas za cig tsam yongs su btang bas kyang rnam par smin pa'i 'bras bu tshad med pa snyed thob par 'gyur ro/ /rtag par yongs su btang bas yongs su gtugs par mi 'gyur</text></item>
<item><p>214b8</p><section>mdo sde</section><text>ba lta smos kyang ci dgos/ tshe 'di la dge 'dun mang po'i sku bsil ba gang yin pa de ni skye ba thams cad du byad bzhin sdug cing mdzes pa dang / rang bzhin gyis gos zas dang ldan pa dang /</text></item>
<item><p>215a1</p><section>mdo sde</section><text>skye bo mang po kun gyis bkur bar 'gyur ro/ /tshe 'di la bsngags pa brjod pa dang / mdo sde'i chos klog cing kha tog du 'don par dga' ba gang yin pa de ni skye ba'i gnas thams cad du sgra dbyangs snyan</text></item>
<item><p>215a2</p><section>mdo sde</section><text>cing thos pa rnams rab tu dga' bar 'gyur ro/ /tshe 'di la tshul khrims srung bar mngon par dga' ba gang yin pa de ni skye ba thams cad du byad bzhin sdug cing mi'i nang na mchog tu 'gyur ro/ /tshe 'di la lam kar khron pa brkos</text></item>
<item><p>215a3</p><section>mdo sde</section><text>nas skyed shing btsugs nas grib ma mang po kun la sgrib par mngon par dga' ba gang yin pa de ni skye ba thams cad du mi'i rgyal po byed cing ro brgya dang ldan pa'i bza' ba dang btung ba bsams pa tsam gyis 'byor par 'gyur</text></item>
<item><p>215a4</p><section>mdo sde</section><text>ro/ /tshe 'di la mdo sde bris te/ gzhan dag la byin nas klog tu bcug pa la mngon par dga' ba gang yin pa de ni skye ba thams cad du bdag gi spobs pa mang po dang ldan pa dang / chos bslab pa la lan cig thos</text></item>
<item><p>215a5</p><section>mdo sde</section><text>pa tsam gyis go bar 'gyur ba dang / sangs rgyas dang / byang chub sems dpa' rnams kyis byin gyis rlob cing yongs su srung ba dang / rtag par mi'i nang na mchog dam pa gtso bo byed par 'gyur ro/ /tshe 'di</text></item>
<item><p>215a6</p><section>mdo sde</section><text>la zam pa dang / gru gzings bcas nas skye bo mang po sgrol bar mngon par dga' ba gang yin pa de ni skye ba thams cad du rin po che sna bdun phun sum tshogs pa dang / skye bo mang po kun gyis bkur zhing bsngags</text></item>
<item><p>215a7</p><section>mdo sde</section><text>pa brjod nas mngon par dga' ba dang / phan tshun 'gro zhing 'ong ba'i tshe mang po kun gyis bsnyen bkur dang rim gro byed par 'gyur ro/ /bcom ldan 'das kyis bka' stsal pa/ kun dga' bo ngas ji skad du mdo sde</text></item>
<item><p>215a8</p><section>mdo sde</section><text>de dang de dag gi rgyu dang 'bras bu bstan nas sems can mang po rnams klog pa dang / kha ton du 'don pa dang / mngon par bsgrub par bskul nas sdug bsngal gyi bgegs las yongs su bzlas pa de bzhin du 'dir</text></item>
<item><p>215b1</p><section>mdo sde</section><text>yang de ltar bstan pa yin pas/ gang la la zhig gis chos kyi rnam grangs 'di thos nas skur pa 'debs par byed pa de ni tshe 'di nyid la lce'i dbang po ltung bar 'gyur ro/ /de nas bcom ldan 'das la tshe dang</text></item>
<item><p>215b2</p><section>mdo sde</section><text>ldan pa kun dga' bos 'di skad ces gsol to/ /bcom ldan 'das chos kyi rnam grangs 'di'i ming ci lags/ ji ltar yongs su gzung bar bgyi/ bcom ldan 'das kyis bka' stsal pa/ kun dga'</text></item>
<item><p>215b3</p><section>mdo sde</section><text>bo chos kyi rnam grangs 'di ni legs nyes kyi rgyu dang 'bras bu bstan pa zhes bya ste/ byang chub sems dpa'i spyod pa mngon par sgrub par smon lam btab pa zhes bya bar yang zung shig /bcom ldan 'das kyis</text></item>
<item><p>215b4</p><section>mdo sde</section><text>chos kyi rnam grangs 'di bstan pa na/ lha dang mi stong phrag brgyad bcu bla na med pa yang dag par rdzogs pa'i byang chub tu sems bskyed par gyur to/ /bud med brgya stong du ma tshe 'di nyid la bud med kyi dbang po med par gyur nas skyes</text></item>
<item><p>215b5</p><section>mdo sde</section><text>pa'i lus mngon par grub par gyurd to/ /sdig pa spyod pa'i skye dgu stong nyis brgya ni gdug pa'i sems spangs nas bdag gi tshe rabs dran par gyurd to/ /dge ba spyod pa'i skye bo tshad med pa dag ni mi skye ba'i bzod pa</text></item>
<item><p>215b6</p><section>mdo sde</section><text>thob nas rtag par bde ba myong bar gyur to/ /tshe 'pho bar 'gyur ba tshad med pa snyed ni sangs rgyas kyi zhing yongs su dag par skyes nas byang chub sems dpa' rnams dang mnyam zhing mtshungs pa'i grogs su gyur to/ /bcom</text></item>
<item><p>215b7</p><section>mdo sde</section><text>ldan 'das kyis de skad ces bka' stsal nas/ 'khor 'dus pa thams cad rang gi gnas su dong ste/ bsod nams mngon par 'du byed cing rab tu dga' bas dga' bzhin du spyod par gyur to/ /'phags pa legs</text></item>
<item><p>215b8</p><section>mdo sde</section><text>nyes kyi rgyu dang 'bras bu bstan pa zhes bya ba'i mdo/ rdzogs so// // zhu chen gyi lo ts+tsha ba ban de chos grub kyis rgya gar dang rgya'i dpe las bsgyur cing zhus te gtan la phab pa/ / @#/ /dge ba dang mi dge</text></item>
<item><p>216a1</p><section>mdo sde</section><text>ba'i las kyi rnam par smin pa bstan pa'i mdo/ bam po gcig go/ /'di skad bdag gis thos pa dus gcig na/ bcom ldan 'das mnyan yod na 'dze ta'i tshal skyabs med zas</text></item>
<item><p>216a2</p><section>mdo sde</section><text>sbyin gyi kun dga' ra ba na/ byang chub sems dpa' tshad med pa dang / lha dang mi'i 'khor mang pos bskor nas chos ston cing bzhugs so/ /de nas dga' bos 'gro ba mang po'i don gyi phyir bcom ldan 'das la</text></item>
<item><p>216a3</p><section>mdo sde</section><text>'di skad ces gsol to/ /bcom ldan 'das da ltar 'jig rten gyi khams 'dir rigs 'thun pa'i nang 'dir skyes pa las/ bzang po yang mchis/ mi sdug pa yang mchis/ drag po yang mchis/ zhan</text></item>
<item><p>216a4</p><section>mdo sde</section><text>pa yang mchis/ dbul po yang mchis/ phyug po yang mchis/ nyon mongs pa yang mchis/ bde ba yang mchis/ btsan pa yang mchis/ ma rabs kyang mchis/ skad ni mi mtshungs/ tshig ni mi mthun/</text></item>
<item><p>216a5</p><section>mdo sde</section><text>la la ni lo brgya lon nas 'chi ba yang mchis/ la la ni sum bcu 'am/ bcu lon nas 'chi ba yang mchis/ la la ni byad bzhin bzang yang dbul la/ la la ni mi sdug pa la phyug pa yang mchis/ nyams rtsal</text></item>
<item><p>216a6</p><section>mdo sde</section><text>che ba ni ma rabs kyi nang na yang mchis/ nyams rtsal chung la gral mtho ba yang mchis/ la la ni nyon mongs la tshe ring ba yang mchis/ la la ni skyid cing tshe thung / la la ni legs par spyod pa la byur dang</text></item>
<item><p>216a7</p><section>mdo sde</section><text>phrad/ la la ni mi dge ba spyod pa la legs pa'i don du 'gyur ba yang mchis/ dkar zhing sha bzang la mi g.yo ba yang mchis/ la la ni sngo zhing gnag la mdangs dang ldan pa yang mchis/ la la ni lus</text></item>
<item><p>216a8</p><section>mdo sde</section><text>chung zhing thung la snying rtsal dang ldan pa yang mchis/ la la ni che zhing ring yang gzhan gyi bran g.yog bgyid pa yang mchis/ la la ni bu tsha mang ba yang mchis/ la la ni rmang ba yang mchis/ la la ni rtag par</text></item>
<item><p>216b1</p><section>mdo sde</section><text>phyi rol du 'khyam la bkres pa yang mchis/ la la ni pho brang gi nang na 'dug cing gos dang zas kyis mi brel te longs spyod pa yang mchis/ gzhon na dbul zhing rgas na phyug cing btsan pa yang mchis/ drang rkan</text></item>
<item><p>216b2</p><section>mdo sde</section><text>che zhing 'gal bar mi byed pa las gyod la thogs pa yang mchis/ pha ni byams bu ni sri zhu che ste/ gtsug lag gi yi ge dang gzhung smos shing bshad pa yang mchis/ spun mi mthun nas rtsod pa yang mchis/</text></item>
<item><p>216b3</p><section>mdo sde</section><text>gnas mtho zhing yo byad rnam pa sna tshogs su ldan pa yang mchis/ bdag gi khyim med la 'dron thabs su gnas pa yang mchis/ bya dang / ri dgas dang / gcan zan dang 'dra bar gnas pa yang mchis/ gos</text></item>
<item><p>216b4</p><section>mdo sde</section><text>su bal gos gyon zhing zas su sha za zhing yi ge mi shes pa yang mchis/ mi g.yo bar 'dug kyang skyid cing yon tan thob pa yang mchis/ gla za zhing gnas pa yang mchis/ yid gzhungs shing khong grol ba yang mchis/</text></item>
<item><p>216b5</p><section>mdo sde</section><text>rmongs shing blun la ngan pa yang mchis/ btsal te ma rnyed pa yang mchis/ ma btsal te rnyed pa yang mchis/ phyug cing btsan la nor dang ldan la ser sna che ba yang mchis/ dbul la sbyin pa la sred pa yang mchis/</text></item>
<item><p>216b6</p><section>mdo sde</section><text>tshig smra na bden zhing mnyen par zer ba yang mchis/ tshig smra na gzer ba bzhin du zug pa yang mchis/ gzhan gyis byams shing bkur ba yang mchis/ kun gyis spangs shing bsrings pa yang mchis/ snying rje'i</text></item>
<item><p>216b7</p><section>mdo sde</section><text>sems kyis sems can gso ba yang mchis/ bag med par srog gcod pa yang mchis/ khong yangs shing kun dang 'thun pa yang mchis/ kun gyis mi 'dod pa yang mchis/ mna' ma dang sgyug mor mi mthun</text></item>
<item><p>216b8</p><section>mdo sde</section><text>pa yang mchis/ tshag pa mo dang 'dza' ba yang mchis/ la la ni chos kyi gtam la dga' ba yang mchis/ la la ni mdo sde thos nas gnyid bro ba yang mchis/ la la ni brdal bag can la 'dzangs pa yang mchis/</text></item>
<item><p>217a1</p><section>mdo sde</section><text>la la ni gtsug lag khang la dga' zhing bsgom pa la 'grus/ la la ni byol song gi gzugs dang mtshungs/ la la ni ri dgas rnam pa sna tshogs su 'gyur ba yang mchis na/ bcom ldan 'das kyis</text></item>
<item><p>217a2</p><section>mdo sde</section><text>rgyu dang 'bras bu rgyas par bshad na 'khor mang po kun gyis thos nas sems rtse gcig tu dge ba'i rjes su phyogs par 'gyur lags so/ /bcom ldan 'das kyis bka' stsal pa/ dga' bo khyod kyis ji ltar rnam par</text></item>
<item><p>217a3</p><section>mdo sde</section><text>smin pa mi 'dra bar 'dri ba de bzhin du/ de dag kun kyang tshe rabs snga ma la spyod pa mi mthun pas/ de'i phyir na khyad par sna tshogs su gyur to/ /de la da ltar byad bzhin bzang po ni bzod pa las 'ongs so/ /mi sdug pa ni</text></item>
<item><p>217a4</p><section>mdo sde</section><text>zhe sdang dang khong khro ba las 'ongs so/ /dbul phongs pa ni ser sna las 'ongs so/ /btsan zhing che ba ni sangs rgyas la gus par phyag 'tshal ba las 'ongs so/ /mi ma rabs thams cad ni rgyags shing dregs pa las</text></item>
<item><p>217a5</p><section>mdo sde</section><text>'ongs so/ /lus ring zhing bzang ba ni bkur sti byas pa las 'ongs so/ /lus thung ba ni chos la le lo byas pa las 'ongs so/ /blun pa ni lug las 'ongs so/ /skam zhing gnag pa ni de bzhin gshegs pa'i sku sgribs</text></item>
<item><p>217a6</p><section>mdo sde</section><text>pa las 'ongs so/ /mchu dma' ba ni chos ston pa'i zas la myangs pa las 'ongs so/ /mig tshag pa ni me bslangs pa mi ster ba las 'ongs so/ /mun sros nas mig mi mthong ba ni khra'i mig brus pa las 'ongs so/ /</text></item>
<item><p>217a7</p><section>mdo sde</section><text>lkugs pa ni dam pa'i chos la skur pa 'debs pa las 'ongs so/ /'on pa ni chos thos su mi dga' ba las 'ongs so/ /so sto ba ni rkang dang rus pa la sred pa las 'ongs so/ /sna bsnyer ba ni spos mi zhim pa</text></item>
<item><p>217a8</p><section>mdo sde</section><text>bsregs te sangs rgyas la mchod pa las 'ongs so/ /sho re ni nya'i mchu phug pa las 'ongs so/ /skra ser ba ni phag gi spu gtogs pa las 'ongs so/ /rna ba ral ba ni rna ba phug pa las 'ongs so/ /thang sbrul</text></item>
<item><p>217b1</p><section>mdo sde</section><text>'dra ba ni gos mi gtsang ba gyon te sangs rgyas la snyogs pa las 'ongs so/ /ngams gnag pa ni sangs rgyas kyi sku gzugs khyim mam khyams su bzhag pa las 'ongs so/ /zhar ba dang gyol ba ni mkhan po dang</text></item>
<item><p>217b2</p><section>mdo sde</section><text>bla ma mthong ste mi ldang ba las 'ongs so/ /sgur ba ni gos mi gtsang ba gyon zhing sangs rgyas kyi sku la rgyab kyis phyogs pa las 'ongs so/ /dpral ba 'bur ba ni sangs rgyas mthong nas phyag gus par mi 'tshal zhing</text></item>
<item><p>217b3</p><section>mdo sde</section><text>lag pa dpral bar gtugs pa las 'ongs so/ /'jing ba thung ba ni btsun pa dang bla ma mthong nas mgo smad cing byol ba las 'ongs so/ /mchin pa na ba ni sems can gyi lus gtubs shing gtsags pa las 'ongs so/ /</text></item>
<item><p>217b4</p><section>mdo sde</section><text>mdze can ni gzhan gyi nor ma 'os par blangs pa las 'ongs so/ /lud pa mang ba ni dgun mi gzhan la zas grang mo byin pa las 'ongs so/ /bu tsha med pa ni bya phrug mang po bsad pa las 'ongs so/ /bu tsha mang ba ni sems</text></item>
<item><p>217b5</p><section>mdo sde</section><text>can mang po gsos pa las 'ongs so/ /tshe ring ba ni snying rje che ba las 'ongs so/ /tshe thung ba ni srog gcod pa las 'ongs so/ /phyug pa ni sbyin pa byas pa las 'ongs so/ /rta dang shing rta bdog pa ni dkon mchog gsum</text></item>
<item><p>217b6</p><section>mdo sde</section><text>la yon phul ba las 'ongs so/ /dbang po rno ba ni slob pa la 'grus pa dang mdo sde kha ton du byas pa las 'ongs so/ /rmun po ni byol song las 'ongs so/ /bran po dang bran mo byed pa ni bu lon ma gzhal ba las 'ongs so/ /</text></item>
<item><p>217b7</p><section>mdo sde</section><text>spro thung ba ni spre'u las 'ongs so/ /yang mdze can ni dkon mchog gi rten bshig pa las 'ongs so/ /yan lag ma tshang ba ni sems can gyi rkang lag bcad pa las 'ongs so/ /gdug pa ni sbrul dang sdig pa las</text></item>
<item><p>217b8</p><section>mdo sde</section><text>'ongs so/ /dbang po drug tshang ba ni tshul khrims bsrungs pa las 'ongs so/ /dbang po drug ma tshang ba ni tshul khrims bshig pa las 'ongs so/ /gtsang sbra chung ba ni 'phags pa la ma mchod pa las 'ongs so/ /glu</text></item>
<item><p>218a1</p><section>mdo sde</section><text>gar dang rol mo la dga' ba ni rol mo mkhan du skye'o/ /'dod chags che ba ni bya las 'ongs so/ /lba ba can snog pa las 'ongs so/ /kha dman pa ni tshig rtsub mo smra ba las 'ongs so/ /mtshan dang</text></item>
<item><p>218a2</p><section>mdo sde</section><text>mi ldan pa ni khyi dang / phag dang / rta'i 'bras bu bton pa las 'ongs so/ /lce thung ba ni btsun pa dang bla ma la kha byas pa dang lkog tu 'phyas pa las 'ongs so/ /gzhan gyi chung ma la g.yem pa byas pa ni ngang mo dang ngur par</text></item>
<item><p>218a3</p><section>mdo sde</section><text>skye'o/ /gnyan dgu la g.yo byas pa ni bye'u mchil par skye'o/ /mdo sde dang gtsug lag gi yi ge spyod cing ser snas gzhan la mi ston pa ni tshe'i dus byas nas thang gi srin bur skye'o/ /mda' gzhu thogs pa dang rta zhon</text></item>
<item><p>218a4</p><section>mdo sde</section><text>pa la dga' ba ni tshe phyi ma la 'phar ba dang spyang kir skye'o/ /skra thung ba dang mgo rgyan btags pa la dga' ba ni tshe phyi ma la srin bu mchu rings su skye'o/ /nyal zhing za ba la dga' ba ni tshe phyi ma la phag du skye'o/ /dar</text></item>
<item><p>218a5</p><section>mdo sde</section><text>mtshon gyi gos la dga' ba ni bye'u khre'ur skye'o/ /mi snyan pa zlos shing ku re la dga' ba ni bya ne tso ru skye'o/ /phra ma byed pa la dga' ba ni tshe phyi ma la lto 'phye mgo drug par skye'o/ /ma 'os par ku re byed pa la</text></item>
<item><p>218a6</p><section>mdo sde</section><text>dga' ba ni tshe phyi ma la srin bu rmongs par skye'o/ /gtam ngan skyel ba la dga' ba ni tshe phyi ma la srin byar skye'o/ /mi la gnod pa dang ngan du dga' zhing gtam la sred pa ni tshe phyi ma la war skye'o/ /mi dngangs pa la dga'</text></item>
<item><p>218a7</p><section>mdo sde</section><text>ba ni tshe phyi ma la srin bu do log tu skye'o/ /tshe snga ma la shing lham gyon zhing lha khang du 'gro ba ni tshe phyi ma la rtar skye'o/ /tshe snga ma la 'phyen bag med par btang bas ni tshe 'di la sbur bar skye'o/ /tshe snga ma la dge 'dun</text></item>
<item><p>218a8</p><section>mdo sde</section><text>gyi rang 'thag dang gtun la spyad pa ni tshe 'di la srin bu mgo rdebs su skye'o/ /sems can gyi zas la gegs byas pas ni bya shing rta mor skye'o/ /tshe snga ma la dge 'dun gyi chu brkus pas ni nya dang rul sbal la sogs</text></item>
<item><p>218b1</p><section>mdo sde</section><text>pa chu'i nang na gnas pa'i sems can du skye'o/ /tshe snga ma la dge 'dun smre bar byas pas ni gtsang sbra'i srin bur skye'o/ /dge 'dun gyi shing tog brkus pas ni mchis pa za ba'i srin bur skye'o/ /dge 'dun gyi nor</text></item>
<item><p>218b2</p><section>mdo sde</section><text>brkus pas ni rang 'thag skor ba'i bong bu dang glang du skye'o/ /dge 'dun gyi nor nan gyis bskyi brnya byas pas ni bya phug ron du skye'o/ /dge 'dun la spyo ba byas pas ni glang gi gnya' ba'i srin bur skye'o/ /dge 'dun gyi ldum</text></item>
<item><p>218b3</p><section>mdo sde</section><text>skyur zos pas ni ldum bur rtsa ba gang gi srin bur skye'o/ /dge 'dun gyi khri stan la 'dug pas ni srin bu mgo dmar du skye'o/ /dge 'dun gyi nor sna tshogs la spyad pas ni srin bu 'phye bor skye'o/ /mgo la rus pa'i thur ma</text></item>
<item><p>218b4</p><section>mdo sde</section><text>gtur nas lha khang du 'gro na bya mchu rings su skye'o/ /dkar rtsi dang dmar rtsis byugs te lha khang du 'gro na bya skyung kar skye'o/ /dar tshon gyi gos gyon te lha khang du 'gro na bye'u se rur skye'o/ /khyo shug zhag lon te lha</text></item>
<item><p>218b5</p><section>mdo sde</section><text>khang du nyal na srin bu mgo sngon du skye'o/ /de bzhin gshegs pa'i mchod rten la mjug stegs 'cha' zhing 'dug pa ni rnga mor skye'o/ /lham dang 'bob gyon zhing gzhal med khang du 'gro na sbal par skye'o/ /chos nyan</text></item>
<item><p>218b6</p><section>mdo sde</section><text>pa'i tshe long gtam zer na bye'u lhan dkar du skye'o/ /dge slong khrims dag pa la mi gtsang bar bskyed pa ni lcags kyi sems can dmyal bar skye'o/ /ral gri 'khor lo khri phrag brgya snyed du char pa lus kyi steng du 'bebs</text></item>
<item><p>218b7</p><section>mdo sde</section><text>shing de'i lus gtubs par 'gyur ro/ /de nas dga' bos bcom ldan 'das la 'di skad ces gsol to/ /bcom ldan 'das kyis ji ltar gsungs pa de ltar dge 'dun gyi nor la spyad pa sdig lci bar gsungs te/ gal</text></item>
<item><p>218b8</p><section>mdo sde</section><text>te de ltar dge ba'i las la phyogs pa dang / sbyin bdag la sogs pa ji ltar gtsug lag khang gi nang du sti stang bgyid pa dang / phyag 'tshal bar bgyid pa lags/ bcom ldan 'das kyis bka' stsal pa/ lha khang du 'gro</text></item>
<item><p>219a1</p><section>mdo sde</section><text>ba la sems rnam pa gnyis yod de/ dge ba'i sems dang / mi dge ba'i sems so/ /de la ji ltar na dge ba'i sems zhes bya zhe na/ lha khang du phyin pa'i tshe sangs rgyas mthong na phyag 'tshal zhing / dge</text></item>
<item><p>219a2</p><section>mdo sde</section><text>'dun la bkur sti byed cing / mdo sde 'dri 'am/ 'don nam/ khrims nod dam/ sdig pa bshags pa 'am/ dkon mchog gsum gyi spyi nor la sogs pa gtong ngam/ srog la yang mi chags par dam pa'i chos 'dzin pa ni</text></item>
<item><p>219a3</p><section>mdo sde</section><text>gom pa gcig bor bas kyang lhar skye bar 'gyur ro/ /ma 'ongs pa'i dus na khyim bdag tu zhugs te/ de dang 'dra ba'i longs spyod dang ldan par 'gyur ro/ /de ni dge ba'i mchog dang ldan pa yin no/ /de la gang mi dge ba ni lha khang</text></item>
<item><p>219a4</p><section>mdo sde</section><text>du 'jug pa'i tshe dge 'dun la slongs mo dang bskyi brnya byed pa dang / dge 'dun la skyon tshol zhing klan ka tshol ba dang / dge 'dun gyi zhal zas zos kyang tshim pa med cing / bza' shing dang / shing tog dang / ldum skyur la sogs pa</text></item>
<item><p>219a5</p><section>mdo sde</section><text>khyim du khyer ba de lta bu ni shin du dmyal ba'i 'khor lo dang / shin du 'bar ba dang / ral gri'i ri dang / ral gri'i shing la sogs pa'i dmyal bar shin du sdug bsngal len par 'gyur ro/ /de ni mi dge ba'i mchog ces bya'o/ /</text></item>
<item><p>219a6</p><section>mdo sde</section><text>bcom ldan 'das kyis bka' stsal pa/ dga' bo khyod ma 'ongs pa'i tshe nga'i nye gnas rnams la dkon mchog gsum gyi dkor la ma spyod par 'dug cig ces gros thob shig /de ltar ma gyur te/ bcom ldan 'das kyis</text></item>
<item><p>219a7</p><section>mdo sde</section><text>gsungs pa ltar byas na sangs rgyas byams pa 'jig rten du 'byung ba'i tshe gdon mi za bar grol lo/ /bcom ldan 'das kyis bka' stsal pa/ tshe 'di la gzhan gyi nor 'phrog na/ tshe phyi ma la shin tu grang ba'i dmyal bar ltung</text></item>
<item><p>219a8</p><section>mdo sde</section><text>ngo / /dar gyi srin bur 'gyur te/ btso zhing bzhu bar 'gyur ro/ /tshe 'di la sangs rgyas kyi sku gzugs dang mdo sde la mar me yis snang ba med par byed cing mi dge ba ni kho ra khor yug gi mun nag gi sems can dmyal bar</text></item>
<item><p>219b1</p><section>mdo sde</section><text>'gyur ro/ /tshe 'di la shan pa byed cing sems can mang po'i srog gcod pa ni ral gri dang / ral gri'i nags tshal gyi sems can dmyal bar ltung ngo / /tshe 'di la khra dang khyi la sogs pa gtong zhing rngon pa byed pa la dga' ba ni lcags</text></item>
<item><p>219b2</p><section>mdo sde</section><text>kyi sog le'i dmyal bar ltung ngo / /tshe 'di la log par g.yem pa la dad pa che ba ni zangs kyi ka ba dang / lcags kyi khrag gi sems can dmyal bar ltung ngo / /tshe 'di la chung ma mang du blangs pa ni lcags kyi gtun gyi dmyal bar ltung ngo / /</text></item>
<item><p>219b3</p><section>mdo sde</section><text>tshe 'di la bud med skyes pa dang mang du nyal ba ni sbrul gdug pa'i dmyal bar ltung ste/ tshe 'di la bsreg cing btso ba'i thal ba 'bab pa'i dmyal bar ltung ste/ tshe 'di la phag dang khyi'i spu btogs pas ni shin tu bskol ba'i dmyal bar</text></item>
<item><p>219b4</p><section>mdo sde</section><text>ltung ngo / /tshe 'di la phag dang khyi dang rta'i 'bras bu bton pas ni rdo zug rngu'i dmyal bar ltung ngo / /tshe 'di'i la chang mang du 'thungs pa myos pa zangs khu 'thungs pa'i dmyal bar skye'o/ /tshe 'di la sems can gtubs shing dmyal</text></item>
<item><p>219b5</p><section>mdo sde</section><text>bas ni lcags kyi 'khor lo'i dmyal bar ltung ngo / /tshe 'di la dge 'dun gyi shing tog brkus pa ni lcags kyi thu lum gyi dmyal bar ltung ngo / /tshe 'di la khyi dang phag gi rgyu ma zos pas ni mi gtsang ba'i dmyal bar ltung bar 'gyur ro/ /</text></item>
<item><p>219b6</p><section>mdo sde</section><text>tshe 'di la nya bshor bas ni ral gri'i nags tshal gyi dmyal bar ltung bar 'gyur ro/ /tshe 'di la ma yar mo byas te/ snga ma'i bu la ner pa byed pa ni me'i shing dum gyi dmyal bar ltung bar 'gyur ro/ /tshe 'di la dbyen byed pa</text></item>
<item><p>219b7</p><section>mdo sde</section><text>ni lcags kyi gshol gyi dmyal bar 'gyur ro/ /tshe 'di la tshig ngan pas mi la spyo bas ni lce med pa'i dmyal bar ltung ngo / /tshe 'di la brdzun zer ba ni lcags kyi gzer bus gzer ba'i dmyal bar ltung ngo / /tshe 'di la</text></item>
<item><p>219b8</p><section>mdo sde</section><text>srog gcod cing lha'i srin la rjed pas ni lcags kyi bsnyung bu'i dmyal bar ltung ngo / /tshe 'di la bon mo byed cing 'dre bos so zhes brdzun zer zhing nor len pa ni shal ma ri'i dmyal bar ltung ngo / /tshe 'di la bon byed cing</text></item>
<item><p>220a1</p><section>mdo sde</section><text>mig btsums nas khyod kyi bla ma mchod 'os so zhes zer zhing slu ba ni rked par gtubs pa'i dmyal bar ltung ngo / /tshe 'di la bon byed cing srog gcod du bcug ste/ lha srin rjed du bcug pa ni</text></item>
<item><p>220a2</p><section>mdo sde</section><text>sta res gtubs pa'i dmyal bar ltung ste/ bsrungs mas lus gtubs shing lcags kyi bya mchu can gyis mig gnyis kyi 'bras bu btsogs par 'gyur ro/ /tshe 'di la bon byed cing gshin rngog du 'dur ba dang / khang</text></item>
<item><p>220a3</p><section>mdo sde</section><text>khyim bzang ngan lta ba dang / rigs lnga'i khams bde mi bde lta ba dang / glen pa bslus te nor mang du len pa ni lcags kyi dra bar bcug pa'i dmyal bar skye'o/ /bya ma rungs pa grangs med pas lus kyi steng du 'dug nas steng gi sha</text></item>
<item><p>220a4</p><section>mdo sde</section><text>zad nas rus pa dang rgyus pa btogs te/ sdug bsngal mu med pa byed par 'gyur ro/ /tshe 'di la sman byed cing nad pa gso mi nus par brdzun gyis nor len pa ni lcags kyi thur mas btsugs pa'i dmyal bar ltung ste/ lus la</text></item>
<item><p>220a5</p><section>mdo sde</section><text>kun du me 'bar ro/ /tshe 'di la lha khang dang mchod rten bshig cing dge 'dun dang / pha ma dang mkhan po la bag med par sri zhu chung ba ni mnar med pa'i sems can dmyal ba chen po brgyad du mthar gyis 'gro'o/ /de nas sems</text></item>
<item><p>220a6</p><section>mdo sde</section><text>can dmyal ba chen po brgya sum bcu rtsa drug gi nang du 'gro ste/ la la ni bskal pa gcig /la la ni bskal pa gnyis/ la la ni bskal pa lnga'i bar du 'gro ba nas/ gzod mthar phyin nas dge ba'i bshes gnyen dang</text></item>
<item><p>220a7</p><section>mdo sde</section><text>phrad na ni byang chub tu sems skye bar 'gyur ro/ /gal te ma phrad na slar yang sems can dmyal bar ltung ngo / /bcom ldan 'das kyis bka' stsal pa/ mi lus bong che zhing gnag la spro thung ba 'gro ba la dga' ba</text></item>
<item><p>220a8</p><section>mdo sde</section><text>ni rnga mo las 'ongs so/ /'gro ba la sred la za ba la rngam ste/ nyam nga ba la 'byol ba ni stag las 'ongs so/ /tsha ba dang grang bas mi 'jigs shing gzugs che ba ni glang las 'ongs so/ /sgra che zhing 'dzem</text></item>
<item><p>220b1</p><section>mdo sde</section><text>bag med la gang 'dod pa dam du 'dzin cing bzang ngan bye brag mi phyed pa ni bong bu las 'ongs so/ /rtag tu sha la sred cing rngam ste 'jigs pa med pa ni seng ge las 'ongs so/ /lus ring zhing mig zlum la ri 'am dgon par</text></item>
<item><p>220b2</p><section>mdo sde</section><text>shin du 'gro la chung ma la sdang ba ni stag las 'ongs so/ /spu ring zhing mig zlum ste gnas gcig tu mi dga' ba ni bya las 'ongs so/ /'gyur ldog che zhing srin bu gsod pa la dga' ba ni wa las 'ongs so/ /dpa' bshor</text></item>
<item><p>220b3</p><section>mdo sde</section><text>che zhing khrel 'dzem chung zhing chung ma dang bu la sred pa ni spyang ki las 'ongs so/ /g.yon can gyi ngos 'dzin la gnyid chung la khro ba ni khyi las 'ongs so/ /khro ba la dga' zhing smra bar ni 'dod la mi kun gyis byams pa ni ne tso</text></item>
<item><p>220b4</p><section>mdo sde</section><text>las 'ongs so/ /mang por 'dus shing smra ba la dga' zhing mya ngan mang ba ni bya khu byug las 'ongs so/ /bong chung zhing g.yem pa la dad che ste snying mi brtan pa ni bye'u mchil pa las 'ongs so/ /mig tshag la spro thung</text></item>
<item><p>220b5</p><section>mdo sde</section><text>la kha nas lbu ba 'ong la nyal ba'i tshe na lus sbrid 'dod pa ni rtsangs pa las 'ongs so/ /smra na khro zhing pha rol gyi tshig mi go la khro la mi la gdug pa'i tshig 'byung ba ni sdig pa las 'ongs so/ /gcig pu 'dug cing</text></item>
<item><p>220b6</p><section>mdo sde</section><text>za ba la brkam ste nub mo gnyid chung ba ni byi la las 'ongs so/ /khyim phugs dang rku ba la dad che ste gnyen ngo mi shes pa ni byi ba las 'ongs so/ /bcom ldan 'das kyis bka' stsal pa/ gang la la zhig gtsug</text></item>
<item><p>220b7</p><section>mdo sde</section><text>lag khang dang mchod rten 'jig cing / gang gis dkon mchog gsum gyi rdzas blangs shing spyad na tshe phyi ma la bstir med pa'i sems can dmyal bar skye ste/ ci ste der skyes nas dmyal ba las thar na yang 'di lta ste/</text></item>
<item><p>220b8</p><section>mdo sde</section><text>phug ron dang / mchil pa dang / ngur pa dang / ne tso dang / bye'u ske sngo dang / nya dang / rus sbal dang / spre'u dang / phag pa dang / sha bar skye'o/ /gal te mir skyes na yang / ma ning dang / bud med dang / mtshan</text></item>
<item><p>221a1</p><section>mdo sde</section><text>nyid pa dang / mtshan ma med pa spun pa la sogs par skye'o/ /mi zhe sdang che ba ni sbrul gdug pa dang / seng ge dang / stag dang / spyang ki dang / dom dang / dred dang / byi la dang / khra la sogs pa thams</text></item>
<item><p>221a2</p><section>mdo sde</section><text>cad du skye'o/ /ci ste mi lus thob na yang bya dang / phag dang / gsod pa la dad cing / rngon pa dang / btson rdzir 'gyur ro/ /gti mug che zhing dge mi dge'i bye brag mi phyed pa ni tshe phyi ma la bal glang dang / phag dang / ba lang dang /</text></item>
<item><p>221a3</p><section>mdo sde</section><text>lug dang / ma he dang / shig dang / lji ba dang / sbrang ma dang / mchu bsnyung dang / grog mo la sogs par skye'o/ /ci ste mi lus thob na yang / 'on pa dang / dmus long dang / lkugs pa dang / lba ba can dang / sgur</text></item>
<item><p>221a4</p><section>mdo sde</section><text>po la sogs par skye'o/ /yan lag ma tshang ba dang / dbang po ma tshang ba'i lus su 'gyur te/ chos la nan tan byed mi nus so/ /rgyags shing dregs pa ni tshe phyi ma la mi gtsang ba'i nang gi srin bu dang / rnga mo dang / bong</text></item>
<item><p>221a5</p><section>mdo sde</section><text>bu dang / khyi dang / rta la sogs par skye'o/ /ci ste mi lus thob na yang bran khol du skye'o/ /dbul phongs te slongs mo byed la thams cad kyis brnyas shing dmad par 'ong ngo / /gang dbang po yod pas bran du gzer zhing</text></item>
<item><p>221a6</p><section>mdo sde</section><text>gzhan gyi nor la len pa ni tshe phyi ma la shal ma li'i sems can dmyal bar ltung ste/ sems can khri phrag brgyad stong snyed sos sha gcod cing za bar 'gyur ro/ /tshe 'di la pha rol po 'greng du mi dga' ba ni tshe phyi ma la ba</text></item>
<item><p>221a7</p><section>mdo sde</section><text>lang gi lus su skye ste/ rkang lag rengs shing nyal mi shes pas gnyid log tu med par 'gyur ro/ /tshe 'di la mchod ston zos pa'i nub mo zas zos na tshe phyi ma la 'dre ltogs su 'gyur ro/ /lo khri brgya stong</text></item>
<item><p>221a8</p><section>mdo sde</section><text>gi bar du bza' ba dang / btung ba rnyed par mi 'gyur ro/ /yan man du 'gro ba'i tshe tshigs thams cad du me 'bar ro/ /tshe 'di la sgren mor 'dug par dad pa ni spu nyung ba'i bya rtag tu 'bod par skye'o/ /tshe</text></item>
<item><p>221b1</p><section>mdo sde</section><text>'di la mchod ston gyi zas zos kyi lhag ma khyim du khyer ba ni tshe phyi ma la lcags 'bar ba'i sems can dmyal bar ltung ngo / /ci ste mir skyes na yang lkog nad can dang / tshe thung bar 'gyur ro/ /tshe 'di la sangs</text></item>
<item><p>221b2</p><section>mdo sde</section><text>rgyas la phyag 'tshal ba'i tshe dpral ba sa la ma gtugs na spyi'u tshugs kyi dmyal bar ltung ngo / /ci ste mir skyes na yang mi'o cog gis brnyas shing slu bar skye'o/ /tshe snga ma la sangs rgyas la phyag 'tshal ba'i tshe thal</text></item>
<item><p>221b3</p><section>mdo sde</section><text>mo mi sbyor ba ni tshe phyi ma la mtha' 'khob du skye ste/ las mang du byas te 'bras bu 'grub pa chung ngo / /tshe 'di la zhal ton nyal nas mi langs pa ni tshe phyi ma la lto 'phye'i ris su skye'o/ /lus ring zhing che ba ni srin bu pho mo</text></item>
<item><p>221b4</p><section>mdo sde</section><text>thams cad kyis za bar 'ong ngo / /tshe 'di la lag pa bsnol te sangs rgyas la phyag 'tshal ba ni tshe phyi ma la phyin ka log tu bcings pa'i sems can dmyal bar ltung ngo / /mi ru skyes na yang nye bar gyod la thogs par</text></item>
<item><p>221b5</p><section>mdo sde</section><text>'ong ngo / /tshe 'di la thal mo sbyar te yan lag smad lnga sa la gtugs te/ rtse gcig pa'i sems kyis sangs rgyas la phyag 'tshal ba ni gang nas gang du skyes par rtag tu btsan zhing skyid par 'ong ngo / /tshe 'di la</text></item>
<item><p>221b6</p><section>mdo sde</section><text>mkhong zhing spro thung ba ni byol song las 'ongs so/ /tshe 'di la mig yon por 'dug pa ni gzhan gyi chung ma la mig zur gyis bstegs pa las 'ongs so/ /tshe 'di la chung ma'i non byas te pha ma la rgol ba ni lce gtubs pa</text></item>
<item><p>221b7</p><section>mdo sde</section><text>'i sems can dmyal bar ltung ngo / /tshe 'di la chang gi dbang du sred pa ni tshe phyi ma la chu'i srin bur skye'o/ /ci ste mir skyes na yang lha gor dang dbugs mi bde ba'i nad kyis 'chi bar 'gyur ro/ /bcom ldan 'das</text></item>
<item><p>221b8</p><section>mdo sde</section><text>kyis bka' stsal pa/ dga' bo ngas ji ltar bshad pa'i sdug bsngal mang po rnam pa sna tshogs kun gyis mi dge ba rnams las gyur te rab ni sems can dmyal bar ltung ngo / /'bring ni byol song gi rgyur 'gyur ro/ /</text></item>
<item><p>222a1</p><section>mdo sde</section><text>tha ma ni yi dgas kyi rgyur 'gyur ro/ /srog gcod pas sems can ngan song gsum du ltung ngo / /ci ste mir skyes na yang 'bras bu rnam pa gnyis smin te/ dbul phongs pa dang / nor thun mong du spyad</text></item>
<item><p>222a2</p><section>mdo sde</section><text>pa'i dbang med do/ /mi tshangs par spyod pas kyang sems can ngan song gsum du ltung ngo / /ci ste mir skyes na yang 'bras bu rnam pa gnyis smin te/ bdag gi chung ma la 'phyo ba dang / chen chun gnyis rtsod pa dang /</text></item>
<item><p>222a3</p><section>mdo sde</section><text>bdag gi bsam pa bzhin mi 'grub bo/ /brdzun du smra ba yang sems can ngan song gsum du ltung bar 'gyur ro/ /ci ste mir skyes na yang 'bras bu rnam pa gnyis smin te/ gzhan gyis skur pa 'debs pa dang / ma 'ongs</text></item>
<item><p>222a4</p><section>mdo sde</section><text>pa kun gyis slu bar 'gyur ro/ /phra ma byed pa yang sems can ngan song gsum du ltung bar byed do/ /ci ste mir skyes na yang gnyen zhig pa dang / gnyen ngan pa dang / phrag dog can du 'gyur ro/ /ngag mi snyan par smra</text></item>
<item><p>222a5</p><section>mdo sde</section><text>na yang sems can ngan song gsum du ltung ngo / /ci ste mir skyes na yang 'bras bu rnam pa gnyis smin te/ rtag tu sgra mi snyan pa mang po thos pa dang / smras so cog skyon can rtsod par 'gyur ro/ /tshig khyal pa</text></item>
<item><p>222a6</p><section>mdo sde</section><text>byed pa yang ngan song gsum du ltung bar 'gyur te/ ci ste mir skyes na yang 'bras bu rnam pa gnyis smin te/ bden pa'i tshig smras pa yang kun gyis yid mi ches pa dang / smras pa thams cad mi gsal bar 'ong ngo / /</text></item>
<item><p>222a7</p><section>mdo sde</section><text>'dod chags kyi kha na ma tho ba yang sems can ngan song gsum du ltung bar byed do/ /ci ste mir skyes na yang 'bras bu rnam pa gnyis smin te/ nor la chags shing chog mi shes pa'i rang bzhin dang / mang du tshol</text></item>
<item><p>222a8</p><section>mdo sde</section><text>yang bsams pa bzhin mi 'grub po/ /zhe sdang gi kha na ma tho ba yang sems can ngan song gsum du ltung bar byed do/ /ci ste mir skyes na yang 'bras bu rnam pa gnyis smin te/ gzhan gyis rtag tu glags tshol</text></item>
<item><p>222b1</p><section>mdo sde</section><text>ba dang / rtag tu gzhan gyis 'tshe bar 'gyur ro/ /log par lta ba'i kha na ma tho ba yang sems can ngan song gsum du ltung ngo / /ci ste mir skyes na yang 'bras bu rnam pa gnyis smin te/ rtag par log par lta</text></item>
<item><p>222b2</p><section>mdo sde</section><text>ba'i khyim du skye ba dang / g.yon can du skye bar 'gyur ro/ /kye rgyal ba'i sras dag de lta bu'i mi dge ba bcu ni sdug bsngal mang pos gdungs ba'i rgyu yin no/ /de nas 'khor mang po'i nang nas mi dge ba bcu'i</text></item>
<item><p>222b3</p><section>mdo sde</section><text>las kyi lam byed pa dag bcom ldan 'das kyis sems can dmyal ba'i sdug bsngal rnams bshad pa 'di thos nas thams cad kyis cho nges btab ste/ bcom ldan 'das la 'di skad ces gsol to/ /bdag</text></item>
<item><p>222b4</p><section>mdo sde</section><text>cag rnams kyis dge ba ji lta bu zhig gis sdug bsngal de dag las ji ltar thar bar 'gyur/ bcom ldan 'das kyis bka' stsal pa/ khyed rnams sems can thams cad bsod nams kyi las 'thun par gyis shig /</text></item>
<item><p>222b5</p><section>mdo sde</section><text>ji ltar na bsod nams byed ce na/ gang la la zhig bdag nyid kyi sems can gyi don chen po byed pa gtso bor byas pa la mchod rten dang / gtsug lag khang brtsigs na ma 'ongs pa'i dus na gdon mi za bar rgyal por</text></item>
<item><p>222b6</p><section>mdo sde</section><text>'gyur te/ 'gro ba mang po'i don byed cing 'gro'o cog gi kun la mi mthun pa med do/ /tshe 'di la chos kyi 'gro ba dang / chos la dad pa ni mi'i mchog tu 'gyur ro/ /ma 'ongs pa'i dus na gdon mi za bar</text></item>
<item><p>222b7</p><section>mdo sde</section><text>blon che 'am/ khams kyi dbang po blon du 'gyur ro/ /gos dang rta dang ldan zhing dgos so cog tshogs par 'gyur ro/ /tshe 'di la mi mang po la btud cing bsod nams byed pa ni phyug cing btsan pa'i khyim</text></item>
<item><p>222b8</p><section>mdo sde</section><text>bdag tu 'gyur te/ mang po kun gyis bkur ba dang / phyogs bzhi dag tu 'gro yang bgegs med cing bya'o cog 'grub bo/ /tshe 'di la sangs rgyas kyi mdun du me mar 'bud cing snang gsal la dad pa ni ma 'ongs</text></item>
<item><p>223a1</p><section>mdo sde</section><text>pa'i dus na nyi ma dang zla ba'i lhar skye'o/ /'od kyis bdag la gsal bar 'gyur ro/ /tshe 'di la snying rje'i sems kyis sbyin pa byin na ma 'ongs pa'i dus na rab tu phyug cing zas dang gos kyang yid bzhin</text></item>
<item><p>223a2</p><section>mdo sde</section><text>du 'grub bo/ /tshe 'di la zas skom mi la sbyin pa la dga' ba ni gar skyes pa thams cad du yid bzhin gyi zas su 'gyur zhing zas dang / skom yang ldan la dbang po rno zhing spobs pa che ste tshe ring bar 'gyur ro/ /</text></item>
<item><p>223a3</p><section>mdo sde</section><text>gang gis byol song la zas byin na ni lan brgya 'gyur 'thob bo/ /log sred la sbyin pa sbyin pas ni lan stong 'gyur 'thob bo/ /dge slong ngam/ dge slong ma 'am/ khrims gtsang ma la sbyin pa byin pas ni lan khrir 'gyur</text></item>
<item><p>223a4</p><section>mdo sde</section><text>ro/ /chos smra ba'i dge slong theg pa chen po spel zhing de bzhin gshegs pa'i gter bshad pa mang po kun gyi mig phyed nus pa la byin na lan grangs med tshad med pa snyed do/ /gal te sangs rgyas dang / byang chub sems</text></item>
<item><p>223a5</p><section>mdo sde</section><text>dpa' rnams la byin na 'bras gu mthar gtugs par 'gyur ro/ /gzhan yang sbyin gnas gsum la sbyin pa byas na rnam par sbyin pa'i 'bras bu zad mi shes so/ /gsum gang zhe na/ sangs rgyas dang / pha ma dang /</text></item>
<item><p>223a6</p><section>mdo sde</section><text>nad pa'o/ /de dag la zas gcig sbyin pa byas pas kyang de lta bu'i 'bras bu mi zad pa 'thob par 'gyur na/ rtag tu sbyin pa byin pa lta ci smos/ tshe 'di la dge 'dun mang po la khrus byas na skye ba thams cad du byad</text></item>
<item><p>223a7</p><section>mdo sde</section><text>bzhin bzang zhing / yid bzhin gyi gos dang ldan la mang po kun gyis bkur bar 'gyur ro/ /tshe 'di la dam pa'i chos kyi mdo sde klog pa dang / 'don pa la bsngags pas ni skye ba thams cad du sgra dbyangs</text></item>
<item><p>223a8</p><section>mdo sde</section><text>snyan cing kun gyis thos par dga' bar 'gyur ro/ /tshe 'di la tshul khrims sdom pas ni skye ba thams cad du byad bzhin bzang ba dang / mi'i mchog tu 'gyur ro/ /tshe 'di la chu dkon pa'i sar khron pa mang po</text></item>
<item><p>223b1</p><section>mdo sde</section><text>brkos la skom sbyar la/ lam srang du kun shong bar byed de/ bskyed cing mi'o cog sgrol ba ni skye ba thams cad du mi'i rgyal po byed cing zas skom ro brgya dang ldan pa yid bzhin du 'byung bar 'gyur ro/ /tshe 'di</text></item>
<item><p>223b2</p><section>mdo sde</section><text>la mdo sde la sogs pa 'dri 'am gzhan la byin te klog tu bcug pa ni skye ba thams cad du tshig la thogs pa med cing slob pa thams cad lan cig thos pas mi brjed par zin par 'gyur ro/ /sangs rgyas dang byang chub</text></item>
<item><p>223b3</p><section>mdo sde</section><text>sems dpa' yang rtag tu de la dgongs par 'gyur ro/ /mi'i nang na mchog dang phul du 'gyur ro/ /gtso bor 'gyur ro/ /tshe 'di la zam pa dang gru la sogs pa byed de/ skye bo mang po sgrol bar byed pa la dga' ba ni skye ba thams</text></item>
<item><p>223b4</p><section>mdo sde</section><text>cad du rin po che sna bdun dang ldan zhing phal mang pos bkur te bsngags so/ /'gro zhing 'ong ba la bsu bskyal bar 'gyur ro/ /bcom ldan 'das kyis bka' stsal pa/ dga' bo ji ltar ngas mdo sde thams cad las rgyu dang 'bras</text></item>
<item><p>223b5</p><section>mdo sde</section><text>bur bshad do/ /sems can rnams 'don nam/ klog gam/ rjes su spyod na/ mi khom pa dang / sdug bsngal las grol bar 'gyur ro zhes gsungs so/ /gang la la zhig gis mdo sde 'di la skur pa 'debs pa</text></item>
<item><p>223b6</p><section>mdo sde</section><text>ni tshe 'di nyid la yang lce rtsa ba nas 'chad par 'gyur ro/ /de nas dga' bos bcom ldan 'das la 'di skad ces gsol to/ /bcom ldan 'das mdo sde'i ming cir gdags/ ji ltar gzung bar bgyi/ bcom ldan 'das</text></item>
<item><p>223b7</p><section>mdo sde</section><text>kyis bka' stsal pa/ dga' bo mdo sde 'di ni dge ba dang mi dge ba'i rgyu dang 'bras bu zhes kyang bya/ byang chub sems dpa'i lam dang spyod pa zhes kyang bya ste/ de ltar zung shig /de'i tshe bcom ldan 'das kyis mdo sde 'di</text></item>
<item><p>223b8</p><section>mdo sde</section><text>bshad na 'khor mang po'i nang du lha dang mi brgyad khri snyed bla na med pa'i byang chub tu sems bskyed do/ /bud med brgyad stong snyed ni mo'i lus las phor gyur te/ mi dge ba'i sems can thams cad kyang dge bar gyur to/ /</text></item>
<item><p>224a1</p><section>mdo sde</section><text>dge sdig rnam par dbye ba'i mdo/ rdzogs so// //'phags pa zla ba'i snying pos zhus pa'i mdo las/ sangs rgyas kyi bstan pa gnas pa dang 'jig pa'i tshul lung bstan pa/ sngon sangs</text></item>
<item><p>224a2</p><section>mdo sde</section><text>rgyas bcom ldan 'das shAkya thub pa ri kha r+hi r+hag gi steng na bzhugs te/ de'i tshe phyogs bcu'i byang chub sems dpa' sems dpa' chen po 'khor dang bcas pa dang / dgra bcom pa dang / lha dang / klu dang / gnod sbyin dang / dri</text></item>
<item><p>224a3</p><section>mdo sde</section><text>za dang / lha ma yin dang / mi 'am ci dang / lto 'phye chen po dang / nam mkha' lding dang / bdud sdig can la sogs pa mthu bo che thams cad tshogs pa de'i dus na sangs rgyas bcom ldan 'das shAkya thub pa'i zhal gyi smin</text></item>
<item><p>224a4</p><section>mdo sde</section><text>mtshams nas 'od zer shar gyi lus 'phags dang / lho'i 'dzam bu'i gling dang / nub kyi ban glang spyod dang / byang gi sgra mi snyan dang / gling 'di bzhir 'od zer kun du khyab par bkram ste/ 'od zer btang ba de'i tshe ri rab la sogs</text></item>
<item><p>224a5</p><section>mdo sde</section><text>pa ri chen po dang / ri dang / nags tshal dang / sman ljong / ri sul/ grag grog kun la yang snang bar mnyam ste/ lag mthil dang 'dra bar gling bzhi car snang bas gsal bar gyur/ 'od zer de dag las sangs rgyas</text></item>
<item><p>224a6</p><section>mdo sde</section><text>kyi sku gzugs kha dog dang dbyibs sna tshogs 'od dang bcas pa phal po che byung ba/ byang chub sems dpa' dang / lha dang / klu la sogs pa sems can mang po kun gyis mthong ste ngo mtshar du gyur to/ /de nas bcom ldan</text></item>
<item><p>224a7</p><section>mdo sde</section><text>'das shAkya thub pa la bai shra wa na la sogs pa rgyal po chen po bzhis gsol pa/ 'od zer 'di lta bu de ci'i don du mdzad pa lags zhes zhus pa las/ bcom ldan 'das kyis bka' stsal pa/ nga mya ngan las 'das pa'i</text></item>
<item><p>224a8</p><section>mdo sde</section><text>'og tu gling bzhir ngas gsungs pa'i dam pa'i chos kyi gsung rab dang / ring bsrel dang / gzugs brnyan 'di lta bu dag 'byung ste/ 'di khyed kyi lag tu gtad kyis bsrungs shig /de nas bcom ldan 'das la byang chub</text></item>
<item><p>224b1</p><section>mdo sde</section><text>sems dpa' zla ba'i snying pos gsol pa/ bcom ldan 'das 'di lta bu'i thugs rje chen pos bcom ldan 'das mya ngan las 'das pa'i 'og tu dam pa'i chos rgyal po chen po dag la gtad pa shin tu ngo mtshar to/ /snga ma 'das</text></item>
<item><p>224b2</p><section>mdo sde</section><text>pa'i sangs rgyas mya ngan las 'das nas dgung lo du na lags nas dam pa'i chos kyi gzugs brnyan nub/ bcom ldan 'das shAkya thub pa mya ngan las 'das pa'i 'og tu dam pa'i chos ji tsam gyi bar du gnas par 'gyur/</text></item>
<item><p>224b3</p><section>mdo sde</section><text>de nas bcom ldan 'das kyis bka' stsal pa/ 'di lta bu'i the tsom zhus pa legs so/ /legs par nyon cig dang / ngas bshad par bya'o/ /nga mya ngan las 'das nas dam pa'i chos kyi gzugs brnyan lo nyis stong du</text></item>
<item><p>224b4</p><section>mdo sde</section><text>gnas par 'gyur ro/ /byang chub sems dpa' zla ba'i snying pos gsol pa/ bcom ldan 'das dam pa'i chos 'di tha mar ji ltar nub par 'gyur/ rgyu ci las nyams/ sus ma mchis par bgyid/ bka' stsal pa/</text></item>
<item><p>224b5</p><section>mdo sde</section><text>nga mya ngan las 'das pa'i 'og tu lo lnga brgya'i bar du nga'i bstan pa la spyod pa'i sems can rnam par grol ba mang du 'gyur ro/ /de nas lo lnga brgya'i bar du ting nge 'dzin la spyod pa mang du 'gyur ro/ /rgyal po dang / blon po</text></item>
<item><p>224b6</p><section>mdo sde</section><text>dang / sems can phal rnams kyang dam pa'i chos la dad cing spyod pa yang phyir zhing nyung bar 'gyur ro/ /de nas lo lnga brgya'i bar du dam pa'i chos ston cing sems can 'dren pa dang / thar bar byed pa'i slob dpon mang</text></item>
<item><p>224b7</p><section>mdo sde</section><text>du 'byung ngo / /nyan thos dgra bcom pa ni nyung bar 'gyur ro/ /rgyal po dang / blon po dang / sems can phal rnams kyang nyan pa tsam du zad de/ nyams su len cing spyod pa 'am/ brtson 'grus ni mi byed de/</text></item>
<item><p>224b8</p><section>mdo sde</section><text>dad pa 'bri bar 'gyur ro/ /dam pa'i chos kyi srungs ma rnams kyang mi dga' bar 'gyur te/ dam pa'i chos la ma dad pa'i sems can rnams ni sngon bas mthu stobs skye bar 'gyur ro/ /'dzam bu'i gling gi</text></item>
<item><p>225a1</p><section>mdo sde</section><text>mi'i rgyal po rnams kyang phan tshun gcig la gcig dmag 'dren cing 'khrug par 'gyur ro/ /bdud kyi ris kyang 'phel bar 'gyur ro/ /de nas yang lo lnga brgya'i tshe lo sum brgyar ni dam pa'i chos</text></item>
<item><p>225a2</p><section>mdo sde</section><text>la gnas pa'i lha klu la sogs pa sems can srungs ma rnams mi gnas shing dam pa'i chos gang du dar bar 'gro bar 'gyur/ sems can chos la ma dad par 'gyur/ sems can chos spyod pa rnams kyang chos kyi gzhung bzhin</text></item>
<item><p>225a3</p><section>mdo sde</section><text>mi spyod/ brtson 'grus chungs pas grub pa nyung bar 'gyur/ kha dog bzhi dang bzhi las gyur pa yang 'bri/ dri dang / ro la sogs pa yang chung bar 'gyur ro/ /mi nad dang / phyugs nad dang / mu ge yang 'byung bar 'gyur ro/ /lo nyis</text></item>
<item><p>225a4</p><section>mdo sde</section><text>brgyar ni dge slong yang chos bzhin mi spyod/ 'jig rten gyi khe dang grags pa tshol/ snying rje chung zhing khrims la mi gnas/ dam pa'i chos tshul bzhin spyod pa rnams la ni glan ka tshol zhing skur pa 'debs/</text></item>
<item><p>225a5</p><section>mdo sde</section><text>longs spyod dang yo byad 'phrog /'jig rten gyi rgyal po'i gsang la rten cing rgyal srid 'dzin/ rgyal po'i phrin pa'i pho nyar ngo 'phral tshol zhing 'gro/ rgyal po dang / 'bangs srid 'khrug pa'i dbyen byed/ nyo</text></item>
<item><p>225a6</p><section>mdo sde</section><text>tshong dang khe spogs byed thabs tshol/ dam pa'i chos spyod pa yang snying nas nyams su blangs te mi spyod kyi/ phal cher kha gsag dang / 'phral gyi tshul 'chos pa'i ya ma rla byed de/ de'i dus na chos la dga'</text></item>
<item><p>225a7</p><section>mdo sde</section><text>ba'i lha klu thams cad kyis rgyal khams kyi dge slong 'di ltar spyod pa'i sa gzhi bor te mi gnas shing / bdud kyi ris la sogs pa chos kyi bgegs kyi ris rnams der 'byung ste/ mthu dang stobs skye bar</text></item>
<item><p>225a8</p><section>mdo sde</section><text>'gyur/ rgyal po dang / blon po la sogs pa dad pa 'bri/ dge sdig gi dmigs mi phyed/ dam pa'i chos la rma 'byin/ dkon mchog gsum gyi dkor dang / dge 'dun gyi rdzas la spyod cing rku 'phrog</text></item>
<item><p>225b1</p><section>mdo sde</section><text>byed de sdig la mi 'dzem/ gzugs brnyan dang mchod rten rnams khad kyis bshig /mchod pa'i yo byad phri/ de'i tshe dam pa'i chos ma nor bar spyod pa dge slong dang / khyim pa 'ga' 'ga' tsam gnas</text></item>
<item><p>225b2</p><section>mdo sde</section><text>pa de'i bsod nams kyis yul phyogs su char chu dus su 'bab cing lo legs/ mi rgyags la nad nyung zhing yul bde ba dag kyang bar 'ga' 'byung / de lta bu mi gnas pa phal cher ni sdug bsngal mi bde ba sna</text></item>
<item><p>225b3</p><section>mdo sde</section><text>tshogs 'byung / de'i dus su rgya gar dang / rgya ma yin pa'i rgyal po chen po gsum 'byung ste/ gsum la/ ya ba na dang / balhi ka dang / sha ku na dang / 'di gsum dam pa'i chos mi spyod/ dmag 'dren cing</text></item>
<item><p>225b4</p><section>mdo sde</section><text>g.yul 'gyed de/ nub dang byang gi yul khams mang po zhig 'bebs par byed de/ de nas yul khams de'i mchod rten dang gtsug lag khang la sogs pa yang bshig cing mes bsregs te/ dge 'dun gyi yo byad dang</text></item>
<item><p>225b5</p><section>mdo sde</section><text>dkon mchog gsum gyi dkor la sogs pa yang phrogs shing bcom ste/ rgyal po 'di gsum gcig la gcig gnod pa sna tshogs kyis thab mo byed de/ gsum car gyi rgyal srid mi bde bar 'gyur ro/ de'i rjes la</text></item>
<item><p>225b6</p><section>mdo sde</section><text>rgyal po de gsum nang srid gcig tu byas nas dmag mang po 'dus te rgya gar gyi yul chu bo gang gA'i tshu rol 'gan da ra dang / ma d+h+ya de sha la sogs pa'i yul phrogs nas bzung / de'i dus na chu bo gang gA'i pha rol lho phyogs</text></item>
<item><p>225b7</p><section>mdo sde</section><text>kyi rgyud na/ yul ko'u sham bi zhes bya ba'i rgyal po ma hen dra sen zhes bya ba de la sras zhig btsas te/ de'i ming ni du spra sa ha sta zhes bya ste/ smin mtshams na lcags kyi sme ba zhig yod pa/ lag pa gru mo man</text></item>
<item><p>225b8</p><section>mdo sde</section><text>chad khrag gis bskus pa zhig 'byung ngo / /de dang dus gcig tu rgyal po de'i blon po lnga brgya la yang bu khye'u lnga brgya btsa' ste/ de ril yang lag pa khrig pa man chad khrag can du byung ste/ de'i dus na rgyal po'i rta la</text></item>
<item><p>226a1</p><section>mdo sde</section><text>rte'u smra shes pa zhig skyes te/ rgyal po dang / blon po'i bu dang / rte'u smra shes pa skyes pa'i nub mo yang nam mkha' las khrag gi char pa bab nas/ rgyal po ma hen dra se nas drang srong gi mkhan</text></item>
<item><p>226a2</p><section>mdo sde</section><text>po lnga mngon par shes pa zhig la bdag cag 'khor gyi bu dang / rta la ya mtshan 'di lta bu byung ba dang / khrag gi char pa bab pa 'di ci'i ltas zhes smras pa dang / drang srong na re khyod kyi bus 'dzam bu'i gling gi sa gzhi 'di mi</text></item>
<item><p>226a3</p><section>mdo sde</section><text>'i khrag gis gsher bar byed par 'gyur ro/ /de'i 'og tu khyod kyi bu 'dzam bu'i gling gi rgyal po chen po byed par 'gyur ro zhes smras so/ /rgyal bu de thog ma btsas nas lo bcu gnyis lon pa dang / de'i tshe rgyal po</text></item>
<item><p>226a4</p><section>mdo sde</section><text>ya ba na dang / balhi ga dang / sha ku na gsum 'dus pa'i dmag sum 'bum rgyal po dang bcas te/ rgyal po ma hen dra se na'i yul du drangs pa las/ yul du dmag phal mo che byung bas rgyal po snying mi dga' ste/ mya</text></item>
<item><p>226a5</p><section>mdo sde</section><text>ngan byed cing 'dug pa la bu du spra sa ha stas pha la dris pa/ yab 'di ltar thugs mi dgyes pa ci las gyur ces zhus pa dang / pha na re rgyal po gsum gyi dmag byin chen po bdag cag gi yul du byung bas mi dga'</text></item>
<item><p>226a6</p><section>mdo sde</section><text>zhes smras pa dang / bus smras pa/ yab mi dgyes su ma mdzad cig /dmag 'di bdag gis thub par bgyi'o zhes bgyis pa dang / pha na re legs so zhes smras nas/ bu dang blon po'i bu ya mtshan can lnga brgya</text></item>
<item><p>226a7</p><section>mdo sde</section><text>la sogs te/ dmag nyis 'bum bcas te btang nas thab mo byas pa'i tshe/ smin mtshams na lcags kyi sme ba yod pa bskyed nas lus ril lcags su byas nas rab tu khros nas brgal ba dang / du spra sa ha sta'i</text></item>
<item><p>226a8</p><section>mdo sde</section><text>dmag rgyal te phyir log pa dang / pha na re bu khyod kyis rgyal po gsum gyi dmag 'di lta bu dang thab mo byas pa las rgyal ba legs so/ /da phyin cad khyod kyis rgyal srid zung shig /nga ni 'byung ngo zhes bsgo nas</text></item>
<item><p>226b1</p><section>mdo sde</section><text>rgyal srid kyang bu la byin no/ /de nas lo bcu gnyis kyi bar du rgyal po gsum gyi dmag dang 'thabs pa las dmag dpon yang ril gyis gtubs/ rgyal po gsum yang bzung nas med par byas so/ /de tshun cad 'dzam</text></item>
<item><p>226b2</p><section>mdo sde</section><text>bu'i gling gi rgyal po chen po byas par gyur to/ /de nas rgyal pos blon po rnams la smras pa/ nga 'dzam bu'i gling gi rgyal po chen po byed pa ni dga' na/ gud na mi dga' ba zhig kyang yod ces smras pa dang / blon po rnams kyis</text></item>
<item><p>226b3</p><section>mdo sde</section><text>smras pa/ ci mi dgyes zhes zhus pa dang / sems can mang po 'di snyed cig bsad pa sdig che bas mi dga' na/ sdig 'di ji lta bu zhig tu byas na 'byang bar 'gyur zhes smras pa dang / blon po rnams kyis gsol pa/ yul</text></item>
<item><p>226b4</p><section>mdo sde</section><text>pa Ta li pu tra ste dmar bu can zhes bya ba na chos kyi mkhan po sde snod gsum la mkhas pa/ bram ze a ga ni ta ti pu tra ste mes byin gyi bu zhes bya'o/ /ming ni shi Sh+ya ka ste/ slob ma can zhes bgyi ba zhig dgon pa'i</text></item>
<item><p>226b5</p><section>mdo sde</section><text>gnas na gnas pa de spyan drangs nas mchod bkur bgyis na sdig pa 'byang rngo thog go zhes gsol pa dang / rgyal po yang dgyes nas dge slong shi Sh+ya ka yang 'gugs pa btang nas rgyal po'i drung du 'ongs so/ /de nas mkhan</text></item>
<item><p>226b6</p><section>mdo sde</section><text>po shi Sh+ya ka la rgyal pos phyag byas te/ mkhan po bdag gis sdig byas pa rnams cis 'byang bar 'gyur zhes gsol pa dang / mkhan pos smras pa/ rgyal po chen po dkon mchog gsum la lo bcu gnyis kyi bar</text></item>
<item><p>226b7</p><section>mdo sde</section><text>du mchod cing skyabs su song na sdig rnams 'byang bar 'gyur ro zhes smras pa dang / de nas rgyal po du spra sa hastas pho nya mang po phyogs bcur btang ste/ 'dzam bu'i gling na dge slong 'dug go cog bkug ste/ 'dzam</text></item>
<item><p>226b8</p><section>mdo sde</section><text>bu'i gling gi dge slong ril 'ongs te/ chu bo gang gA'i pha rol yul ko'u sham bi'i rgyal po du spra sa hasta'i gnas ga la ba der bsdus pas 'dzam bu'i gling gi yul khams gzhan na chos spyod pa dang / dge slong dag med</text></item>
<item><p>227a1</p><section>mdo sde</section><text>par gyur to/ /dge slong bsdus pa de'i tshe na lam du dge slong gyag cing chud zos pa yang mang ste/ rgyal po'i pho brang du ni 'bum tsam zhig phyin par gyur to/ /dge slong lam du gyag cing chud zos pa</text></item>
<item><p>227a2</p><section>mdo sde</section><text>yang gcan zan sna tshogs dang / mi rgod dang / chu la sogs pas phal khyer te chud zos so/ /dge 'dun mang po phyin pa dang / rgyal pos mchod ston drangs/ yon phul te mchod pa byas so/ /de'i tshe dge 'dun rnams</text></item>
<item><p>227a3</p><section>mdo sde</section><text>gcig la gcig gtam du smras pa/ khyed kyi mkhan po ga re/ slob ma gar song / grogs po khrims zla ga re zhes so sor gtam du glengs pa dang / stag dang / seng ge dang / mi rgod kyis bsad pa dang / chus khyer ba dang /</text></item>
<item><p>227a4</p><section>mdo sde</section><text>nad kyis btab nas shi ba la sogs pa'i gtam byas nas dge slong so so nas mya ngan langs te ngud mos 'debs te brang rdung ngo / /de nas de'i tshe rgyal pos mya ngan ma bgyid ma ngu zhes bsgo ba dang / dge 'dun rnams ma nyan pa</text></item>
<item><p>227a5</p><section>mdo sde</section><text>dang / rgyal po yang mi dga' nas kha phyogs te nyal lo/ /nyal ba'i tshe smon lam du btab pa/ gang zag gi dge 'dun la ni skyabs su song nas mchod pa byas na/ bdag gis dgra bcom pa'i zhal ma mthong ste/ bdag</text></item>
<item><p>227a6</p><section>mdo sde</section><text>gis dgra bcom pa zhig gi zhal mthong bar shog shig ces smon lam du btab pa dang / 'jig rten gyi lha zhig gis rmi ltas su bstan pa/ gan d+ha mA da na ste spos ngad ldang zhes bya ba'i ri la su d+ha na pu tra ra rna sha zhes dang</text></item>
<item><p>227a7</p><section>mdo sde</section><text>ra shan zhes pa'ang snang ngo ste tshong dpon nor bzangs kyi bu zhes bya ba rab tu byung ba su ra ta ste des pa zhes bya bar ming btags pa dgra bcom pa'i 'bras bu thob pa zhig bzhugs te/ de spyan drangs nas bsnyen bkur byas te/ de</text></item>
<item><p>227a8</p><section>mdo sde</section><text>la sdig bshags na sdig kyang 'byang / the tsom yang bral bar 'gyur ro zhes lhas bstan pa rmis pa dang / rgyal po sad pa dang 'phral du pho nya bkye ste/ spos ngad ldang gi ri las dgra bcom pa su ra ta spyan drangs te/ rgyal</text></item>
<item><p>227b1</p><section>mdo sde</section><text>po'i pho brang du byon pa dang / rgyal pos kyang tshul bzhin du phyag byas shing mchod de bsnyen bkur byas so/ /de'i dus na tshes bcu bzhi'i nub mo dge 'dun ril gyis 'dus pa'i nang nas/ dge slong gsar zhugs</text></item>
<item><p>227b2</p><section>mdo sde</section><text>rnams kyis sde snod gsum shes pa'i mkhan po Sh+ya ka la prA ti mo k+Sha gdon par gsol ba las/ shi Sh+ya ka na re mi la mig zhar/ sna dang rna ba med na me long ci dgos/ bltar ci yod/ 'dul ba bshad kyang khyed 'dul</text></item>
<item><p>227b3</p><section>mdo sde</section><text>ba ltar mi spyod/ tshul khrims mi bsrung ba la 'dul ba bshad kyang ci phan zhes smras pa dang / de'i tshe su ra ta zhes bya ba dgra bcom pas seng ge'i sgra phyung nas smras pa/ sangs rgyas bcom ldan 'das kyi tshul</text></item>
<item><p>227b4</p><section>mdo sde</section><text>khrims ngas mnos nas da tsam gyi bar du rtswa mchog tsam yang ma nyams na/ 'di skad ma zer bar prA ti mo k+Sha thon cig par smras pa dang / mkhan po shi Sh+ya ka yang dgra bcom par ngo shes te rab tu skyengs nas cang mi zer ba</text></item>
<item><p>227b5</p><section>mdo sde</section><text>dang / shi Sh+ya ka'i slob ma dge slong aM ga da ste dpung gi tshogs 'jigs su rung zhes bya ba de 'khor 'dus pa'i nang nas langs te su ra ta zhes bya ba dgra bcom pa de la khyed ci ste nga'i mkhan po la de skad smra/ khyod</text></item>
<item><p>227b6</p><section>mdo sde</section><text>khrims kyang med/ 'dul ba yang mi shes/ nga'i mkhan po sde snod gsum la mkhas pa de la ci'i phyir kha zlogs shes khros nas sgo gtan blangs te/ dgra bcom pa brdegs nas bsad do/ /de'i tshe</text></item>
<item><p>227b7</p><section>mdo sde</section><text>chos la dga' ba'i gnod sbyin da d+hi mu kha zho gdong dir rga mu kha zhes bya bas lag par rdo rje thogs nas mngon du byung ste/ dge slong aM ga da la/ ci ste dgra bcom pa bsad ces zer te rdo rje phyung nas bsad do/ /</text></item>
<item><p>227b8</p><section>mdo sde</section><text>de'i dus na dge slong ge rad ces bya bas mkhan po shi Sh+ya ka brdegs te bsad do/ /de nas de'i rjes la dge 'dun ril gyis 'khrugs nas gcig gis gcig bsad de gcig kyang ma lus so/ /de'i dus na</text></item>
<item><p>228a1</p><section>mdo sde</section><text>nam mkha' la lha klu la sogs pa chos kyi bsrungs ma phal po che ma dga' nas ngus pa'i mchi ma ni khrag dang me'i char bab bo/ /nam mkha' dag ni ser dang nag por gyur/ glog dang sgra</text></item>
<item><p>228a2</p><section>mdo sde</section><text>chen po byung / skar ma d+hU ma ke tu zhes bya ba lus las du ba nag po gtong ba zhig byung nas/ des skar ma dang zla ba la sogs pa 'od kyang med/ gcig kyang bltar mi snang bar 'ong ngo / /de'i dus na sum bcu rtsa gsum</text></item>
<item><p>228a3</p><section>mdo sde</section><text>gnam gyi lha dang / yum mA yA de bI la sogs pa 'khor phal mo che dang der 'ongs nas dge 'dun gyi gos tshon can ril gyis bsdus nas khyer bar 'ong ngo / /de'i dus na rgyal pos 'di lta bu'i ku co sgra chen po byung</text></item>
<item><p>228a4</p><section>mdo sde</section><text>ba ci las gyur ces smras pa dang / dge 'dun 'khrugs nas gcig gis gcig bsad par gyur to zhes gsol pa dang / rgyal po mi dga' ste/ langs nas tho rangs mkhar gyi phyi rol gyi lha khang du phyin pa</text></item>
<item><p>228a5</p><section>mdo sde</section><text>dang / dge 'dun la la ni mgo bcad/ la la ni mig phyung / la la ni rkang lag bcad de/ de ltar sna tshogs su shi ba mthong nas/ dgra bcom pa dang / shi Sh+ya ka sde snod gsum shes pa'i mkhan po'i</text></item>
<item><p>228a6</p><section>mdo sde</section><text>ro btsal nas gnyis ka'i ro rnyed pa dang / mchan khung g.yas g.yon du bzhag nas dgra bcom pa ni nga'i pha yin/ shi Sh+ya ka ni chos kyi mdzod yin/ 'di gnyis 'das par gyur pa ni da phyin cad nga'i lus dang srog</text></item>
<item><p>228a7</p><section>mdo sde</section><text>kyang gces pa med/ rgyal srid kyang su 'dod pa la sbyin no zhes smras pa dang / mig kyang ldongs te mi snang bar gyur to/ /de'i dus na blon po rnams kyis rgyal po la snying brtse ste/ mya ngan bsang ba'i phyir mi lnga</text></item>
<item><p>228a8</p><section>mdo sde</section><text>brgya ban de ltar bcos te/ skra dang kha spu breg tu spu gris ma chod nas/ skra dang kha spu mes bsregs/ tshon sna brgya yang de'i tshe nub pas ban de lnga brgya yang chos gos mi bdog nas phyugs nag po dang / dmar</text></item>
<item><p>228b1</p><section>mdo sde</section><text>po'i ko ba gyon te/ ban de ltar bcos nas rgyal po'i drung du 'ongs so/ /blon pos rgyal po la ban de lnga brgya 'ongs so zhes gsol pa dang / rgyal po dga' nas mig phye ste ban de dag la brtags na/ ban</text></item>
<item><p>228b2</p><section>mdo sde</section><text>de yang ril kyis phyugs kyi lpags pa gos su gyon la/ skra dang kha spu ma bregs par mes bsregs pa ni ma mthong nas rgyal po yang dga' ste/ dkon mchog gsum la mchod pa'i yo byad 'on cig ces bsgo nas</text></item>
<item><p>228b3</p><section>mdo sde</section><text>ban de de rnams la mchod de/ ban de rnams la rgyal pos zhib tu brtags na/ phyugs kyi lpags pa chos gos su gyon la/ skra dang kha spu ma bregs par mes bsregs pa gsal bar mthong nas rgyal po nyid som</text></item>
<item><p>228b4</p><section>mdo sde</section><text>nyid du gyur te/ 'di dag dge slong ni ma yin mod kyi/ bdag gis cung zad cig dri'o snyam nas dge slong gi lta ba dang / tshul khrims gang yin zhes dris na/ de rnams gang gis kyang dge slong gi lta ba dang / tshul khrims dang /</text></item>
<item><p>228b5</p><section>mdo sde</section><text>brtul zhugs cung zad kyang mi shes pas rgyal po de la lan ma btab par cang mi smra bar 'khod pa dang / rgyal pos bsams pa/ da ni sangs rgyas kyi bstan pa nub ste/ dkon mchog gsum gyi tshul yang dag par</text></item>
<item><p>228b6</p><section>mdo sde</section><text>rgyun chad pa lta zhig snyam nas rgyal po yang mya ngan chen po langs te ngu bar 'gyur ro/ /de nas rgyal po des ban de phal po che btungs te shi ba'i ro rnams blangs te bsregs nas mchod pa byas te/ de'i 'og tu rgyal po nyid kyang</text></item>
<item><p>228b7</p><section>mdo sde</section><text>bstan pa nub pa'i thugs ngan gyis zhal 'tshos te 'das so/ /de'i tshe de'i dus na 'dzam bu'i gling gi dam pa'i chos ril gyis nub ste/ gsung rab kyi yi ge rnams kyang dung phyis pa bzhin du bltar mi mngon par gyur to/ /gser ni dngul du</text></item>
<item><p>228b8</p><section>mdo sde</section><text>'gyur ro/ /dngul ni zangs dang lcags su 'gyur ro/ /zangs dang lcags ni rdor 'gyur ro/ /rin po che dang mu tig ni rar 'gyur ro/ /kha zas ni ro drug yod pa las mngar ba dang / skyur ba dang / lan tshwa'i ro la sogs pa ni nub po/ /kha ba dang / bska</text></item>
<item><p>229a1</p><section>mdo sde</section><text>ba gnyis ni lus so/ /sangs rgyas bcom ldan 'das shAkya thub pa la 'phags pa zla ba'i snying pos zhus pa'i mdo las/ sangs rgyas mya ngan las 'das nas bstan pa gnas pa dang 'jig</text></item>
<item><p>229a2</p><section>mdo sde</section><text>pa'i tshul lung bstan pa'i skabs/ rdzogs so// // @/ /rgya gar skad du/ Ar+ya go shring ga byA ka ra Na nA ma ma hA yA na sU tra/ bod skad du/ 'phags pa glang ru lung bstan pa zhes bya ba theg pa chen</text></item>
<item><p>229a3</p><section>mdo sde</section><text>po'i mdo/ bam po gcig go/ /bcom ldan 'das 'jam dpal gzhon nur gyur pa la phyag 'tshal lo/ /'di skad bdag gis thos pa dus gcig na/ lha'i yang lha sangs rgyas shAkya thub</text></item>
<item><p>229a4</p><section>mdo sde</section><text>pa bskal pa grangs med pa gsum nas bsod nams kyi tshogs kyi rnam par smin pas yang dag par rdzogs pa'i sangs rgyas brnyes te/ 'dzam bu'i gling gi ljongs kyi yul gzhan du 'dul ba'i sems</text></item>
<item><p>229a5</p><section>mdo sde</section><text>can yongs su smin par mdzad nas yul yangs pa can gyi phyogs thub pa drang srong chen po'i gnas rgyal po'i khab na/ byang chub sems dpa' sems dpa' chen po 'phags pa byams pa la sogs</text></item>
<item><p>229a6</p><section>mdo sde</section><text>pa byang chub sems dpa' du ma dang / gnas brtan shA ri'i bu dang / maud gal gyi bu la sogs pa nyan thos chen po stong nyis brgya lnga bcu dang / tshangs pa dang / brgya byin la sogs pa lha du</text></item>
<item><p>229a7</p><section>mdo sde</section><text>ma dang / lha'i rgyal po rnam thos kyi bu la sogs pa 'jig rten skyong ba du ma dang / klu'i rgyal po chen po du ma dang / gnod sbyin mthu chen po mang po dang / dri za'i rgyal po gtsug phud lnga pa la sogs</text></item>
<item><p>229a8</p><section>mdo sde</section><text>pa dri za mang po dang / mi 'am ci'i rgyal po yid 'ong la sogs pa mi 'am ci du ma dang / rgyal po gzugs can snying po la sogs pa 'dzam bu'i gling gi mi'i rgyal po mang po'i 'khor du ma dang thabs</text></item>
<item><p>229b1</p><section>mdo sde</section><text>gcig tu bzhugs so/ /de nas de'i tshe lha'i yang lha sangs rgyas shAkya thub pas phyi ma'i dus kyi yul dge ba la rjes su dgongs shing mngon sum du mdzad nas 'khor mang po la bka' stsal pa/ rigs kyi</text></item>
<item><p>229b2</p><section>mdo sde</section><text>bu byang phyogs logs na/ ri glang ru dang nye ba chu bo go ma'i 'gram na thub pa drang srong chen po'i pho brang mchod rten go ma sa la gan da zhes bya ba zhig yod de/ der gdon mi za bar bya dgos pa'i phrin las shig yod</text></item>
<item><p>229b3</p><section>mdo sde</section><text>pas da gshegs pa'i dus la bab bo/ /de nas de'i tshe lha'i yang lha sangs rgyas bcom ldan 'das 'khor phal mo che dang nam mkha' la 'phags te/ dri za'i rgyal po gtsug phud lnga pa la sogs pa dri za grangs</text></item>
<item><p>229b4</p><section>mdo sde</section><text>med pa ni mdun na lha'i rol mo sna tshogs byed/ mi 'am ci'i rgyal po yid 'ong la sogs pa mi 'am ci du ma ni steng nas mchod pa'i las byed cing / sangs rgyas bcom ldan 'das la dbyangs dang lha'i skad yid</text></item>
<item><p>229b5</p><section>mdo sde</section><text>du 'ong bas bstod bzhin du 'khor de dag dang / mchod pa de dag dang bcas te/ ri glang ru ga la ba der gshegs so/ /gshegs nas lha'i yang lha sangs rgyas bcom ldan 'das bzhengs bzhin du zhal</text></item>
<item><p>229b6</p><section>mdo sde</section><text>byang phyogs su mtsho chen po yun ring po nas rgya mtsho ltar 'dug pa la gzigs te/ sku drang por bsrangs nas de bzhin gshegs pa'i ting nge 'dzin bye ba phrag brgya stong du ma la snyoms par zhugs te/ bskal</text></item>
<item><p>229b7</p><section>mdo sde</section><text>pa grangs med pa gsum nas bdag nyid kyi sangs rgyas kyi spyod pa smon lam dang bsod nams mngon sum du mdzad do/ /de nas de'i tshe lha'i yang lha sangs rgyas bcom ldan 'das kyis ri glang ru dang / yul</text></item>
<item><p>229b8</p><section>mdo sde</section><text>dge ba dang / gser gyi dkyil 'khor nas srid pa'i rtse mo'i bar du byin gyis brlabs te/ bsrung ba dang / gtsang ba dang / bkra shis pa dang / mtshams bcad pa dang / bzlas brjod dang / dge bar mdzad do/ /de nas</text></item>
<item><p>230a1</p><section>mdo sde</section><text>de'i tshe lha'i yang lha sangs rgyas bcom ldan 'das kyis 'khor de dag thams cad la bka' stsal pa/ ri glang ru bcom ldan 'das kyi pho brang mchod rten go ma sa la gan da dang bcas/ yul dge ba dang bcas pa 'di</text></item>
<item><p>230a2</p><section>mdo sde</section><text>ni bskal pa bzang po'i sangs rgyas bcom ldan 'das thams cad kyi phyag mtshan dang / ma 'dres pa dang / thun mong ma yin pa dang / dben pa yin te/ rgyu des na yul 'di ni dge ba zhes bya'o/ /de nas de'i tshe lha'i yang lha</text></item>
<item><p>230a3</p><section>mdo sde</section><text>sangs rgyas bcom ldan 'das kyis yul dge ba dang / mkhar dge ba can dang / dge 'dun so so'i kun dga' ra ba dang / gtsug lag khang dang / dgon pa'i gnas dang / yul der so so nas bsod nams bya ba'i dngos</text></item>
<item><p>230a4</p><section>mdo sde</section><text>po dge ba byed par 'gyur ba'i rgyal po dang / chos dang ldan pa'i dad pa can dang / sbyin bdag dang / li thams cad 'byung bar lung bstan to/ /de nas bcom ldan 'das kyis byang chub sems dpa' rnams la bka' stsal</text></item>
<item><p>230a5</p><section>mdo sde</section><text>pa/ rigs kyi bu khyed rnams kyis kyang ma 'ongs pa'i dus na 'byung ba'i yul 'dir ci nas kyang sems can rnams dam pa chen po myur du thob par 'gyur ba dang / ting nge 'dzin 'grub par 'gyur bar byin gyis rlobs</text></item>
<item><p>230a6</p><section>mdo sde</section><text>shig /de nas de'i tshe bcom ldan 'das mtsho rol nas cung zad cig slar bkyed de/ de'i mod la ri glang ru'i steng na gdan khri bshams pa la skyil mo dkrung bcas te bzhugs nas zhal nub phyogs su bcom ldan 'das</text></item>
<item><p>230a7</p><section>mdo sde</section><text>kyi pho brang mchod rten go ma sa la gan da gang na ba de logs su gzigs so/ /de nas de'i tshe 'jig rten gyi khams gzhan dang gzhan nas byang chub sems dpa' nyi khri mngon par shes pa lnga dang ldan pa'i drang srong</text></item>
<item><p>230a8</p><section>mdo sde</section><text>mang po dang thabs gcig tu bcom ldan 'das gang na ba de logs su lhags so/ /lhags nas bcom ldan 'das kyi pho brang mchod rten go ma sa la gan da la yang phyag 'tshal skyabs su song / sangs rgyas</text></item>
<item><p>230b1</p><section>mdo sde</section><text>bcom ldan 'das 'khor dang bcas pa la yang phyag 'tshal/ skyabs su song nas phyogs gcig tu 'khod do/ /de nas de'i tshe na sangs rgyas bcom ldan 'das kyis 'khor phal mo che 'dus par mkhyen nas 'khor de dag la 'di</text></item>
<item><p>230b2</p><section>mdo sde</section><text>skad ces bka' stsal to/ /bskal pa bzang po 'di la sngon sangs rgyas bcom ldan 'das bzhi byung ste/ de dag gis kyang mchod rten go ma sa la gan da yul dang bcas pa byin gyis brlabs so/ /bskal pa bzang</text></item>
<item><p>230b3</p><section>mdo sde</section><text>po 'di la ma 'ongs pa'i dus na'ang sangs rgyas stong rtsa gcig 'byung bar 'gyur te/ de dag thams cad kyang 'khor dang bcas te 'dir gshegs nas mchod rten go ma sa la gan da yul dang bcas pa byin gyis rlob</text></item>
<item><p>230b4</p><section>mdo sde</section><text>cing mtshams gcad pa dang / bkra shis pa dang / dge bar mdzad par 'gyur ro/ /nga yang da ltar byin gyis rlob pa'i dus la bab pas byin gyis rlob par mdzad do/ /de nas de'i tshe lha'i yang lha sangs rgyas bcom</text></item>
<item><p>230b5</p><section>mdo sde</section><text>ldan 'das ting nge 'dzin da ltar gyi sangs rgyas mngon sum du bzhugs pa zhes bya ba dang / gzhan yang de bzhin gshegs pa'i ting nge 'dzin grangs med pa la snyoms par zhugs so/ /de'i tshe ting nge 'dzin</text></item>
<item><p>230b6</p><section>mdo sde</section><text>la snyoms par 'jug pa rnams dang / bsam gtan pa rnams yongs su skyong bar byed pa byang chub sems dpa' mthu chen thob kyis kyang sangs rgyas 'od srung gyi mchod rten gyi drung du bzhugs te/</text></item>
<item><p>230b7</p><section>mdo sde</section><text>yul de byung bar gyur pa'i tshe bdag gi gzugs brnyan byed par 'gyur bar sa gzhi de byin gyis brlabs so/ /de bzhin du smon lam chen pos gnas pa byang chub sems dpa' 'jam dpal gzhon nur</text></item>
<item><p>230b8</p><section>mdo sde</section><text>gyur pas kyang ri glang ru la gtsug lag khang spong byed ces bya ba 'byung bar 'gyur ba'i sa gzhi der bsnyen pa byed pa rnams 'grub par 'gyur bar byin gyis brlabs so/ /de bzhin du nam mkha' ltar stobs</text></item>
<item><p>231a1</p><section>mdo sde</section><text>dpag tu med pa byang chub sems dpa' nam mkha'i snying pos kyang gtsug lag khang 'jig tshogs spong byed ces bya ba 'byung bar 'gyur ba'i sa gzhi de mchod gnas su 'gyur bar byin gyis brlabs so/ /</text></item>
<item><p>231a2</p><section>mdo sde</section><text>de bzhin du thugs rje chen po dang ldan pa byang chub sems dpa' 'phags pa spyan ras gzigs kyi dbang phyug gis kyang gtsug lag khang 'od can zhes bya ba 'byung bar 'gyur ba'i sa gzhi der dngos grub 'grub par</text></item>
<item><p>231a3</p><section>mdo sde</section><text>byin gyis brlabs so/ /de bzhin du rtag tu byams pa dang ldan pa byang chub sems dpa' byams pas kyang gtsug lag khang bi si no nya zhes bya ba 'byung bar 'gyur ba'i sa gzhi der bdag nyid bzhugs par byin gyis</text></item>
<item><p>231a4</p><section>mdo sde</section><text>brlabs so/ /de bzhin du spyod pa shin du rnam par dag pa byang chub sems dpa' sa'i snying pos kyang gtsug lag khang ye shes ri zhes bya ba 'byung bar 'gyur ba'i sa gzhi de phyag bya bar 'os par 'gyur bar</text></item>
<item><p>231a5</p><section>mdo sde</section><text>byin gyis brlabs so/ /de bzhin du 'dul ba'i skye bo rnams grol bar mdzad pa la thags thogs mi mnga' ba byang chub sems dpa' sman gyi rgyal pos kyang gtsug lag khang ba no co zhes bya ba 'byung bar</text></item>
<item><p>231a6</p><section>mdo sde</section><text>'gyur ba'i sa gzhi der dngos grub 'grub par 'gyur bar byin gyis brlabs so/ /de bzhin du rdzu 'phrul chen po dang ldan pa byang chub sems dpa' kun du bzang pos kyang gtsug lag khang dge 'dun skyong</text></item>
<item><p>231a7</p><section>mdo sde</section><text>zhes bya ba 'byung bar 'gyur ba'i sa gzhi der dngos grub 'grub par 'gyur bar byin gyis brlabs so/ /de bzhin du sangs rgyas bcom ldan 'das la sogs pa byang chub sems dpa' gzhan dag dang / dgra</text></item>
<item><p>231a8</p><section>mdo sde</section><text>bcom pa chen po rnams kyis kyang li yul gang dang gang du gtsug lag khang dang / bskyed mo tshal dang / dgon pa'i gnas 'byung bar 'gyur ba'i sa gzhi thams cad dper na zla ba nya ba la skar ma'i tshogs rnams</text></item>
<item><p>231b1</p><section>mdo sde</section><text>kyis yongs su bskor nas steng gi bar snang dag pa la rgyu ba bzhin du mdzes pa dang / yid du 'ong ba dang / rgyas pa dang / dga' dga' ltar 'dug par byin gyis brlabs so/ /yang de'i tshe ri glang ru la sangs rgyas bcom</text></item>
<item><p>231b2</p><section>mdo sde</section><text>ldan 'das bzhugs pa dang / byang chub sems dpa' sems dpa' chen po rnams dang / dgra bcom pa chen po rnams kyis 'od zer rnam pa sna tshogs du ma bkye bas li yul thams cad snang ba chen pos khyab</text></item>
<item><p>231b3</p><section>mdo sde</section><text>par byas so/ /de nas skad cig de nyid la mtsho chen po de'i nang na pad ma sum brgya lnga bcu rtsa gsum byung bar gyur te/ pad ma re re'i nang na yang sangs rgyas dang / byang chub sems dpa'i sku gzugs 'od dang bcas</text></item>
<item><p>231b4</p><section>mdo sde</section><text>pa snang bar gyur to/ /de nas de'i tshe lha rnams kyis sngon ma mthong ba'i mtshan ma mthong nas sangs rgyas bcom ldan 'das la zhus pa dang / bcom ldan 'das kyis bka' stsal pa/ rigs kyi bu mtsho'i nang</text></item>
<item><p>231b5</p><section>mdo sde</section><text>nas pad ma sum brgya lnga bcu rtsa gsum sangs rgyas dang / byang chub sems dpa'i sku gzugs dang bcas te byung ba 'di ma 'ongs pa'i dus na yul 'di byung bar gyur pa'i tshe yul 'di nyid du pad ma ji snyed pa'i</text></item>
<item><p>231b6</p><section>mdo sde</section><text>dgon pa'i gnas dang / gtsug lag khang 'gaN DI brdung bar 'gyur ba dang / gnas gang dang gang na byang chub sems dpa' sems dpa' chen po rnams dang / nyan thos chen po rnams dang / 'od zer rnam pa</text></item>
<item><p>231b7</p><section>mdo sde</section><text>sna tshogs 'gyed cing yul byin gyis brlabs pa'i sa gzhi de dag dang / de bzhin du ngas de bzhin gshegs pa'i pho brang mchod rten go ma sa la gan da yul dge ba dang bcas pa byin gyis brlabs pa'i sa gzhi 'dir</text></item>
<item><p>231b8</p><section>mdo sde</section><text>dad pa can gyi sbyin bdag rnams kyis so so nas sangs rgyas la sogs pa'i gzugs brnyan byed par 'gyur zhing / gnas de dang de dag tu bsnyen par byas na ci dang ci 'dod pa 'grub par 'gyur ba'i snga ltas yin no/ /</text></item>
<item><p>232a1</p><section>mdo sde</section><text>yang de'i tshe lha rnams stan las langs nas bcom ldan 'das la 'di skad ces gsol to/ /btsun pa bcom ldan 'das yul 'di dus ji tsam zhig na ni 'byung bar 'gyur/ su zhig gis ni 'byin par bgyid pa lags/</text></item>
<item><p>232a2</p><section>mdo sde</section><text>btsun pa bcom ldan 'das da ltar ni dgon pa chab chen po'i gter lags na/ su zhig gis ji ltar 'byin pa bka' stsal bar gsol/ bcom ldan 'das kyis bka' stsal pa/ rigs kyi bu nyon cig /nga mya ngan las 'das</text></item>
<item><p>232a3</p><section>mdo sde</section><text>nas lo brgya lon pa'i tshe rgya'i yul du rgya'i rgyal po ca yang zhes bya ba bu stong tshang bar bdog pa zhig 'byung bar 'gyur te/ bu re re la yang yul re rer gsar du tshol du bcug go/ /phyis nub phyogs logs nas ri glang ru dang / bcom ldan 'das</text></item>
<item><p>232a4</p><section>mdo sde</section><text>kyi pho brang mchod rten go ma sa la gan da yod pa'i yul de bzhin gshegs pa du mas byin gyis brlabs brlabs pa zhig yod do zhes thos nas de 'di snyam du ma la bdag la bu cig yod na sangs rgyas phal mo ches byin gyis brlabs</text></item>
<item><p>232a5</p><section>mdo sde</section><text>pa'i gnas der yul 'debs su gzhug go snyam du bsams nas/ de'i tshe rgya'i rgyal pos rnam thos kyi bu la bu cig bslangs so/ /rnam thos kyi bus kyang 'dzam bu'i gling 'di na rgyal po mya ngan med ces bya ba'i bu zhig btsas pa byin te/</text></item>
<item><p>232a6</p><section>mdo sde</section><text>bu de ni gzugs bzang ba/ dbyibs mdzes pa/ blta na sdug pa zhig yin no/ /bu de'i don du sa las nu ma zhig byung ba dang / bu de sngon gyi bsod nams dang dge ba'i rtsa ba'i mthus nu ma de la nu bar byed pas des na bu de'i ming sa las nu</text></item>
<item><p>232a7</p><section>mdo sde</section><text>ma nu zhes bya ba'o/ /bu de myur bar skyes nas pha rgya'i rgyal pos rgyal srid kyi dbang ni bskur/ nor mang po ni byin/ blon po phal mo che ni lus kyi rim gro bar bskos nas/ rgyal bu sa las nu ma nu de blon po chen po jang sho zhes</text></item>
<item><p>232a8</p><section>mdo sde</section><text>bya ba la sogs pa dmag du ma dang lhan cig tu rgya'i yul nas byung ste yul 'dir 'ong bar 'gyur ro/ /'ongs nas 'dir yul 'debs par 'gyur te/ rgyal bu sa las nu ma nu des yul btab pa'i phyir rgyu des na yul 'di'i</text></item>
<item><p>232b1</p><section>mdo sde</section><text>ming ni sa las nu ma nu'i yul zhes bya bar 'gyur ro/ /dus de'i tshe na nub phyogs logs nas rgya gar gyi mi phal mo che 'dir 'ong bar 'gyur te/ rgyal po sa las nu ma nu'i 'bangs su mchid kyis 'tshal zhing chu srid gcig par dum</text></item>
<item><p>232b2</p><section>mdo sde</section><text>bar gyur nas/ rgya'i blon po chen po jang sho la sogs pas rim gyis rgya dang / rgya gar gyi grong dang / grong khyer dang / grong rdal 'debs par 'gyur ro/ /de ltar rgyal po sa las nu ma nu de mi rabs du ma'i bar du yul 'di'i rgyal</text></item>
<item><p>232b3</p><section>mdo sde</section><text>po byed par 'gyur ro/ /rgyal po de rnams kyis kyang rim gyis so so nas yul 'dir dgon pa'i gnas dang gtsug lag khang byas na zhing chu dang / 'bangs dang / zhal ta byed pa yang 'bul zhing / la la yang bdag nyid kyang rab</text></item>
<item><p>232b4</p><section>mdo sde</section><text>tu 'byung bar byed do/ /la la ni bu dang bu mo rab tu 'byin par byed do/ /la la ni 'bangs las grangs med pa zhig rab tu 'byung bar gnang bar byed do/ /yul 'dir mi byang chub sems dpa'i rigs can mang po zhig byung ste/</text></item>
<item><p>232b5</p><section>mdo sde</section><text>rtag tu dkon mchog gsum las dge ba'i rtsa ba stsogs shing bsod nams bya ba'i dngos po byed par 'gyur ro/ /de ltar na yul 'di ni rgyal po sa las nu ma nus yul gtod pa'i tshul de lta bus 'byung bar 'gyur ro/ /yul</text></item>
<item><p>232b6</p><section>mdo sde</section><text>'di ni sangs rgyas 'byung ba re re'i tshe yang 'byung zhing rgyas par 'gyur ro/ /ci'i phyir yul gzhan dang gzhan dag gi ni zhig nas yun ring mo zhig tu stong zhing dgon par 'dug la yul dge ba ni sangs rgyas 'byung ba re re'i tshe</text></item>
<item><p>232b7</p><section>mdo sde</section><text>mi rnams kyis brgyan cing mdzes par 'gyur zhe na/ 'di ltar yul 'di ni thub pa drang srong chen po'i gnas/ de bzhin gshegs pa'i spyod yul mchod rten go ma sa la gan da zhes bya ba ri glang ru dang nye ba chu bo go ma'i</text></item>
<item><p>232b8</p><section>mdo sde</section><text>'gram na yod pa'i phyir ro/ /mchod rten 'di mdo sde'i nang nas ni ming go ma sa la gan da zhes bya'i/ 'jig rten phal gyi tha snyad du ni chu bo go ma'i 'gram zhes bya bar 'dogs par 'gyur te/ 'di ltar ji srid du</text></item>
<item><p>233a1</p><section>mdo sde</section><text>mchod rten chu bo go ma'i 'gram zhes bya ba dang / 'od srung gi mchod rten 'di gnyis rgyas shing mchod gnas su byed pa de srid du ni yul dge ba yang rgyas shing bzang por 'gyur ro/ /nam mchod rten 'di gnyis</text></item>
<item><p>233a2</p><section>mdo sde</section><text>rgud pa'i tshe yul yang rgud cing stongs par 'gyur ro/ /de nas de'i tshe 'khor der 'dus pa'i lha rnams kyis bcom ldan 'das kyis bka' stsal pa'i gsung de thos nas mchod rten go ma sa la gan da dang / ri glang ru la dad pa dang</text></item>
<item><p>233a3</p><section>mdo sde</section><text>gus pa chen po rnyed de/ sangs rgyas bcom ldan 'das la mgo bos phyag 'tshal skyabs su song nas spyan sngar 'di skad du bdag cag kyang dus de'i tshe yul 'dir rigs mthon por skyes nas bde bar gshegs pa'i bstan</text></item>
<item><p>233a4</p><section>mdo sde</section><text>pa srung zhing / yul chos kyi bka' khrims mi nyams par gyur cig ces smon lam btab bo/ /de nas de'i tshe bcom ldan 'das kyis lha'i rgyal po rnam thos kyi bu dang / byang chub sems dpa' sems</text></item>
<item><p>233a5</p><section>mdo sde</section><text>dpa' chen po 'du shes can zhes bya ba dang / lha'i lha mi pham pa zhes bya ba dang / klu'i rgyal po khyim 'tshig ces bya ba dang / lha nam mkha'i dbyangs shes bya ba dang / lha gser gyi phreng ba can zhes bya ba dang / lha mo</text></item>
<item><p>233a6</p><section>mdo sde</section><text>lcags kyu can zhes bya ba dang / lha mo gnas can zhes bya ba rnams la 'di skad ces bka' stsal to/ /rigs kyi bu khyed rnams la mchod rten go ma sa la gan da dang / ri glang ru yul dang bcas pa dang / nga'i bstan pa</text></item>
<item><p>233a7</p><section>mdo sde</section><text>dang / sras rnams yongs su gtad kyis yongs su bsrung ba dang / bskyab pa dang / bskyang ba dang / mchod gnas su 'gyur bar gyis shig /yul 'di'i rgyal po dang / yul 'dzin pa'i blon po dang / sbyin</text></item>
<item><p>233a8</p><section>mdo sde</section><text>bdag chos dang 'thun pa rnams kyang yongs su gtad kyis de bzhin du gyis shig /ri glang ru lung bstan pa'i mdo 'di yang yongs su gtad kyis 'phel zhing rgyas par gyis shig /gang gi tshe yul 'di me 'am chu</text></item>
<item><p>233b1</p><section>mdo sde</section><text>'am pha rol kyi dmag gis nyen cing phongs par gyur pa na mdo 'di bklag pa dang / kha ton dang / mchod pa dang / bsam pa dang / bsgom pa byas na des na yul de'i gnod pa zhi bar 'gyur ro/ /ma 'ongs pa'i dus</text></item>
<item><p>233b2</p><section>mdo sde</section><text>na sems can rnams kyi rnam par smin pas yul 'dir sum pa rnams dang bod rnams 'ong bar 'gyur gyis de'i tshe mdo 'di lhogs shig dang / mdo 'di thos nas mdo 'di'i mthu dang / lha rnams kyi byin gyis</text></item>
<item><p>233b3</p><section>mdo sde</section><text>dad pa med pa de rnams yul 'jig par mi byed cing yid kyang 'gyod par 'gyur ro/ /ma 'ongs pa'i dus na yul 'dir rgya rnams kyang 'ong bar 'gyur gyis de'i tshe mdo 'di lhogs shig dang / mdo 'di thos</text></item>
<item><p>233b4</p><section>mdo sde</section><text>nas dad pa skye bar 'gyur ro/ /dad pa'i stobs kyis yul mi 'jig cing phyir zhing srung ba dang / bsod nams bya ba'i dngos po yang byed par 'gyur te/ rgyu des na mdo 'di ni yul la phan 'dogs</text></item>
<item><p>233b5</p><section>mdo sde</section><text>par byed pa yin no/ /mdo 'di'i phan yon gzhan yang mang du yod de yun thung ngus ni brjod par mi nus so/ /de'i phyir mdo 'di khyed rnams la yongs su gtad do/ /de nas de'i tshe rnam thos kyi bu la</text></item>
<item><p>233b6</p><section>mdo sde</section><text>sogs pa lha rnams dang / klu'i rgyal po dang / lha mo de dag thams cad 'khor dang bcas te langs nas bcom ldan 'das kyi spyan sngar pus mo'i lha nga sa la btsugs te/ thal mo sbyar nas 'di skad ces</text></item>
<item><p>233b7</p><section>mdo sde</section><text>gsol to/ /btsun pa bcom ldan 'das bdag cag rnams kyis bcom ldan 'das kyi bka' spyi bos len par 'tshal lo/ /yang gsol pa/ ston pa bcom ldan 'das kyis ji skad bka' stsal pa bzhin du</text></item>
<item><p>233b8</p><section>mdo sde</section><text>mchod rten go ma sa la gan da dang / ri glang ru yul dang bcas pa thams cad kyang yongs su bsrung bar 'tshal/ bde bar gshegs pa'i bstan pa dang chos dang 'thun pa'i rgyal po dang / rab tu byung ba dang /</text></item>
<item><p>234a1</p><section>mdo sde</section><text>chos dang 'thun par yul 'dzin pa dang / chos dang 'thun pa'i sbyin bdag dang / gang zhig bsod nams bya ba'i dngos po bgyid par 'gyur ba de dag thams cad kyang yongs su bsrung bar ni 'tshal na/ bcom ldan</text></item>
<item><p>234a2</p><section>mdo sde</section><text>'das ji srid du yul 'dir dkon mchog gsum mchod gnas su bgyid pa dang / yul 'dzin pas kyang chos dang 'thun par yul skyong zhing chos dang mi mthun pa'i sems can rnams kyi mgon mi bgyid pa de srid du ni</text></item>
<item><p>234a3</p><section>mdo sde</section><text>bdag cag gis yongs su bsrung bar rngo thog ste/ mdo 'di yang li yul yun ring du gnas par bgyi ba'i slad du li yul las nyi 'og tu gyur pa'i rgyal po dang / blon po rnams la mdo sde 'di ni bcom ldan 'das kyis li</text></item>
<item><p>234a4</p><section>mdo sde</section><text>yul gyi ched du ri glang ru la bshad pa yin no zhes rnar grags par bgyi/ sug par thob par bgyi/ sems bsgyur bar bgyi'o/ /bcom ldan 'das nam yul 'dir dkon mchog gsum mchod gnas su mi bgyid cing / chos</text></item>
<item><p>234a5</p><section>mdo sde</section><text>dang mi mthun pa rnams kyi mgon lhag par bgyid pa de'i tshe bdag cag rnams kyi gzi brjid dang mthu stobs nyams par 'gyur bas yul 'di'i ched dang bsrung bar ni rngo mi thog go/ /de ci'i slad du zhe na/ bdag cag gi</text></item>
<item><p>234a6</p><section>mdo sde</section><text>mthu stobs dang gzi brjid ni bde bar gshegs pa'i bstan pa dang / chos dang 'thun par yul tshul bzhin du skyong ba dang / bsod nams bya ba'i dngos po dge ba'i rtsa ba'i mthus 'phel bar 'gyur ba lags so/ /</text></item>
<item><p>234a7</p><section>mdo sde</section><text>de nas de'i tshe sangs rgyas bcom ldan 'das gdan las bzhengs nas ri glang ru'i steng gi 'gram nas mchod rten go ma sa la gan da gang na ba de logs su gzigs nas/ yang nas yang du de bzhin gshegs pa'i spyod</text></item>
<item><p>234a8</p><section>mdo sde</section><text>yul mchod rten go ma sa la gan da ri glang ru dang bcas pa lan gnyis lan gsum gyi bar du byin gyis brlabs nas li yul thams cad dang / mtsho'i nang na gnas pa'i sems can grangs med pa rnams la 'od zer</text></item>
<item><p>234b1</p><section>mdo sde</section><text>dang thugs rje chen pos khyab par mdzad de/ 'od zer de dang thugs rje chen po des chu na gnas pa'i sems can de dag thams cad kyi sdug bsngal ni zhi bar 'gyur/ khro ba dang 'khon du 'dzin pa dang ni phral te/ byams pa'i sems</text></item>
<item><p>234b2</p><section>mdo sde</section><text>dang ldan par gyur cing lha'i bde ba dang ldan nas skad cig de nyid la sems can de dag las grangs med pa zhig tshe 'phos nas lha dang mi rnams kyi nang du skyes te/ sangs rgyas nyid du 'gyur ba'i sa bon rnyed cing byang chub las phyir</text></item>
<item><p>234b3</p><section>mdo sde</section><text>mi ldog par gyur to/ /de nas de'i tshe bcom ldan 'das kyis lha rnams la lan gsum gyi bar du bos nas 'di skad ces bka' stsal to/ /rigs kyi bu khyed kyis dam bcas pa rnams ni brtson 'grus med par mi</text></item>
<item><p>234b4</p><section>mdo sde</section><text>'grub bo/ /rigs kyi bu ngas bskal pa grangs med pa gsum gyi bar du dka' ba spyad pa'i bstan pa 'di dang mchod rten go ma sa la gan da yul dang bcas pa khyed rnams la yongs su gtad kyis yongs su bsrungs</text></item>
<item><p>234b5</p><section>mdo sde</section><text>shig /khyed rnams las gang zhig gis nga rjes su dran zhing gzungs yod pa dang / bstan pa bsrung ba des ni bstan pa 'di la rab tu byung ba rnams yongs su bsrung bar gyis shig /de ci'i phyir zhe na/ mi</text></item>
<item><p>234b6</p><section>mdo sde</section><text>khyim pa la la zhig lo brgya'i bar du nyin re zhing dge ba'i rtsa ba bsod nams chen po byed la/ 'ga' zhig nyin gcig rab tu byung nas bstan pa la gnas na snga mas phyi ma'i bsod nams kyi brgya'i char yang mi chog go/ /</text></item>
<item><p>234b7</p><section>mdo sde</section><text>de ci'i phyir zhe na/ sangs rgyas gang gA'i klung gi bye ma snyed thams cad kyang sngar khyim gyi gnas spangs te rab tu byung nas spyod lam de nyid kyis byang chub chen po brnyes so/ /nga yang pha rol tu phyin pa drug yongs</text></item>
<item><p>234b8</p><section>mdo sde</section><text>su rdzogs te/ sa bcu brnyes nas srid pa tha ma'i tshe nam phyed na rgyal po'i khab nas byung ste nags tshal du gshegs so/ /nags tshal nas bzhon pa rgyal po yab kyi thog tu dkri nas rang gi skra ral gris bregs</text></item>
<item><p>235a1</p><section>mdo sde</section><text>te/ nga'i gos gya nom pa rin thang med pa rngon pa de dag las chos gos ngur smrig tu brjes so/ /ngas chos gos de gyon nas dus gsum gyi sangs rgyas thams cad la phyag 'tshal skyabs su song nas rab tu byung ba'i</text></item>
<item><p>235a2</p><section>mdo sde</section><text>spyod lam bzung ba dang lha thams cad nga la phyag 'tshal skyabs su song nas phyi bzhin du 'brang ngo / /nga yang spyod lam de nyid kyis yang dag par rdzogs pa'i sangs rgyas brnyes so/ /de'i phyir bde bar gshegs</text></item>
<item><p>235a3</p><section>mdo sde</section><text>pa'i bstan pa ni dam pa yin par shes par bya'o/ /rab tu byung ba ni bsod nams dang ldan par shes par bya'o/ /'jig rten na rab tu byung bas thob pa ma gtogs par khyim pa'i cha lugs kyis dgra</text></item>
<item><p>235a4</p><section>mdo sde</section><text>bcom pa 'am/ rang sangs rgyas sam/ bla na med pa'i byang chub thob pa ni sus kyang ma thos ma mthong ngo / /rab tu byung ba'i spyod lam 'di ni 'jig rten na lha la sogs pa thams cad kyi mchod gnas</text></item>
<item><p>235a5</p><section>mdo sde</section><text>yin no/ /de nas de'i tshe lha dang lha mo de thams cad stan las langs nas dbyangs gcig tu sangs rgyas bcom ldan 'das la 'di skad ces gsol to/ /btsun pa bcom ldan 'das bdag cag</text></item>
<item><p>235a6</p><section>mdo sde</section><text>rnams kyis bcom ldan 'das kyis ji ltar bka' stsal pa bzhin 'tshal zhing bsams bzhin du ni bka' las 'gal ba mi 'tshal lo/ /yul 'di sangs rgyas kyis bstan pa dang / de bzhin gshegs</text></item>
<item><p>235a7</p><section>mdo sde</section><text>pa'i spyod yul mchod rten dang bcas pa yang kun du bsrung ba dang / bskyang ba dang / rjes su gzung bar 'tshal gyis/ bcom ldan 'das kyis kyang bdag cag rnams la mthu btang du gsol/ de ci'i</text></item>
<item><p>235a8</p><section>mdo sde</section><text>slad du zhe na/ ma 'ongs pa rtsod pa'i dus na byin gyis brlabs brlabs pa'i yul 'dir dgra mang po dang / ma dad pa dang / phyir rgol ba bde bar gshegs pa'i bstan pa la dad pa'i khyad par mi rnyed cing /</text></item>
<item><p>235b1</p><section>mdo sde</section><text>bstan pa gzhig pa'i slad du brtson pa dag 'byung ba'i slad du'o/ /de nas de'i tshe bcom ldan 'das kyis lha de dag la legs so zhes bya ba gnang ste/ skyes bu dam pa rnams legs so legs so/ /ngas</text></item>
<item><p>235b2</p><section>mdo sde</section><text>kyang yul 'di byin gyis brlabs zin te/ byin gyis brlabs pa de nyid kyis mtshams bcad pa yang yin no/ /ma 'ongs pa rtsod pa'i dus na yul 'di gzhom pa'i phyir sum pa'i dmag phal mo che dang / gru gu</text></item>
<item><p>235b3</p><section>mdo sde</section><text>rus sna tshogs dang / hor dang / gzhan yang dad pa med pa dag 'ong bar 'gyur te/ de'i tshe yul gzhan dang gzhan dag nas de bzhin gshegs pa'i gzugs brnyan byin gyis brlabs pa dag yul 'dir</text></item>
<item><p>235b4</p><section>mdo sde</section><text>gshegs nas yul gyi sa mtshams bsrung bar mdzad de/ bsod nams kyi stobs des na yul 'di gtan brlag par mi 'gyur ro/ /gzugs brnyan de dag gi phyi bzhin du byang chub sems dpa' dang /</text></item>
<item><p>235b5</p><section>mdo sde</section><text>lha dang / klu mthu stobs dang ldan pa mang po dag 'ong zhing yul yul du gnod pa rnams zlog par byed/ dgra rnams kyis yul mi choms par byed de/ bde ba can zhes bya ba'i mkhar nas de bzhin gshegs pa</text></item>
<item><p>235b6</p><section>mdo sde</section><text>bde ba'i 'byung gnas shes bya ba'i gzugs brnyan gshegs nas nub phyogs mkhar ko shed du bzhugs shing yul gyi sa mtshams bsrung bar 'gyur ro/ /byang phyogs yul she na zha zhes bya ba'i de bzhin</text></item>
<item><p>235b7</p><section>mdo sde</section><text>gshegs pa'i gzugs brnyan she na zha zhes bya ba sa'i 'og nas 'byung bar 'gyur zhing yul gyi sa mtshams bsrung bar 'gyur ro/ /de bzhin gshegs pa'i gzugs brnyan ki'u lang zhes bya bar gshegs</text></item>
<item><p>235b8</p><section>mdo sde</section><text>nas shar phyogs yul phye ma zhes bya ba'i mkhar du zhugs shing yul gyi sa mtshams bsrung bar 'gyur ro/ /de bzhin gshegs pa'i gzugs brnyan phyi se zhes bya ba gshegs nas/ byang phyogs ri</text></item>
<item><p>236a1</p><section>mdo sde</section><text>glang ru la 'od bsrung gi mchod rten gyi drung du bzhugs shing dge slong dgon pa pa rnams kyi dge ba'i rtsa ba bskyed cing / de bzhin gshegs pa'i bstan pa dang / yul gyi sa mtshams bsrung bar</text></item>
<item><p>236a2</p><section>mdo sde</section><text>'gyur ro/ /mkhar dge ba can zhes bya ba'i nang na tshong 'dus ka sa di ze zhes bya bar de bzhin gshegs pa'i gzugs brnyan rgyal po'i pho brang gnas shes bya ba bzhugs shing mkhar dge ba yul dang bcas pa'i</text></item>
<item><p>236a3</p><section>mdo sde</section><text>sa mtshams bsrung bar 'gyur ro/ /sa gzhi nyo mo nya zhes bya ba gang du rgyal po yo la zhes bya bas mkhar brtsig pa'i gros byed par 'gyur ba der de bzhin gshegs pa'i gzugs brnyan cu go pa na zhes bya ba bzhugs</text></item>
<item><p>236a4</p><section>mdo sde</section><text>shing mkhar dge ba can zhes bya ba yul dang bcas pa'i sa mtshams bsrung bar 'gyur ro/ /gtsug lag khang di dz+yo zhes bya bar de bzhin gshegs pa mar me mdzad kyi gzugs brnyan thor khong du byas pa gshegs par 'gyur te/</text></item>
<item><p>236a5</p><section>mdo sde</section><text>gzugs brnyan de ni 'dzam bu'i gling gi gzugs brnyan thor khong du byas pa thams cad kyi thog mar 'byung ba yin no/ /gzugs brnyan de la mi rnams kyis ni mtshan bkor ba'i mar me mdzad ces bya bar 'dogs par 'gyur</text></item>
<item><p>236a6</p><section>mdo sde</section><text>te/ de ni li yul gyi gzugs brnyan thor khong du byed pa thams cad kyi dper 'byung zhing / bde bar gshegs pa'i bstan pa yul dang bcas pa yongs su bsrung bar 'gyur ro/ /gzhan yang de bzhin gshegs pa rin chen mang</text></item>
<item><p>236a7</p><section>mdo sde</section><text>gi gzugs brnyan yul 'di'i dbus su gshegs nas phyogs bcu'i mtshams gcad par mdzad de/ ji srid du de bzhin gshegs pa'i gzugs brnyan phyogs phyogs na bzhugs pa de dag mchod gnas su byed pa de srid</text></item>
<item><p>236a8</p><section>mdo sde</section><text>du yul 'di brlag par mi 'gyur ro/ /yul 'di nas skyes pa'i mi 'am/ yul gzhan nas skyes pa'i mi la la zhig de bzhin gshegs pa'i gzugs brnyan de dag la snying thag pa nas dad pa dang gus pa dang rab tu dang bar</text></item>
<item><p>236b1</p><section>mdo sde</section><text>byed cing / 'di snyam du bde bar gshegs pa'i gzugs brnyan 'di dag ni yul 'di bsrung ba'i slad du gshegs so snyam du yang sems na/ gzugs brnyan de dag kyang sangs rgyas bzhugs pa bzhin du don mdzad par 'gyur ro/ /</text></item>
<item><p>236b2</p><section>mdo sde</section><text>de ci'i phyir zhe na/ gzugs brnyan de dag nga dang dus gsum du gtogs pa'i sangs rgyas thams cad kyis byin gyis brlabs pa'i phyir ro/ /gzhan yang yul 'dir nga'i gzugs brnyan chen po shing rtas 'dren pa byas te/ mkhar</text></item>
<item><p>236b3</p><section>mdo sde</section><text>dge ba can zhes bya ba'i nang du bzhag nas mchod gnas chen por byed par 'gyur ro/ /des na yul 'dir phyogs dang phyogs mtshams nas tshong dpon chen po rnams 'ong bar 'gyur zhing gnod pa rnams kyang zhi bar 'gyur ro/ /</text></item>
<item><p>236b4</p><section>mdo sde</section><text>gzhan yang yul 'dir de bzhin gshegs pa'i gzugs brnyan nyis brgya rtsa brgyad 'od srung gi mchod rten dang bcas par 'byung bar 'gyur te/ de dag thams cad kyang cho 'phrul chen po ston cing sems can rnams kyi sdig</text></item>
<item><p>236b5</p><section>mdo sde</section><text>pa chen po yongs su sbyong ba dang / gnod pa sel bar mdzad par 'gyur ro/ /yul 'dir gnod pa dang / 'jigs pa dang / skrag pa 'ga' zhig byung na yul 'di'i ched du phyogs lngar sbyor ba byas te/ rgyal po dang blon po rnams</text></item>
<item><p>236b6</p><section>mdo sde</section><text>yul 'dzin pa gang zhig 'jigs pa dang bral bar bya ba'i phyir bde bar gshegs pa'i bstan pa las bsod nams bskyed par 'dod na gtsug lag khang tshar ma zhes bya bar bsod nams bya'o/ /de ci'i phyir zhe na/</text></item>
<item><p>236b7</p><section>mdo sde</section><text>yul 'di'i mi rnams kyi dad pa dang / yang dag pa'i lta ba ni dang po'i gtsug lag khang de nas skye bar 'gyur ro/ /nam zhig li'i rgyal po dang / blon po dang / yul 'dzin pa rnams la gnod pa rnam pa sna tshogs</text></item>
<item><p>236b8</p><section>mdo sde</section><text>shig byung na/ ri glang ru la sngon yang dag par rdzogs pa'i sangs rgyas gang na bzhugs bzhugs pa'i gzhi de la bskor bar bya'o/ /yul 'di'i sems can rnams las mi dge ba 'chags par 'dod na mchod</text></item>
<item><p>237a1</p><section>mdo sde</section><text>rten go ma sa la gan da'i drung du bshags par bya'o/ /de ci'i phyir zhe na/ mchod rten de ni sangs rgyas bzhugs pa bzhin du gang dag gis bskor ba 'am/ me tog gam/ bdug pa 'am/ dbyangs sam/</text></item>
<item><p>237a2</p><section>mdo sde</section><text>rol mo'i sgras mchod pa byas na de'i mtshams med pa lnga yang nyams dmas par 'gyur na/ gzhan lta smos kyang ci dgos/ yul 'di'i rgyal po dang / blon po dang / yul 'dzin pa gang zhig brtul zhugs chen po'i sdom</text></item>
<item><p>237a3</p><section>mdo sde</section><text>pa len par 'dod pa des ri glang ru la gang na de bzhin gshegs pa'i gzugs brnyan pi se zhes bya ba dang / 'od srung gi mchod rten yod pa de'i dge 'dun las mnod par bya'o/ /de ci'i phyir zhe na/ yul 'dir chos kyi</text></item>
<item><p>237a4</p><section>mdo sde</section><text>spyod pa yongs su rdzogs pa dang / tshul khrims yongs su dag pa ni de nas 'byung bar 'gyur ba'i phyir ro/ /yul 'di'i mi la la zhig chad pa chen po la thug na des ri glang ru la gnas pa'i 'phags pa'i dge 'dun la skyabs</text></item>
<item><p>237a5</p><section>mdo sde</section><text>su 'gro bar byas te/ des na chad pa de las thar bar 'gyur ro/ /de ci'i phyir zhe na/ gnas de na thar pa thob pa stong phrag du ma phyi ma'i mtha'i bar du gnas shing mi stongs pa'i phyir ro/ /rgyu des na ri glang ru dang</text></item>
<item><p>237a6</p><section>mdo sde</section><text>mchod rten go ma sa la gan da yul dang bcas pa de bzhin gshegs pa rnams kyi chang kyu yin no/ /de nas de'i tshe phyogs bcu'i sangs rgyas kyi zhing dag nas byang chub sems dpa' nyi khri lhags nas/ bcom</text></item>
<item><p>237a7</p><section>mdo sde</section><text>ldan 'das gang na ba de logs su thal mo sbyar ba btud de dbyangs gcig tu 'di skad ces gsol to/ /bcom ldan 'das bdag cag rnams kyis kyang thabs sna tshogs kyis de bzhin gshegs pa'i</text></item>
<item><p>237a8</p><section>mdo sde</section><text>spyod yul dang yul 'di yongs su bskyang bar bgyi/ bsrung bar bgyi zhing ji srid du bde bar gshegs pa'i bstan pa dang / dkon mchog gsum la gnas shing / rgyal po dang blon po la sogs pa</text></item>
<item><p>237b1</p><section>mdo sde</section><text>mi'i tshul khrims dang ldan pa dad pa can dang / yul chos dang 'thun par bgyid pa mchis pa de srid du yongs su mi gtang zhing yul 'dir dus dus spyod lam dang cha lugs ci dang ji lta bus sems can mang po'i</text></item>
<item><p>237b2</p><section>mdo sde</section><text>bsod nams chen po yongs su smin par 'gyur ba dang / sangs rgyas nyid du sems bskyed par 'gyur ba dang / bsam gtan dang / ting nge 'dzin la snyoms par 'jug par 'gyur ba dang / sangs rgyas nyid</text></item>
<item><p>237b3</p><section>mdo sde</section><text>las phyir mi ldog par 'gyur ba de lta bu'i skye ba blang ba'i slad du kha cig gis ni rgyal rigs yongs su bzung bar bgyi/ kha cig gis ni rab tu byung ba dang / khyim pa gzhan gyi cha lugs yongs su gzung</text></item>
<item><p>237b4</p><section>mdo sde</section><text>bar bgyi'o/ /bcom ldan 'das kyis bka' stsal pa/ rigs kyi bu legs so legs so/ /rigs kyi bu khyed rnams kyis 'di ltar bskal pa bzang po'i sangs rgyas thams cad kyi spyod yul dang yul</text></item>
<item><p>237b5</p><section>mdo sde</section><text>'di gang du sems can rnams sangs rgyas nyid las phyir mi ldog par 'gyur ba de lta bur chu gang thob shig /yang de'i tshe lha rnam thos kyi bu zhes bya ba dang / mi pham pa zhes bya ba la sogs pa lha thams cad</text></item>
<item><p>237b6</p><section>mdo sde</section><text>kyis bcom ldan 'das la 'di skad ces gsol to/ /bcom ldan 'das da ni byang chub sems dpa' sems dpa' chen po rnams kyis yul 'di bsrung ba'i slad du mthu bstangs pa dang / bcom ldan</text></item>
<item><p>237b7</p><section>mdo sde</section><text>'das kyis byin gyis brlabs pa dang mthus bdag cag gis kyang de bzhin gshegs pa'i spyod yul dang / byin gyis brlabs brlabs pa'i yul 'di kun tu bsrung zhing yal bar mi gtang bar bgyi ba'i slad</text></item>
<item><p>237b8</p><section>mdo sde</section><text>du brtson 'grus chen po'i shugs kyis 'bad par 'tshal lo/ /gal te yul 'dir gru gu la sogs pa gtum po dad pa ma mchis pa rnams dang hor dang / sum pa'i dmag dag mchi bar 'gyur na/</text></item>
<item><p>238a1</p><section>mdo sde</section><text>de dag phan tshun nang 'khrug 'byung ba dang / de dag gi 'khor nang mi mthun par 'gyur ba dang / 'gum par 'gyur bar bgyi'o/ /yang na de dag ci nas kyang 'dir mchi zhing de bzhin gshegs pa'i bstan pa</text></item>
<item><p>238a2</p><section>mdo sde</section><text>'jig mi nus par bgyi ba'i slad du gzhan gyi dbang du 'gyur bar bgyi'o/ /gal te rgya'i dmag dag mchis par gyur na de dag gi sems dad par bgyi zhing / slar yul 'di la phan 'dogs pa dang phyis yul 'dir bsod</text></item>
<item><p>238a3</p><section>mdo sde</section><text>nams bya ba'i dngos po dge ba rgya chen po bgyid du stsal to/ /nam zhig yul 'di'i sems can rnams la gnod pa bgyid pa de'i tshe na yang phyir dad par bgyi zhing / mdo 'di yang khong du chud par bgyid du stsal to/ /gang gi tshe de dag ma</text></item>
<item><p>238a4</p><section>mdo sde</section><text>'ongs pa'i dkon mchog gsum gyi yo byad la dbang 'tshal zhing / mnga' 'phrog pa dang / sems can bsod nams dang ldan pa rnams la 'tshe ba de'i tshe ni bdag cag gi 'khor gnod sbyin dad pa can dang dad pa ma mchis pa</text></item>
<item><p>238a5</p><section>mdo sde</section><text>du ma zhig dbang bskur te bkye nas yul der ci nas kyang yun ring zhig gi bar du rgud par bgyi zhing yul 'di 'jig mi nus par bgyi ba'i slad du mu ge dang nad dang pha rol gyi dmag mchi bar bgyid du stsal to/ /li</text></item>
<item><p>238a6</p><section>mdo sde</section><text>yul gyi nor rdzas de dag gis 'tshal ba rnams kyang bkra mi shis par bgyi zhing gang dang gang du phyin pa'i yul de thams cad du yang sman yon mi thogs shing 'khrug par bgyi'o/ /de dag gi yul 'dzin pa dang dmag</text></item>
<item><p>238a7</p><section>mdo sde</section><text>dpon yang rgud par bgyi'o/ /bod kyi dmag rnams la yang de bzhin du rig par bgyi ste/ de gang gi tshe de dag chos dang 'thun par yul 'di 'dzin cing srung na ni bdag cag rnams kyis kyang de dag yongs su bskyang</text></item>
<item><p>238a8</p><section>mdo sde</section><text>zhing rgyal bar 'gyur bar bgyi'o/ /nam zhig de dag bde bar gshegs pa'i bstan pa 'jig pa dang yul gyi mi la gnod par bgyid pa de'i tshe ni dmag rnams nang 'khrug 'byung ba dang / dmag gi dpon po yang</text></item>
<item><p>238b1</p><section>mdo sde</section><text>che thang du rgud par bgyi ste/ rgyas par ni snga ma bzhin no/ /ma 'ongs pa'i dus na yul 'di'i rgyal po dang blon po sems gya gyu can/ bsod nams chung ba dang / dad pa med pa/ dkon mchog gsum gyi dkor la 'jol nyag du</text></item>
<item><p>238b2</p><section>mdo sde</section><text>rlom zhing / yul gyi rtsis mgo dang 'gal bar bgyid pa/ nor rdzas ma brtags pas go 'phang tshol la sems can bsod nams dang ldan pa rnams la sun 'byin tu rgol ba/ ngo tsha med pa/ mngan dus can/ 'dod pa'i yon</text></item>
<item><p>238b3</p><section>mdo sde</section><text>tan gyis ngoms mi myong ba/ rab tu 'byung ba dag gis sems skyo ba la la dag 'byung bar 'gyur na de dag ni bdag cag kyang yul 'di nas dbyung zhing yul ngan pa gzhan dang gzhan dag tu spyugs par bgyi ste/ tshul de lta bus yul</text></item>
<item><p>238b4</p><section>mdo sde</section><text>'di yongs su bskyang ba dang bsrung bar bgyi'o/ /bcom ldan 'das slad ma rtsod pa'i dus na yul 'di gzhig par brtson pa'i sems can bdud kyi phyogs sdig pa bgyid pa/ mthu stobs dang ldan pa/ yul dag tu</text></item>
<item><p>238b5</p><section>mdo sde</section><text>sems can rnams kyi dad pa zlog par bgyid pa/ sems gdug cing brlang ba'i lha dang / klu dang / gnod sbyin dang / srin po du ma zhig 'byung bar 'gyur la/ de dag kyang bdag cag gi dbang du mi 'gyur na de la bdag gis</text></item>
<item><p>238b6</p><section>mdo sde</section><text>thabs ji ltar 'tshal/ bcom ldan 'das kyis bka' stsal pa/ rigs kyi bu khyed yid skyo bar ma byed cig /de ci'i phyir zhe na/ gling bzhi pa 'di na byang chub sems dpa' rnams dang / lha mthu stobs che ba dang /</text></item>
<item><p>238b7</p><section>mdo sde</section><text>klu dang / gnod sbyin sa thob pa du ma zhig gnas pa de dag la sems 'jam pos mchod pa chen po byas te/ mchod rten go ma sa la gan da dang / gtsug lag khang tshar ma la sogs pa yul byin gyis brlabs</text></item>
<item><p>238b8</p><section>mdo sde</section><text>brlabs pa rnams su theg pa chen po'i sde snod shes rab kyi pha rol tu phyin pa dang / 'dus pa chen po dang / sangs rgyas phal po che dang / dkon mchog brtsegs pa la sogs pa shin du rgyas pa'i sde mang po</text></item>
<item><p>239a1</p><section>mdo sde</section><text>lhogs shig dang / yul so so nas byang chub sems dpa' sa bcu pa la sogs pa dang / mthu stobs che ba'i sems can de dag yul 'dir 'ongs nas/ chos kyi ro mnos shing dus gsum du gtogs</text></item>
<item><p>239a2</p><section>mdo sde</section><text>pa'i de bzhin gshegs pa rnams kyi dam tshig las mi 'gal bar byed/ bskal pa bzang po'i sangs rgyas rnams kyi spyod yul dang yul yang srung bar byed/ yul 'di'i mi dang bstan pa yang srung bar byed</text></item>
<item><p>239a3</p><section>mdo sde</section><text>par 'gyur ro/ /gzhan yang ma 'ongs pa'i dus na yul dge ba 'di'i rgyal po mthu chung bar 'gyur te/ mthu chung ba des na rang gi mthu stobs kyis yul mi thub pas rgyal po dad pa can gzhan 'di lta ste/ bod</text></item>
<item><p>239a4</p><section>mdo sde</section><text>kyi rgyal po dang / rgya'i rgyal po la sogs pa la skyabs btsal nas yul srung bar byed do/ /de ci'i phyir zhe na/ ma 'ongs pa'i dus na rgya dang bod kyi yul du dkon mchog gsum gnas shing mchod gnas chen por byed</text></item>
<item><p>239a5</p><section>mdo sde</section><text>pa dang / yul de dag kyang byang chub sems dpa' sems dpa' chen po'i gnas su 'gyur zhing / sems can de dag kyang byang chub chen po'i lam tshol ba'i ngang tshul can theg pa chen po la dad pa/ ting nge 'dzin la</text></item>
<item><p>239a6</p><section>mdo sde</section><text>gzhol bar 'gyur te/ de dag gi mthu stobs kyis li yul gyi mi dang / dkon mchog gsum brlag par mi 'gyur ro/ /skyes bu dam pa khyed rnams kyis kyang bod dang rgya'i rgyal po dang blon po dag ci nas</text></item>
<item><p>239a7</p><section>mdo sde</section><text>mchod rten go ma sa la gan da dang / yul dge ba 'di la ri mo byed par 'gyur ba dang / yul 'dir bsod nams bya ba'i dngos po dge ba rgya chen po byed par 'gyur ba dang / yul 'di'i mi nyi 'og dad pa med</text></item>
<item><p>239a8</p><section>mdo sde</section><text>pa'i yul gzhan du 'khyams pa rnams kyang sdug bsngal dang dbral zhing bde bar rang gi yul du bskyal nas phyir yang dag pa'i lta ba can dang / bsod nams la dga' bar 'gyur bar sems par gyur</text></item>
<item><p>239b1</p><section>mdo sde</section><text>cig dang / dge ba'i rtsa ba de'i stobs kyis skyes bu dam pa khyed rnams kyi dge ba'i rtsa ba dang / mdangs dang / gzi brjid dang / 'khor 'phel bar 'gyur zhing sangs rgyas nyid du yang nye bar 'gyur gyis/ dus gsum du gtogs</text></item>
<item><p>239b2</p><section>mdo sde</section><text>pa'i de bzhin gshegs pa rnams kyi gdams ngag la byas pa gzo bar gyis shig /'di ltar yul 'di'i sems can rnams ni phyir mi ldog pa byang chub sems dpa'i las dang ldan pa/ snying rje dang ldan pa/ bden pa dang</text></item>
<item><p>239b3</p><section>mdo sde</section><text>ldan pa/ gtong phod pa/ phrag dog dang 'khon du 'dzin pa rnam par spangs pa/ byas pa gzo ba/ chos la dga' ba/ yang dag pa'i lta ba can/ log par lta ba thams cad rnam par spangs pa/ sems 'jam par 'gyur</text></item>
<item><p>239b4</p><section>mdo sde</section><text>te/ rgyu des na dge ba rnams shes bya'o/ /yul 'di'i mkhar yang mi byams pa dang 'jam pa'i sems dang ldan pa rnams dang / mchod rten dang gtsug lag khang du mas brgyan par 'gyur te/ de'i phyir mkhar</text></item>
<item><p>239b5</p><section>mdo sde</section><text>dge ba can zhes bya'o/ /gzhan yang yul gzhan dag nas sems can dad pa med pa sdang ba 'khon du 'dzin pa dag yul 'dir 'ongs pa kun yul 'di'i rdul gyis reg cing / yul 'di nas 'khrungs pa'i</text></item>
<item><p>239b6</p><section>mdo sde</section><text>'tsho ba la longs spyod na de dag thams cad kyis sems bsgyur nas sems 'jam pa dang / mnyen pa dang / byams pa'i bsam pa dang / khro ba dang 'khon du 'dzin pa spangs pa dang / dad pa dang / yang yul 'di</text></item>
<item><p>239b7</p><section>mdo sde</section><text>'i sdig pa mi byed par 'gyur te/ yul 'di ni yon tan mang po de dag dang ldan pa yin no/ /de nas de'i tshe sngar sangs rgyas bcom ldan 'das kyis lan gsum gyi bar du byin gyis brlabs nas 'od zer thugs rje</text></item>
<item><p>239b8</p><section>mdo sde</section><text>chen po dang bcas te bkye ba des chu na gnas pa'i sems can rnams kyi sems yongs su dag pa dang / bde ba dang ldan par byas nas chu'i nang nas slar 'thon te/ phyogs bcu'i sangs rgyas kyi zhing thams cad du khyab</text></item>
<item><p>240a1</p><section>mdo sde</section><text>par gyur to/ /yang 'od zer de dag slar log nas byang chub sems dpa' sems dpa' chen po rnams kyis yul byin gyis brlabs pa dang / nyan thos chen po rnams kyis yul byin gyis brlabs</text></item>
<item><p>240a2</p><section>mdo sde</section><text>pa dang / mtsho'i nang nas byung ba'i pad ma'i steng na de bzhin gshegs pa'i gzugs brnyan bzhugs pa de dang de dag gi 'od zer dang 'dres nas nam mkha' la 'phags te steng gi nam mkha' khebs par gyur cing li yul thams cad</text></item>
<item><p>240a3</p><section>mdo sde</section><text>du lha'i me tog gi char phab bo/ /lha'i me tog de dag phan tshun du reg pa las chos kyi sgo mo 'di lta ste/ sangs rgyas dang / chos dang / dge 'dun gyi mtshan dang / yang dag pa'i lta ba dang / shes rab dang / tshul khrims dang / dge ba'i rtsa ba dang /</text></item>
<item><p>240a4</p><section>mdo sde</section><text>de bzhin gshegs pa rnams kyi dka' ba spyad pa dang / smon lam dang / byang chub sems dpa'i rdzu 'phrul dang / sems can yongs su smin par byed pa dang / dge sbyong gi 'bras bu bzhi po rgyun du zhugs pa dang / lan cig phyir 'ong ba</text></item>
<item><p>240a5</p><section>mdo sde</section><text>dang / phyir mi 'ong ba dang / dgra bcom pa dang / khams gsum gyi srid pa las nges par 'byin pa dang / rnam par thar pa'i sgo gsum dang / 'du byed 'jig pa dang / dran pa nye bar gzhag pa dang / 'phags pa'i bden pa dang / rdzu 'phrul gyi</text></item>
<item><p>240a6</p><section>mdo sde</section><text>rkang pa dang / bsam gtan dang / bsdu ba'i dngos po dang / so so yang dag par rig pa dang / gzugs med pa'i snyoms par 'jug pa bzhi dang / dbang po yongs su dag pa dang / byang chub kyi phyogs dang 'thun pa'i chos</text></item>
<item><p>240a7</p><section>mdo sde</section><text>mtha' dag gi sgra 'byin par gyur to/ /gzhan yang sems yongs su dag pa dang / byang chub kyi yan lag dang / 'phags pa'i lam dang / snyoms par 'jug pa dang / sa dang / stobs dang / thugs rje dang / byams</text></item>
<item><p>240a8</p><section>mdo sde</section><text>pa chen po dang / rten cing 'brel par 'byung ba dang / the tsom sel ba dang / sangs rgyas nyid las mi ldog pa dang / ting nge 'dzin dang / mngon par rtogs pa dang / mi skye ba'i chos la bzod pa dang / ma 'dres pa dang /</text></item>
<item><p>240b1</p><section>mdo sde</section><text>sangs rgyas nyid du 'gyur ba dang / mi rtag pa dang / sdug bsngal ba dang bdag med pa dang / stong pa dang / ma byas pa dang / ma skyes pa dang / phyin ci ma log pa dang / yang dag pa'i mtha' dang / de bzhin gshegs pa'i snying po'i khongs</text></item>
<item><p>240b2</p><section>mdo sde</section><text>su gtogs pa rnam par mi rtog pa'i ye shes rtogs pa dang / rnal 'byor pa rnams kyis so so rang gis rig pa'i spyod yul dang / skye ba sdug bsngal ba dang / rga ba dang / sdug pa dang bral ba dang / mi sdug pa dang phrad pa dang / 'dod</text></item>
<item><p>240b3</p><section>mdo sde</section><text>pa btsal te ma rnyed pa'i sdug bsngal gyi sgra yang byung bar gyur to/ /gzhan yang phung po lnga po dag la sems can med pa dang / gso ba dang / gang zag dang / srog med pa dang / chos bden pa ba med pa dang / 'gag</text></item>
<item><p>240b4</p><section>mdo sde</section><text>pa med pa dang / rtag pa med pa dang / chad pa med pa/ 'ong ba med pa/ 'gro ba med pa dang / dkon mchog gsum gyi gdung dang / byin gyis brlabs dang / 'gro ba lnga po dag gi 'khrul ba rmi lam lta bu dang / 'khor ba'i 'du</text></item>
<item><p>240b5</p><section>mdo sde</section><text>byed btson ra lta bu dang / sgyu ma dang / smig rgyu dang / chu zla dang / brag cha lta bu'o zhes bya ba'i sgra byung bar gyur te/ gzhan yang dad pa dang / mngon par rtogs pa dang / brtson 'grus dang / dge ba bcu'i las kyi lam dang / 'khor</text></item>
<item><p>240b6</p><section>mdo sde</section><text>bas skyo ba dang / de lta bu la sogs pa sgra brgya stong du ma byung bar gyur to/ /da nas 'khor 'dus pa mang po de dag dang / byang chub sems dpa' phyogs phyogs nas lhags pa de dag thams cad sa la gnas pa'i lha dang /</text></item>
<item><p>240b7</p><section>mdo sde</section><text>klu dang / nam mkha' la gnas pa'i lha dang / gnod sbyin thams cad sems ngo mtshar du gyur nas rangs pa skyes te/ chos kyi sgo mo'i sgra de dag la yid mi phyed par gyur to/ /de nas de'i tshe 'khor de dag gi khong du chud par bya ba'i</text></item>
<item><p>240b8</p><section>mdo sde</section><text>phyir byang chub sems dpa' sems dpa' chen po 'jam dpal gzhon nur gyur pas bcom ldan 'das la 'di skad ces gsol to/ /bcom ldan 'das ci'i slad du cho 'phrul chen po 'di lta bu bstan lags/</text></item>
<item><p>241a1</p><section>mdo sde</section><text>bcom ldan 'das kyis tshangs pa'i dbyangs kyis bka' stsal pa/ 'jam dpal chos kyi sgo mo 'di dag ni yul dge ba nas skye ba'i sems can rnams kyi ched dang / 'khor bzhi po rnams kyi ched</text></item>
<item><p>241a2</p><section>mdo sde</section><text>du yang lhag par byin gyis brlabs nas bstan pa yin te/ chos kyi sgo mo 'dis ni byang chub sems dpa' rnams tshegs chung ngu dang / 'bad pa chung ngus dbang po dang / shes pa yongs su dag par 'gyur zhing / chos</text></item>
<item><p>241a3</p><section>mdo sde</section><text>kyi sgo mo de dang de dag kyang mngon par rtogs par 'gyur ro/ /ma 'ongs pa'i skye bo de dag ni byis pa chung ngu yan cad chos mngon par rtogs par dga' zhing rtsed mor yang chos kyi sgo mo 'di dag smra bar 'gyur ro/ /sems can</text></item>
<item><p>241a4</p><section>mdo sde</section><text>de dag dbang po yongs su brtas nas chos kyi mig rnam par dag pas de bzhin gshegs pa'i sku yang mthong bar 'gyur/ chos kyi rna ba rnam par dag pas chos yang dag par nod pa yang thos par 'gyur/ de dag</text></item>
<item><p>241a5</p><section>mdo sde</section><text>'khor ba na 'du byed dang chos thams cad las kyang sems rnam par grol bar 'gyur te/ sems de lta bu des na yul dgon pa byin gyis brlabs pa 'dir dge ba'i phyogs la brtson pa 'am/ yang na ri glang</text></item>
<item><p>241a6</p><section>mdo sde</section><text>ru la gnas pa de dag thams cad dngos grub thob par 'gyur te/ bdud sdig can gyis kyang glags mi rnyed na gzhan dag gis lta smos kyang ci dgos/ 'di lta ste/ lha rnams kyis 'khor gnod sbyin nam/</text></item>
<item><p>241a7</p><section>mdo sde</section><text>dri za 'am/ mi 'am ci chad pas bcad par 'gyur na'ang mchod rten go ma sa la gan da dang / ri glang ru la 'khras na de dag gis mi mthong bar 'gyur ro/ /brgya la mthong na yang sems zhi bar</text></item>
<item><p>241a8</p><section>mdo sde</section><text>'gyur te/ rgyu des na ri glang ru dang / mchod rten go ma sa la gan da ni mtshams bcad pa dang / gtsang byed dang / skyabs dang / 'jig rten gyi khams gzhan dag na gnas pa'i sems can rnams kyis</text></item>
<item><p>241b1</p><section>mdo sde</section><text>kyang phyag bya bar 'os pa yin no/ /mchod rten go ma sa la gan da dang / ri glang ru dang / yul dge ba dang / mkhar dge ba can dang / dgon pa byin gyis brlabs brlabs pa'i ming thos nas dad pa skyes pa</text></item>
<item><p>241b2</p><section>mdo sde</section><text>tsam gyis kyang sdig pa chen po 'byang bar 'gyur ro/ /de nas de'i tshe bcom ldan 'das kyis tshe dang ldan pa shA ri'i bu dang / rnam thos kyi bu la bka' stsal pa/ rigs kyi bu khyed gnyis song la mtsho chen</text></item>
<item><p>241b3</p><section>mdo sde</section><text>po 'di sha'i ri drol te/ byang phyogs logs su gyi sho rtsang po'i nang du pho la chu na gnas pa'i sems can rnams la mi gnod par srung ba dang / yul 'dis mtshams mngon par gyis shig /de nas nyan thos</text></item>
<item><p>241b4</p><section>mdo sde</section><text>chen po shA ri'i bu dang rnam thos kyi bus de bzhin 'tshal lo zhes gsol nas rdzu 'phrul gyis nam mkha' las sha'i ri gang na ba de logs su chas te/ shA ri'i bus ni lag na mkhar gsil thogs/ rnam thos</text></item>
<item><p>241b5</p><section>mdo sde</section><text>kyi bus ni lag na mdung thogs nas sha'i ri phyed stam pas blangs te/ nub phyogs logs su bzhag nas chu srol chen po btod de mtsho srog chags dang bcas par gyi sho rtsang po'i nang du pho ste/ tshul de lta</text></item>
<item><p>241b6</p><section>mdo sde</section><text>bus mchod rten go ma sa la gan da dang / ri glang ru dang / li yul de mngon par byas so/ /de nas bcom ldan 'das kyis 'phags pa spyan ras gzigs dbang phyug dang / byams pa la sogs pa byang chub</text></item>
<item><p>241b7</p><section>mdo sde</section><text>sems dpa' sems dpa' chen po brgyad dang / byang chub sems dpa' nyi khri drang srong dang bcas pa dang / rnam thos kyi bu dang khyim cig la sogs pa lha chen po brgyad dang / 'khor sum khri lnga stong lnga brgya dang</text></item>
<item><p>241b8</p><section>mdo sde</section><text>bcas pa la mchod rten go ma sa la gan da la sogs pa yongs su gtad de/ lha de dag gis kyang de bzhin du mnos so/ /bcom ldan 'das kyis kyang de bzhin du gnang ngo / /bcom ldan 'das kyis de</text></item>
<item><p>242a1</p><section>mdo sde</section><text>skad ces bka' stsal pa dang / 'khor de dag thams cad bcom ldan 'das kyis gsungs pa la yi rangs te mngon par bstod do/ /'phags pa glang ru lung bstan pa zhes bya ba theg pa chen po'i mdo</text></item>
<item><p>242a2</p><section>mdo sde</section><text>rdzogs so// // @/ /rgya gar skad du/ shA rdul kar+Na a ba dA na/ bod skad du/ stag rna'i rtogs pa brjod pa/ sangs rgyas dang / byang chub sems dpa' thams cad la phyag 'tshal lo/ /'di</text></item>
<item><p>242a3</p><section>mdo sde</section><text>skad bdag gis thos pa dus gcig na/ bcom ldan 'das mnyan yod na/ rgyal bu rgyal byed kyi tshal mgon med zas sbyin gyi kun dga' ra ba na bzhugs te/ de nas tshe dang ldan pa kun dga' bo snga dro'i dus su chos</text></item>
<item><p>242a4</p><section>mdo sde</section><text>gos dang lhung bzed thogs nas mnyan yod du bsod snyoms la zhugs so/ /de nas tshe dang ldan pa kun dga' bo bsod snyoms spyad de zas gyi bya ba byas nas chu mig gzhan zhig tu chu'i phyir phyin no/ /der phyin pa</text></item>
<item><p>242a5</p><section>mdo sde</section><text>dang / yang de'i tshe chu mig de la gdol pa'i bu mo gzugs bzang mo zhes bya ba chu 'chu zhing 'dug go/ /de nas tshe dang ldan pa kun dga' bos gdol pa'i bu mo gzugs bzang mo la 'di skad ces smras so/ /sring</text></item>
<item><p>242a6</p><section>mdo sde</section><text>mo bdag la chu byin cig /de nas gdol pa'i bu mo gzugs bzang mos tshe dang ldan pa kun dga' bo la 'di skad ces smras so/ /btsun pa kun dga' bo bdag ni gdol pa'i bu mo lags so/ /sring mo rus dang</text></item>
<item><p>242a7</p><section>mdo sde</section><text>rigs 'dri ba ma yin gyis/ 'on kyang de nas chu chus la byin cig btung bar bya'o/ /de nas gdol pa'i bu mo gzugs bzang mos tshe dang ldan pa kun dga' bo la chu byin no/ /de nas tshe dang ldan pa kun dga' bos chu</text></item>
<item><p>242a8</p><section>mdo sde</section><text>'thungs nas song ngo / /de nas gdol pa'i bu mo gzugs bzang mos tshe dang ldan pa kun dga' bo'i bzhin dang / lus dang / skad gdangs rnams rab tu legs par mtshan mar bzung ste/ tshul ma yin pa'i</text></item>
<item><p>242b1</p><section>mdo sde</section><text>yid la byed pas kun tu chags pa skyes par gyur te/ tshe dang ldan pa kun dga' bo la kho mo'i 'dod pa skyes na/ bdag gi mas rig sngags shes pas de'i mthus/ 'phags pa kun dga' bo bkug la khyo bya'o snyam</text></item>
<item><p>242b2</p><section>mdo sde</section><text>du bsams so/ /de nas gdol pa'i bu mo gzugs bzang mo chu thogs nas/ gdol pa'i khyim gang na ba der song ste phyin nas/ chu bum phyogs gcig tu bzhag nas rang gi ma la 'di skad ces smras so/ /</text></item>
<item><p>242b3</p><section>mdo sde</section><text>kye yum mkhyen par mdzod cig /kun dga' bo zhes bya ba'i dge slong dge sbyong gau ta ma'i nyan thos bsnyen bkur ba de bdag khyor 'tshal gyis yum khyod kyis dpyod kyis de 'dir khug shig /de'i mas smras pa/</text></item>
<item><p>242b4</p><section>mdo sde</section><text>ngas kun dga' bo zhi ba dang / 'dod chags dang bral ba ma yin na dgug par nus mod kyi/ 'on kyang ko sa la'i rgyal po gsal rgyal dge sbyong gau ta ma la mchog tu dad pas bsten zhing bsnyen bkur byed pas/ gal</text></item>
<item><p>242b5</p><section>mdo sde</section><text>te des shes na des gdol pa'i rigs rnams brlag par 'gyur ro/ /dge sbyong gau ta ma ni 'dod chags dang bral ba thams cad zil gyis gnon zhes thos so/ /de skad ces smras pa dang / gdol</text></item>
<item><p>242b6</p><section>mdo sde</section><text>pa'i bu mo gzugs bzang mos ma la 'di skad ces smras so/ /gal te dge sbyong gau ta ma de 'dod chags dang bral ba yin yang rung de'i nye gnas dge slong kun dga' bo de ma bkug na bdag lceb bo/ /</text></item>
<item><p>242b7</p><section>mdo sde</section><text>gal te de khugs na ni bdag 'tsho bar 'gyur ro/ /mas smras pa/ dge sbyong kun dga' bo dgug gis srog ma dor cig /de nas gdol pa'i bu mo gzugs bzang mo'i mas khang pa'i dbus</text></item>
<item><p>242b8</p><section>mdo sde</section><text>lci bas byugs nas gru bzhir byas te/ dur ba rngas nas me sbar zhing me tog dang / arga brgya rtsa brgyad la sngags bzlas nas re re nas mer bskyur ro/ /de la rig sngags ni 'di yin te/ a ma le bi</text></item>
<item><p>243a1</p><section>mdo sde</section><text>ma le ku ku se ma ma ne ye na ban d+ho smi bin du na i tsu yA de bo bi ra sha Sha ti bi d+yo ti ta gar dza ti bi sma ya pa rA dza ya ma b+hi bar+d+ha yi tu~M de be b+h+yo ma nu She b+h+yo gan d+ha ra be b+h+yaHshe ki khi gra ha de bA bi shi ki gra ha do</text></item>
<item><p>243a2</p><section>mdo sde</section><text>pa A nan dA s+ya a ga ma nA ya kra ma ne ya dzu ho mo swA hA/ de nas tshe dang ldan pa kun dga' bo sems g.yos te/ gtsug lag khang de nas langs nas gdol pa'i khyim gang na ba der song ngo / /</text></item>
<item><p>243a3</p><section>mdo sde</section><text>de nas tshe dang ldan pa kun dga' bo rgyang ring mo nas 'ong ba gdol pa mos mthong ngo / /mthong nas kyang gzugs bzang mo la 'di skad ces smras so/ /bu 'ong ba 'u ni ni dge sbyong kun dga' bo yin</text></item>
<item><p>243a4</p><section>mdo sde</section><text>gyis shes par gyis shig /de nas gdol pa'i bu mo gzugs bzang mo dga' zhing mgu la yi rangs te/ tshe dang ldan pa kun dga' bo'i mal bshams so/ /de nas tshe dang ldan pa kun dga' bo gdol</text></item>
<item><p>243a5</p><section>mdo sde</section><text>pa'i khyim gang na ba der song ste phyin nas stegs bu la brten nas phyogs gcig tu 'dug ste/ tshe dang ldan pa kun dga' bo ngu zhing 'di skad ces smras so/ /bdag gis nyam nga ba'i gnas skabs 'di thob</text></item>
<item><p>243a6</p><section>mdo sde</section><text>na/ da ltar bcom ldan 'das bdag la mi dgongs so/ /de nas bcom ldan 'das kyis tshe dang ldan pa kun dga' bo la dgongs par mdzad do/ /dgongs ma thag tu yang dag par rdzogs pa'i</text></item>
<item><p>243a7</p><section>mdo sde</section><text>sangs rgyas kyi sngags kyis gdol pa'i sngags nyams par mdzad do/ /de'i sngags ni 'di yin te/ s+thi ti ra tsu ti ra ni swa ti sarba prA Ni b+h+yaHse ra pra sa na~M ni rdo sha~M ta~M sarba to pA ya~M i ta</text></item>
<item><p>243a8</p><section>mdo sde</section><text>yo ya tra shA s+yan+ta b+ha yA ni tsa li tA ni tsA ta~M be de bA na maH sh+yaM ti sarba sid d+ha tsa yo gi na e te na sa t+ya bA kye na swa s+t+ya A nan da ya bi k+Sha be/ de nas tshe dang ldan pa kun dga' bo gdol pa'i rig sngags bkrol</text></item>
<item><p>243b1</p><section>mdo sde</section><text>nas gdol pa'i khyim nas byung nas rang gi gtsug lag khang gang na ba der 'gro bar brtsams so/ /gdol pa'i bu mo gzugs bzang mos mthong nas/ tshe dang ldan pa kun dga' bo la bltas nas rang</text></item>
<item><p>243b2</p><section>mdo sde</section><text>gi ma la 'di skad ces smras so/ /kye yum dge slong kun dga' bo 'di mchi zhing gda'o/ /de'i mas smras pa/ bu nges par dge sbyong gau ta mas dran par byas pas des na bdag gi sngags nyams par gyur to/ /</text></item>
<item><p>243b3</p><section>mdo sde</section><text>gzugs bzang mos smras pa/ yang ci yum dge sbyong gau ta ma'i sngags khyad par du stobs dang ldan la bdag cag gi de lta ma yin nam/ de la mas slar smras pa/ bu dge sbyong gau ta ma'i sngags khyad par du</text></item>
<item><p>243b4</p><section>mdo sde</section><text>stobs dang ldan pa yin gyi/ bdag cag gi de lta ma yin no/ /bu 'jig rten na sngags mthu dang ldan pa'i sngags gang yin pa de dag thams cad dge sbyong gau ta ma 'dod na rab tu 'joms par byed do/ /yang 'jig</text></item>
<item><p>243b5</p><section>mdo sde</section><text>rten pa'i sngags mthu dang ldan pa thams cad kyis dge sbyong gau ta ma'i sngags rab tu gzhom par mi nus so/ /de lta bas na dge sbyong gau ta ma'i sngags ni ches stobs dang ldan pa yin no/ /de nas tshe dang ldan</text></item>
<item><p>243b6</p><section>mdo sde</section><text>pa kun dga' bo bcom ldan 'das ga la ba der song ste/ rim gyis phyin nas bcom ldan 'das kyi zhabs la spyi bos gtugs nas phyogs gcig tu 'dug go/ /phyogs gcig tu 'dug nas/</text></item>
<item><p>243b7</p><section>mdo sde</section><text>bcom ldan 'das la tshe dang ldan pa kun dga' bos gnas skabs de gsol pa dang / bcom ldan 'das kyis tshe dang ldan pa kun dga' bo la bka' stsal pa/ kun dga' bo khyod kyis yi ge drug</text></item>
<item><p>243b8</p><section>mdo sde</section><text>pa'i rig sngags 'di bstan gyis zung la chongs shig /lhogs la kun tu bzung na bdag nyid la phan pa dang bde bar 'gyur zhing / dge slong dang / dge slong ma dang / dge bsnyen dang / dge bsnyen</text></item>
<item><p>244a1</p><section>mdo sde</section><text>ma rnams la phan pa dang bde ba thob par 'gyur ro/ /kun dga' bo yi ge drug pa'i rig sngags ni 'di yin te/ de bzhin gshegs pa dgra bcom pa yang dag par rdzogs pa'i sangs rgyas drug gis gsungs</text></item>
<item><p>244a2</p><section>mdo sde</section><text>shing / rgyal po chen po bzhi dang / lha'i dbang po brgya byin dang / mi mjed kyi bdag po tshangs pa dang / da ltar yang dag par rdzogs pa'i sangs rgyas ngas kyang gsungs pa yin gyis/ de lta bas na khyod kyis zung shig /thon cig /</text></item>
<item><p>244a3</p><section>mdo sde</section><text>kun du lhogs shig /'di lta ste/ aN Da re ke yu re d+hi ha ste sa ra ge be ban+ta ma ti d+ha ri bi Sha tsi la mi li sA ta na yu sna tha ya sa~M b+ha gI lA go la pa ti ka Da~M tsi la/ kun dga' bo yi ge drug pa'i rig sngags 'di ni yongs su srung ba dang / bdag</text></item>
<item><p>244a4</p><section>mdo sde</section><text>nyid bkra shis par byed pa yin te/ bsad pa'i ni chad pas grol bar 'gyur ro/ /chad pas bcad pa ni brgyad pas bral bar 'gyur ro/ /brgyad par 'os pa ni yang de bzhin du smras pas bral bar 'gyur ro/ /kun dga' bo ngas</text></item>
<item><p>244a5</p><section>mdo sde</section><text>lha dang bcas pa bdud dang bcas pa/ tshangs pa dang bcas pa'i 'jig rten na/ dge sbyong dang bram zer bcas pa'i skye dgu'i tshogs dang / lha dang / mi rnams las gang zhig yi ge drug pa'i rig sngags 'dis bsrung ba byas</text></item>
<item><p>244a6</p><section>mdo sde</section><text>nas/ bsrung skud dpung pa la btags na bkra shis par byed de/ las kyi rnam par smin pa ma gtogs par gzhan gyis zil gyis gnon par nus pa de lta bu yang dag par rjes su ma mthong ngo / /de nas gdol pa'i bu mo</text></item>
<item><p>244a7</p><section>mdo sde</section><text>gzugs bzang mos de nyid kyi mtshan mo lus khrus byas gos sar pa bgos nas mu tig do shal gyis brgyan te/ grong khyer mnyan yod ga la ba de nas byung ste song nas grong khyer gyi sgo drung du bsdad de/ tshe dang ldan pa</text></item>
<item><p>244a8</p><section>mdo sde</section><text>kun dga' bo 'ong ba la sdod cing nges par 'dir dge slong kun dga' bo 'ong ngo zhes sems so/ /de nas tshe dang ldan pa kun dga' bo snga dro'i dus su chos gos dang lhung bzed thogs nas/ mnyan yod du bsod snyoms</text></item>
<item><p>244b1</p><section>mdo sde</section><text>la zhugs so/ /gdol pa'i bu mo des tshe dang ldan pa kun dga' bo rgyang ring po nas 'ong ba mthong ngo / /mthong nas kyang tshe dang ldan pa kun dga' bo'i phyi bzhin du 'brang ngo / /'dug na 'dug cing 'gro na 'gro bar byed do/ /khyim gang dang</text></item>
<item><p>244b2</p><section>mdo sde</section><text>gang du bsod snyoms la zhugs pa de dang der sgor cang mi smra bar sdod do/ /de nas tshe dang ldan pa kun dga' bos gdol pa'i bu mo gzugs bzang mo phyi bzhin du 'brang ba mthong ngo / /mthong nas kyang ngo tsha zhing khrel gyis dogs</text></item>
<item><p>244b3</p><section>mdo sde</section><text>pas sdug bsngal zhing yid mi bde bas myur du mnyan yod nas byung nas/ rgyal byed kyi tshal ga la ba der song ngo / /de nas gdol pa'i bu mo gzugs bzang mo tshe dang ldan pa kun dga' bo'i phyi bzhin du rjes su</text></item>
<item><p>244b4</p><section>mdo sde</section><text>'brang ngo / /tshe dang ldan pa kun dga' bo bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag 'tshal te/ phyogs gcig tu 'dug go/ /de nas tshe dang ldan pa kun</text></item>
<item><p>244b5</p><section>mdo sde</section><text>dga' bos bcom ldan 'das la 'di skad ces gsol to/ /bcom ldan 'das gdol pa'i bu mo gzugs bzang mo 'di phyi bzhin du rjes su 'brang zhing mchis la mchi na/ khyim gang dang gang du bsod snyoms</text></item>
<item><p>244b6</p><section>mdo sde</section><text>la zhugs pa'i khyim de dang de'i sgor mchis nas cang mi smra bar mchis so/ /bcom ldan 'das bdag la bskyab tu gsol/ bde bar gshegs pa bdag la bskyab tu gsol/ de skad ces gsol pa dang /</text></item>
<item><p>244b7</p><section>mdo sde</section><text>bcom ldan 'das kyis tshe dang ldan pa kun dga' bo la 'di skad ces bka' stsal to/ /ma 'jigs ma 'jigs shig /de nas bcom ldan 'das kyis gdol pa'i bu mo gzugs bzang mo la 'di</text></item>
<item><p>244b8</p><section>mdo sde</section><text>skad ces bka' stsal to/ /ci gzugs bzang mo dge slong kun dga' bo khyim thab tu bya bar 'dod dam/ btsun pa 'tshal lags so/ /bcom ldan 'das kyis bka' stsal pa/ gzugs</text></item>
<item><p>245a1</p><section>mdo sde</section><text>bzang mo pha mas dge slong kun dga' bo la rjes su 'gro bar gnang ngam/ bcom ldan 'das gnang lags so/ /bde bar gshegs pa gnang lags so/ /bdag gis slar yang go bar bgyi'o/ /de nas</text></item>
<item><p>245a2</p><section>mdo sde</section><text>gdol pa'i bu mo gzugs bzang mos bcom ldan 'das la rab tu mnyan nas/ bcom ldan 'das kyi zhabs la spyi bos gtugs nas lan gsum bskor ba byas te/ bcom ldan 'das kyi thad nas slar</text></item>
<item><p>245a3</p><section>mdo sde</section><text>song ste/ gang na rang gi pha ma yod pa der song ste phyin nas/ pha ma'i rkang pa la mgo bos phyag 'tshal nas/ phyogs gcig tu 'dug ste/ rang gi pha ma la 'di skad ces smras so/ /yab yum</text></item>
<item><p>245a4</p><section>mdo sde</section><text>dge sbyong gau ta ma rang gis dge slong kun dga' bo stsal to/ /de nas pha mas gdol pa'i bu mo gzugs bzang mo khrid nas/ bcom ldan 'das ga la ba der song ste phyin nas/ bcom ldan 'das kyi zhabs la</text></item>
<item><p>245a5</p><section>mdo sde</section><text>spyi bos phyag byas te phyogs gcig tu 'dug go/ /gdol pa'i bu mo gzugs bzang mos kyang bcom ldan 'das kyi zhabs la spyi bos phyag 'tshal nas phyogs gcig tu 'dug go/ /phyogs gcig tu</text></item>
<item><p>245a6</p><section>mdo sde</section><text>'dug nas kyang gdol pa'i bu mo gzugs bzang mos bcom ldan 'das la 'di skad ces gsol to/ /'di gnyis ni bdag gi pha ma lags so/ /de nas bcom ldan 'das kyis gdol pa'i bu mo gzugs</text></item>
<item><p>245a7</p><section>mdo sde</section><text>bzang mo'i pha ma la 'di skad ces bka' stsal to/ /bu mo gzugs bzang mo dge slong kun dga' bo la ster ram/ de gnyis kyis gsol pa/ bcom ldan 'das stsal lo/ /bde bar gshegs pa stsal</text></item>
<item><p>245a8</p><section>mdo sde</section><text>lo/ /de lta na khyed gnyis rang gi khyim du slar song shig /de nas gdol pa'i bu mo gzugs bzang mo'i pha mas bcom ldan 'das kyi zhabs la spyi bos phyag 'tshal nas/ bcom ldan 'das la lan gsum</text></item>
<item><p>245b1</p><section>mdo sde</section><text>bskor ba byas te/ bcom ldan 'das kyi thad nas song ngo / /de nas bcom ldan 'das kyis gdol pa'i bu mo gzugs bzang mo'i pha ma song nas ring mo ma lon par thugs su chud nas/ gdol pa'i bu</text></item>
<item><p>245b2</p><section>mdo sde</section><text>mo gzugs bzang mo la 'di skad ces bka' stsal to/ /gzugs bzang mo dge slong kun dga' bo don du gnyer ram/ bcom ldan 'das don du gnyer lags so/ /bde bar gshegs pa don du gnyer</text></item>
<item><p>245b3</p><section>mdo sde</section><text>lags so/ /de lta yin na gzugs bzang mo dge slong kun dga' bo'i cha byad du gyis shig /bcom ldan 'das gzung bar bgyi'o/ /bde bar gshegs pa gzung lags so/ /bcom ldan 'das</text></item>
<item><p>245b4</p><section>mdo sde</section><text>rab tu 'byung du gsol/ bde bar gshegs pa bdag rab tu dbyung du gsol/ de nas bcom ldan 'das kyis gdol pa'i bu mo gzugs bzang mo la 'di skad ces bka' stsal to/ /dge slong ma</text></item>
<item><p>245b5</p><section>mdo sde</section><text>'dir legs par tshangs par spyod cig ces bcom ldan 'das kyis bka' stsal pa dang / gdol pa'i bu mo gzugs bzang mo skra byi zhing snam sbyar bgos par gyur to/ /de nas bcom ldan 'das kyis gdol</text></item>
<item><p>245b6</p><section>mdo sde</section><text>pa'i bu mo gzugs bzang mo de ltar dge slong mar gyur zhing rab tu byung ba la chos kyi gtam yang ston par mdzad/ yang dag par 'dzin du 'jug par mdzad/ yang dag par gzengs stod par mdzad/ yang</text></item>
<item><p>245b7</p><section>mdo sde</section><text>dag par rab tu dga' bar mdzad de/ gang zhig 'di ltar yun ring por 'khor bar bying ba'i sems can rnams kyi gnyen por gyur pa mnyan par bya ba 'di lta ste/ sbyin pa'i gtam dang / tshul khrims kyi gtam dang /</text></item>
<item><p>245b8</p><section>mdo sde</section><text>mtho ris kyi gtam dang / 'dod pa'i ro myang bar bya ba ma yin zhing smad pa'i gtam dang / nges par 'byung ba'i gtam dang / 'jigs pa dang / nyon mongs pa dang / kun nas nyon mongs pa dang / rnam par byang ba</text></item>
<item><p>246a1</p><section>mdo sde</section><text>dang / byang chub kyi phyogs kyi chos rnams dge slong ma de la bcom ldan 'das kyis yang dag par bstan pas/ de nas dge slong ma gzugs bzang mo de la/ bcom ldan 'das kyis yang dag par</text></item>
<item><p>246a2</p><section>mdo sde</section><text>bstan/ yang dag par 'dzin du bcug /yang dag par gzengs stod/ yang dag par rab tu dga' bar mdzad/ sems dga' ba las su rung ba dang / rab tu dga' ba'i sems dang / sgrib pa med pa'i sems dang / tha</text></item>
<item><p>246a3</p><section>mdo sde</section><text>ba med pa'i sems kyis bcom ldan 'das kyi bka' gang yin pa shes nas dge slong ma gzugs bzang mo dga' ba'i bsam pa dang / las su rung ba'i sems dang / rab tu dga' ba'i sems dang / sgrib</text></item>
<item><p>246a4</p><section>mdo sde</section><text>pa med pa'i sems dang / tha ba med pa'i sems kyis bsgoms pa'i stobs rab tu ldan pa yang dag par gsal bar byed pa'i chos bstan pa kun tu shes te/ de'i tshe sangs rgyas bcom ldan 'das kyis kun gsal</text></item>
<item><p>246a5</p><section>mdo sde</section><text>bar byed pa'i chos bstan pa 'di lta ste/ sdug bsngal dang / kun 'byung dang / 'gog pa dang / lam rnams bcom ldan 'das kyis dge slong ma gzugs bzang mo la rgya cher bstan pas/ de nas dge slong ma gzugs</text></item>
<item><p>246a6</p><section>mdo sde</section><text>bzang mo stan de nyid la 'dug bzhin du 'phags pa'i bden pa bzhi po sdug bsngal dang / kun 'byung dang / 'gog pa dang / lam mngon par rtogs par gyur te/ 'di lta ste/ gos bkrus pa dri ma med pa tshon gyis bsgyur na</text></item>
<item><p>246a7</p><section>mdo sde</section><text>tshon yang dag par len pa bzhin du/ dge slong ma gzugs bzang mo stan de nyid du 'dug nas bden pa bzhi po sdug bsngal dang / kun 'byung dang / 'gog pa dang / lam rnams mngon par rtogs par gyur to/ /de</text></item>
<item><p>246a8</p><section>mdo sde</section><text>nas dge slong ma gzugs bzang mos chos mthong zhing chos thob la chos rtogs shing chos mthar thug par khong du chud nas/ the tsom las rgal zhing som nyi spangs/ tha snyad rnams dang bral zhing dri ma med pa thob</text></item>
<item><p>246b1</p><section>mdo sde</section><text>pas gzhan gyi rkyen gyis mi bkri bar ston pa'i bstan pa la chos kyi rjes su 'brang bas/ bcom ldan 'das kyi zhabs la spyi bos gtugs te/ bcom ldan 'das la 'di skad ces gsol to/ /bcom ldan 'das bdag</text></item>
<item><p>246b2</p><section>mdo sde</section><text>gis ni nongs lags so/ /bde bar gshegs pa bdag gis nongs lags so/ 'di ltar byis pa/ 'di ltar rmongs pa/ 'di ltar mi gsal ba/ 'di ltar mi dge ba/ bdag ni shes rab 'chal pa'i rang bzhin can lags te/</text></item>
<item><p>246b3</p><section>mdo sde</section><text>gang bdag gis dge slong kun dga' bo khyim thab tu 'tshal ba kun nas tshul ma lags so/ /de lta bas na btsun pa bdag gis nongs pa la nongs par khums shing / yang nongs pa la mchog tu nongs par khums nas</text></item>
<item><p>246b4</p><section>mdo sde</section><text>nongs pa de bshags par bgyi'o/ /slan chad kyang nongs pa bsdam par bgyi'o/ /de lta bas na bcom ldan 'das kyis nongs par bzung nas nongs pa bsdam par bgyi'o/ /gzugs bzang mo khyod kyis nyes pa</text></item>
<item><p>246b5</p><section>mdo sde</section><text>la nyes par shes nas/ 'di ltar byis pa/ 'di ltar rmongs pa/ 'di ltar mi gsal ba/ 'di ltar mi dge ba/ shes rab 'chal pa'i rang bzhin gyis gang khyod kyis dge slong kun dga' bo la khyim thab tu 'dzin</text></item>
<item><p>246b6</p><section>mdo sde</section><text>zhing tshul bzhin ma yin pa byas pa la chos 'dul ba rtogs nas gang khyod kyis nyes pa la nyes par yang dag par lta zhing / nyes pa la nyes par yang dag par mthong nas de bzhin du nyes pa 'chags shing phyin chad sdom</text></item>
<item><p>246b7</p><section>mdo sde</section><text>pa ni ngas kyang khyod kyi nyes pa la nyes par bzung bar bya'o/ /phyin cad sdom la dge ba'i chos rnams 'phel ba nyid bsgrub par bya'i nyams par ni mi bya'o/ /de nas dge slong ma gzugs bzang mo la bcom ldan 'das kyis bstan zhing khyad par du</text></item>
<item><p>246b8</p><section>mdo sde</section><text>rjes su gdams pas gcig pu dben par gnas shing bag yod pas bsdams shing dran pa dang shes bzhin rab tu nyams pa med pas bdag nyid gnas te/ gcig pu dben par bag yod pas bsdams shing dran pa dang shes bzhin nyams pa med pas bdag nyid gnas</text></item>
<item><p>247a1</p><section>mdo sde</section><text>pas gang gi don du rigs kyi bu mo skra bregs nas chos gos bgos te/ yang dag par dad pas khyim nas khyim med par rab tu byung ba de bla na med pa'i tshangs par spyod pa la kun tu gnas pa ni mthong ba'i chos nyid la rang gis mngon par shes pa mngon du byas shing</text></item>
<item><p>247a2</p><section>mdo sde</section><text>bskyed nas lung ston par byed pa yin pas/ des tshangs par spyad pas bya ba byas shing skye ba zad de srid par skye ba gzhan mi len par gyur to/ /mnyan yod kyi bram ze dang / khyim bdag rnams kyis bcom ldan 'das kyis gdol pa'i bu mo rab tu phyung ngo zhes thos so/ /</text></item>
<item><p>247a3</p><section>mdo sde</section><text>thos nas kyang ji ltar gdol pa'i bu mo dge slong rnams dang yang dag par spyod par byed ces smod par byed do/ /de bzhin du dge slong ma rnams dang / dge bsnyen rnams dang / dge bsnyen ma rnams dang yang dag par spyad pa spyod par byed ces smod par byed cing / ji ltar</text></item>
<item><p>247a4</p><section>mdo sde</section><text>gdol pa'i bu mo la bram ze dang / rgyal rigs dang / khyim bdag shing sA la chen po lta bu rnams blta bar bya zhes zer ro/ /ko sa la'i rgyal po gsal rgyal gyis bcom ldan 'das kyis gdol pa'i bu mo rab tu phyung zhes grag pa thos so/ /thos nas kyang</text></item>
<item><p>247a5</p><section>mdo sde</section><text>ji ltar gdol pa'i bu mo zhes bya ba dang / dge slong rnams yang dag par spyad pa spyod par byed/ dge slong ma rnams dang / dge bsnyen rnams dang / dge bsnyen ma rnams dang yang dag par spyad pa spyod par byed/ ji ltar bram ze dang / rgyal rigs dang / khyim bdag</text></item>
<item><p>247a6</p><section>mdo sde</section><text>shing sa la chen po lta bu rnams kyis blta bar bya zhes smod la sems par byed cing bzhon pa bzang po sbyar te/ bzhon pa bzang po la zhon nas mnyan yod kyi bram ze dang / khyim bdag gi tshogs chen pos yongs su bskor te mdun du bdar nas</text></item>
<item><p>247a7</p><section>mdo sde</section><text>mnyan yod nas 'phags te/ rgyal bu rgyal byed kyi tshal mgon med zas sbyin gyi kun dga' ra ba ga la ba der song ste/ ji srid bzhon pas 'gro ba'i sa de srid du bzhon pas phyin nas bzhon pa las babs nas rkang thang gi</text></item>
<item><p>247a8</p><section>mdo sde</section><text>'khor gyis bskor te/ mgon med zas sbyin gyi kun dga' ra bar zhugs so/ /zhugs nas kyang bcom ldan 'das ga la ba der song ste phyin nas/ bcom ldan 'das kyi zhabs la spyi bos phyag byas nas phyogs</text></item>
<item><p>247b1</p><section>mdo sde</section><text>gcig tu 'dug go/ /mnyan yod kyi bram ze dang / khyim bdag gi tshogs chen po de dag kyang tha snyad lnga dang ldan pas 'khod do/ /yang bcom ldan 'das dang lhan cig mngon du phyogs te yang dag par dga' ba dang / mgu bar gyur pa'i gtam sna</text></item>
<item><p>247b2</p><section>mdo sde</section><text>tshogs mdzad de mjug brtul ba dang phyogs gcig tu 'dug go/ /yang gzhan dag gis bcom ldan 'das la rang rang gi pha ma'i rgyus dang / ming dang / rigs dang / rus rnams bsnyad nas phyogs gcig tu 'dug go/ /yang gzhan</text></item>
<item><p>247b3</p><section>mdo sde</section><text>dag gis lhan cig tu bcom ldan 'das ga la ba'i logs su thal mo sbyar te phyag byas nas phyogs gcig tu 'dug go/ /gzhan dag ni yang 'thun par cang mi smra bar phyogs gcig tu 'khod do/ /de nas bcom ldan 'das kyis</text></item>
<item><p>247b4</p><section>mdo sde</section><text>ko sa la'i rgyal po gsal rgyal dang / mnyan yod kyi bram ze dang / khyim bdag gi tshogs chen po de rnams kyi sems thugs kyis mkhyen nas/ dge slong ma gzugs bzang mo'i sngon gyi gnas skabs bstan par</text></item>
<item><p>247b5</p><section>mdo sde</section><text>mdzad pa'i phyir dge slong ma de bkug nas dge slong rnams la dge slong dag de bzhin gshegs pa las mngon sum du dge slong ma gzugs bzang mo'i sngon gyi gnas skabs las brtsams nas chos kyi gtam nyan</text></item>
<item><p>247b6</p><section>mdo sde</section><text>par 'dod dam/ dge slong rnams kyis bcom ldan 'das la gsol pa/ bcom ldan 'das de'i dus la bab lags so/ /bde bar gshegs pa de'i dus la bab lags te/ bcom ldan 'das gang dge slong</text></item>
<item><p>247b7</p><section>mdo sde</section><text>ma gzugs bzang mo'i sngon gyi gnas skabs las brtsams nas chos kyi gtam bstan du gsol/ bcom ldan 'das las mnyan nas gzung bar 'tshal lo/ /dge slong dag de lta bas na/ legs par rab</text></item>
<item><p>247b8</p><section>mdo sde</section><text>tu nyon la yid la zung shig dang ngas bshad do/ /bcom ldan 'das legs so legs so zhes gsol te/ dge slong de dag bcom ldan 'das la slar nyan to/ /de dag la bcom ldan 'das kyis 'di skad ces</text></item>
<item><p>248a1</p><section>mdo sde</section><text>bka' stsal to/ /dge slong dag sngon byung ba 'das pa'i dus na/ chu bo gang gA'i 'gram na a ti mug ta ka dang / sA la'i tshal gyi nags kyi phyogs gcig yod de/ de na tre shang ku zhes bya ba'i gdol pa'i rgyal po yod de gdol</text></item>
<item><p>248a2</p><section>mdo sde</section><text>pa stong phrag du ma'i tshogs chen po dang lhan cig gnas so/ /yang de'i tshe dge slong dag gdol pa'i rgyal po tre shang ku zhes bya ba des skye ba snga ma'i rig byed kyi yan lag dang / nye ba'i yan lag dang bcas pa dang / gsang ba dang bcas</text></item>
<item><p>248a3</p><section>mdo sde</section><text>pa dang / nges par sbyar ba'i brda dang bcas pa dang / yi ge'i rab tu dbye ba dang bcas pa rnams dang / bzhad gad ces bya ba dang / lnga pa dang / bstan bcos gzhan yang rkyang ba dang / bya ka ra Na dang / rgyang pan pa'i gtsug lag dang /</text></item>
<item><p>248a4</p><section>mdo sde</section><text>mchod sbyin gyi rabs dang / skyes bu chen po'i mtshan rnams la rjes su mkhas shing ji ltar chos bshad pa dang / rig byed kyi brtul zhugs dang / rten pa med par bshad pa la mkhas pa zhig ste/ yang rgyal po tre shang ku de la gzhon</text></item>
<item><p>248a5</p><section>mdo sde</section><text>nu stag rna zhes bya ba'i bu yod pa de gzugs dang ldan pa/ rigs dang ldan pa/ tshul khrims dang ldan pa/ yon tan dang ldan pa/ yon tan thams cad dang ldan pa/ gzugs bzang zhing blta na sdug pa/ kha dog mdzes</text></item>
<item><p>248a6</p><section>mdo sde</section><text>shing mchog tu kha dog rgyas pa dang ldan pa zhig yod do/ /de nas rgyal po tre shang kus gzhon nu stag rna la skye ba snga ma'i rig byed dran pa bslabs te/ 'di lta ste yan lag dang / nye ba'i yan lag dang / gsang ba dang</text></item>
<item><p>248a7</p><section>mdo sde</section><text>bcas pa dang / nges par sbyar ba'i brda dang bcas pa dang / yi ge'i rab tu dbye ba dang bcas pa dang / bzhad gad zhes bya ba dang / lnga pa dang / bstan bcos gzhan yang chos ji ltar bshad pa dang / rig byed kyi brtul</text></item>
<item><p>248a8</p><section>mdo sde</section><text>zhugs bslabs nas/ de nas rgyal po tre shang kus 'di snyam du bsams te/ bdag gi bu gzhon nu stag rna 'di ni gzugs dang ldan pa/ rig pa dang ldan pa/ tshul khrims dang ldan pa/ yon tan dang ldan pa/ yon tan</text></item>
<item><p>248b1</p><section>mdo sde</section><text>thams cad kyis brgyan pa/ gzugs bzang zhing blta na sdug pa/ kha dog mdzes shing mchog tu kha dog rgyas pa dang ldan pa/ sngags dang rig byed kyi pha rol tu phyin pa yin gyis/ khyim bya ste yang gang bdag gis gzhon</text></item>
<item><p>248b2</p><section>mdo sde</section><text>nu stag rna dang 'thun par gzugs dang ldan pa/ rigs dang ldan pa/ tshul khrims dang ldan pa/ yon tan dang ldan pa de lta bu'i bu mo zhig gang nas btsal snyam mo/ /yang dus gzhan zhig gi tshe/ bram ze pad ma'i</text></item>
<item><p>248b3</p><section>mdo sde</section><text>snying po zhes bya ba gyen du 'byung ba'i lung pa'i sgo zhes bya ba na/ khyab par sa dang / chu dang / shing dang ldan pa rtag tu 'bru rnams smin pa/ rgyal po mi sbyin zhes bya bas bram ze de la byin nas de na gnas so/ /</text></item>
<item><p>248b4</p><section>mdo sde</section><text>yang bram ze pad ma'i snying po'i pha ma bram ze'i rigs yongs su dag pa dang ldan pa/ rigs 'khrugs pa med pa/ rigs dang rus ma smad pa/ pha mes dang ma mes bdun rgyud kyi mkhan por gyur pa/ klog pa</text></item>
<item><p>248b5</p><section>mdo sde</section><text>dang / gsang sngags 'dzin pa/ rig byed gsum gyi pha rol tu phyin pa yan lag dang bcas pa dang / nye ba'i yan lag dang bcas pa dang / brda nges par sbyar ba dang bcas pa dang / bzhad gad ces bya ba dang /</text></item>
<item><p>248b6</p><section>mdo sde</section><text>lnga pa dang / rkang pa dang / bya ka ra Na dang / 'jig rten rgyang pan pa'i gtsug lag dang / mchod sbyin gyi rabs dang / skyes bu chen po'i mtshan rnams rjes su sbyar ba rgyas shing grol bar ston pa zhig go/ /yang bram</text></item>
<item><p>248b7</p><section>mdo sde</section><text>ze pad ma'i snying po de la gzugs bzang mo zhes bya ba'i bu mo yid du 'ong ba/ gzugs dang ldan pa/ tshul khrims dang ldan pa/ yon tan dang ldan pa/ yon tan thams cad kyis brgyan pa/ gzugs bzang zhing blta na sdug pa/</text></item>
<item><p>248b8</p><section>mdo sde</section><text>mdzes shing mchog tu kha dog rgyas pa dang ldan pa/ bdag gi gzhon nu stag rna dang 'thun pas chung mar 'os so zhes bsams te/ de nas rgyal po tre shang kus don de nyid mtshan mo phal cher sems shing mtshan mo 'das nas nang</text></item>
<item><p>249a1</p><section>mdo sde</section><text>par nam nangs te/ thams cad dkar ba'i shing rta la zhon nas/ gdol pa'i blon po'i tshogs kyis bskor nas gdol pa'i pho brang nas byung nas byang phyogs su chas te/ gyen du 'byung ba'i lung pa'i sgo ga la ba der</text></item>
<item><p>249a2</p><section>mdo sde</section><text>song ste/ de nas gdol pa'i rgyal po tre shang kus gyen du 'byung ba'i lung pa'i sgo'i byang shar gyi mtshams na yid bde ba zhes bya ba'i bskyed mos tshal shing sna tshogs pas khyab pa/ shing sna tshogs pa'i me tog dang ldan pa/</text></item>
<item><p>249a3</p><section>mdo sde</section><text>bya sna tshogs pa sgra snyan pa sgrogs pa/ lha rnams kyi dga' ba'i tshal ltar mdzes pa zhig yod de/ der phyin nas bram ze pad ma'i snying po 'ong ba la sdod do/ /bram ze pad ma'i snying po bram ze'i khye'u rnams la bram ze'i</text></item>
<item><p>249a4</p><section>mdo sde</section><text>sngags 'chad do/ /de nas pad ma'i snying po de nyid kyi mtshan mo 'das nas thams cad dkar ba'i rta'i shing rta la zhon nas/ bram ze'i khye'u lnga brgya'i slob ma'i tshogs kyis yongs su bskor te gyen du 'byung ba nas 'phags te/</text></item>
<item><p>249a5</p><section>mdo sde</section><text>bram ze'i khye'u rnams la bram ze'i sngags 'chad do/ /gdol pa'i rgyal po tre shang kus bram ze pad ma'i snying po nyi ma'i 'od zer kyi tshogs kyis bskor ba lta bu/ me 'bar ba 'od kyis bskor ba lta bu/ mchod sbyin byed pa</text></item>
<item><p>249a6</p><section>mdo sde</section><text>bram ze'i tshogs kyis bskor ba lta bu/ gangs can sman tshogs kyis mdzes pa lta bu/ rgya mtsho rin po ches mdzes pa lta bu/ zla ba rgyu skar gyi tshogs kyis yongs su bskor ba lta bu/ rnam thos sras gnod</text></item>
<item><p>249a7</p><section>mdo sde</section><text>sbyin gyi tshogs kyis yongs su bskor ba lta bu/ brgya byin lha'i tshogs kyis yongs su bskor ba lta bu/ bram ze slob ma'i tshogs kyis yongs su bskor ba mdzes pa rgyang ring po nas 'ong ba mthong ngo / /mthong nas</text></item>
<item><p>249a8</p><section>mdo sde</section><text>kyang bsu ste chos bzhin du byas nas 'di skad ces smras so/ /kye pad ma'i snying po legs par 'dir byon gyis bya ba cung zhig smrar yod kyis de nyon cig /de skad ces smras pa dang / bram ze pad ma'i snying pos gdol pa'i</text></item>
<item><p>249b1</p><section>mdo sde</section><text>rgyal po tre shang ku la 'di skad ces smras so/ /kye tre shang ku bram ze ma yin pas kye zhes bod par mi nus shing rigs pa ma yin no/ /pad ma'i snying po bdag gis kye zhes bod par nus shing byar rung ste/ gang gis nus par</text></item>
<item><p>249b2</p><section>mdo sde</section><text>byar rung bar 'gyur la/ gang gis de mi nus pa ni de ltar yang mi bya'o/ /kye pad ma'i snying po skyes bu'i mnyam par rtsom pa ni sngon gyi mnyam par rtsom pa las 'gyur ro/ /'di lta ste bdag gi don dang / gzhan kyi don dang /</text></item>
<item><p>249b3</p><section>mdo sde</section><text>bdag gi 'khor gyi don dang / 'byung po thams cad kyi don bsdus pa ni da ltar 'dir khyad par du don che ba gang yin pa smra yis nyon cig /bdag la bu stag rna zhes bya ba yod kyis de'i chung mar bu mo byin cig rin gang zhig</text></item>
<item><p>249b4</p><section>mdo sde</section><text>'dod pa de sbyin par bya'o/ /tshig de lta bu yang thos pa dang / gdol pa'i rgyal po tre shang ku la bram ze pad ma'i snying po mchog tu khros 'khrugs shing don de la yid 'khrugs shing sdang bas de'i rkyen gyis dpral bar</text></item>
<item><p>249b5</p><section>mdo sde</section><text>khro gnyer gsum bsdus nas bzhin rnam par gyur pas mig rnam par 'gyur zhing ne le ltar ser skyar gyur te/ gdol pa'i rgyal po tre shang ku la 'di skad ces smras so/ /tha mal pa'i gdol pa/ dman pa/ smad pa/</text></item>
<item><p>249b6</p><section>mdo sde</section><text>du ma za ba/ ngan pa ni gang bram ze rig byed kyi pha rol tu phyin pa la gdol pa dman pa/ bcugs pa med par 'joms par byed pa/ khyod kyis tshig 'di lta bu smra bar rigs sam/ kye blo ngan mngon pa'i nga rgyal gyis</text></item>
<item><p>249b7</p><section>mdo sde</section><text>tha mal pa yin par sems sam/ dman pa don ma yin pa la don du ma gnyer/ gser nam yang thal bar mi 'gyur ro/ /snang ba dang mun pa gnyis sam/ gdol pa'i skye gnas su skyes pa yang bram</text></item>
<item><p>249b8</p><section>mdo sde</section><text>ze dam pa rnams dang / dman pa khyod dang 'brel par 'dod pa ji ltar ma rmongs/ gdol pa'i skye gnas su skyes pa dang / kho bo dam par skyes pas dman pa dang mchog gnyis 'brel par mi 'dod do/ /</text></item>
<item><p>250a1</p><section>mdo sde</section><text>bram ze mchog dang mchog tu 'brel par byed par 'dod kyi/ mchog dang dman pa gnyis su 'brel par mi 'dod do/ /rigs phun sum tshogs shing rigs yongs su dag cing 'khrugs pa med pa/</text></item>
<item><p>250a2</p><section>mdo sde</section><text>sngags kyi pha rol tu phyin pa klog pa dang / sngags mchog las byung zhing rig byed kyi pha rol tu son pa/ brda nges par sbyar ba dang bcas pa/ bram ze gang gis rig byed klags pa de lta bu'i bram ze dang 'brel</text></item>
<item><p>250a3</p><section>mdo sde</section><text>bar bya ba yin gyi/ rigs mchog dang dman par 'brel bar byar ni mi 'dod do/ /don du gnyer bar bya ba ma yin pa don du gnyer ba ni rlung zhags pas 'dzin par rtsom pa la 'jug pa yin te/ gang</text></item>
<item><p>250a4</p><section>mdo sde</section><text>nga dang khyod 'brel par byed par 'dod pa de bzhin no/ /ro dang rigs dman pa gnyis ni 'jig rten thams cad la mi gtsang ba yin gyis dman pa myur du phar khyed cig /'di lta bu nyid ji ltar sems gdol pa</text></item>
<item><p>250a5</p><section>mdo sde</section><text>dang / gdol par lhan cig pa yin la/ dur bsrungs rnams dang ni dur bsrungs lhan cig pa yin te/ rigs gang dang gang yin pa de dang de 'brel bar byed pa yin te/ rgyal rigs rnams dang ni rgyal</text></item>
<item><p>250a6</p><section>mdo sde</section><text>rigs lhan cig pa yin la/ bram ze rnams dang bram ze lhan cig pa yin la/ de bzhin du rje'u rigs rnams kyang rje'u rigs dang lhan cig pa yin la/ de bzhin du dmangs rigs rnams</text></item>
<item><p>250a7</p><section>mdo sde</section><text>kyang dmangs rigs dang lhan cig tu 'dra ba rnams phan tshun 'jug pa yin gyi/ gdol pa rnams dang bram ze ni 'brel pa med do/ /rigs thams cad las dman pa dang rigs mchog rnams</text></item>
<item><p>250a8</p><section>mdo sde</section><text>ji ltar 'brel du 'dod/ bram ze pad ma'i snying pho las lan du de lta bu'i tshig thos pa dang / gdol pa'i rgyal po tre shang kus 'di skad ces smras so/ /ji ltar gser dang thal ba'i khyad</text></item>
<item><p>250b1</p><section>mdo sde</section><text>par dmigs pa ltar bram ze rnams dang / rigs gzhan de lta bu'i khyad par ni mi dmigs so/ /ji ltar mun pa dang snang ba'i khyad par dmigs pa ltar bram ze rnams dang rigs gzhan de lta bu'i khyad par ni mi</text></item>
<item><p>250b2</p><section>mdo sde</section><text>dmigs so/ /gang bram ze rnams nam mkha' dang rgya mtsho las skyes pa ni ma yin no/ /gtsub shing gis me phyung ba ltar sa rnams las skyes pa 'ang ma yin no/ /bram ze'i skye gnas gang yin pa de nas gdol pa'i</text></item>
<item><p>250b3</p><section>mdo sde</section><text>rigs kyang skyes pa yin te/ mchog nyid dang dman pa nyid du bram ze rnams la ci dmigs/ bram ze mchog rnams kyi ro 'ang spong zhing mi gtsang bar byed do/ /rigs rnams la de lta bas na gzhan dang de la khyad par ci zhig yod/</text></item>
<item><p>250b4</p><section>mdo sde</section><text>'di ltar sdig pa'i las cung zad byed cing rnyog pa dang / rtsod pas sems can rnams la gnod pa bya bar bram ze rnams rab tu ston to/ /byad dang ro langs kyi las bram ze rnams rab tu ston to/ /las mi bzad pa rnams la yang</text></item>
<item><p>250b5</p><section>mdo sde</section><text>bsod nams yin par bram ze rnams ston to/ /sha za bar 'dod pas bram ze rnams kyi cho ga sbyar ba sngags bzlas nas ra lug bsad na mtho ris su 'gro bar smra'o/ /gang de lta bu mtho ris kyi lam yin na ci'i phyir</text></item>
<item><p>250b6</p><section>mdo sde</section><text>bram ze bdag nyid dang gzhan yang nye du dang / pha dang ma dang / spun zla dang / sring mo dang / de bzhin du bu dang / bu mo dang / chung ma rnams sngags bzlas nas bsad par mi ston/ mdza' bo dang / gnyen dang /</text></item>
<item><p>250b7</p><section>mdo sde</section><text>bdag nyid kyang yul na gnas pa sngags de bzlas nas yang mtho ris su 'gro ba drug po rnams ci'i phyir mi gtong / thams cad chom pas dus gcig tu dag cing bde 'gro mchog tu 'gro bar 'gyur na/ ci'i phyir</text></item>
<item><p>250b8</p><section>mdo sde</section><text>phyugs rnams kyis mchod sbyin byed kyi bdag nyid kyis ci'i phyir mi byed/ bde 'gro mtho ris su ra lug 'gro bar bstan par mi bya ste/ mtho ris kyi lam de dag pa ma yin te/ brdzun bstan pa yin no/ /bram ze rnams</text></item>
<item><p>251a1</p><section>mdo sde</section><text>sdang ba'i sems kyis sha bza' bar 'dod pas rnam grangs du mas thabs bsams te/ phyugs rnams gsad pa'i cho ga bstan pa yin no/ /gzhan yang bdag gis bram ze rnams kyi cho ga gang yin pa</text></item>
<item><p>251a2</p><section>mdo sde</section><text>brjod par bya ste/ rig byed bzhi las sdig pa bya bar bstan te/ gser rku ba dang chang 'thung dang / /bla ma'i chung ma spyod pa dang / /sdom pa'i tshogs ni 'jig pa ste/ /sdig pa bzhi ru bram ze 'dod/ /gser rku ba ni spang bar bya/ /</text></item>
<item><p>251a3</p><section>mdo sde</section><text>de bzhin las gzhan sdig yod min/ /bram ze gang gis gser rkus na/ /de dag bram ze min par 'dod/ /chang ni btung bar mi bya ste/ /gzhan ni btung bar bya bar 'dod/ /bram ze gang zhig chang 'thung ba/ /de dag bram zer mi 'gyur</text></item>
<item><p>251a4</p><section>mdo sde</section><text>ro/ /bla ma'i chung ma spyad mi bya/ /gzhan gyi chung ma bgrod par bya/ /bla ma'i chung ma la 'gro ba/ /de dag bram zer mi 'gyur ro/ /bram ze gcig kyang bsad mi bya/ /bram ze min pa du ma bsad/ /gang zhig bram ze gsod byed pa/ /</text></item>
<item><p>251a5</p><section>mdo sde</section><text>de dag bram zer mi 'gyur ro/ /bzhi po de dag gang yin pa/ /bram ze rnams la sdig par 'gyur/ /de dag las gzhan sdig med 'dod/ /bzhi po de las gcig byas na/ /de ni bram ze yin mi 'gyur/ /bram ze rnams</text></item>
<item><p>251a6</p><section>mdo sde</section><text>ni tshogs pa ru/ /chud min phyag kyang mi bya'o/ /stan dang chu rnams mi bstab cing / /bsu bar yang ni mi bya'o/ /bram ze nyams pa de la yang / /de ni 'byung ba'i thabs snang ste/ /de yis lo ni bcu gnyis</text></item>
<item><p>251a7</p><section>mdo sde</section><text>su/ /bong bu'i lpags pa bgo bya zhing / /kha Ta~M kha ni thogs par bya/ /thod pa'i nang du bza' bar bya/ /dka' thub 'di ni yang dag bzung / /nges par rgyun ni ma bcad par/ /gang gis brtul</text></item>
<item><p>251a8</p><section>mdo sde</section><text>zhugs yang dag blang / /phyir yang bram ze 'gro bar 'gyur/ /lo ni bcu gnyis tshang ba na/ /phyi nas de ni bram zer 'gyur/ /de ni 'byung ba'i thabs su bstan/ /bram ze yi ni dka' thub yin/ /rmongs</text></item>
<item><p>251b1</p><section>mdo sde</section><text>pas las ni ngan pa ste/ /'byung ba med par bstan par bya/ /bram ze de ni 'di lta ste/ /'di shes tha mal tsam nyid du/ /'jig rten gang yin rjod par byed/ /bram ze yang de lta bu'o/ /rgyal rigs kyang de lta bu'o/ /</text></item>
<item><p>251b2</p><section>mdo sde</section><text>rje'u rigs kyang de lta bu'o/ /dmangs rigs kyang de lta bu yin no/ /de dag thams cad de lta bu yin pas rnam pa thams cad du bdag gi bu gzhon nu stag rna la bram ze'i bu mo gzugs bzang mo chung ma'i don du byin cig /</text></item>
<item><p>251b3</p><section>mdo sde</section><text>rin gang bab pa de 'dod pa de bzhin du bcal bar bya'o/ /gdol pa'i rgyal po tre shang ku las de lta bu'i tshig thos pa dang / bram ze pad ma'i snying po mchog tu khros 'khrugs shing don de la yid sdang bas de'i rkyen gyis</text></item>
<item><p>251b4</p><section>mdo sde</section><text>dpral bar khro gnyer gsum bsdus nas/ kha nas du ba 'thul zhing ne le ltar ser skyar gyur pas mig rnam par sgyur zhing gdol pa'i rgyal po tre shang ku la 'di skad ces smras so/ /dmangs rigs khyod ma</text></item>
<item><p>251b5</p><section>mdo sde</section><text>brtags par 'di lta bu'i tha snyad kyis 'jig rten rnams mnyam zhing rigs gcig cing tha dad pa ma yin par ston nam/ 'di ltar ji ltar dman pa'i rigs/ /bram ze rig byed pha rol phyin/ /dman pa'i rigs su</text></item>
<item><p>251b6</p><section>mdo sde</section><text>gyur pa yis/ /rnam par nyams par khyod 'dod dam/ /rgyal por gyur nas de dman la/ /bye brag gyur par shes pa med/ /'di lta ste yul khrims dang / grong khyer gyi khrims dang / grong gi khrims dang /</text></item>
<item><p>251b7</p><section>mdo sde</section><text>ljongs kyi khrims dang / sho gam gyi lugs dang / bag ma gtong ba'i khrims dang / bag ma len pa'i khrims dang / sngon gyi las kyi chos rnams kyang mi shes so/ /dmangs rigs rigs ni bzhi po 'di dag</text></item>
<item><p>251b8</p><section>mdo sde</section><text>yin te/ 'di lta ste/ bram ze'i rigs dang / rgyal rigs dang / rje'u rigs dang / dmangs rigs zhes bya ba ste/ de dag gi bag ma len pa'i khrims kyang bram ze rnams kyi chung ma ni rnam pa bzhir 'gyur te/ 'di lta</text></item>
<item><p>252a1</p><section>mdo sde</section><text>ste/ bram ze mo dang / rgyal rigs mo dang / rje'u rigs mo dang / dmangs rigs mo yin no/ /kye dman pa rgyal rigs kyi chung ma ni rnam pa gsum du 'gyur te/ rgyal rigs mo dang / rje'u rigs mo dang /</text></item>
<item><p>252a2</p><section>mdo sde</section><text>dmangs rigs mo zhes bya ba yin no/ /rje'u rigs kyi chung ma ni rnam pa gnyis su 'gyur te/ rje'u rigs mo dang / dmangs rigs mo'o/ /dmangs rigs kyi chung ma ni gcig ste/ dmangs rigs mo nyid yin no/ /</text></item>
<item><p>252a3</p><section>mdo sde</section><text>kye dman pa bram ze rnams kyi bu ni rnam pa bzhir 'gyur te/ 'di lta ste/ bram ze mo dang / rgyal rigs mo dang / rje'u rigs mo dang / dmangs rigs mo la skyes pa yin no/ /rgyal rigs rnams kyi bu ni rnam pa</text></item>
<item><p>252a4</p><section>mdo sde</section><text>gsum du 'gyur te/ rgyal rigs mo dang / rje'u rigs mo dang / dmangs rigs mo las skyes pa yin no/ /rje'u rigs rnams kyi bu ni gnyis su 'gyur te/ rje'u rigs mo dang / dmangs rigs mo las skyes pa</text></item>
<item><p>252a5</p><section>mdo sde</section><text>yin no/ /dmangs rigs rnams kyi bu ni gcig tu 'gyur te/ dmangs rigs mo las skyes pa yin no/ /kye dman pa bram ze rnams kyi bu ni lus kyi stod kha nas skyes pa yin no/ /brang las ni rgyal</text></item>
<item><p>252a6</p><section>mdo sde</section><text>rigs skyes pa yin no/ /lte ba nas ni rje'u rigs skyes pa yin no/ /rkang pa nas ni dmangs rigs skyes pa yin te/ kye dman pa nges par bram ze rnams ni 'jig rten thams cad sgrub par byed pa de las bdag</text></item>
<item><p>252a7</p><section>mdo sde</section><text>cag skyes pa yin no/ /de nas ni rgyal rigs rnams so/ /de nas ni rje'u rigs te gsum pa'o/ /de nas ni dmangs rigs te bzhi pa yin par 'dod do/ /kye dman pa khyod rigs de lta bu bzhi pa yin par ma mthong</text></item>
<item><p>252a8</p><section>mdo sde</section><text>ngam/ bdag rigs gyi mchog /rigs kyi gtso bo/ phul du byung ba/ rigs kyi rab mchog dam par gyur pa dang / yang dag par 'brel par 'dod dam/ dman pa khyod spang bar bya ba yin gyi bdag gi drung nas phyir</text></item>
<item><p>252b1</p><section>mdo sde</section><text>khyed cig /yang tshig de lta bu bram ze pad ma'i snying po las thos pa dang / gdol pa'i rgyal po tre shang kus 'di skad ces smras so/ /bram ze nyon cig 'dir khyed kyis 'jig rten thams cad sgrub par byed pa de las bdag</text></item>
<item><p>252b2</p><section>mdo sde</section><text>cag skyes pa yin pas thu bo bdag cag yin la/ de nas rgyal rigs rnams so/ /de nas rje'u rigs te gsum pa'o/ /de nas ni dmangs rigs te bzhi pa yin par 'dod do zhes bstan pa la rkang pa dang bcas pa/ brla dang bcas</text></item>
<item><p>252b3</p><section>mdo sde</section><text>pa/ lag pa dang bcas pa/ rtsib logs dang bcas pa/ mir gyur pa yin na yang cha cig la khyad par ci zhig yod de/ de bas na rigs bzhi ni mi grub bo/ /de lta bas na de dag la bye brag gang gis khyad par du byed pa smros shig /de bas na</text></item>
<item><p>252b4</p><section>mdo sde</section><text>khyad par med pa de'i phyir yang rigs rnams bzhir grub pa ma yin no/ /gang zhig 'di ltar byis pa rtse ba ni lam po cher 'jim pa'i gong bu las bsgongs nas bdag nyid ming 'dogs par byed de/ 'di ni 'o ma'o/ /'di ni zho'o/ /'di ni</text></item>
<item><p>252b5</p><section>mdo sde</section><text>mar ro/ /'di ni sha'o zhes brjod pas byis pa de dag la 'o ma la sogs pa bzhir 'gyur ba ni ma yin no/ /yang 'jim pa bsgongs pa'i sbyor ba'i bye brag yin par shes pa ltar skras ma yin/ rna bas ma yin/ mgo bos ma yin/</text></item>
<item><p>252b6</p><section>mdo sde</section><text>mig gis ma yin/ khas ma yin/ snas ma yin/ mgrin pas ma yin/ dpung pas ma yin/ brang gis ma yin/ rtsib logs kyis ma yin/ lto dang rgyab kyis ma yin te/ /brla dang de bzhin sgyid pas min/ /</text></item>
<item><p>252b7</p><section>mdo sde</section><text>rkang pa lag pas kyang ma yin/ /dbyangs kyis ma yin kha dog min/ /gnas dang 'dod pa spyod pas min/ /sna tshogs khyad par thams cad ni/ /mi rnams la ni gang yod pa/ /de ltar rang gi bsod nams rigs/ /</text></item>
<item><p>252b8</p><section>mdo sde</section><text>skyes pa bud med mtshan mas phye/ /rkang pa lag pa 'thun pa na/ /de la rigs su gang gis 'dod/ /mgo bo dang ni brang rnams dang / /lpags pa dbang po'i bya bar bcas/ /lto bar ldan la yod ma yin/ /cha gcig gnas</text></item>
<item><p>253a1</p><section>mdo sde</section><text>la bye brag med/ /rigs bzhir gnas pa gang gis rtogs/ /de ltas mchog ni gang zhig yod/ /khyad par gang 'dod 'di ru smros/ /rab mchog bye brag 'dir yod min/ /rigs bzhi bye brag med par bshad/ /'dir</text></item>
<item><p>253a2</p><section>mdo sde</section><text>nyes pa de lta bu yod pas gang gi tshe/ khyod kyis brjod pa de lta bu de ni rigs pa ma yin no/ /kye shes ldan bdag la slar nyon cig dang legs par bshad pa mchog tu dkar zhing mthar thug pa'i chos kyi gleng gzhi bstan par bshad par</text></item>
<item><p>253a3</p><section>mdo sde</section><text>bya yis thos nas rigs pa dang mi ldan na slar smros shig /gang yang 'dir bstan pa nges pa dang ldan zhing rigs pa med par smra na/ phyi phyir bdag las thos nas shes ldan khong du chud na mi rnams la mchog tu gyur pa'i chos kyi</text></item>
<item><p>253a4</p><section>mdo sde</section><text>bye brag ni med do/ /bram ze khyod kyis rjes su dpag pa'i tshad ma gang gis de la rnam par dpyad na bram ze rnams dang gcig yin te/ 'dir de lta bas na skye dgu rnams rigs gcig pa nyid de/ bdag dang yang rigs gcig pa nyid ma yin no/ /</text></item>
<item><p>253a5</p><section>mdo sde</section><text>bdag dang rigs tha dad pa nyid ma yin no/ /tshangs pas 'jig rten 'di thams cad bskyed do zhes smra ba ni/ gal te tshangs pas bskyed ces bya ba 'di tshang mas rigs pa ma yin te/ rigs bzhi po bstan pa bram ze dang /</text></item>
<item><p>253a6</p><section>mdo sde</section><text>rgyal rigs dang / rje'u rigs dang / dmangs rigs kyi tshangs pa ni rgyu ma yin te/ bram ze rnams la yang dag par dpyad na/ mi rnams kyi rigs sna tshogs pa'i rgyu 'dus pa yin te/ 'di lta ste/ mgo bo dang /</text></item>
<item><p>253a7</p><section>mdo sde</section><text>kha dang / mig dang / rna ba dang / sna dang / bzhin dang / kha dog dang / dbyibs dang / rnam pa dang / skye gnas dang / zas kyi bye brag tu gyur pa rnams kyis sna tshogs par shes par bya'o/ /kye pad ma'i snying po</text></item>
<item><p>253a8</p><section>mdo sde</section><text>'di lta ste/ ba lang dang / rta dang / bong bu dang / khyi dang / rnga mo dang / ri dgas dang / bya dang / ra lug rnams sgo nga las skyes pa dang / mngal nas skyes pa dang / drod gsher las skyes pa dang / brdzus te skyes pa</text></item>
<item><p>253b1</p><section>mdo sde</section><text>rnams kyis sems can rnams tha dad par shes par bya'o/ /'di lta ste/ yang rkang pa dang / gdong pa dang / kha dog dang / dbyibs dang / zas dang / skye gnas kyi sna tshogs par yang shes par bya'o/ /yang de lta</text></item>
<item><p>253b2</p><section>mdo sde</section><text>bas na rigs bzhi po rnams tha dad par shes par mi bya'o/ /de lta bas na 'di dag bram ze rnams dang 'dra zhing gcig pa yin no/ /shing 'di dag kyang gang gis 'bras bu a mra dang / dzam bu dang / khardzu ra dang / pa na</text></item>
<item><p>253b3</p><section>mdo sde</section><text>sa dang / pha le pa dang / dge tsa ka dang / rgun 'brum dang / pyi sor dang / ka pi ta dang / starga dang / na li ke ra dang / ting ni ka dang / sardza ka dang / 'bras bu dang ldan pa sna tshogs par rig par bya'o/ /'di lta</text></item>
<item><p>253b4</p><section>mdo sde</section><text>ste/ rtsa ba dang / sdong bu dang / shun lpags kyi cha dang / me tog dang / mtha' yas pa ste/ lo ma dang / me tog dang / 'bras bu dang / sna tshogs par rig par bya'o/ /'bras bu med pa'i me tog rnams sna</text></item>
<item><p>253b5</p><section>mdo sde</section><text>tshogs par rig par bya'o/ /yang de bas rigs bzhi po rnams tha dad pa ma yin no/ /bram ze 'di lta ste/ 'di dag ni skams las skyes pas shing ste/ sA la dang / na da dang / ta ma la dang / kar ni ka dang /</text></item>
<item><p>253b6</p><section>mdo sde</section><text>lo ma bdun pa dang / shi ri sha dang / 'o bo da ra dang / tsan dan dang / sha ba dang / da pa dang / seng ldeng la sogs pa sna tshogs par rig par bya'o/ /'di lta ste/ rtsa ba dang / sdong bu dang / shun lpags kyi</text></item>
<item><p>253b7</p><section>mdo sde</section><text>cha dang / me tog tsam dang / snying po dang / lo ma dang / me tog dang / 'bras bu sna tshogs par rig par bya'o/ /yang de bas na rigs bzhi po'i rigs rnams la tha dad pa med par shes par bya'o/ /</text></item>
<item><p>253b8</p><section>mdo sde</section><text>'di lta ste/ 'di dag ni 'o ma can gyi shing ste/ u dum ba ra dang / pa lak+Sha dang / a shwad tha dang / n+ya gro d+ha dang / bal gu zhe bya ba la sogs pa sna tshogs par rig par bya'o/ /'di lta ste/ rtsa ba dang /</text></item>
<item><p>254a1</p><section>mdo sde</section><text>sdong bu dang / shun lpags kyi cha dang / me tog tsam dang / snying po dang / lo ma dang / me tog dang / 'bras bu rnams tha dad par rig par bya'o/ /yang de bas na rigs bzhi po'i rigs rnams la tha dad pa med par</text></item>
<item><p>254a2</p><section>mdo sde</section><text>shes par bya'o/ /pad ma'i snying po 'di lta ste/ yang 'di dag ni 'bras bu sman du gyur pa'i shing rnams te/ a ma la dang / a ru ra dang / skyu ru ra dang / ba ru ra dang / a ru sha ka la sogs pa dang / gzhan yang sna tshogs</text></item>
<item><p>254a3</p><section>mdo sde</section><text>pa'i sman rigs sna tshogs pa las skyes pa dang / rtswa dang nags nas skyes par tha dad med par shes par rig par bya'o/ /yang de bas na rigs bzhi po rnams la tha dad med par shes par bya'o/ /bram ze 'di lta ste/</text></item>
<item><p>254a4</p><section>mdo sde</section><text>'di dag ni thang las skyes pa'i me tog rnams te/ a ti mug ta ka dang / tsam pa ka dang / pa ta la dang / su ma na dang / ba ri shi ka dang / da tsu skar la sogs pa sna tshogs par rig par bya'o/ /'di lta ste/ gzugs dang</text></item>
<item><p>254a5</p><section>mdo sde</section><text>kha dog dang / dri dang / dbyibs sna tshogs par rig par bya'o/ /bram ze 'di lta ste/ 'di dag ni chu las skyes pa'i me tog ste/ pad ma dang / ud pa la dang / ku mu ta dang / so'u gan di ga dang / dri zhim la sogs pa sna</text></item>
<item><p>254a6</p><section>mdo sde</section><text>tshogs par rig par bya'o/ /'di lta ste/ gzugs dang / dri dang / kha dog dang / dbyibs tha dad par rig par bya'o/ /yang de bas na rigs bzhi po'i rigs rnams la tha dad pa med par shes par bya'o/ /bram ze bram</text></item>
<item><p>254a7</p><section>mdo sde</section><text>ze'i rigs kyang de lta bu'o/ /rgyal rigs kyang de lta bu'o/ /rje'u rigs kyang de lta bu'o/ /dmangs rigs kyang de lta bu yin te/ de lta bas na thams cad gcig pa yin no/ /gzhan yang khyod la bram ze rnams kyi rtog pa</text></item>
<item><p>254a8</p><section>mdo sde</section><text>brjod par bya ste/ 'di ltar skye dgu'i bdag po tshangs pa'i nam mkha' skar ma'i tshogs dang bcas pa ni mgo bo yin no/ /lto ba ni ri rnams yin no/ /brla gnyis dang rkang pa gnyis ni sa'o/ /mig gnyis ni nyi ma dang zla ba'o/ /</text></item>
<item><p>254b1</p><section>mdo sde</section><text>ba spu rnams ni rtswa dang nags kyi tshogs so/ /nam mkha' las char 'bab pa ni mchi ma'o/ /chu bo rnams ni de'i gcin no/ /mtsho rnams ni de'i mi gtsang ba yin no/ /de lta bu ni skye dgu'i bdag po tshangs par 'dod do/ /tshangs pa rang</text></item>
<item><p>254b2</p><section>mdo sde</section><text>gi mtshan nyid ni de lta yin par rigs sam/ /khyod rang gis dpyod cig /tshangs pa gang yin pa de las bram ze rnams kyang byung / rgyal rigs rnams kyang byung / rje'u rigs rnams kyang byung / dmangs rigs rnams kyang byung bar</text></item>
<item><p>254b3</p><section>mdo sde</section><text>gyur cing de ltar na gal te skyes par nges par gyur na yang 'di ltar 'gyur zhing rigs bye brag tu byas par 'gyur te/ bram ze rnams tshangs pa'i 'jig rten du 'gro bar 'gyur zhing rigs gsum po mtho ris su mi 'gro na ni de ltar na rigs</text></item>
<item><p>254b4</p><section>mdo sde</section><text>bye brag tu byas par 'gyur ro/ /de lta ma yin na rigs bzhir mi 'gyur ro/ /gang gi phyir rigs bzhi po tha dad pa rnams ni dge ba'i las byas pas mtho ris su 'gro bar 'gyur te/ yang des na drang srong rnams kyang zhi ba'i dka' thub spyod par</text></item>
<item><p>254b5</p><section>mdo sde</section><text>'gyur ro/ /de'i phyir bram ze rnams la khyad par du gyur pa med do/ /gal te bram ze gcig la 'dir lce gnyis yod par 'gyur zhing de bzhin dbang po gnyis dang / ra bzhi dang / mgo gnyis yod na de lta ni bram ze'i rigs khyad par du</text></item>
<item><p>254b6</p><section>mdo sde</section><text>byas par 'gyur ro/ /chags pas phyin nas gzhan dag gsod pa dang / de lta bur 'gro zhing gsod par byed pa dang / sems can rnams la las kyi sun 'byin zhing des yang 'di ltar bram ze rnams ni mi dge ba'i bshes</text></item>
<item><p>254b7</p><section>mdo sde</section><text>gnyen yin no/ /'thab cing rtsod pa dang / pha dang yang 'khrug cing ba lang gsod par sems pa ni 'dir bram ze rnams kyi lugs so/ /srid srung gi rig byed las sngags kyis skrag par byed pa ni bram ze rnams kyi bya ba</text></item>
<item><p>254b8</p><section>mdo sde</section><text>yin par bstan to/ /sdig pa byed pa dang / skye bo du ma slu ba dang / sgyu dang mi bzad pa de lta bu'i rnyog pas 'di ltar pha rol la gnod pa rjes su sems shing de'i rjes la mtho ris nyid du 'gro bar 'dod na de mtho ris kyi lam ma</text></item>
<item><p>255a1</p><section>mdo sde</section><text>yin te/ bram ze gang zhig dka' thub mchog gis thul zhing brtul zhugs dang / tshul khrims dang ldan pa mi 'tshe zhing zhi ba la mngon par dga' ba'i bram ze de ni tshangs pa'i gnas su skye'o/ /sha dang rus par bcas pa</text></item>
<item><p>255a2</p><section>mdo sde</section><text>dang / sen mo dang bcas pa dang / lpags pa dang bcas pa dang / bde ba dang / sdug bsngal dang / gcin dang phyi sa ldan par gcig la dbang po rnams la khyad par med pas de'i phyir rigs bzhi nyid du ma grub pa'o/ /</text></item>
<item><p>255a3</p><section>mdo sde</section><text>bram ze 'di lta ste/ yang skyes bu 'ga' zhig la bu bzhi yod par gyur la/ de dag la ming dga' byed ces bya ba dang / 'tsho byed ces bya ba dang / mya ngan med ces bya ba dang / tshe brgya pa zhes bya bar btags pas pad ma'i snying po skyes bu de'i bur gyur</text></item>
<item><p>255a4</p><section>mdo sde</section><text>pa de las dga' byed ces bya ba des dga' bar byed dam/ 'tsho byed ces bya ba des 'tsho bar byed dam/ mya ngan med ces bya ba des yid bde bar byed dam/ gang tshe brgya pa zhes bya ba des lo brgya 'tsho bar byed pa ni ma yin gyi/ yang bram ze de dag ni</text></item>
<item><p>255a5</p><section>mdo sde</section><text>ming gis tha dad par rig par bya'o/ /rigs kyis ni ma yin no/ /de ci'i phyir zhe na/ 'di ltar pha yang gcig las skyes pa'i bu yin te/ de la 'dir bod pa'i ched du pha dang / ma dang / spun zla dang / nye dus btags pa de nyid rigs yin te/ gang de ltar</text></item>
<item><p>255a6</p><section>mdo sde</section><text>rnam par shes pa de las gzhan du gyur pa ni 'ga' yang med do/ /bram ze bdag nyid legs par dpyod cig /bram ze'i rigs shes bya ba dang / rje'u rigs shes bya ba dang / dmangs rigs shes bya ba gang zhig yin/ rgyu thams cad</text></item>
<item><p>255a7</p><section>mdo sde</section><text>kyis lag pa 'jas pa dang / sgur po dang / 'gog pa dang / 'brum bu dang / mdze dang / sha bkra dang / tha dad pa rab tu gnas te/ sha dang glad pa dang / lpags pa dang / gzhung pa dang / rtsib logs dang / gsus pa dang / bzhin</text></item>
<item><p>255a8</p><section>mdo sde</section><text>rang rang gi las kyis grub pa yin te/ de lta bu'i 'gro ba la bram zer gyur pa ni yod pa ma yin/ gang gis rigs khyad par du byas pa de bas ni rigs yod pa ma yin/ bye brag yod pa ma yin te rigs bzhi nyid du ma grub bo/ /</text></item>
<item><p>255b1</p><section>mdo sde</section><text>de lta bas na bram ze khyod la bdag 'di skad smra ste/ gang 'jig rten 'di'i bram ze zhes bya ba dang / rgyal rigs zhes bya ba dang / rje'u rigs zhes bya ba dang / dmangs rigs zhes bya ba 'di dag gcig pa yin te thams cad la tha dad pa ni med do/ /</text></item>
<item><p>255b2</p><section>mdo sde</section><text>de bas na bdag gi bu gzhon nu stag rna la bu mo gzugs bzang mo chung ma'i don du byin cig /rin du gang bab cing 'dod pa de sbyin par bya'o/ /de lta bu'i tshig gdol pa'i rgyal po tre shang ku las thos pa dang / bram ze pad ma'i snying pos 'di</text></item>
<item><p>255b3</p><section>mdo sde</section><text>skad ces smras so/ /yang ci khyod kyis nges brjod kyi rig byed kyang bklags/ mchod sbyin gyi rig byed kyang bklags/ snyan dngags kyi rig byed kyang bklags/ srid srungs kyi rig byed kyang bklags/ tshe'i rig byed kyi cho ga yang bklags/</text></item>
<item><p>255b4</p><section>mdo sde</section><text>nang gi zla ba'i dkyil 'khor khyod kyis bklags sam/ gzhan yang yan lag gi rig pa dang / dngos po brtag pa dang / bkra shis pa'i ltas dang / la nye brtag pa yang bslabs shing gzhan yang khyod kyis sgra gcan 'dzin gyi 'gros dang /</text></item>
<item><p>255b5</p><section>mdo sde</section><text>gza'i 'gros dang / pa ba sangs kyi 'gros khyod kyis bklags sam/ gzhan yang khyod kyis 'jig rten rgyang pan pa dang / rnam par bshad pa'i gsung rab dang / byA ka ra Na rnams dang / zla ba phyed pa rnams bklags sam/ de skad</text></item>
<item><p>255b6</p><section>mdo sde</section><text>ces dris pa dang / gdol pa'i rgyal po tre shang kus bram ze pad ma'i snying po la 'di skad ces smras so/ /bram ze de bzhin te/ bdag gis de dag yang dang yang du rgya cher bklags te/ bram ze 'di ltar bdag ni 'dir rig pa'i pha rol</text></item>
<item><p>255b7</p><section>mdo sde</section><text>tu phyin pa thob par gyur pa yin te/ de lta bas na khyod la bram ze'i lhan cig pa'i chos de dag rjes su dpag pa'i sgo nas bshad par bya'o/ /bram ze bskal pa dang po sngon byung ba na 'di lta ste/ bram ze'i rigs shes bya ba dang /</text></item>
<item><p>255b8</p><section>mdo sde</section><text>rgyal rigs shes bya ba dang / rje'u rigs shes bya ba dang / dmangs rigs shes bya ba 'di thams cad gcig ste tha dad pa med do/ /sems can mi 'dra ba rnams dang / de bzhin 'dra ba de dag gi nang nas sems can 'ga' zhig</text></item>
<item><p>256a1</p><section>mdo sde</section><text>gis 'bras kyi zhing gcig tu rmos shing bsrungs nas bdag gir byas so/ /de lta bu de rnams la rgyal rigs rgyal rigs zhes tha snyad du byas so/ /bram ze gzhan yang de dag gi nang nas sems can gzhan zhig gis 'di snyam</text></item>
<item><p>256a2</p><section>mdo sde</section><text>du bsams nas nad kyis yongs su bar du gcod pa dang / lba ba'i bar chad dang / zug rngu'i bar chad gang yin pa bdag gis bar chad rnams spangs nas dgon par phyin la rtswa dang / shing dang / lo ma dang / 'dab ma dang / yal ga</text></item>
<item><p>256a3</p><section>mdo sde</section><text>rnams las rtswa'i spyil bu dang / lo ma'i spyil bu byas nas bsam gtan byed cing gnas te/ dus tshigs su zas don du gnyer bar nang par grong du bsod snyoms su rgyu'o/ /de nas grong khyer na gnas pa'i sems can rnams 'di</text></item>
<item><p>256a4</p><section>mdo sde</section><text>snyam du sems te/ kye ma sems can 'di dag ni mchog tu dka' ba byed pa ste/ bdag tu 'dzin pa yongs su spangs nas grong dang / grong khyer dang / ljongs dang / yul nas 'phags pas de dag la phyi rol du dga' ba phyi rol du</text></item>
<item><p>256a5</p><section>mdo sde</section><text>dga' ba zhes tha snyad du byas so/ /de la yang grong khyer la dga' ba'i sems can bkur stir byed/ bla mar byed/ phu dud du byed/ mchod par byed cing de dag la sbyin par sems so/ /de na sems can de dag nyid sems can</text></item>
<item><p>256a6</p><section>mdo sde</section><text>gzhan khrims la gnas pa'i nor don du gnyer bar grong khyer du babs nas sngags kyi tshig klog du 'jug go/ /de la grong khyer na gnas pa rnams 'di skad du 'di 'ba' zhig ma yin gyi sems can gzhan klog tu 'jug pas</text></item>
<item><p>256a7</p><section>mdo sde</section><text>sems can de la klog tu 'jug pa klog tu 'jug pa zhes 'jig rten gyi tha snyad du byas so/ /rgyu 'di dang rkyen 'dis 'jig rten du bram ze'i rigs byung bar gyur to/ /sems can gzhan dag ni dus la bab na rigs pas las</text></item>
<item><p>256a8</p><section>mdo sde</section><text>kyi mtha' byed pas de dag la rje rigs shes tha snyad du byas so/ /rgyu 'di dang rkyen 'dis 'jig rten du rje'u rigs byung bar gyur to/ /sems can gzhan dag ni smad pa'i las byed pas bdag 'tsho bas na de dag la dmangs</text></item>
<item><p>256b1</p><section>mdo sde</section><text>rigs dmangs rigs zhes tha snyad du byas so/ /rgyu 'di dang rkyen 'dis 'jig rten du dmangs rigs byung bar gyur to/ /bram ze sngon byung ba na skye dgu gzhan zhig bag ma len du shing rta zhon nas dgon pa'i phyogs gzhan zhig tu phyin pa dang /</text></item>
<item><p>256b2</p><section>mdo sde</section><text>phyogs der shing rta chag pas de bas na gdol pa gdol pa zhes tha snyad du byas so/ /zhing rmo ba la zhing pa zhing pa zhes tha snyad du byas so/ /de dag la sems can 'ga' zhig gis tshong byas nas 'tsho bar byed pas tshong pa tshong pa zhes tha</text></item>
<item><p>256b3</p><section>mdo sde</section><text>snyad du byas so/ /chos dang ldan pa'i tshig gis 'khor rnams dga' bar byed pas na 'jig rten gyi tha snyad du ngag 'jam pa la rgyal po rgyal po zhes 'jig rten gyi tha snyad du byas so/ /yang de dag las sems can gzhan dag gis</text></item>
<item><p>256b4</p><section>mdo sde</section><text>rab tu byung nas gzhan las rgyal bas na rab tu byung ba zhes bya ste/ rab tu byung ba rab tu byung ba zhes 'jig rten gyi tha snyad du byas so/ /gzhan yang bram ze gcig tu tha snyad du byas pa de khyod la rab tu bshad par bya'o/ /</text></item>
<item><p>256b5</p><section>mdo sde</section><text>tshangs pa'i 'jig rten du de rig byed klog par byed pas tshangs pa'o/ /lha'i dka' thub mchog tu gyur pas lha'i dbang po kau shi ka'i rig byed klog par byed cing lha'i dbang po gau ta ma'i rig byed glog pa nas mnyes byed gau ta ma</text></item>
<item><p>256b6</p><section>mdo sde</section><text>dkar gnas gau ta ma zhes brjod cing dkar gnas gau ta ma zhes zer ro/ /mkhas pa bzang po las rig byed klog pas na bzang po'i rig byed klog ces bya'o/ /'di lta ste/ rig byed rnam par 'byed cing 'di ltar</text></item>
<item><p>256b7</p><section>mdo sde</section><text>rgyas par rnam par 'grel zhing phyogs dang sdeb sbyor gyi tshogs ston pa'i slob dpon ni nyi shu rtsa gcig go/ /lam gyi mchod sbyin dang srid bsrung gi sde rnams rnam par 'grel pas na bram ze de dag thams cad la 'chad pa zhes</text></item>
<item><p>256b8</p><section>mdo sde</section><text>bya'o/ /gcig tu gyur pa las nyi shu rtsa lngar phye ba ni 'di lta ste/ skem 'dzin dang / rgyas 'dzin dang / snying po zhes bya ste/ de la skem 'dzin ni bcu'o/ /rgyas 'dzin ni brgyad do/ /snying po ni bdun no/ /</text></item>
<item><p>257a1</p><section>mdo sde</section><text>'di dag ni bram ze rnams kyis gcig tu gyur pa las bye brag nyi shu rtsa lnga ru rnam par 'grel to/ /bram ze rjes su dpag pa'i tshad mas sdeb sbyor 'don pa'o/ /phyogs gcig tu gyur pa las rnam pa stong du</text></item>
<item><p>257a2</p><section>mdo sde</section><text>bstan te/ 'di lta ste/ tshul khrims shing shun dang / dgon pa dang / 'jig rten gyi mig dang / gau ta ma dang / bram ze dang mnyam pa dang / chen po dang mnyam pa dang / bzhon pa chen po dang ldan pa dang / bden drag dang / rig byed</text></item>
<item><p>257a3</p><section>mdo sde</section><text>thams cad pa'o/ /de nas tshul khrims shing shun la ni nyi shu'o/ /dgon pa la ni mtshan ma nyi shu'o/ /'jig rten gyi mig la ni nyi shu rtsa bzhi'o/ /gau ta ma la ni brgya'o/ /bram ze dang mnyam pa la ni brgya'o/ /chen po</text></item>
<item><p>257a4</p><section>mdo sde</section><text>dang mnyam pa la ni lnga brgya'o/ /bzhon pa chen po la ni brgya'o/ /bden drag la ni brgya'o/ /rig byed thams cad pa la yang brgya ste/ 'di dag ni bram ze'i sdeb sbyor gyi 'don pa'i cha'i phyogs gcig tu gyur pa'i</text></item>
<item><p>257a5</p><section>mdo sde</section><text>las rnams stong du phye nas bstan pa'o/ /bram ze rnams kyi rjes su dpag pa'i tshad ma 'dis lam mtshon pa ni bram ze thams cad kyi lam mo/ /lam gcig tu gyur pa las nyi shu rtsa gcig tu phye ba ni 'di lta ste/</text></item>
<item><p>257a6</p><section>mdo sde</section><text>ka tha dang / yid sdud dang / gnas sde dang / rgyal ba'i rna dang / rang gi rkang mchog go/ /de las ka tha ni bcu'o/ /yid sdud la ni bcu'o/ /gnas sde la ni bcu gcig go/ /rgyal ba'i rna ba la ni bcu gsum</text></item>
<item><p>257a7</p><section>mdo sde</section><text>mo/ /rang gi rkang mchog la ni bcu drug go/ /drang srong ni bzhi bcu rtsa gcig ste/ 'di ltar bram ze lam gyi cha ni nyi shu rtsa gcig tu gyur pa las nyi shu rtsa gcig tu phye ba yin no/ /bram ze rnams kyi rjes su dpag</text></item>
<item><p>257a8</p><section>mdo sde</section><text>pa'i tshad ma ni srid srung gi sde tshan rnams te/ de dag ni bram ze rnams kyi srid srung gi sde tshan yin no/ /mchod sbyin gcig tu gyur pa las gnyis su dbye'o/ /'byung ba rnam pa bzhi las dbye ba byas pas brgyad do/ /</text></item>
<item><p>257b1</p><section>mdo sde</section><text>brgyad pa las dbye ba byas pas nyi shu rtsa gnyis so/ /bram ze 'di dag ni srid srung gi dbye ba'i mchod sbyin gcig tu bsdus pa la nyi shu rtsa gnyis so/ /bram ze rnams kyi rjes su dpag pa'i tshad ma la tha dad par phye na brgya</text></item>
<item><p>257b2</p><section>mdo sde</section><text>nyi shu rtsa gnyis so/ /yang rig byed bcu drug gi dbye ba sngon gyi bram ze gang yin pa rnams kyis yang dag par bstan to/ /'don pa ni gnas dang / byA ka ra Na dang / 'jig rten rgyang pan pa'i gtsug lag dang / rkang pa dang /</text></item>
<item><p>257b3</p><section>mdo sde</section><text>dpyod pa'i gtsug lag dang / 'di dag rnams las mi shes pa med de khong du chud do/ /de bas na 'di dag thams cad gcig nyid du shes par bya ste/ gcig tu grub pa yin no/ /bram ze de bas ni 'di dag ni 'jig rten gyi</text></item>
<item><p>257b4</p><section>mdo sde</section><text>ming tsam dang / tha snyad tsam du bstan te/ bram ze'i rigs shes bya ba dang / rgyal rigs shes bya ba dang / rje'u rigs shes bya ba dang / dmangs rigs shes bya ba 'di dag thams cad ni gcig pa yin te/ tha dad pa</text></item>
<item><p>257b5</p><section>mdo sde</section><text>med kyis bdag gi bu gzhon nu stag rna la bu mo gzugs bzang mo chung ma'i don du byin cig /rin gang bab cing 'dod pa de bzhin du gzhal bar bya'o/ /gdol pa'i rgyal po tre shang ku las de lta bu'i tshig thos pa dang /</text></item>
<item><p>257b6</p><section>mdo sde</section><text>bram ze pad ma'i snying po cang mi smra bar gyur to/ /zhum zhing phrag pa glod nas mgo smad de lan la spobs pa med pa de ni tha chad kyi gnas yin no/ /de nas gdol pa'i rgyal po tre shang kus bram ze pad ma'i snying po</text></item>
<item><p>257b7</p><section>mdo sde</section><text>zhum par gyur cing phrag pa'i ga sha glod de mgo smad nas lan la spobs pa med par gnas shing cang mi smra bar gyur pa mthong ngo / /mthong nas kyang 'di skad ces smras so/ /bram ze khyod gang gi tshe 'di ltar</text></item>
<item><p>257b8</p><section>mdo sde</section><text>mi 'dra ba med pas bdag dang lhan cig tu 'brel bar gyur par shes par bya'o/ /'on te de ltar ma yin na ni bram ze khyod kyis 'di ltar shes par bya ste/ de la ji snyam du sems/ bram ze gang thos pa dang /</text></item>
<item><p>258a1</p><section>mdo sde</section><text>tshul khrims dang / shes rab dang / yon tan rnams dang ldan pa bram ze yin no/ /mchog gang yin pa de bdag gi bu gzhon nu stag rna la yang yon tan de dag nyid yod pas bram ze nyid du 'gyur ro/ /gang zhig</text></item>
<item><p>258a2</p><section>mdo sde</section><text>snod ldan gyi mchod sbyin byed cing rta bsang gi mchod sbyin dang / mi bsang gi mchod sbyin dang / yang dag par spyod pa'i mchod sbyin dang / gtan pa med pa'i mchod sbyin byed pas de dag thams cad lus dang bral nas bde</text></item>
<item><p>258a3</p><section>mdo sde</section><text>'gro mtho ris kyi 'jig rten du skye zhing 'di byed pa bram ze yin par 'dod pa ni bram ze yang de ltar ni blta bar mi bya ste/ de ci'i phyir zhe na/ bram ze rnams snod ldan gyi mchod sbyin byed cing rta bsang gi mchod sbyin dang / mi bsang</text></item>
<item><p>258a4</p><section>mdo sde</section><text>gi mchod sbyin dang / yang dag par spyod pa'i mchod sbyin dang / gtan pa med pa'i mchod sbyin byed cing sna tshogs pa'i sngags kyis srog gcod pa la 'jug par byed de/ de lta bas na bram ze khyod la bshad par bya ste/</text></item>
<item><p>258a5</p><section>mdo sde</section><text>de ni mtho ris kyi lam ma yin te/ bdag gis bram ze khyod kyi lam bshad par bya yis nyon cig /tshul khrims srung zhing blo gros don du gnyer bas bde ba gsum gyis sems rab tu zhi bar gnas pa ni 'jig rten</text></item>
<item><p>258a6</p><section>mdo sde</section><text>pha rol du bde 'gro dag thob bo/ /bram ze 'di ltar snga ma bzhin du snod ldan gyi mchod sbyin la dga' ba dang / rta bsang gi mchod sbyin dang / mi bsang gi mchod sbyin dang / yang dag par spyod pa'i mchod</text></item>
<item><p>258a7</p><section>mdo sde</section><text>sbyin dang / gtan pa med pa'i mchod sbyin dag sbyin pa la dga' zhing yongs su 'dzin pa de dag ni med pa la mos pa ste/ mtho ris la dga' zhing 'dod pas bram ze 'di ltar phyis kyang snod ldan gyi mchod sbyin byed cing rta</text></item>
<item><p>258a8</p><section>mdo sde</section><text>bsang gi mchod sbyin dang / mi bsang gi mchod sbyin dang / yang dag par spyod pa'i mchod sbyin dang / gtan pa med pa'i mchod sbyin byed pa ni don med cing mchog tu bcom pa chen por 'gyur ro/ /bram ze bdag gis</text></item>
<item><p>258b1</p><section>mdo sde</section><text>smras pa de lta bu yin pa'i phyir 'dir bdag dang khyod lhan cig 'brel bar bya ste/ de ci'i phyir zhe na/ chos kyi gdol pa mi gtsang ba ni ma yin no/ /gzhan yang bram ze/ dad pa tshul khrims dka' thub gtong / /thos</text></item>
<item><p>258b2</p><section>mdo sde</section><text>dang shes rab de bzhin dang / /lta ba mtho ris brtul zhugs gnas/ /rnam pa brgyad po de dag gis/ /mtho ris gnas su 'gro bar 'dod/ /phal cher shes pa'i khyad par gyis/ /sna tshogs du ma'i mchod sbyin 'dir/ /</text></item>
<item><p>258b3</p><section>mdo sde</section><text>rnam par brgyad du nges par bstan/ /ma mnyam sring mo'i 'jig rten te/ /rab tu 'jug ldan 'di lta ste/ /nyi ma'i lha las skyes pa yin/ /mi skyes rnams ni mi las skyes/ /ba skyes ba'i bzhon pa las/ /</text></item>
<item><p>258b4</p><section>mdo sde</section><text>gser mdog ldan las skyes pa dang / /klu rnams las ni skyes pa dang / /ma chen sa las skyes pa ni/ /chen po'i chen po 'od srung ste/ /drang srong bde ba'i yid kyis shes/ /de nas yang bram ze pad ma'i snying po la</text></item>
<item><p>258b5</p><section>mdo sde</section><text>bdag gis bram ze rnams kyi rigs bshad par bya yis de nyon cig /rigs ni 'di lta ste/ gau ta ma dang / bad sa dang / kod sa dang / kau shi ka dang / 'od srung dang / rgyas pa dang / snying po'i rigs te/ 'di dag ni</text></item>
<item><p>258b6</p><section>mdo sde</section><text>bram ze'i rigs rnam pa bdun no/ /rigs de dag re re la yang rnam pa bdun bdun du 'gyur te/ de la gau ta ma ni/ kau thu ma dang / de ga rgya dang / ba ra dwa dza dang / be ra brgyad pa dang / be ka na sa dang / rdo rje rkang pa ste/</text></item>
<item><p>258b7</p><section>mdo sde</section><text>de dag go/ /de la bad sa las ni a dre ya na dang / me tre ya na dang / brga dang / sam la ni dang / mang po skyes dang / sa pa rna dang / a nya tsa ste de dag go/ /de la ko sa las ni maud gal ya na dang / 'go na ya na dang / lang cha la</text></item>
<item><p>258b8</p><section>mdo sde</section><text>ba dang / bdun tshad lag na dang / so na bu ga na de dag go/ /de la kau shi ka lA ni ka na ya na dang / ba ki na dang / lo ka a kha dang / lo ki ha da ste de dag go/ /de la 'od srung las ni pan dwa ra dang / shu kar dang / san ti la dang /</text></item>
<item><p>259a1</p><section>mdo sde</section><text>ro tsa ni ya dang / a na pa khra dang / ag ni be sha ste de dag go/ /de la rgyas pa las ni dza tu karna dang / d+ha na ma dang / 'dza ya ya na dang / pa ra sa ra dang / bya khra na ga dang / kan tA ya na dang / o ba man nya ste de dag go/ de la</text></item>
<item><p>259a2</p><section>mdo sde</section><text>snying po las ni man da ya na dang / 'do mra ya na dang / ka ta ya na dang / sha ka ya na dang / yu gan da ya na dang / kha na ya na dang / ka pi sta la ya na ste de dag go/ /de la bram ze 'di lta bu'i rigs lnga bcur gcig gis ma tshang ba</text></item>
<item><p>259a3</p><section>mdo sde</section><text>yin no/ /yang dag pa'i lta ba dang / sdeb sbyor gyi gdon pa dang / byA ka ra Na dang / rkang pa dang / spyod pa pa'i gtsug lag dang / rigs pa gzhan pa dag rgyas par bdag gis bklags kyi/ gzhan gyis ni ma yin par rig</text></item>
<item><p>259a4</p><section>mdo sde</section><text>par bya'o/ /'di ltar gnyen du bya ba la nges pa med par khyod kyis shes par gyis shig /de lta bas na bram ze'i rigs shes bya ba ni 'jig rten tha mal pas tha snyad du bya ba yin no/ /'di ltar bram ze'i rigs shes bya ba</text></item>
<item><p>259a5</p><section>mdo sde</section><text>dang / rgyal rigs shes bya ba dang / rje'u rigs shes bya ba dang / dmangs rigs shes bya ba yang de ltar shes par bya'o/ /de lta bas na 'di dag thams cad ni gcig pa yin te/ tha dad pa ni med do/ /bdag gi bu gzhon</text></item>
<item><p>259a6</p><section>mdo sde</section><text>nu stag rna la bu mo gzugs bzang mo chung ma'i don du byin cig /gang rin bab pa 'dod pa de bzhin du sbyin par bya'o/ /yang tshig de lta bu gdol pa'i rgyal po tre shang ku las thos pa dang / bram ze pad ma'i snying po zhum</text></item>
<item><p>259a7</p><section>mdo sde</section><text>par gyur cing phrag pa bcum nas mgo smad de lan la spobs pa med pa 'di ni tha chad kyi gnas yin pas cang mi smra bar gyur to/ /de nas gdol pa'i rgyal po tre shang kus bram ze pad ma'i snying po zhum par gyur cing phrag</text></item>
<item><p>259a8</p><section>mdo sde</section><text>pa bcum nas mgo smad de lan la spobs pa med pa ni tha chad kyi gnas yin pas cang mi smra bar gyur pa mthong ngo / /mthong nas kyang 'di skad ces smras so/ /ci 'di 'dra ba'i sa bon btab/ /de 'dra ba'i 'bras bur 'gyur/ /</text></item>
<item><p>259b1</p><section>mdo sde</section><text>skye dgu 'di ni gcig yin te/ /khyad par gyur pa de la med/ /dbang po sna tshogs de dag gis/ /bya ba tha dad mthong bar bstan/ /bram ze dang ni rigs gzhan la/ /bye brag cung zad yod ma yin/ /bdag nyid kun du stod byed kyang / /</text></item>
<item><p>259b2</p><section>mdo sde</section><text>'dir ni rigs pa ma yin te/ /skye gnas gnyis ni phrad pa las/ /khu ba khrag gnyis 'dus pa yin/ /rigs bzhi dag ni rab bstan pa/ /de ltar yin na dud 'gro ltar/ /khyod ni sring mo la 'jug pa/ /sring mo chung mar</text></item>
<item><p>259b3</p><section>mdo sde</section><text>rigs ma yin/ /gang tshe re shig 'jig rten 'di/ /tshangs las skyes par rang gis shes/ /bram ze'i chung ma sring mo nyid/ /rgyal rigs rgyal po'i sring mo nyid/ /de bzhin rje'u rigs rje rigs mo/ /dmangs rigs</text></item>
<item><p>259b4</p><section>mdo sde</section><text>dmangs rigs de rigs min/ /gal te bram zes shes na ni/ /chung mar rigs pa ma yin no/ /sems can bram ze'i rigs min te/ /'di dag nyon mongs las las skyes/ /dman pa dag ni mchog tu snang / /</text></item>
<item><p>259b5</p><section>mdo sde</section><text>sems can sna tshogs rten tha dad/ /khyod ltar 'di dag rigs mchog ste/ /bram ze rgyal rigs de bzhin du/ /rje'u rigs dmangs rigs de dag la/ /tha snyad 'jug pa yod ma yin/ /nges brjod rig byed mchod sbyin dang / /</text></item>
<item><p>259b6</p><section>mdo sde</section><text>snyan dngags rig byed srid srung ste/ /'di ltar bzhad gad nges sbyar dang / /sdeb sbyor ji ltar don med min/ /bdag nyid kyis ni brjod byas pa/ /byams rigs de bzhin gso ba dang / /go rims dang ni rmongs byed dang / /</text></item>
<item><p>259b7</p><section>mdo sde</section><text>'dod pa'i gzugs dang yid mgyogs dang / /dri za 'jigs dang shang ka dang / /sprul dang rin chen sngags dang ni/ /mig 'phrul rnams ni 'jigs pa dang / /grangs la mkhas par gyur pa dang / /bdag la skyes bu'i rigs</text></item>
<item><p>259b8</p><section>mdo sde</section><text>yod de/ /mtsho'i snying po rin chen dang / /rang gi sring mo rnams la dga'/ /lha yi rdzu 'phrul yang dag 'thob/ /gso ba yi ni rig pa rnams/ /gdol pa yis ni ma bslabs shing / /bram ze'i rig byed</text></item>
<item><p>260a1</p><section>mdo sde</section><text>pha rol phyin/ /ser skya la sogs skyes nas ni/ /sngags mchog gi ni pha rol phyin/ /bram ze'i bu ni ma yin no/ /bram ze min yang bsam par gyis/ /rigs ngan las skyes drang srong nag /thub pa byi ba ya na dang / /</text></item>
<item><p>260a2</p><section>mdo sde</section><text>drag shul las skyes gzi brjid ldan/ /'jigs byed mngon shes lnga ldan pa/ /thub pa chen po de dag ni/ /bram ze las skyes ma yin no/ /ci yin bram ze yang brjod kyis/ /tha snyad du ni btags pa ste/ /rdul ldan ma ni</text></item>
<item><p>260a3</p><section>mdo sde</section><text>rgyal rigs las/ /mkhas shing dul dang ldan pa dang / /bstan chos thams cad legs rtogs pa/ /thub pa dga' byed de las skyes/ /bram ze'i bu ni ma yin no/ /bram ze ci yang mi brjod kyis/ /gzi brjid dka' thub</text></item>
<item><p>260a4</p><section>mdo sde</section><text>dang ldan la/ /mkhas shing dul dang ldan pa ste/ /drang srong 'jig rten du grags pa/ /gang yin de ni ma nus bskyed/ /bram ze'i bu ni ma yin no/ /ci yin bram ze yang brjod kyis/ /'di dag 'jig rten tha snyad de/ /bram ze</text></item>
<item><p>260a5</p><section>mdo sde</section><text>rgyal rigs de bzhin te/ /de ltar rje'u rigs dmangs rigs ni/ /tha snyad du ni 'jigs pa yin/ /de la bram ze khyod kyis smras/ /'di dag 'jig rten tha snyad tsam/ /'di lta ste/ bram ze'i rigs shes bya ba dang /</text></item>
<item><p>260a6</p><section>mdo sde</section><text>rgyal rigs shes bya ba dang / rje'u rigs shes bya ba dang / dmangs rigs shes bya ba 'di dag ni thams cad gcig cing de la tha dad pa med do/ /bdag gi bu gzhon nu stag rna la bu mo gzugs bzang mo chung ma'i don du byin cig /</text></item>
<item><p>260a7</p><section>mdo sde</section><text>rin gang bab pa de 'dod pa bzhin du gzhal bar bya'o/ /gdol pa'i rgyal po tre shang ku las 'di lta bu'i tshig thos nas/ bram ze pad ma'i snying pos gdol pa'i rgyal po tre shang ku la 'di skad ces smras so/ /khyod kyi rigs</text></item>
<item><p>260a8</p><section>mdo sde</section><text>ci yin bdag gi a tre ya'o/ /sngar ci zhig /sngar ming ngo / /ci zhig spyod par byed/ byams pa mang du'o/ /rabs du yin/ gsum ste/ 'di lta ste/ bad sa dang / kau sa dang / ba ra dwa dza'o/ /ci zhig la goms/ /tshangs par</text></item>
<item><p>260b1</p><section>mdo sde</section><text>spyod pa dang bcas pa'i sdeb sbyor 'don pa la'o/ /sdeb sbyor gyi gdon pa du zhig /drug po 'di lta ste/ kau ta ma dang / ra ma ya ni dang / lang ga li dang / sau pad tsa la dang / ka pi tsa li ya dang / a ra shi se na zhes bya ba yin no/ /khyod</text></item>
<item><p>260b2</p><section>mdo sde</section><text>kyi ma'i rigs ci yin/ par sha ri yum mo/ /khyod kyis sa bya ti bklags sam/ ji ltar yin/ de la yi ge du zhig /gdon pa ni du zhig /tshig ni du zhig /rkang pa ni du zhig /yi ge ni nyi shu rtsa bzhi'o/ /gdon pa ni gsum</text></item>
<item><p>260b3</p><section>mdo sde</section><text>mo/ /tshig ni gsum mo/ /rkang pa ni yi ge brgyad do/ /khyod kyis sa byin tra thon cig /pad ma'i snying po de bzhin te/ lhan cig skyes pa'i sngags bshad par bya yis nyon cig /khyod kyis shod cig /smras pa/ bram ze</text></item>
<item><p>260b4</p><section>mdo sde</section><text>sngon byung ba 'das pa'i dus na ba su zhes bya ba'i drang srong mngon par shes pa lnga dang ldan pa/ gzi brjid 'bar zhing mthu che ba/ bsam gtan rnams thob pa zhig byung ste/ des shing mkhan gyi bu mo ser skya ma zhes bya ba</text></item>
<item><p>260b5</p><section>mdo sde</section><text>chung ma'i don du blangs so/ /de la kun du chags pa'i sems kyis bu mo de dang lhan cig chags pa spyad pas rdzu 'phrul las nyams shing bsam gtan shor ro/ /de bdag nyid kyi nyes par spyod pas nyams pas rjes su</text></item>
<item><p>260b6</p><section>mdo sde</section><text>'gyod do/ /de'i tshe sngags 'di dag smras so/ /'di lta ste/ oM b+hur b+hu ba swa tad sa pi tur pa re N+ya b+har g+ho d+he bas/ d+hi ma hi ts+ho yo yon pra tso da yA yad/ bram ze sngags 'dis rtog pa med par bcos nas de nyid kyi nyin</text></item>
<item><p>260b7</p><section>mdo sde</section><text>zhag la bram ze sngags bzlas te/ sngon byung ba'i skye dgu'i bdag pos ral pa dang dka' thub byas te/ nags kyi nang na 'dug ste/ dben pa'i gnas su yang de dang bdag dga' bar byed cing dka' thub byas pas lhas zas</text></item>
<item><p>260b8</p><section>mdo sde</section><text>mchog byin nas gnas shing sngags 'di bzlas so/ /ba~M nya ka a ta sA ka n+ya ar ta tha phra khri na/ 'di ni rgyal rigs kyi dag byed kyi sngags yin te/ oM tsin tra ma hid d+he be sha ka pa~M sha sha ta~M sha tra da~M sha da~M/ 'di ni rje'u rigs</text></item>
<item><p>261a1</p><section>mdo sde</section><text>rnams kyi dag byed kyi sngags yin te/ oM a ta pa pra ta pa dze me d+ha ha ma/ 'di ni dmangs rigs rnams kyi dag byed kyi sngags yin te/ oM kA mA hi/ lo ke pra pa ra mam pha dzra na~M/ de sha ma a pra ha na/ tsa b+hu bA na</text></item>
<item><p>261a2</p><section>mdo sde</section><text>ta ra ya/ de lta bas na khyod kyis 'dod pa rab tu spangs nas/ mnyam pa med pa'i tshangs pa'i 'jig rten thob bo/ /bram ze 'di ni tshangs pa mi mjed kyi bdag pos dag byed du smras pa yin te/ sngon gyi yang dag par rdzogs</text></item>
<item><p>261a3</p><section>mdo sde</section><text>pa'i sangs rgyas rnams kyis rjes su yi rang bar mdzad pa yin no/ /kye tre shang ku khyod kyis rgyu skar gyi dbang rnams bklags sam/ kye de bzhin te/ bdag gis rgyu skar gyi dbang tshad rnams khyod la bshad kyis nyon</text></item>
<item><p>261a4</p><section>mdo sde</section><text>cig /'di lta ste/ smin drug dang / snar ma dang / mgo dang / lag dang / nam so dang / rgyal dang / skag dang / mchu dang / gre dang / dbo dang / me bzhi dang / nag pa dang / sa ri dang / sa ga dang / lha mtshams dang /</text></item>
<item><p>261a5</p><section>mdo sde</section><text>snon dang / snrums dang / chu stod dang / chu smad dang / gro bzhin dang / byi zhin dang / mon gru dang / mon gre dang / khrums stod dang / khrums smad dang / nam gru dang / tha skar dang / bra nye rnams te/ kye bram ze pad ma'i snying</text></item>
<item><p>261a6</p><section>mdo sde</section><text>po de dag ni rgyu skar nyi shu rtsa brgyad do/ /de la rgyu skar ni du/ dbyibs ni ji snyed yod/ yud tsam dang ldan pa ni ji snyed/ zas ni ci/ rus ni ci/ lha rnams ni gang / kye bram ze pad ma'i snying po can smin drug ni skar ma drug</text></item>
<item><p>261a7</p><section>mdo sde</section><text>ste/ dbyibs ni spu gri lta bu ste/ yud tsam sum bcu'i cha dang ldan pa'o/ /zas ni zho'o/ /lha ni me'o/ /rus ni rje'u rigs so/ /rgyu skar snar ma ni skar ma lnga ste/ dbyibs ni shing rta'i 'phang lo gnyis pa</text></item>
<item><p>261a8</p><section>mdo sde</section><text>lta bu'o/ /yud tsam ni bzhi bcu rtsa lnga'i cha dang ldan pa'o/ /zas ni ri dgas kyi sha'o/ /lha ni skye dgu'i bdag po'o/ /rus ni pa ra dwa dza'o/ /rgyu skar mgo ni skar ma gsum ste/ dbyibs ni ri dgas kyi mgo lta</text></item>
<item><p>261b1</p><section>mdo sde</section><text>bu'o/ /yud tsam bcwa lnga'i cha dang ldan pa'o/ /zas ni 'bras bu dang rtsa ba'o/ /lha ni zla ba'o/ /rus ni mig ya na'o/ /rgyu skar lag ni skar ma gcig ste/ dbyibs ni thig le lta bu'o/ /yud tsam sum bcu rtsa lnga'i cha dang ldan</text></item>
<item><p>261b2</p><section>mdo sde</section><text>pa'o/ /zas ni mar gyi snying khu'o/ /lha ni nyi ma'o/ /rus ni rgyas pa'o/ /rgyu skar nam so ni skar ma gnyis te/ dbyibs ni rkang pa lta bu'o/ /yud tsam bcwa lnga'i cha dang ldan pa'o/ /kha zas ni sbrang rtsi'o/ /lha ni phur bu'o/ /</text></item>
<item><p>261b3</p><section>mdo sde</section><text>rus ni dbang byed do/ /rgyu skar rgyal ni skar ma gsum ste/ dbyibs ni ril ba lta bu'o/ /yud tsam sum bcu'i cha dang ldan pa'o/ /kha zas ni sbrang rtsi dang yos so/ /lha ni phur bu'o/ /rus ni yid nye'o/ /rgyu skar skag ni skar ma gcig ste/</text></item>
<item><p>261b4</p><section>mdo sde</section><text>dbyibs ni thig le lta bu'o/ /yud tsam bcwa lnga'i cha dang ldan pa'o/ /kha zas ni 'o ma dang 'bras chen no/ /lha ni rlung lha'o/ /rus ni sbrul lo/ /bram ze pad ma'i snying po rgyu skar 'di bdun ni shar sgor gtogs pa'o/ /rgyu skar mchu ni skar ma lnga</text></item>
<item><p>261b5</p><section>mdo sde</section><text>ste/ dbyibs ni chu bo mgur lta bu'o/ /yud tsam sum bcu'i cha dang ldan pa'o/ /zas ni til gyi ril lu dang 'o ma'o/ /lha ni spen pa'o/ /rus ni ser skya'o/ /rgyu skar gre ni skar ma gnyis te/ dbyibs ni rkang pa lta bu'o/ /yud tsam sum</text></item>
<item><p>261b6</p><section>mdo sde</section><text>bcu'i cha dang ldan pa'o/ /kha zas ni bil ba'o/ /lha ni skal ldan no/ /rus ni gau ta ma'o/ /rgyu skar dbo ni skar ma gnyis te/ dbyibs ni khri lta bu'o/ /yud tsam bzhi bcu rtsa lnga'i cha dang ldan pa'o/ /kha zas ni rdo sbal gyi sha'o/ /lha ni 'phags</text></item>
<item><p>261b7</p><section>mdo sde</section><text>pa'o/ /rus ni kau shi ka'o/ /rgyu skar me bzhi ni skar ma lnga ste/ dbyibs ni lag pa lta bu'o/ /yud tsam sum bcu'i cha dang ldan pa'o/ /zas ni bya sna tshogs dang sred da'o/ /lha ni nyi ma'o/ /rus ni sred da ldan no/ /rgyu skar nag pa ni skar ma</text></item>
<item><p>261b8</p><section>mdo sde</section><text>gcig ste/ dbyibs ni pad ma'i snying po lta bu'o/ /yud tsam sum bcu'i cha dang ldan pa'o/ /kha zas ni shing tog sna tshogs za'o/ /lha ni nyi ma'o/ /rus ni nag pa ya na'o/ /rgyu skar sa ri ni skar ma gcig ste/ dbyibs ni thig</text></item>
<item><p>262a1</p><section>mdo sde</section><text>le lta bu'o/ /yud tsam bcwa lnga'i cha dang ldan pa'o/ /kha zas ni sran sde'u dang / 'bras dang / mar ro/ /lha ni rlung lha'o/ /rus ni yid can gyi rgyud do/ /rgyu skar sa ga ni skar ma bzhi ste/ dbyibs ni rwa'i rten mgo lta bu'o/ /yud</text></item>
<item><p>262a2</p><section>mdo sde</section><text>tsam ni bzhi bcu rtsa lnga'i cha dang ldan pa'o/ /kha zas ni me tog go/ /lha ni dbang po dang me lha'o/ /rus ni bsdus pa ya na'o/ /kye pad ma'i snying po rgyu skar bdun po 'di dag ni lho phyogs kyi sgor gtogs pa'o/ /rgyu skar lha mtshams ni skar</text></item>
<item><p>262a3</p><section>mdo sde</section><text>ma bzhi ste/ dbyibs ni glang po che'i mgo dang sna lta bu'o/ /yud tsam sum bcu'i cha dang ldan pa'o/ /zas ni sha dang chang ngo / /lha ni phur bu'o/ /rus ni dmigs pa ya na'o/ /rgyu skar snron ni skar ma gsum ste/ dbyibs ni them</text></item>
<item><p>262a4</p><section>mdo sde</section><text>skas lta bu'o/ /yud tsam bcwa lnga'i cha dang ldan pa'o/ /kha zas ni 'bras dang nas dang gro'o/ /lha ni dbang po'o/ /rus ni ring po'i rgyud do/ /rgyu skar snrums ni skar ma dgu ste/ dbyibs ni sdig pa lta bu'o/ /yud tsam</text></item>
<item><p>262a5</p><section>mdo sde</section><text>sum bcu'i cha dang ldan pa'o/ /zas ni rtsa ba dang 'bras bu'o/ /lha ni dmangs rigs sdom pa can no/ /rus ni ka ta ya na'i rgyud do/ /rgyu skar chu stod ni skar ma bzhi ste/ dbyibs ni ba lang gi mjug ma bsgreng ba lta bu'o/ /</text></item>
<item><p>262a6</p><section>mdo sde</section><text>yud tsam sum bcu'i cha dang ldan pa'o/ /kha zas ni n+ya gro d+ha'i thang chu'o/ /lha ni chu lha'o/ /rus ni dur ba'i rgyud do/ /rgyu skar chu smad ni skar ma bzhi ste/ dbyibs ni glang po che mchong ba lta bu'o/ /yud tsam bzhi bcu</text></item>
<item><p>262a7</p><section>mdo sde</section><text>rtsa lnga'i cha dang ldan pa'o/ /kha zas ni sbrang rtsi dang yos so/ /lha ni rgyas pa'o/ /rus ni maud gal ya na'o/ /rgyu skar byi bzhin ni skar ma gsum ste/ dbyibs ni ba lang gi mgo lta bu'o/ /yud tsam drug gi cha dang</text></item>
<item><p>262a8</p><section>mdo sde</section><text>ldan pa'o/ /kha zas ni rlung ngo / /lha ni tshangs pa'o/ /rus ni tshangs pa dang ldan pa'o/ /rgyu skar gro bzhin ni skar ma gsum ste/ dbyibs ni rnga lta bu'o/ /yud tsam sum bcu'i cha dang ldan pa'o/ /kha zas ni</text></item>
<item><p>262b1</p><section>mdo sde</section><text>bya sha'o/ /lha ni khyab 'jug go/ /rus ni ka ta ya na gsum pa'o/ /kye bram ze pad ma'i snying po rgyu skar bdun po de dag ni nub kyi sgor gtogs pa'o/ /rgyu skar mon gre ni skar ma bzhi ste/ dbyibs ni bya lta bu'o/ /yud tsam</text></item>
<item><p>262b2</p><section>mdo sde</section><text>sum bcu'i cha dang ldan pa'o/ /kha zas ni rgya sran dang sran chung ngo / /lha ni nor lha'o/ /rus ni kau Di n+ya'o/ /rgyu skar mon gru ni skar ma gcig ste/ dbyibs ni thig le lta bu'o/ /yud tsam bcwa lnga'i cha dang ldan pa'o/ /kha zas</text></item>
<item><p>262b3</p><section>mdo sde</section><text>ni nas dang gro'o/ /lha ni chu lha'o/ /rus ni dan da ya na'o/ /rgyu skar khrums stod ni skar ma gnyis te/ dbyibs ni rta ba 'dra ba'o/ /yud tsam sum bcu'i cha dang ldan pa'o/ /kha zas ni lug gi sha dang khrag go/ /lha ni klu dang gza'</text></item>
<item><p>262b4</p><section>mdo sde</section><text>lag go/ /rus ni bram ze rna can no/ /rgyu skar khrums smad ni skar ma gnyis te/ dbyibs ni rkang pa lta bu'o/ /yud tsam bzhi bcu rtsa lnga'i cha'o/ /kha zas ni bal sran no/ /lha ni 'phags pa'o/ /rus ni nor rgyas kyi rgyud do/ /</text></item>
<item><p>262b5</p><section>mdo sde</section><text>rgyu skar nam gru ni skar ma gcig ste/ dbyibs ni thig le lta bu'o/ /yud tsam sum bcu'i cha'o/ /kha zas ni zho'o/ /lha ni rgyal po'o/ /rus ni sring mo brgyad kyi rgyud do/ /rgyu skar tha skar ni skar ma gnyis te/ /</text></item>
<item><p>262b6</p><section>mdo sde</section><text>dbyibs ni rta 'gro ba lta bu'o/ /yud tsam sum bcu'i cha dang ldan pa'o/ /kha zas ni sbrang rtsi'i thug pa'o/ /lha ni dri za'o/ /rus ni rna 'jig nas kyi rgyud do/ /rgyu skar bra nye ni skar ma gsum ste/ dbyibs ni mo mtshan lta bu'o/ /</text></item>
<item><p>262b7</p><section>mdo sde</section><text>yud tsam sum bcu'i cha dang ldan pa'o/ /zas ni til dang 'bras so/ /lha ni gshin rje'o/ /rus ni brga'i rgyud do/ /kye pad ma'i snying po rgyu skar bdun po de rnams ni byang gi sgor gtogs pa'o/ /kye pad ma'i snying po rgyu skar</text></item>
<item><p>262b8</p><section>mdo sde</section><text>nyi shu rtsa brgyad po de dag las rgyu skar drug ni yud tsam bzhi bcu rtsa lnga'i cha dang ldan te/ 'di lta ste/ snar ma dang / nam so dang / gre dang / sa ga dang / chu smad dang / khrums smad ces bya ba 'di dag go/ /rgyu skar lnga ni yud tsam</text></item>
<item><p>263a1</p><section>mdo sde</section><text>bcwa lnga'i cha dang ldan te/ 'di lta ste/ lag dang / skag dang / sa ri dang / snron dang / sa ga zhes bya ba de dag go/ /drag po'i yud tsam gyi cho ga dang ldan pa gang zhe na/ snga ma las gzhan pa ste/ yud tsam sum bcu'i cha dang ldan</text></item>
<item><p>263a2</p><section>mdo sde</section><text>pa'o/ /kye pad ma'i snying po byi bzhin dang bdun po 'di dag ni shar gyi sgo ba ste/ smin drug ni dang po'o/ /skag ni tha ma'o/ /bdun po 'di dag ni lho sgo'i sgo ba ste/ mchu ni dang po'o/ /sa ga ni tha ma'o/ /rgyu skar bdun po 'di dag ni</text></item>
<item><p>263a3</p><section>mdo sde</section><text>nub kyi sgo ba ste/ lha mtshams ni dang po'o/ /byi bzhin ni tha ma'o/ /rgyu skar bdun po 'di dag ni byang phyogs kyi sgo ba ste/ mon gre ni dang po'o/ /bra nye ni tha ma'o/ /kye pad ma'i snying po rgyu skar nyi shu rtsa brgyad po de dag las bdun ni/</text></item>
<item><p>263a4</p><section>mdo sde</section><text>stobs dang ldan pa ste/ bdun gang zhe na 'di lta ste/ shar phyogs kyi bzhi dang / sa ga dang / lha mtshams dang / sa ri'o/ /gsum ni drag po ste/ lag dang / skag dang / bra nye zhes bya'o/ /bzhi ni mchod par bya ba ste/ /byang phyogs</text></item>
<item><p>263a5</p><section>mdo sde</section><text>kyi gsum dang snar ma'o/ /lnga ni 'jam pa ste/ gro bzhin dang / nam gru dang / mon gre dang / snron dang / snrums zhes bya'o/ /lnga ni 'dzin pa'i rigs te/ me bzhi dang / nag pa dang / skag dang / mchu dang / byi bzhin no/ /bzhi ni myur</text></item>
<item><p>263a6</p><section>mdo sde</section><text>bar byed pa ste/ smin drug dang / mgo dang / rgyal dang / tha skar ro/ /kye pad ma'i snying po rgyu skar nyi shu rtsa brgyad po de dag ni rim gyis 'jug pa gsum dang ldan ste/ khyu mchog gi 'jug pa dang / be'u yi 'jug pa dang / zung lhan</text></item>
<item><p>263a7</p><section>mdo sde</section><text>cig tu 'jug pa'o/ /de la rgyu skar sngon du 'gro zhing zla ba phyi nas 'gro ba ni khyu mchog gi 'jug pa zhes bya'o/ /gang gi tshe zla ba sngon du 'gro zhing rgyu skar phyir 'byung ba la ni be'u 'jug pa zhes bya'o/ /yang gang gi tshe</text></item>
<item><p>263a8</p><section>mdo sde</section><text>zla ba dang / rgyu skar gnyis lhan cig tu 'jug pa de lta bu ni 'dir zung du 'jug pa zhes bya'o/ /gzhan yang pad ma'i snying po gza' rnams bshad par bya yis nyon cig /'di lta ste/ pa ba sangs dang / gza'</text></item>
<item><p>263b1</p><section>mdo sde</section><text>lhag pa dang / spen pa dang / phur bu dang / mig dmar dang / sgra gcan dang / mjug rings dang / nyi ma dang / zla ba zhes bya ba yin no/ /'di dag dang / rgyu skar 'jig rten du 'dzom pa bshad cing ji ltar nyin mtshan ring ba yang bshad par bya ste/ de la dgun</text></item>
<item><p>263b2</p><section>mdo sde</section><text>gyi zla ba gnyis pa'i tshes brgyad la/ rgyu skar snar ma nyin par la yud tsam bcu gnyis su 'gyur ro/ /mtshan mo la ni yud tsam bcwa brgyad do/ /sos ka'i zla ba tha ma'i tshes brgyad la rgyu skar ni snar ma'o/ /nyin mo la ni yud tsam bcwa brgyad</text></item>
<item><p>263b3</p><section>mdo sde</section><text>du 'gyur ro/ /mtshan mo la ni yud tsam bcu gnyis so/ /dbyar gyi zla ba tha ma'i tshes brgyad la rgyu skar ni snar ma'o/ /nyin mo la yud tsam bcu bzhi'o/ /mtshan mo la ni yud tsam bcu drug go/ /kye tre shang ku nyin par rnams nyin par dang /</text></item>
<item><p>263b4</p><section>mdo sde</section><text>phyi de nyin par rjes su 'gro ba yin nam/ ci yar ngo dang mar ngo rjes su 'gro ba yin nam/ ci lo rnams dgun zla tha chungs kyis 'phel ba yin nam/ ci dus rnams dbyar zla bas 'phel ba yin nam/ kye tre shang ku skad cig ma rnams kyi tshad grub pa ji lta bu/</text></item>
<item><p>263b5</p><section>mdo sde</section><text>yud tsam rnams kyi ni ji lta bu yin/ kye pad ma'i snying po bud med ras bal 'khal ba 'da' ba shin du ring ba dang thung bar 'dren pa ma yin pa de lta bu ni de nyid de'i skad cig ma de'i tshad do/ /de'i skad cig ma nyi shu rtsa drug la ni skad cig gcig skad cig drug la</text></item>
<item><p>263b6</p><section>mdo sde</section><text>ni thang cig gcig go/ thang cig gsum la ni yud tsam cig go/ /de lta bu'i rim pas rjes su 'brel pa'i yud tsam sum bcu la ni zhag tu shes par bya'o/ /yud tsam de dag la 'di lta bu'i ming du 'gyur te/ nyi ma shar ba na skyes bu drug bcu</text></item>
<item><p>263b7</p><section>mdo sde</section><text>rtsa dgu'i grib ma 'jam pa ni mthon po bzhi pa zhes bya ba'i yud tsam du 'gyur ro/ /skyes bu drug bcus gzhal ba'i grib ma ni dkar po zhes bya ba'i yud tsam du 'gyur ro/ /skyes bu bcu gnyis kyis gzhal ba'i grib ma'i yun yang dag</text></item>
<item><p>263b8</p><section>mdo sde</section><text>par 'phel ba zhes bya ba'i yud tsam du 'gyur ro/ /skyes bu drug gis gcal ba'i grib ma'i yun la ston zhes bya ba'i yud tsam du 'gyur ro/ /skyes bu lnga yis gcal ba'i grib ma'i yun la mngon par 'phel ba zhes bya ba'i yud tsam du</text></item>
<item><p>264a1</p><section>mdo sde</section><text>'gyur ro/ /skyes bu bzhi yis gcal ba'i grib ma'i yun la gang gsum bya ba'i yud tsam du 'gyur ro/ /skyes bu gsum gyis gcal ba'i grib ma'i yun la bzhin legs shes bya ba'i yud tsam du 'gyur ro/ /nyi ma gung na gnas pa ni</text></item>
<item><p>264a2</p><section>mdo sde</section><text>gang gi rdo rje zhes bya ba'i yud tsam du 'gyur ro/ /de'i rjes la ni srin po zhes bya ba'i yud tsam du 'gyur ro/ /dbus nas cung zhig yol ba skyes bu gcig gis gcal ba'i grib ma'i yun ni ro hi ta zhes bya ba'i yud tsam du 'gyur ro/ /skyes bu</text></item>
<item><p>264a3</p><section>mdo sde</section><text>bzhi yis gcal ba'i grib ma'i yun ni stobs zhes bya ba'i yud tsam du 'gyur ro/ /skyes bu lngas gcal ba'i grib ma'i yun ni rnam par rgyal ba zhes bya ba'i yud tsam du 'gyur ro/ /skyes bu drug gis gzhal ba'i grib ma'i yun</text></item>
<item><p>264a4</p><section>mdo sde</section><text>ni ro thams cad pa zhes bya ba'i yud tsam du 'gyur ro/ /skyes bu bcu gnyis kyi gcal ba'i grib ma'i yun ni nor zhes bya ba'i yud tsam du 'gyur ro/ /skyes bu brgyad kyis gzhal ba'i grib ma'i yun ni blta na sdug ces bya ba'i yud tsam</text></item>
<item><p>264a5</p><section>mdo sde</section><text>du 'gyur ro/ /skyes bu drug bcu rtsa dgus gcal ba'i grib ma'i yun ni gzhan 'jigs shes bya ba'i yud tsam du 'gyur ro/ /de dag ni nyi ma nub par rtsom pa zhes bya ba'i yud tsam du 'gyur te/ de dag ni nyin mo rnams kyi yud tsam</text></item>
<item><p>264a6</p><section>mdo sde</section><text>yin no/ /kye pad ma'i snying po mtshan mo rnams kyi yud tsam bshad par bya ste/ 'di lta ste/ nyi ma nub pa ni drag po zhes bya ba'i yud tsam du 'gyur ro/ /de'i rjes la ni skar ma rgyu ba zhes bya ba'i yud tsam du 'gyur ro/ /de nas yang</text></item>
<item><p>264a7</p><section>mdo sde</section><text>dag zung zhes bya ba'i yud tsam mo/ /de nas da ltar zhes bya ba'i yud tsam mo/ /de nas mtha' med ces bya ba'i yud tsam mo/ /de nas bong bu zhes bya ba'i yud tsam du 'gyur ro/ /de nas sring mo zhes bya ba'i yud tsam mo/ /</text></item>
<item><p>264a8</p><section>mdo sde</section><text>nam gyi gung la gnas pa na ni cha shas zhes bya ba'i yud tsam mo/ /nam gyi gung 'das pa na bram ze zhes bya ba'i yud tsam mo/ /de nas nyis skyed ces bya ba'i yud tsam mo/ /de nas marga zhes bya ba'i yud tsam mo/ /de nas mun 'jigs</text></item>
<item><p>264b1</p><section>mdo sde</section><text>zhes bya ba'i yud tsam mo/ /de nas me zhes bya ba'i yud tsam mo/ /de nas nyi mas gdungs pa zhes bya ba'i yud tsam mo/ /de nas byi bzhin zhes bya ba'i yud tsam mo/ /pad ma'i snying po yud tsam sum bcu po de dag ni nyin zhag yin par</text></item>
<item><p>264b2</p><section>mdo sde</section><text>shes par bya'o/ /de yi skad cig thang cig yud tsam ni/ yud tsam sum bcu'i cha mchog thang cig go/ /thang cig cha mchog drug cha thang cig go/ /skad cig nyi shu brgya cha de skad cig /ji ltar bud med ring thung gis/ /ras bal 'da'</text></item>
<item><p>264b3</p><section>mdo sde</section><text>ba 'dren spangs pa/ /'dir de skad cig ring po ste/ /de yi skad cig brgya nyi shu/ /skad cig gcig de drug thang cig /thang cig sum bcu yud tsam cig /de lta bu yi sbyor ba yis/ /yud tsam sum bcu nyin zhag gcig /nyin zhag sum</text></item>
<item><p>264b4</p><section>mdo sde</section><text>bcu zla gcig ste/ /zla ba bcu gnyis lo gcig go/ /bzhi mthon dkar dang 'jam bcas dang / /nyi skyes bzhin legs spong byed dang / /ro hi stobs ldan rnam rgyal dang / /thams cad ro pa nor dang ni/ /man da ra dang gzhan 'jigs dang / /</text></item>
<item><p>264b5</p><section>mdo sde</section><text>drag po dang ni skar ma spyod/ /yang dag gzung dang da ltar dang / /mtha' yas dang ni bong bu dang / /srin po cha shas bram ze dang / /arga dang ni sgrub pa dang / /me dang me yis gdungs pa dang / /byi bzhin zhes ni bya ba rnams/ /yud tsam</text></item>
<item><p>264b6</p><section>mdo sde</section><text>rnams kyi ming yin no/ /yang bram ze dus rnams kyi 'byung ba bshad par bya yis nyon cig /dus rnams ji ltar 'gyur ba yang brjod par bya'o/ /mig 'byed 'dzums gnyis la thang cig gcig go/ /thang cig bzhi la mchog dka'</text></item>
<item><p>264b7</p><section>mdo sde</section><text>gcig go/ /mchog dka' gcig la ni dus tshod gcig go/ /dus tshod gsum la chu tshod gcig go/ /de la chu tshod gnyis la ni yud tsam cig go/ /yud tsam cig gi tshad ci tsam zhe na/ chu srang brgya bum par blugs nas</text></item>
<item><p>264b8</p><section>mdo sde</section><text>'dzags pa'i chu tshod kyi bum pa'i tshad ci tsam zhe na/ 'ol ma se gcig gis gser sor bzhir bsnyad de/ phyogs bzhi nas mnyam par zlums pa'i tshad kyi bum pa'i zhabs su brtol nas/ chu zad pa de ni chu tshod gcig gi</text></item>
<item><p>265a1</p><section>mdo sde</section><text>tshad do/ /chu tshod gnyis ni yud tsam gcig go/ /bram ze de lta bu'i yud tsam sum bcu la ni nyin zhag gcig tu 'dod do/ /mig 'byed 'dzums bcu drug ni mchog dka'o/ /mchog dka' bcu drug la ni dus tshod gcig</text></item>
<item><p>265a2</p><section>mdo sde</section><text>go/ /dus tshod drug bcu rtsa bzhi la ni yud tsam cig go/ /yud tsam sum bcu la ni nyin zhag gcig go/ /nyin zhag sum bcu la zla ba gcig go/ /zla ba bcu gnyis la ni lo gcig go/ /'dir mig phye ba dang btsums pa</text></item>
<item><p>265a3</p><section>mdo sde</section><text>bye ba phrag bcu drug pa 'bum phrag lnga bcu rtsa brgyad dang / stong phrag brgyad bcu la ni lo ste/ yang de lta bu de ni re shig bram ze dus 'byung ba bshad pa yin no/ /bram ze rgyang grags dang dpag tshad bskyed pa nyon cig /</text></item>
<item><p>265a4</p><section>mdo sde</section><text>rdul phra rab bdun la ni rdul phran gcig go/ /rdul phran bdun la ni mthong ba thams cad las phra ba'i nyi zer gyi rdul gcig go/ /nyi zer gyi rdul bdun la ni ri bong gi rdul gcig go/ /ri bong gi rdul bdun la ni lug rdul</text></item>
<item><p>265a5</p><section>mdo sde</section><text>gcig go/ /lug rdul bdun la ni glang rdul gcig go/ /glang rdul bdun la ni sro ma gcig go/ /sro ma bdun la ni shig gcig go/ /shig bdun la ni nas gcig go/ /nas bdun la ni sor gcig go/ /</text></item>
<item><p>265a6</p><section>mdo sde</section><text>sor bcu gnyis la ni mtho gang ngo / /mtho do la ni khru gang ngo / /khru bzhi la ni gzhu gang ngo / /gzhu stong la ni rgyang grags gcig go/ /rgyang grags bzhi la ni ma ga d+ha'i dpag tshad gcig go/ /dpag tshad gcig</text></item>
<item><p>265a7</p><section>mdo sde</section><text>la rdul phra rab bye ba phrag 'bum phrag nyi shu rtsa bzhi dang / bye ba brgya stong phrag sum bcu rtsa dgu yod de/ yang de lta bu ni dpag tshad do/ /bram ze gser bskyed pa'i tshad bshad par bya yis nyon cig /nas</text></item>
<item><p>265a8</p><section>mdo sde</section><text>bcu gnyis la ni ma sha ka gcig go/ /ma sha ka bcu drug la ni zho gcig ste/ gser gyi tshad do/ /bram ze nyon cig /zho gcig la rdul phra rab bye ba phrag gnyis dang / stong phrag nyi shu rtsa lnga dang /</text></item>
<item><p>265b1</p><section>mdo sde</section><text>brgya phrag lnga dang nyag brgyad yod do/ /bram ze yang de lta bu de ni gser bskyed pa'i tshad yin no/ /bram ze srang gi tshad nyon cig /ma sha ka drug bcu rtsa bzhi la ni ma ga d+hA'i srang gi srang gcig go/ /de ni srang gi tshad mdor bsdus pa yin no/ /</text></item>
<item><p>265b2</p><section>mdo sde</section><text>srang gcig la rdul phra rab bye ba phrag brgyad dang brgya stong phrag bzhi bcu rtsa bzhi dang / bdun stong nyis brgya dang nyag brgyad bcu yod de/ bram ze yang de lta bu de ni srang gi tshad yin no/ /bram ze khu ba gzhal ba rnams kyi tshad nyon cig /</text></item>
<item><p>265b3</p><section>mdo sde</section><text>ma ga d+hA'i srang nyi shu rtsa bzhi bre gang ste/ khu ba rnams gcal ba'i tshad do/ /ma ga d+hA pa rnams kyi srang dang / bre mdor bstan pa yin te/ bre gang la rdul phra rab bye ba phrag nyis brgya rtsa gsum dang / brgya stong phrag sum bcu rtsa</text></item>
<item><p>265b4</p><section>mdo sde</section><text>dgu dang / stong phrag bdun bcu rtsa bzhi dang / bdun brgya dang nyag nyi shu yod do/ /bram ze yang de lta bu de ni khu ba rnams gcal ba yin no/ /bram ze 'bru rnams gcal ba'i tshad nyon cig /srang nyi shu rtsa dgu dang zho gnyis ni ma ga d+hA'i</text></item>
<item><p>265b5</p><section>mdo sde</section><text>bre gang ste/ 'bru gcal ba'i tshad do/ /ma sha ka drug bcu ni yang bre'i tshad do/ /mdor bstan pa yin no/ /bre gang la rdul phra rab bye ba phrag brgya lnga bcu dang / brgya stong phrag brgyad bcu rtsa gnyis dang / stong phrag drug bcu</text></item>
<item><p>265b6</p><section>mdo sde</section><text>rtsa gcig dang lnga brgya yod do/ /yang bram ze de lta bu de ni 'bru gcal ba'i tshad yin no/ /yang kye tre shang ku rgyu skar rnams kyi lung bstan klags na smros shig /kye gzhan yang bdag gi rgyu skar rnams kyi lung bstan</text></item>
<item><p>265b7</p><section>mdo sde</section><text>pa'i le'u zhes bya ba bshad kyis nyon cig /kye bram ze smin drug la skyes pa ni grags pa dang ldan par 'gyur ro/ /snar ma la skyes pa ni legs shing skal ba dang ldan par 'gyur ro/ /mgo las skyes pa ni thab mo</text></item>
<item><p>265b8</p><section>mdo sde</section><text>don du gnyer bar 'gyur ro/ /lag la skyes pa ni khro ba blun zhing longs spyod dang ldan par 'gyur ro/ /nam so las skyes pa ni zhing rmo zhing ba lang skyong bar 'gyur ro/ /rgyal las skyes pa ni tshul khrims dang ldan par 'gyur ro/ /</text></item>
<item><p>266a1</p><section>mdo sde</section><text>skag las skyes pa ni 'dod chags che bar 'gyur ro/ /mchu las skyes pa ni mthu che bar 'gyur ro/ /gre las skyes pa ni tshe thung bar 'gyur ro/ /dbo las skyes pa ni bsnyen gnas la gnas shing tshul khrims dang ldan par pha</text></item>
<item><p>266a2</p><section>mdo sde</section><text>rol tu mtho ris su 'gyur ro/ /me bzhi las skyes pa ni lag pa nas rku bar 'gyur ro/ /nag pa las skyes pa ni glu dang gar la mkhas shing cho ga dang / rig pa dang ldan par 'gyur ro/ /sa ri la skyes pa ni rtsis la mkhas shing</text></item>
<item><p>266a3</p><section>mdo sde</section><text>tshogs chen po'i gtso bor 'gyur ro/ /sa ga las skyes pa ni rgyal po'i mngag gzhug par 'gyur ro/ /lha mtshams la skyes pa ni zong dang bcas pa'i tshong par 'gyur ro/ /snron las skyes pa ni longs spyod chung bar 'gyur ro/ /</text></item>
<item><p>266a4</p><section>mdo sde</section><text>snrums las skyes pa ni grags pa bsten cing bu dang ldan par 'gyur ro/ /chu stod las skyes pa ni rnal 'byor par 'gyur ro/ /chu smad la skyes pa ni rigs btsun zhing dbang phyug dang ldan par 'gyur ro/ /byi bzhin la skyes pa ni</text></item>
<item><p>266a5</p><section>mdo sde</section><text>grags pa dang ldan pa'i skyes bur 'gyur ro/ /gro bzhin la skyes pa ni rgyal pos mchod par 'gyur ro/ /mon gre las skyes pa ni rig pa chung bar 'gyur ro/ /mon gru la skyes pa ni phreng rgyud mkhan du 'gyur ro/ /khrums stod</text></item>
<item><p>266a6</p><section>mdo sde</section><text>la skyes pa ni chom rkun pa'i sde dpon du 'gyur ro/ /khrums smad la skyes pa ni dri zhim par 'gyur ro/ /nam gru la skyes pa ni gru par 'gyur ro/ /tha skar la skyes pa ni rta 'tshong bar 'gyur ro/ /bra nye la skyes pa ni</text></item>
<item><p>266a7</p><section>mdo sde</section><text>shan par 'gyur ro/ /kye pad ma'i snying po de ni rgyu skar lung bstan pa'i le'u yin no/ /kye tre shang ku rgyu skar nges par bstan pa'i le'u klags na shod cig /pad ma'i snying po gzhan yang rgyu skar nges par bstan</text></item>
<item><p>266a8</p><section>mdo sde</section><text>pa zhes bya ba'i le'u bstan par bya yis de nyon cig /smin drug la nges par brtsams pa'i grong khyer de ni dpal 'bar zhing rin po che'i 'od kyis gsal ba nyid du nges par bstan to/ /snar ma la nges par brtsams</text></item>
<item><p>266b1</p><section>mdo sde</section><text>pa'i grong khyer ni rnam par ston cing chos dang ldan pa'i skye bos gang bar 'gyur zhing nor mang po sogs la rang bzhin gyi rig pa dang ldan pa la rang gi chung mas chog shes par 'gyur ro/ /mgo la nges par brtsams pa'i grong khyer ni dpal dang</text></item>
<item><p>266b2</p><section>mdo sde</section><text>ldan zhing ba lang dang / nor dang / phreng ba dang / longs spyod dang ldan la khyu mchog gis gang bar 'gyur ro/ /lag la nges par brtsams pa'i grong khyer ni bza' ba dang / bca' ba mang po dang ldan par 'gyur zhing rmongs pa'i rang bzhin gyis gang</text></item>
<item><p>266b3</p><section>mdo sde</section><text>bar 'gyur ro/ /nam so la nges par brtsams pa'i grong khyer ni dpal 'bar zhing nor dang 'bru mang po dang ldan par 'gyur zhing phyis ni 'jig par 'gyur ro/ /rgyal la nges par brtsams pa'i grong khyer ni yang dpal dang ldan zhing skye bo mi bzad pa</text></item>
<item><p>266b4</p><section>mdo sde</section><text>yang sems zhi bar 'gyur la/ skye bo dam pa mang zhing chos dang ldan la der tshe ring ba dang / mi gzi brjid dang ldan la der phyis ni 'bru'i bcud thams cad nub par 'gyur ro/ /skag la nges par brtsams pa'i grong khyer ni bsod nams chung</text></item>
<item><p>266b5</p><section>mdo sde</section><text>zhing thab mo la dga' la skal ba dman zhing tshul khrims dang / sdug bsngal dang bcas pa dang / shin du skal ba dman zhing skye bo ma dul bas gang bar 'gyur ro/ /mchu la nges par brtsams pa gang yin pa de ni rig pa dang / nor che ba dang</text></item>
<item><p>266b6</p><section>mdo sde</section><text>rang gi chung mas chog shes pa skyes bu mchog tu rnam par rgyal bar gnas par 'dod do/ /gre la nges par brtsams pa'i grong khyer ni bud med dang / phreng ba dang / zas dang / gos bzang po dang / ba lang dang / nor dang ldan par</text></item>
<item><p>266b7</p><section>mdo sde</section><text>'gyur ro/ /dbo la nges par brtsams pa'i grong khyer ni nor dang / 'bru dang ldan zhing skyes bu dang / bud med rmongs pas gang bar 'gyur ro/ /me bzhi la nges par brtsams pa'i grong khyer ni rig pa dang ldan zhing nor mang la phan tshun</text></item>
<item><p>266b8</p><section>mdo sde</section><text>gcugs shing mal stan dang ldan par 'gyur ro/ /nag pa la nges par brtsams pa'i grong khyer ni bud med dang / skyes bu thams cad dpal dang ldan zhing phyis grong khyer mes tshig par 'gyur ro/ /sa ri la nges par brtsams pa'i</text></item>
<item><p>267a1</p><section>mdo sde</section><text>grong khyer ni nor mang po tshogs shing brkam chags dang / zhe sdang dang ldan zhing rmongs pa mang bar 'gyur ro/ /sa ga la nges par brtsams pa'i grong khyer ni dpal gyis 'bar zhing mchod sbyin pa dang / bstan bcos la</text></item>
<item><p>267a2</p><section>mdo sde</section><text>mkhas pa sdug par 'gyur zhing phyis der 'bru dang / bcud mes bsregs nas 'jig par 'gyur ro/ /lha mtshams la nges par brtsams pa'i grong khyer ni chos dang / tshul khrims kyis dbang po las rgyal zhing rang gi chung</text></item>
<item><p>267a3</p><section>mdo sde</section><text>mas chog shes la skyes bu rnams la bzlas pa dang / sbyin sreg gis pha rol don du gnyer bar 'gyur ro/ /snron la nges par brtsams pa'i grong khyer ni rin po che dang / 'bru rnams dang ldan zhing rtag tu rig byed dang ldan</text></item>
<item><p>267a4</p><section>mdo sde</section><text>pas gang bar 'gyur ro/ /snrums la nges par brtsams pa'i grong khyer ni nor dang 'bru sogs shing tshul khrims 'chal pa'i skye bos gang zhing phyis ni sas 'jig par 'gyur ro/ /chu stod las nges par brtsams pa'i</text></item>
<item><p>267a5</p><section>mdo sde</section><text>grong khyer ni nor gyi skal ba dang ldan zhing brkam chags dang / zhe sdang che la rmongs shing ma dul ba'i skye bos gang bar 'gyur ro/ /chu smad la nges par brtsams pa'i grong khyer ni nor dang / 'bru mang zhing rang bzhin</text></item>
<item><p>267a6</p><section>mdo sde</section><text>gyis rig pa phun sum tshogs pa dang ldan la skye bo rtsod pa la dga' bar 'gyur ro/ /gro zhin la nges par brtsams pa'i grong khyer ni nor dang 'bru sten cing nad med la skye bo 'brel ba'i bstan bcos la mkhas shing</text></item>
<item><p>267a7</p><section>mdo sde</section><text>goms par 'gyur ro/ /mon gre la nges par brtsams pa'i grong khyer ni bud med las rgyal zhing gos dang / phreng ba dang / 'dod pa'i longs spyod mang po med par 'gyur ro/ /mon gru la nges par</text></item>
<item><p>267a8</p><section>mdo sde</section><text>brtsams pa'i grong khyer ni rig pa dang mi ldan zhing g.yo la dga' zhing bud med dang / btung ba dang ldan zhing phyis ni chu yis 'jig par 'gyur ro/ /khrums stod la nges par brtsams pa'i grong khyer ni de dag bde ba</text></item>
<item><p>267b1</p><section>mdo sde</section><text>la dga' zhing pha rol la gnod pa sbyor ba la rmongs pas bde ba spong bar 'gyur ro/ /khrums smad la nges par brtsams pa'i grong khyer ni rin po che dang / 'bru dang zas skom gyis phyug cing rtag tu khyad par 'phel bar 'gyur ro/ /</text></item>
<item><p>267b2</p><section>mdo sde</section><text>nam gru la nges par brtsams pa'i grong khyer ni skye bo rnams blta na sdug cing bong bu dang / rnga mo dang / ba lang dang / nor dang / 'bru mang po dang ldan par 'gyur ro/ /tha skar la nges par brtsams pa'i grong khyer ni shis pa la</text></item>
<item><p>267b3</p><section>mdo sde</section><text>sogs pa rten cing skye bo nad med cing blta na sdug pas gang bar 'gyur ro/ /bra nye la nges par brtsams pa'i grong khyer ni rtsod pa la dga' zhing skal ba chung la tshul khrims nyams shing sdug bsngal 'byung ba'i skye bo ma dul ba</text></item>
<item><p>267b4</p><section>mdo sde</section><text>gnas par 'gyur ro/ /grong dang / rgyal po'i pho brang dang / de bzhin grong rnams rgyu skar gang la brtsams pa yang mkhas pas de bzhin du rab tu brtag par bya'o/ /bzang po la dga' zhing 'jug pa de ni bdag gis skye ba snga ma</text></item>
<item><p>267b5</p><section>mdo sde</section><text>la shes par byas pa yin no/ /kye pad ma'i snying po de dag ni rgyu skar nges par bstan pa'i le'u yin no/ /kye pad ma'i snying po gzhan yang rgyu skar nyi shu rtsa brgyad po de dag gi gnas nges par bshad par bya ste/ kye pad ma'i</text></item>
<item><p>267b6</p><section>mdo sde</section><text>snying po rgyu skar smin drug gi gnas ni nad ga da dang / yul ka ling ka'o/ /snar ma ni skye dgu thams cad la gnas so/ /mgo ni lus 'phags dang / rgyal po'i zhabs 'bring ba la gnas so/ /lag dang /</text></item>
<item><p>267b7</p><section>mdo sde</section><text>nam so dang / rgyal dang / skag rnams ni klung dang gangs can la gnas so/ /mchu ni shar phyogs kyi mi rnams la gnas so/ /gre ni rkun ma rnams la gnas so/ /dbo ni sa bon 'di rnams la gnas so/ /</text></item>
<item><p>267b8</p><section>mdo sde</section><text>me bzhi ni yul 'khor ba rnams la gnas so/ /rgyu skar nag pa ni bya dang / rkang gnyis pa rnams la gnas so/ /sa ri ni rab tu byung ba thams cad la gnas so/ /sa ga ni chu la gnas pa'i</text></item>
<item><p>268a1</p><section>mdo sde</section><text>sems can rnams la gnas so/ /lha mtshams ni tshong pa zong dang ldan pa rnams la gnas so/ /snron ni sgo srungs rnams la gnas so/ /snrums ni 'dron po rnams la gnas so/ /chu stod ni pa h+ni ka pa rnams la gnas</text></item>
<item><p>268a2</p><section>mdo sde</section><text>so/ /chu smad ni kam po tse'i gling na gnas so/ /gro bzhin ni rkun ma dang pho nya rnams la gnas so/ /byi bzhin ni lho phyogs pa thams cad dang / zangs gling pa rnams la gnas so/ /mon gru ni kau shi ka pa</text></item>
<item><p>268a3</p><section>mdo sde</section><text>dang / srid srungs ba rnams la gnas so/ /mon gre ni ku ru dang / lnga mtshan na gnas so/ /khrums stod ni gan d+ha ra ba rnams dang / nas gling pa rnams dang / kam po tse rnams la gnas so/ /khrums smad ni</text></item>
<item><p>268a4</p><section>mdo sde</section><text>dri za rnams la gnas so/ /nam gru ni gru pa rnams la gnas so/ /tha skar ni rta 'tsho ba rnams la gnas so/ /bra nye ni zhing pa bzang po rnams la gnas so/ /kye pad ma'i snying po de dag ni rgyu skar rnams</text></item>
<item><p>268a5</p><section>mdo sde</section><text>kyi gnas nges par bstan pa'i le'u'o/ /kye tre shang ku dus gang la char 'bab pa zhes bya ba'i le'u bklags sam klags so/ /kye de ltar yin na khyod kyis shod cig /kye pad ma'i snying po de ltar na dus gang la char</text></item>
<item><p>268a6</p><section>mdo sde</section><text>'bab pa zhes bya ba'i le'u bshad kyis de nyon cig /smin drug dang ldan pa'i sos ka'i zla ba tha ma la char 'bab pa ni a lang ka drug bcu'i char nub bcu'i bar du 'bab cing pa ba sangs sngon du gnas pa ni char rgyun chad</text></item>
<item><p>268a7</p><section>mdo sde</section><text>med par mtshan mo char 'bab par yang dag par shes par bya ste/ dgun dang / dpyid kyi bar gsum bzung bar gyur pa ni ma'i stobs shes bya bar 'gyur te/ smin drug gi yin par bstan to/ /snar ma dang ldan</text></item>
<item><p>268a8</p><section>mdo sde</section><text>pa sos ka'i zla ba'i tha ma la gang du char bab pa de a lang ga nyi shu rtsa gcig 'bab cing der zhing rmos na las byed pa des 'bras bu dang bcas shing 'bru rnams phun sum tshogs shing der nad gnyis 'byung bar 'gyur te/</text></item>
<item><p>268b1</p><section>mdo sde</section><text>pho ba'i nad dang / mig nad dang / yul du rkun po mang ba ni snar ma'i yin par bstan to/ /mgo dang ldan pa'i sos ka'i zla ba tha ma la gang du char pa bab pa de ni a lang ka drug bcu rtsa bzhi'i char 'bab cing 'bras</text></item>
<item><p>268b2</p><section>mdo sde</section><text>bu dang bcas shing phyis kyang yang dag par 'bab par shes par bya zhing rgyal po'i chad pa med cing bde ba dang / gnod pa med par gyur pas ljongs rnams dga' bar gyur pa ni mgo'i yin par bstan to/ /lag pa</text></item>
<item><p>268b3</p><section>mdo sde</section><text>dang ldan pa'i sos ka'i zla ba tha ma la gang char bab pa ni a lang ka bcwa brgyad kyi char 'bab cing der zhing las la sbyor bas rlan chung ba spang bar bya zhing yul du rkun ma mang la der yang nad gsum stobs dang ldan par 'gyur te/</text></item>
<item><p>268b4</p><section>mdo sde</section><text>rims dang / tsha ba dang / lkog nad kyis bu chung dang / khye'u dang / bu mo rnams 'chi bar 'gyur te/ lag gi yin par bstan to/ /nam so dang ldan pa'i sos ka'i zla ba tha ma la gang du char bab pa de ni a lang ka dgu</text></item>
<item><p>268b5</p><section>mdo sde</section><text>bcu'i char 'bab cing sprin chen po 'byung zhing dpyid zla tha chungs la bab pa bde bar 'bab cing bar dang bcas shing rgyun du 'bab par 'gyur zhing rgyal po'i chad pa med par 'gyur te/ nam so yin par bstan to/ /</text></item>
<item><p>268b6</p><section>mdo sde</section><text>rgyal dang ldan pa'i sos ka'i zla ba tha ma la gang du char bab pa de ni a lang ka sum bcu rtsa gnyis kyi char 'bab par 'gyur te/ dma' bar zhing las bya zhing skams spang bar bya'o/ /nges par nyin dang mtshan du 'bru bzang po</text></item>
<item><p>268b7</p><section>mdo sde</section><text>phun sum tshogs shing bram ze dang / rgyal rigs der phan tshun rtsod cing / mche ba can stobs dang ldan par 'gyur la nad gsum stobs dang ldan par 'gyur te/ 'brum bu dang 'brum bu phra mo dang / shu ba'o/ /</text></item>
<item><p>268b8</p><section>mdo sde</section><text>'di ni rgyal du shes par bya'o/ /skag dang ldan pa'i sos ka'i zla ba tha ma la gang du char bab pa de ni a lang ka nyi shu rtsa gcig 'bab cing de la dma' bar zhing las bya zhing skams spang bar bya ste/ rlung mi bzad par</text></item>
<item><p>269a1</p><section>mdo sde</section><text>ldang zhing rig pa dang ldan pa la bar chad 'byung zhing char des 'bru thams cad phun sum tshogs shing rgyal po dang / blon po 'khrug par 'gyur te/ skag gi yin par bstan to/ /mchu dang ldan pa'i sos ka'i zla ba tha ma la</text></item>
<item><p>269a2</p><section>mdo sde</section><text>gang du char bab pa de ni a lang ka drug bcu rtsa bzhi'i char 'bab cing char des 'bru thams cad phun sum tshogs shing bya dang / phyugs dang / ri dgas rnams kyi mngal 'jig par 'gyur zhing skye ba dang / 'chi bar</text></item>
<item><p>269a3</p><section>mdo sde</section><text>'gyur te/ mchu yin par bstan to/ /gre dang ldan pa'i sos ka'i zla ba tha ma la gang du char bab pa de ni a lang ka brgyad bcu'i char 'bab cing / char des 'bru thams cad phun sum tshogs shing 'bru de dag kyang gzhan</text></item>
<item><p>269a4</p><section>mdo sde</section><text>gyi dmag gis khyer zhing mi rnams sdug bsngal dang ldan la mi dang phyugs rnams kyi mngal 'jig par 'gyur te gre'i yin par bstan to/ /dbo dang ldan pa'i sos ka'i zla ba tha ma la gang du char bab pa der ni a lang ka lnga</text></item>
<item><p>269a5</p><section>mdo sde</section><text>bcu rtsa dgu'i char bab cing 'bru thams cad phun sum tshogs shing rgyal po'i mtshon gyis char pa 'bebs shing bram ze dang / rgyal rigs rnams rtsod par gyur cing myur bar tshul ma yin pas skye dgu rnams brlag</text></item>
<item><p>269a6</p><section>mdo sde</section><text>par 'gyur te/ dbo'i yin par bstan to/ /me bzhi dang ldan pa'i sos ka'i zla ba tha ma'i nyi ma la gang du char bab pa der ni a lang ka lnga bcu rtsa dgu 'bab cing de la 'di lta ste/ skye bo rnams bden pa med pa</text></item>
<item><p>269a7</p><section>mdo sde</section><text>dang / nad kyis mchog tu gnod cing 'bras bu chung zhing chu med pas lo nyes par 'gyur te/ me bzhi'i yin par bstan to/ /nag pa dang ldan pa'i sos ka'i zla ba tha ma la char bab pa der ni a lang ka drug bcu rtsa</text></item>
<item><p>269a8</p><section>mdo sde</section><text>bzhi'i char 'bab cing snying po dang ldan la/ phyis kyang 'bab cing rgyal po'i mtshon spangs shing ljongs kyi skye bo rnams dga' bar 'gyur te/ nag pa'i yin par bstan to/ /sa ri dang ldan pa'i sos ka'i zla ba tha ma'i</text></item>
<item><p>269b1</p><section>mdo sde</section><text>nyi ma la gang du char bab pa der ni a lang ka nyi shu rtsa gcig gi char 'bab cing rgyal po'i mtshon dang / bral bar 'gyur zhing rkun ma stobs dang ldan par 'gyur te/ sa ri'i yin par bstan to/ /sa ga dang ldan pa'i sos ka'i zla</text></item>
<item><p>269b2</p><section>mdo sde</section><text>ba tha ma la gang du char bab pa der ni a lang ka lnga bcu'i char 'bab cing 'bru thams cad phun sum tshogs shing rgyal po dang / skye bo rnams sangs par 'gyur te/ me mched pa dang / mche ba can stobs dang ldan pas zad par</text></item>
<item><p>269b3</p><section>mdo sde</section><text>gyur te/ sa ga'i yin par bstan to/ /lha mtshams dang ldan pa'i sos ka'i zla ba tha ma la a lang ka drug bcu'i char 'bab cing 'bru rnams phun sum tshogs la lo ma rnams rgyas par 'gyur te/ lha mtshams kyi yin par bstan</text></item>
<item><p>269b4</p><section>mdo sde</section><text>to/ /snron dang ldan pa'i sos ka'i zla ba tha ma la a lang ka bcu drug gi char 'bab cing der las kyi mtha' spang bar bya zhing gshol thogs pa spangs shing de nas 'gro bar bya ste/ gzhan gyi dmag tshogs kyis ljongs de 'jig par</text></item>
<item><p>269b5</p><section>mdo sde</section><text>'gyur te/ snron gyi yin par bstan to/ /snrums dang ldan pa'i sos ka'i zla ba tha ma la a lang ka drug bcu rtsa bzhi'i char 'bab cing 'bru rnams phun sum tshogs la/ yul der rkun ma mang bar 'gyur zhing pha rol</text></item>
<item><p>269b6</p><section>mdo sde</section><text>dang / rtsib logs gzer ba dang / mig na ba 'byung la me tog dang / 'bras bu phun sum tshogs pa dang / rgyal pos mtshon spongs bar 'gyur te/ snrums kyi yin par bstan to/ /chu stod dang ldan</text></item>
<item><p>269b7</p><section>mdo sde</section><text>pa'i sos ka'i zla ba tha ma la a lang ka drug bcu rtsa bzhi'i char 'bab cing gza' gnyis sngon du 'gro bas/ rta 'thab pa'i zla ba phyed kyi char 'bab cing der 'bru rnams phun sum tshogs shing lto ba'i nad dang / mig gi nad</text></item>
<item><p>269b8</p><section>mdo sde</section><text>gnyis der rab tu stobs dang ldan par 'gyur te/ chu stod kyi yin par bstan to/ /chu smad dang ldan pa'i sos ka'i zla ba tha ma la a lang ka rdzogs pa'i brgya'i char 'bab cing de la mtho bar zhing las bya zhing dma' bar spang</text></item>
<item><p>270a1</p><section>mdo sde</section><text>bar bya'o/ /chu bo rnams cher 'bab cing dang po'i char bab pas 'bru rnams phun sum tshogs shing / g.yan pa dang / 'brum bu dang / phol mig ste nad gsum rab tu stobs dang ldan par 'gyur te/ chu smad kyi yin</text></item>
<item><p>270a2</p><section>mdo sde</section><text>par bstan to/ /gro bzhin dang ldan pa'i sos ka'i zla ba tha ma la a lang ka drug bcu rtsa bzhi'i char 'bab cing yul gcig tu bab par gyur nas/ phyis char phun sum tshogs par 'gyur zhing chu na gnas pa rnams la gnod par</text></item>
<item><p>270a3</p><section>mdo sde</section><text>'gyur la nad mang ba dang / rgyal po'i chad pa drag por 'gyur te/ gro bzhin gyi yin par bstan no/ /mon gre dang ldan pa'i sos ka'i zla ba tha ma la a lang ka drug bcu rtsa gcig gi char 'bab cing char gle gar 'bab pas de la</text></item>
<item><p>270a4</p><section>mdo sde</section><text>ni dma' bar zhing las byed cing mtho ba spang bar bya'o/ /mtshan mo gnod pa'i sgor 'gyur zhing 'bru rnams phun sum tshogs la nad gcig stobs dang ldan te g.yan pa'o/ /rgyal po mtshon thogs par 'gyur te/</text></item>
<item><p>270a5</p><section>mdo sde</section><text>mon gre'i yin par bstan to/ /mon gru dang ldan pa'i sos ka'i zla ba tha ma la char cung zhig 'bab pas dma' bar zhing las bya zhing mtho ba spang bar bya ste/ char des 'bru thams cad phun sum tshogs shing dmag gi</text></item>
<item><p>270a6</p><section>mdo sde</section><text>tshogs kyis ljongs bskor bar gyur pas mi rnams bu phrag par thogs nas yul gzhan du 'gro bar bstan te/ mon gru'i yin par bstan to/ /khrums stod dang ldan pa'i sos ka'i zla ba tha ma la a lang ka drug bcu</text></item>
<item><p>270a7</p><section>mdo sde</section><text>rtsa bzhi'i char bab cing dus dang po'i mtshan mo'i sgo nas mtshan mo nyi shu rtsa dgu'i bar du thab mo 'byung zhing me tog dang 'bru rnams nyams par 'gyur zhing dus der rkun ma mang zhing nad chen po gnyis 'byung ste/ dang por ni</text></item>
<item><p>270a8</p><section>mdo sde</section><text>'khrigs pa'i rims dang / phyis ni gza' chen po'i stobs kyi gnod pas bud med dang / skyes pa rnams 'chi bar 'gyur te/ khrums stod kyi yin par bstan to/ /khrums smad dang ldan pa'i sos ka'i zla ba</text></item>
<item><p>270b1</p><section>mdo sde</section><text>tha ma la a lang ka rdzogs pa brgya'i char 'bab par 'gyung zhing chu bo rnams cher 'bab la nad chen po bzhi stobs dang ldan par 'gyur te 'di lta ste/ pho ba'i nad dang / mig gi nad dang / cham pa dang / rims byung bas khye'u</text></item>
<item><p>270b2</p><section>mdo sde</section><text>dang / bu mo rnams 'chi bar 'gyur zhing der mthon por zhing las bya zhing dma' ba spang bar bya'o/ /nad chen pos 'chi ba mang zhing me tog dang 'bras bu phun sum tshogs par 'gyur te/ khrums smad kyi yin par bstan to/ /</text></item>
<item><p>270b3</p><section>mdo sde</section><text>nam gru dang ldan pa'i sos ka'i zla ba tha ma la a lang ka drug bcu'i char 'bab cing gang dma' bar zhing las bya zhing mtho ba ni spang bar bya'o/ /char des lo thog thams cad phun sum tshogs shing rgyal pos mtshon spangs pas</text></item>
<item><p>270b4</p><section>mdo sde</section><text>'bru de dag kyang mdza' bo dang gnyen mi rnams kyis longs spyod cing ljongs la gnod pa med par gyur pas/ mdza' bo dang ldan par 'gyur te/ nam gru'i yin par bstan to/ /tha skar dang ldan pa'i sos ka'i zla ba tha ma</text></item>
<item><p>270b5</p><section>mdo sde</section><text>la a lang ka bzhi bcu rtsa bzhi'i char 'bab cing bar du char che bas der ni dma' bar zhing las bya zhing mtho bar spang bar bya'o/ /gnyis su char phun sum tshogs shing skye bo rnams 'dus pa ldan zhing rkun ma stobs dang ldan</text></item>
<item><p>270b6</p><section>mdo sde</section><text>par 'gyur te/ tha skar gyi yin par bstan to/ /bra nye dang ldan pa'i sos ka'i zla ba tha ma la gang du char bab pa der a lang ka rdzogs par brgya 'bab pa de mtho bar zhing las bya zhing dma' ba spang bar bya'o/ /</text></item>
<item><p>270b7</p><section>mdo sde</section><text>de lo nyes pas skye bo rnams 'chi bar 'gyur zhing / rgyal po phan tshun 'thab cing bu dang bu mo rnams 'chi bar 'gyur te/ bra nye'i yin par bstan to/ /kye pad ma'i snying po de dag ni dus gang la char bab pa'i le'u'o/ /</text></item>
<item><p>270b8</p><section>mdo sde</section><text>kye pad ma'i snying po rgyu skar de rnams dang gza' sgra gcan du ldan pas 'bras bu smin par bshad par bya'o/ /kye pad ma'i snying po smin drug dang gza' sgra gcan du ldan pas ni yul ka ling ka dang / ma ga d+hA pa rnams</text></item>
<item><p>271a1</p><section>mdo sde</section><text>rnams la nad nye bar 'byung bar 'gyur ro/ /gang gi tshe snar ma dang sgra gcan du ldan pas ni skye dgu rnams la nad nye bar 'byung bar 'gyur ro/ /gang gi tshe mgo dang gza' sgra gcan du ldan pas ni lus 'phags pa</text></item>
<item><p>271a2</p><section>mdo sde</section><text>rnams dang / rgyal po'i zhabs 'bring ba rnams la nad nye bar 'byung bar 'gyur ro/ /de bzhin du lag dang / nam so dang / rgyal dang / skag dang / gang gi tshe sgra gcan du ldan pas ni klu rnams dang / gangs can pa</text></item>
<item><p>271a3</p><section>mdo sde</section><text>rnams la nad nye bar 'byung bar 'gyur ro/ /gang gi tshe mchu dang sgra gcan du ldan pas ni shar phyogs pa rnams la nad nye bar 'byung bar 'gyur ro/ /gang gi tshe gre dang gza' sgra gcan du ldan pas ni rkun ma'i gnas nye bar</text></item>
<item><p>271a4</p><section>mdo sde</section><text>'byung bar 'gyur ro/ /gang gi tshe dbo dang gza' sgra gcan du ldan pas ni a ban ti pa rnams la nad nye bar 'byung ngo / /gang gi tshe me bzhi dang sgra gcan du ldan pas ni yul 'khor ba rnams la nad nye bar 'byung ngo / /gang gi</text></item>
<item><p>271a5</p><section>mdo sde</section><text>tshe nag pa dang sgra gcan du ldan pas ni bya dang / rkang gnyis pa rnams la nad nye bar 'byung ngo / /gang gi tshe sa ri dang sgra gcan du ldan pas ni rab tu byung ba thams cad la nad 'byung ngo / /gang gi tshe sa ga dang sgra gcan du ldan</text></item>
<item><p>271a6</p><section>mdo sde</section><text>pas ni chu'i sems can rnams la nad du 'gyur ro/ /gang gi tshe lha mtshams dang sgra gcan du ldan pas ni zong dang ldan pa'i tshong pa rnams la nad 'byung ngo / /gang gi tshe snron dang sgra gcan du ldan pas ni sgo srungs rnams</text></item>
<item><p>271a7</p><section>mdo sde</section><text>la nad 'byung ngo / /gang gi tshe snrums dang sgra gcan du ldan pas ni 'dron po rnams la nad 'byung ngo / /gang gi tshe chu stod dang sgra gcan du ldan pas ni a ban ti pa rnams la nad 'byung ngo / /gang gi tshe chu smad dang sgra gcan du</text></item>
<item><p>271a8</p><section>mdo sde</section><text>ldan pas ni kam po tse'i gling pa rnams dang na pa li ka rnams la nad 'byung ngo / /gang gi tshe byi bzhin dang sgra gcan du ldan pas ni lho phyogs pa thams cad dang / zangs gling pa rnams la nad 'byung ngo / /</text></item>
<item><p>271b1</p><section>mdo sde</section><text>gang gi tshe gro bzhin dang sgra gcan du ldan pas ni rkun ma la nad 'byung ngo / /gang gi tshe mon gre dang sgra gcan du ldan pas ni ku ru pa dang / rna can pa rnams la nad 'byung ngo / /gang gi tshe mon gru dang sgra gcan du ldan pas ni gser</text></item>
<item><p>271b2</p><section>mdo sde</section><text>'tshong ba rnams la nad 'byung ngo / /gang gi tshe khrums smad dang sgra gcan du ldan pas ni rol mo pa rnams la nad 'byung ngo / /gang gi tshe nam gru dang sgra gcan du ldan pas ni gru pa rnams la nad 'byung ngo / /gang gi tshe tha skar dang</text></item>
<item><p>271b3</p><section>mdo sde</section><text>sgra gcan du ldan pas ni rta 'tsho ba rnams la nad 'byung ngo / /gang gi tshe bra nye dang sgra gcan du ldan pa'i che zhing bzang po rnams la nad 'byung ngo / /kye pad ma'i snying po 'di dag ni gza' sgra gcan du ldan pas 'bras bu rnam par</text></item>
<item><p>271b4</p><section>mdo sde</section><text>smin pa zhing bya ba'i le'u'o/ /rgyu skar so so'i las kyi dgos pa bshad pa khong du chud par bya ste/ rgyu skar gang gi las gang yin pa'i drang srong rnams ni 'di ltar 'dod do/ /smin drug ni skar ma drug yin par rig par bya ste/</text></item>
<item><p>271b5</p><section>mdo sde</section><text>de la ni me'i bya ba bya ste/ me lha mnyes par bya ba dang / sbyin bsreg byas na 'phel bar 'gyur ro/ /de la ba lang gi gnas bya zhing zho dkrogs na mar che la/ ra dang lug nyo bar bya zhing ba glang dgye bar bya'o/ /</text></item>
<item><p>271b6</p><section>mdo sde</section><text>lcags bzhu ba dang / snod thams cad bya ba dang / rin po che bcang ba dang / las kyi mtha' bya ba dang / mtshon bcang ba dang / nang khang dang khyim du me sbar ba dang / me tog ser po dang / dmar po'i sa bon gdab pa</text></item>
<item><p>271b7</p><section>mdo sde</section><text>dang / khyim byas pa la der 'dug par bsgrub pa dang / gos sar pa bgo bar bya zhing rin gyis ni nyo bar mi bya'o/ /las drag po bsgrub pa g.yul 'gyed pa dang / bcing ba rnams la bzang zhing mkhas pas pha rol dang</text></item>
<item><p>271b8</p><section>mdo sde</section><text>rtsod pa'i sbyor ba ni mi bya'o/ /spu gri bya ba dang bca' ba thams cad bya zhing / me dang ldan pa'i snod der bya zhing tshe spel ba dang / skra bkru ba dang / bud med rnams la sgeg pa dang / nyi ma de la char bab na dgra ldang zhing</text></item>
<item><p>272a1</p><section>mdo sde</section><text>khro ba dang / dga' ba dang / drag po'i las brtsam zhing rkun ma 'gyed par bzang zhing de la skyes pa tshe ring ba dang grags pa dang ldan pa dang / mchod sbyin byed cing tshul khrims dang ldan par 'gyur te/ de dag ni smin</text></item>
<item><p>272a2</p><section>mdo sde</section><text>drug la bya'o/ /snar ma la ni sa gzhi la zhing las thams cad bya ba dang / zhing dang / dngos po dang / gtsug lag khang dang / khyim gsar bya ba dang / bdag nyid kyis drag shul bya dgos pa rnams dang / phyugs kyi</text></item>
<item><p>272a3</p><section>mdo sde</section><text>gnas dang / sa bon thams cad gdab pa dang / gos bgo bar bya bar bstan to/ /bu lon brdar mi rung ste/ dgra 'phel ba dang / ston mo dang chang gi sbyor ba gnyis spang bar bya'o/ /nyin par de la bab nas gang</text></item>
<item><p>272a4</p><section>mdo sde</section><text>skyes kyang bkra shis shing snying rje dang bzod pa dang ldan zhing bud med dga' ba dang / zas la brkam pa dang / tshe ring zhing phyugs mang la nor dang 'bru mang zhing longs spyod che zhing de la rgyal bar 'gyur te/ snar ma la bya'o/ /</text></item>
<item><p>272a5</p><section>mdo sde</section><text>zla ba dang mgor ldan pa la rig pa tshegs chung ngus khyad par du 'phags pa dang / dal ba'i las thams cad bya ste/ las gang snar ma la bya bar bstan pa de dag thams cad la bya'o/ /'o ma dang ldan pa'i shing las bzho</text></item>
<item><p>272a6</p><section>mdo sde</section><text>ba dang / 'o ma can gyi sa bon gdab pa dang / rgyal po rgyal sar 'jug pa dang / gnas kyi don du 'gro ba dang / rta dang / glang po dang / ba lang gdul ba la mchog tu bzang ngo / /gos sar pa bgo ba dang / rgyan</text></item>
<item><p>272a7</p><section>mdo sde</section><text>gyis brgyan par mi bya zhing bram ze rnams kyi las thams cad de la bya bar rung ngo / /nyi ma de la char bab pa de ni legs par bab par bstan to/ /nyi ma de la skyes pa gnyid che zhing yid g.yengs par 'gyur te/</text></item>
<item><p>272a8</p><section>mdo sde</section><text>mgo'i yin par bstan to/ /lag la ni don gnyer ba dang / las bzang po bya ba dang / drag po'i las rnams 'grub pas mkhas pas 'bad par bya'o/ /khron pa dang / 'obs dang / rdzing bu de la bya bar bzang ngo / /ba thul</text></item>
<item><p>272b1</p><section>mdo sde</section><text>sar ma nyo na 'grub/ mar khu btsir ba'i las dang / chang btsong ba dang / bur shing gi sa bon gzugs pa dang / nyi ma de la char bab na char mang du 'bab par shes par bya'o/ /nyi ma de la skyes pa khro zhing ri dgas kyi rngon pa</text></item>
<item><p>272b2</p><section>mdo sde</section><text>byed par 'gyur te lag la bya'o/ /nam so la ni kha dog bcang bar bya ba dang / ba lang sbyin pa dang / gtsug phud gzhag pa la rung zhing sngags thams cad 'grub po/ /bu don du gnyer bar chung ma blang ba dang / yang dang yang</text></item>
<item><p>272b3</p><section>mdo sde</section><text>du bya bar 'dod pa'i las de rnams bsgrub par bzang ste/ gal te 'chi ba'i dogs pa yod pas g.yo ba'i las mi bya'o/ /nyin zhag de la skyes pa mchog tu shis shing 'dod pa chung la bud med kyi chags pa skyes bu de che zhing sna</text></item>
<item><p>272b4</p><section>mdo sde</section><text>tshogs pa shes shing / gcig la mi 'jug par bstan te/ nam so la bya'o/ /rgyal la ni bsod nams dang / grags pa dang / tshe bsring ba dang / mchod pa rtag tu bya bar bzang ngo / /bram ze'i las thams cad bya bar</text></item>
<item><p>272b5</p><section>mdo sde</section><text>rung zhing rgyal po dang / blon po gzhug pa dang / bla ma la bsnyen bkur ba dang / dul ba spyad pa dang / rgyal po dbang bskur ba dang / rang gi bu la rgyan gdags pa dang / kha spu breg pa'i bya ba rnams de la mkhas par bya'o/ /</text></item>
<item><p>272b6</p><section>mdo sde</section><text>mdun na 'don bsko ba dang / rgyal mtshan gzugs par bya'o/ /nyi ma de la char bab pa ni kun du gnod par 'bab cing rkun ma dang nad med pas rtag tu bde bar 'gyur zhing rgyal la las thams cad bya bar rung ngo / /</text></item>
<item><p>272b7</p><section>mdo sde</section><text>dgra dang 'khon pa'i sbyor ba spang bar bya'o/ /de la skyes pa tshe ring ba dang / grags pa dang / longs spyod che bar 'gyur te/ rgyal la bya'o/ /skag la drag po'i las rnams byas na khyad par du 'grub ste/ rgyan</text></item>
<item><p>272b8</p><section>mdo sde</section><text>brdung ba dang / ra ba brtsig pa dang / rdzing dang lam bcad par bzang ngo / /de la sbrang bu dang mchu sbrang mang zhing char gnod par 'bab cing de la skyes pa ni khro zhing gnyid che bar 'gyur te/ skag la bya'o/ /mchu la ni 'bru</text></item>
<item><p>273a1</p><section>mdo sde</section><text>thams cad kyi sa bon bya ba dang / bsdu bar bya ba dang / sa bon gzugs pa dang / mdzod bya zhing 'bru rnams gzhug pa dang / pha'i bya ba dang / dad pas bya ba thams cad de la bya zhing nyi ma de la char bab pas ni 'bru</text></item>
<item><p>273a2</p><section>mdo sde</section><text>rnams 'phel bar 'gyur zhing nye du'i don du dad ba bya ba dang / bcud rnams bskyed pa dang / rang 'dod pa bya'o/ /nyi ma de la skyes pa ni tshe ring zhing bu mang ba dang / bud med la chags pa che zhing zas la gdung ba dang / g.yul du thog</text></item>
<item><p>273a3</p><section>mdo sde</section><text>mar 'gro zhing rgyal bar 'gyur te/ drag po'i las thams cad la mkhas pas de la spang bar bya'o/ /mchu la bya'o/ /gre la ni dge ba dang / zhing pa'i las don du gnyer bar bya'o/ /de la skyu ru ra la sogs pa 'bras bu khyad</text></item>
<item><p>273a4</p><section>mdo sde</section><text>par mnyam pa rnams kyi las bya ba dang / gzhon pa rnams bkra shis kyi khrus bya ba dang / bag phebs par bya ba dang / gnas bya ba dang / skal ba dang ldan zhing nye bar 'tsho ba'i las rnams bya ba dang / byis pa'i skra bkru ba dang /</text></item>
<item><p>273a5</p><section>mdo sde</section><text>skra mdzes par bya ba dang / skal ba dang ldan pa'i las dang / nyi ma de la char bab pa legs par bab pa bstan te 'gre la'o/ /dbo la ni las thams cad bya ste/ khang pa rnying pa gso ba la sogs pa thams cad bya'o/ /de la skyes pa</text></item>
<item><p>273a6</p><section>mdo sde</section><text>yid gzhungs pa dang grags pa dang ldan par 'gyur te/ gzhan yang de la byin mi nyams shing thams cad brtan par bstan to/ /de la char bab na ni thams cad phun sum tshogs par rig par bya ste/ dbo la bya'o/ /me bzhi</text></item>
<item><p>273a7</p><section>mdo sde</section><text>la las phra ba thams cad bya zhing bram ze'i las thams cad bya bar bzang ngo / /glang po dang / glang po mchog bzhon pa dang / rdzing bu bya ba dang / rkus na 'grub ste/ mkhas pas gzhan ni spang bar bya'o/ /nyi ma de la char</text></item>
<item><p>273a8</p><section>mdo sde</section><text>bab pa mchog tu 'grub par 'gyur zhing de la skyes pa ni dpa' zhing rku ba dang / blo dang ldan la rig pa thams cad la mkhas shing nad med cing yun ring du 'tsho ste me bzhi la bya'o/ /nag pa la ni gos bzang po bgo ba dang /</text></item>
<item><p>273b1</p><section>mdo sde</section><text>rgyan gdags pa dang / rgyal po rgyan gyis brgyan pa dang / dmag chas pa la bzang bar blta'o/ /gser dang / dngul dang / rdzas dang / grong khyer rnams gzhal ba dang / bdag nyid rgyan gyis brgyan pa dang / dri dang spos kyis</text></item>
<item><p>273b2</p><section>mdo sde</section><text>byug pa dang / yon tan gyi las glu dang / gar bya ba dang / rnga rdung ba dang / lder so bya ba dang / bsrung ba dang / rol mo dang / zhal zhal dang / lag gi bzo rnams bya bar bzang ngo / /nyi ma de la char 'bab pas sna tshogs kyi las 'grub</text></item>
<item><p>273b3</p><section>mdo sde</section><text>par bstan to/ /de la skyes na yid gzhungs pa dang / mkhas shing 'dod pa chung ba dang / tshol ba'i ngang tshul can dang / skal ba dang ldan zhing blo rgod par 'gyur te/ tshe ring zhing bsod nams che la bud med la dga' bar 'gyur te/ nag pa'i</text></item>
<item><p>273b4</p><section>mdo sde</section><text>bya ba'o/ /sa ri la ni rta dang bong bu dgye ba'i dgos pa dang / tshogs la ston mo sbyin pa dang / kha zas phra mo dgye ba dang / rnga dang / rdza rnga dang / khar rnga dang / glu rnams bya ba la myur zhing 'grub bo/ /bag ma blang ba dang / bag ma</text></item>
<item><p>273b5</p><section>mdo sde</section><text>gtang ba dang / gnyen bya ba dang / gnas dang / grogs po dang / mal cha dang / khyim du 'jug pa la bzang ngo / /nyi ma de la char bab na rlung mi 'chad par ldang ngo / /nyi ma de la skyes pa ni yid gzhungs shing nad mang la mkhas par</text></item>
<item><p>273b6</p><section>mdo sde</section><text>'gyur te/ sa ri'i bya ba'o/ /sa ga la ni zhing gi las kyi mtha' rnams bya ba dang / nas dang gro'i las kyi mtha' spang bar bya'o/ /lgang bu can rnams spang bar bya zhing / 'bru dang / til dang / sran ma dang / de dag dang /</text></item>
<item><p>273b7</p><section>mdo sde</section><text>shing dang / tshod ma rnams gdab cing / khang pa'i las rnams bya ba dang / skra bkru ba dang / gtsang sbra bya ba la bzang ngo / /nyi ma de la char bab pa ni bskal pa'i chu dang 'dra bar rig par bya'o/ /de la skyes pa ni yid</text></item>
<item><p>273b8</p><section>mdo sde</section><text>bde bar lta zhing blo rno ba dang / khro zhing skal ba dma' ba la bu med par 'gyur te/ sa ga'i bya ba'o/ /lha mtshams la ni sdums bya ba dang / dal ba'i las thams cad bya ba dang / brtson 'grus brtsams la mkhas pas</text></item>
<item><p>274a1</p><section>mdo sde</section><text>bsngags so/ / de la skra breg pa dang / mtshon gyi las bya ba dang / bsdu ba'i sbyor ba rnams 'grub par bya ste/ de brtan par 'gyur ro/ /gzhan ni nyon mongs pas gdungs shing nyams par bstan to/ /nyi ma de la char</text></item>
<item><p>274a2</p><section>mdo sde</section><text>bab pa legs par 'bab par bstan to/ /de la skyes pa gnyen dang grogs por ldan la chos dang tshul khrims su bcas par 'gyur te/ lha mtshams kyi bya ba'o/ /snron la ni thog mar rgyal po dbang bskur bar bzang zhing gzhan</text></item>
<item><p>274a3</p><section>mdo sde</section><text>ni nyon mongs pas gdungs par 'gyur ro/ /grong dang / grong khyer dang / ljongs rnams bgo bsha' bya ba dang / rgyal po'i las thams cad bya ba la bzang zhing / de la skyes pa ni spun rnams kyi phu bor 'gyur zhing tshe ring ba dang / grags pa</text></item>
<item><p>274a4</p><section>mdo sde</section><text>dang ldan zhing ngo mtshar du mkhas par 'gyur ro/ /rta dang / glang po bzhon pa dang / khang bzangs su 'jug pa dang / grong dang / grong khyer dang / yul 'khor rnams gzung ba la mchog tu bsngags so/ /yang de la smas pa ni mi 'tsho bar</text></item>
<item><p>274a5</p><section>mdo sde</section><text>bstan to/ /drag po'i las rnams 'grub par bstan to/ /mkhas pas gzhan ni spang bar bya'o/ /nyi ma de la char bab pa ni legs par 'bab par bstan te/ snron gyi bya ba'o/ /snrums la ni rtsa ba dang / la phug dang / rtsa ba</text></item>
<item><p>274a6</p><section>mdo sde</section><text>don du gnyer bas rtsa ba'i sa bon gzugs pa'i sbyor ba rung zhing rtsa ba ma yin pa rnams la ni ma yin no/ /bu lon rnying pa brdas na mdun na nor gnas par 'gyur ro/ /rtsa ba don du gnyer bar grub cing de bzhin du bud med thams</text></item>
<item><p>274a7</p><section>mdo sde</section><text>cad dang / gso ba'i rigs dang / bud med dang / khye'u dang / bu mo dang / khyo ga rnams khrus bya ba dang / rtsa ba thams cad sbyar ba dang / bkra shis kyi las bya ba dang / drag po'i las rnams 'grub cing phye btag</text></item>
<item><p>274a8</p><section>mdo sde</section><text>pa dang / chang gi sbyor ba la rtag tu bzang zhing de la skyes pa nor dang ldan zhing bu mang la 'bras bu dang ldan par 'gyur te/ de la snad pa mi 'tsho bar bstan to/ /de la char bab pa legs par 'bab par mngon par bstan te/</text></item>
<item><p>274b1</p><section>mdo sde</section><text>snrums kyi bya ba'o/ /chu stod la ni chu bsgyur ba dang / yur ba drang ba dang / zhing la chu blug pa dang / khron pa bya ba dang / lam du sbyin pa'i chu gzhag pa dang / rdzing bu bya ba dang / 'bras bu dang me tog la chu blug pa dang / bskyed mos</text></item>
<item><p>274b2</p><section>mdo sde</section><text>tshal bya ba dang / slong ba dgos pa la sbyar ba la bzang zhing drang ba'i las rnams 'grub cing de las gzhan ni mkhas pas mi bya'o/ /de la mes tshig pa dang / rims kyis btab pa mi 'tsho bar bstan to/ /nyi ma de la skyes</text></item>
<item><p>274b3</p><section>mdo sde</section><text>pa ni tshe ring zhing tshul khrims kyi ngang tshul can dang / blta na sdug par 'gyur te/ chu stod kyi bya ba'o/ /chu smad la ni dgra mi bya zhing gos drub pa bya zhing bgo bar ni mi bya'o/ /bsdu bskyog mi bya zhing khyim mi dbub ste/ byas na</text></item>
<item><p>274b4</p><section>mdo sde</section><text>'grub par mi 'gyur ro/ /phyugs kyi gnas dang / de bzhin du grong dpon bsko ba dang / tshong dpon bsko ba dang / rgyal po'i dgos pa rnams de la bya bar bzang ngo / /nyi ma de la skyes pa 'khor mang ba'i ngang tshul can dang /</text></item>
<item><p>274b5</p><section>mdo sde</section><text>byas pa gzo bar 'gyur ba dang / grogs po dang gcugs shing bsod nams dman zhing mkhas par 'gyur ro/ /tsha bas btab pa mi sos shing brtan par bstan to/ /nyi ma de la char bab pa legs par 'bab par bstan te/</text></item>
<item><p>274b6</p><section>mdo sde</section><text>chu smad kyi bya ba'o/ /byi bzhin la tshangs pa'i lha'i mchod pa mi bya zhing / gro bzhin la ni g.yul sprad par bya'i/ rol mo bslab pa dang / bklags pa rnams myur bar 'grub po/ /rna cha gdags pa dang /</text></item>
<item><p>274b7</p><section>mdo sde</section><text>rgyal por dbang bskur ba dang / bram ze'i las thams cad de la bya zhing gtor ma gtong ba dang / dpung la blta bar bzang ngo / /de la skyes pa ni nad med pa dang / stobs dang ldan pa dang / mchog sbyin gyi ngang tshul can du</text></item>
<item><p>274b8</p><section>mdo sde</section><text>'gyur ro/ /nyi ma de la char bab pa ni legs par 'bab par 'gyur ro/ /de la gro zhin dang zla bar 'dzom na stor ba phyir rnyed par 'gyur te/ gro zhin gyi bya ba'o/ /mon gre ni myur ba'i rgyu skar te/ mchod pa'i las thams cad</text></item>
<item><p>275a1</p><section>mdo sde</section><text>dang bram ze'i rig byed bklag pa dang / khrus bya ba dang / rgyal por dbang bskur ba dang / bram ze'i las bya ba dang / tshong dpon bsko ba dang / grong khyer gyi tshogs kyi dpon po bsko ba la bzang ngo / /de la skyes pa ni</text></item>
<item><p>275a2</p><section>mdo sde</section><text>yid gzhungs shing grags pa dang ldan pa longs spyod che la nor mang ba dang / bu mang zhing dul ba'i bdag nyid can du 'gyur ro/ /stor ba dang / tshig pa dang / bsdams pa dang / bcings pa rnams dga' bas phyir 'thob bo/ /nyi ma de</text></item>
<item><p>275a3</p><section>mdo sde</section><text>la char bab pa ni zhag bzhi'i bar du 'bab te/ mon gre'i bya ba'o/ /mon gru la ni rtag tu sman sbyar ba dang / grags pa'i las dang / srid bsrung gi las rnams byas na 'grub cing zong btsong ba dang / chang btsong ba dang / de la chu</text></item>
<item><p>275a4</p><section>mdo sde</section><text>'byung ba dang / til dang sran ma bdab pa dang / rgya mtshor tshong pa chas pa bsgrub par bzang ngo / /de la rgyal po'i bka' gsal ba dang / sdig pa'i las mi bya'o/ /pho nya gtang ba dang sgo bsrungs dang / yi ge pa bsko ba dang /</text></item>
<item><p>275a5</p><section>mdo sde</section><text>sman btu ba dang / sman gtang ba dang / nyi ma de la gter brko zhing brdzang ba ni mi bya'o/ /gter sar pa bzhag cing sman bza' bar bzang zhing stor ba yun ring po nas btsal ba rnyed par 'gyur ro/ /de la skyes pa ni nad med pa</text></item>
<item><p>275a6</p><section>mdo sde</section><text>dang / khro zhing gnyid che bar 'gyur te/ nyi ma de la char bab pa ni legs par 'bab par bstan to/ /mon gru'i bya ba'o/ /khrums stod la ni drag po'i sbyor ba thams cad 'grub par brjod do/ /smas pa dang rims kyis</text></item>
<item><p>275a7</p><section>mdo sde</section><text>btab pa de dag mi 'tsho bar bstan te/ de la skyes pa dag ni rna ba gsang zhing longs spyod che la gnyen rnams yid du 'ong zhing nor che la las 'thun par byed cing spro thung bar 'gyur ro/ /nyi ma de la char 'bab pa ni drag</text></item>
<item><p>275a8</p><section>mdo sde</section><text>por 'bab par bstan to/ /khrums stod kyi bya ba'o/ /khrums smad la ni tshe ring ba dang / rgyas pa'i las bya'o/ /lho phyogs su mi 'gro zhing grong mi brtsam mo/ /de la skyes pa ni tshe ring zhing grags pa dang tshe dang ldan pa dang /</text></item>
<item><p>275b1</p><section>mdo sde</section><text>sum 'gyur gyis lto che zhing 'jigs pa med par 'gyur ro/ /nyi ma de la char bab pa ni bde bar 'bab par bstan to/ /khrums smad kyi bya ba'o/ /nam gru la ni gser dang / dngul dang / rin po che dang / 'bru bsgrub pa dang / mdzod bya ba</text></item>
<item><p>275b2</p><section>mdo sde</section><text>dang / rigs rgyud kyi bya ba dang / chang gi las kyi bya bar bzang zhing gtang ba'i las mi bya'o/ /lam sar pa gtod pa dang / chu bsgyur ba dang / khang par 'jug pa dang / mig sman sbyar ba dang / gos sar pa bgo ba dang / dbyig blang ba</text></item>
<item><p>275b3</p><section>mdo sde</section><text>bzang ngo / /de la skyes pa ni slong zhing sbyin pa dang / tshul khrims dang ldan la phongs shing gnyen rnams kyis bsten cing chos shes par 'gyur ro/ /char legs par 'bab cing stor ba rnyed par 'gyur bar bstan</text></item>
<item><p>275b4</p><section>mdo sde</section><text>to/ /nam gru'i bya ba'o/ /tha skar la ni skyes pa dang / bud med dang / rta sbyar ba dang / me thab bya ba dang / rta bsgrub pa dang / shing rta bya ba dang / bu lon bya ba dang / sa bon gdab pa dang / rta dang glang po gdul ba dang / gar bya ba dang /</text></item>
<item><p>275b5</p><section>mdo sde</section><text>sman sbyar ba dang / sman gtang bar bzang ngo / /de la skyes pa ni blta na sdug pa dang / yid gzhungs pa dang / rgyal po'i gnang chen phun sum tshogs pa dang / nad med pa la bu skye zhing skal ba bzang po dang ldan par 'gyur ro/ /char</text></item>
<item><p>275b6</p><section>mdo sde</section><text>legs par 'bab cing stor ba rnyed par bstan to/ /tha skar gyi bya ba'o/ /bra nye la ni skar ma gsum yod pas/ drag po'i las bya ba dang / bran dang gla pa bsko ba dang / gla pa btsal ba dang / chung ma blang bar bzang ngo / /de la skyes pa</text></item>
<item><p>275b7</p><section>mdo sde</section><text>ni thab krol dang / bslus pa byed pa dang / gya gyu can dang / brdzun che ba dang / blo rno ba dang / sdig pa spyod pa dang / gtsang sme chung bar 'gyur ro/ /de la snad pa dang / nad kyis btab pa/ sdug bsngal bar 'gyur ro/ /'gro ba spang bar bya'o/ /</text></item>
<item><p>275b8</p><section>mdo sde</section><text>de la char nges par 'bab pa de ltar drang srong chen po rnams kyis bstan to/ /rgyu skar de'i lha gshin rje yin pas shi ba'i phyir zas sbyin no/ /de la skyes pa ni tshul khrims nyams shing bla ma la gnod pa dang / pha rol la gnod pa byed</text></item>
<item><p>276a1</p><section>mdo sde</section><text>pa dang / brkam chags che ba dang / pha rol la dgra byed par 'gyur te bra nye'i bya ba'o/ /smin drug la sogs pa'i rgyu skar bdun dang / bra nye'i bar 'di dag las 'di ni bsdu bar bya ste/ de dag gi nang nas gang dag 'bru thams</text></item>
<item><p>276a2</p><section>mdo sde</section><text>cad dang / sman thams cad phun sum tshogs pa la gnod par byed pa'i gza' gnas pas bsrung bar bya'o/ /gzhan yang rgyu skar rnams kyi ming gi le'u bshad par bya ste/ kye pad ma'i snying po 'di lta ste/ rgyu skar bzhi po 'di</text></item>
<item><p>276a3</p><section>mdo sde</section><text>dag ni bde bar byed pa ste/ smad gsum dang snar ma'o/ /de bram ze gnas par byed pa ste/ de la gnas bya ba dang / rgyal po dbang bskur ba dang / gang so sor bstan pa'i las rnams bya bar bzang zhing gzhan yang de la</text></item>
<item><p>276a4</p><section>mdo sde</section><text>gshig pa dang / bsreg pa dang / bcing ba rnams byas na bkra shis par 'gyur bar bstan to/ /gzhan yang de la skyes pa bkra shis pa dang / sbyor ba chen po dang ldan par rig par bya'o/ /kye pad ma'i snying po rgyu skar</text></item>
<item><p>276a5</p><section>mdo sde</section><text>bzhi po 'di dag ni bde bar byed pa ste/ rgyal dang / me bzhi dang / byi bzhin dang / tha skar te/ las bya ba la myur zhing kha ton brtsam pa dang / lam du 'gro ba dang / rgod ma bzhon pa dang / lam rnams myur bar bya zhing mtshon</text></item>
<item><p>276a6</p><section>mdo sde</section><text>gyi las dang / sman gyi las rnams bya zhing zla ba bzhi pa'i mchod sbyin bya bar brtsam pa dang / gzhan yang de la gshig pa dang / bsreg pa dang / bcing ba rnams bkra shis par brjod par rig par bya'o/ /gzhan</text></item>
<item><p>276a7</p><section>mdo sde</section><text>yang de la skyes pa ni bkra shis shing longs spyod dang ldan pa'i rgyal por 'gyur ba dang / dbang phyug dang longs spyod du ldan zhing gong ma la sbyin pa dang / tshul khrims dang ldan pa'i rgyal rigs su 'gyur ba 'am/ yang bram</text></item>
<item><p>276a8</p><section>mdo sde</section><text>ze zhig mdun na 'don du 'gyur ro/ /kye pad ma'i snying po rgyu skar lnga po 'di dag drag po ste/ 'di lta ste/ mchu dang / stod gsum dang / bra nye dang lnga ste/ yang de dag la bshig pa dang / bsreg pa dang / bcings pa rnams</text></item>
<item><p>276b1</p><section>mdo sde</section><text>mi 'tsho bar brjod do/ /'di dag ni mngon sum ste/ 'di lta ste/ lag dang / skag dang / sa ri dang / snron dang / mon gru zhes bya ba ste/ cha shas dgu dang / dum bu drug go/ /bra nye ni zhing gnyis so/ /nam so dang / sa ga dang / smad gsum</text></item>
<item><p>276b2</p><section>mdo sde</section><text>gnyis kyi cha'o/ /zhing ni bcwa lnga'o/ /mchu dang / snrums dang / stod gsum po de dag ni cha nges pa yin no/ /mgo dang / rgyal dang / me bzhi dang / nag pa dang / lha mtshams dang / gro zhin dang / nam gru dang / tha skar te/ rgyu skar 'di</text></item>
<item><p>276b3</p><section>mdo sde</section><text>dag cha phyi ma'o/ /yud tsam sum bcu'i zhing dang / byi zhin gyi yud tsam mnyam pas rgyal rigs so/ /gzhan yang bram ze dge ba'i yud tsam du 'gyur ba dang / mi dge ba'i yud tsam dang / rgyu skar thams cad dang ldan zhing</text></item>
<item><p>276b4</p><section>mdo sde</section><text>gang gi gnyis ga dge ba'i yud tsam dang ldan pa'i dge bar 'gyur ro/ /yang gang gi tshe dge ba dang / mi dge bar 'gyur ba de'i tshe thun mong ma yin par 'gyur ro/ /ji ltar nyin par dang mtshan mo ring thung du 'gyur bar bshad</text></item>
<item><p>276b5</p><section>mdo sde</section><text>par bya'o/ /dbyar zla ra ba dang / rgyu skar mchu dang / tshes gnam stong du ldan par gyur la/ gnam stong snga ma gro bzhin dang 'dzom na nyin par la yud tsam bcu bdun yod do/ /mtshan mo la yud tsam bcu gsum du 'gyur</text></item>
<item><p>276b6</p><section>mdo sde</section><text>ro/ /shing bu sor drug pa nyi ma phyed la btsugs nas grib ma la sor phyed phyed kyis 'phel zhing nyi ma 'gyur la/ chu stod dang mtshan mo ldan la nyi ma dang mgo 'grogs shing dbyar gyi zla ba gnyis pa'i gnam stong dang</text></item>
<item><p>276b7</p><section>mdo sde</section><text>mchur 'dzom pa na/ dbyar gyi gnyis pa'i bcwa lnga dang khrums stod du ldan na nyin par ni yud tsam bcu drug tu 'gyur ro/ /mtshan mo la ni yud tsam bcu bzhir 'gyur ro/ /sor gnyis kyi grib ma 'phel zhing 'gyed do/ /</text></item>
<item><p>276b8</p><section>mdo sde</section><text>gro zhin dang mtshan mor ldan pa la nyi ma dang rgyal du 'grogs shing dbyar zla tha chungs kyi gnam stong dang chu stod du 'dzom par 'gyur zhing tshes bcwa lnga la tha skar du 'dzom na/ /yud tsam bcwa lnga nyin par la yod do/ /mtshan</text></item>
<item><p>277a1</p><section>mdo sde</section><text>mo la yang yud tsam bcwa lnga yod do/ /sor gsum gyis grib ma 'phel zhing nyi ma 'gyed do/ /chu stod dang mtshan mor ldan la mchu dang nyin mor 'grogs shing nag pa dang dbyar gyi zla ba bzhi pa'i gnam stong du</text></item>
<item><p>277a2</p><section>mdo sde</section><text>'dzom la smin drug dang tshes bcwa lngar 'dzom na nyin par la yud tsam bcu gsum yod do/ /mtshan mo la ni yud tsam bcu bdun yod do/ /sor bzhi'i grib mas nyi ma 'gyed la rgyu skar tha skar dang mtshan mor ldan la/ chu stod dang</text></item>
<item><p>277a3</p><section>mdo sde</section><text>nyi mor 'grogs na dgun gyi zla ba dang po'i gnam stong dang lha mtshams su 'dzom zhing mgo dang bcwa lngar ldan na/ nyin par la yud tsam bcu gsum yod do/ /mtshan mo la yud tsam bcu bdun yod do/ /sor lnga'i grib mas nyi</text></item>
<item><p>277a4</p><section>mdo sde</section><text>ma 'gyed cing smin drug dang mtshan mor 'dzom la/ nag pa dang nyin par 'grogs shing dgun gyi zla ba gnyis pa'i gnam stong dang snron du 'dzom par 'gyur zhing rgyal dang bcwa lngar ldan na/ nyin par la yud tsam bcu gnyis</text></item>
<item><p>277a5</p><section>mdo sde</section><text>yod do/ /mtshan mo la ni yud tsam bcwa brgyad yod do/ /sor drug gi grib mas nyi ma 'gyur zhing mgo dang mtshan mor 'dzom la/ sa ga dang nyi mar 'grogs shing dgun gyi zla ba gnyis pa'i gnam stong dang chu stod du 'dzom</text></item>
<item><p>277a6</p><section>mdo sde</section><text>la mchu dang bcwa lngar ldan na/ nyin par la ni yud tsam bcu gsum yod do/ /mtshan mo la ni yud tsam bcu bdun yod do/ /sor lnga'i grib ma 'gribs pas nyi ma 'gyur zhing rgyal dang mtshan mor 'dzom la/ snron dang nyi ma 'grogs</text></item>
<item><p>277a7</p><section>mdo sde</section><text>shing dgun gyi zla ba bzhi pa'i gnam stong dang gro bzhin du 'dzom la chu stod dang bcwa lngar 'dzom na/ nyin par la yud tsam bcu bzhi'o/ /mtshan mo la ni yud tsam bcu drug go/ /sor bzhi'i grib mas nyi ma 'gyur zhing mchu dang /</text></item>
<item><p>277a8</p><section>mdo sde</section><text>mtshan mor 'dzom la/ chu stod dang nyi ma 'grogs shing dpyid zla ra ba'i gnam stong dang khrums stod du 'dzom par 'gyur zhing nag pa dang bcwa lngar 'dzom na/ nyin par la ni yud tsam bcwa lngar 'gyur ro/ /mtshan mo la yang yud tsam</text></item>
<item><p>277b1</p><section>mdo sde</section><text>bcwa lngar 'gyur zhing sor gsum gyi grib mas nyi ma 'gyur zhing chu stod dang mtshan mor 'dzom la gro zhin dang nyi mar 'grogs par 'gyur zhing dpyid kyi zla ba gnyis pa'i gnam stong dang tha skar du 'dzom la sa ga dang bcwa lngar</text></item>
<item><p>277b2</p><section>mdo sde</section><text>'dzom na nyin par la ni yud tsam bcu drug tu 'gyur ro/ /mtshan mo la ni yud tsam bcu bzhi'o/ /sor gnyis kyi grib mas nyi ma 'gyur zhing nag pa dang mtshan mor 'dzom la khrums stod dang nyi mar 'grogs par gyur cing dpyid kyi</text></item>
<item><p>277b3</p><section>mdo sde</section><text>zla ba gsum pa'i gnam stong dang smin drug tu 'dzom par gyur la snrums dang bcwa lngar 'dzom na/ nyin par la ni yud tsam bcu bdun du 'gyur ro/ /mtshan mo la ni yud tsam bcu gsum mo/ /sor gnyis kyi grib mas nyi ma</text></item>
<item><p>277b4</p><section>mdo sde</section><text>'gyur zhing snron dang mtshan mor 'dzom la smin drug dang nyi mar 'dzom par gyur cing / dpyid kyi zla ba bzhi pa'i gnam stong dang rgyal du 'dzom par gyur la chu stod dang bcwa lnga ru 'dzom na/ nyin par la ni yud tsam bcwa brgyad</text></item>
<item><p>277b5</p><section>mdo sde</section><text>du 'gyur ro/ /mtshan mo la ni yud tsam bcu gnyis su 'gyur ro/ /nyi ma phyed skad la sor phyed pa'i grib mas nyi mar 'gyur zhing chu stod dang mtshan mor 'dzom la rgyal dang nyin par 'grogs par gyur cing / lo btsal bas</text></item>
<item><p>277b6</p><section>mdo sde</section><text>yud tsam gyi bye brag rnams kyis rgyu skar de thams cad la cha dang cha ru bgo zhing gnam stong dang bcwa lngar phye bas mtshan mo dang nyin zhag tu shes par bya'o/ /lo lnga lnga zhing zla ba re re lhag par 'gyur zhing zla ba drug nyin</text></item>
<item><p>277b7</p><section>mdo sde</section><text>mtshan mnyam par gyur la de las gzhan zla ba drug ni nyi ma ring la yang zla ba drug ni mtshan mo ring ngo / /zla ba drug drug ni yud tsam de dag mnyam par rig par bya ste/ zla ba drug ni nyi ma byang phyogs su 'gro la zla ba drug</text></item>
<item><p>277b8</p><section>mdo sde</section><text>ni lho phyogs su rgyu'o/ /zla ba drug ni rgya mtsho la lhag par 'bab par 'gyur zhing zla ba'i 'gros dang / nyi ma'i 'gros kyis dus 'phel bar 'gyur zhing rtsis dang bral bas shes par mi nus pa de ni 'di ltar lo yin par</text></item>
<item><p>278a1</p><section>mdo sde</section><text>bshad par 'gyur ro/ /nyi ma dang / zla ba dang / sgra gcan/ phur bu dang / spen pa dang / mig dmar dang / gza' lag dang / 'di rnams kyi gtso bo ni phur bu'o/ /spen pa dang / gza' lag dang / mig dmar dang /</text></item>
<item><p>278a2</p><section>mdo sde</section><text>pa ba sangs te/ de dag ni dkyil 'khor 'gros so/ /bra nye dang / smin drug dang / snar ma dang / mgo ste/ de dag ni thun mong gi dang po'i dkyil 'khor ro/ /lag dang / nam so dang / rgyal dang / skag dang / de dag ni thun mong ba ste/</text></item>
<item><p>278a3</p><section>mdo sde</section><text>dkyil 'khor gnyis pa'o/ /mchu dang / gre dang / dbo gnyis dang / me bzhi dang / nag pa ste/ de dag ni thun mong gi dkyil 'khor gsum pa'o/ /sa ri dang / sa ga dang / lha mtshams dang / de dag ni thun mong ba'i dkyil</text></item>
<item><p>278a4</p><section>mdo sde</section><text>'khor bzhi pa'o/ /snron dang / snrums dang / chu smad dang / chu stod dang / gro zhin te/ de dag ni 'jigs pa chen por gyur pa'i dkyil 'khor lnga pa'o/ /mon gre dang / mon gru dang / khrums gnyis dang / nam gru dang / tha skar</text></item>
<item><p>278a5</p><section>mdo sde</section><text>dang / bra nye ste de dag ni thun mong ba'i dkyil 'khor drug pa'o/ /gang gi tshe rgyu skar gyi dkyil 'khor las nad de dang de'i ljongs su de'i nad yin par blta'o/ /yud tsam bcu gnyis pa'i nyin par ni gza' bcu gnyis te/</text></item>
<item><p>278a6</p><section>mdo sde</section><text>mtshan mo yud tsam drug drug rgyu ste/ drug gang zhe na/ dbyar zla ba rdzogs pa dang / nyin mor la yud tsam bcu bdun yod cing nyi ma shar nas bzhi mthon zhes bya ba'i yud tsam du 'gyur ro/ /nyi ma 'phags nas ni rnam par</text></item>
<item><p>278a7</p><section>mdo sde</section><text>'gro ba zhes bya ba'i yud tsam du 'gyur ro/ /yud tsam bcu gsum dang ldan pa'i mtshan mo la yud tsam drug la yang dag par sbyor ba zhes bya ba'i yud tsam du 'gyur ro/ /tsha bas gdungs pa zhes bya ba'i yud tsam du nam</text></item>
<item><p>278a8</p><section>mdo sde</section><text>nangs pa dang 'gyur ro/ /dbyar gyi zla ba gnyis pa'i bcwa lnga la yud tsam bcu drug nyin par la yod cing nyi ma shar ba na bzhi mthon zhes bya ba'i yud tsam du 'gyur ro/ /phyed la ni mi 'pham zhes bya ba'i yud tsam du</text></item>
<item><p>278b1</p><section>mdo sde</section><text>'gyur ro/ /nyi ma 'phags nas ni drag po zhes bya ba'i yud tsam du 'gyur ro/ /yud tsam bcu bzhi dang ldan pa'i mtshan mo la ni nyi ma nub par rtsom pa rnam par rgyu ba zhes bya ba'i yud tsam du 'gyur ro/ /mtshan phyed</text></item>
<item><p>278b2</p><section>mdo sde</section><text>la ni sgyu ma chen po zhes bya ba'i yud tsam du 'gyur ro/ /nam langs pa na ni me yis gdungs pa zhes bya ba'i yud tsam du 'gyur ro/ /rta 'thab pa'i bcwa lnga ni yud tsam bcwa lnga dang ldan pa'i nyin par la nyi ma</text></item>
<item><p>278b3</p><section>mdo sde</section><text>'char ba la ni bzhi mthon zhes bya ba'i yud tsam du 'gyur ro/ /nyi ma 'phags nas ni mi 'pham pa zhes bya ba'i rjes thogs la dbus ma zhes bya ba'i yud tsam du 'gyur ro/ /nyi ma de las 'phags pa'i lha'i</text></item>
<item><p>278b4</p><section>mdo sde</section><text>char zhes bya ba'i yud tsam du 'gyur ro/ /yud tsam bcwa lnga dang ldan pa'i mtshan mo nyi ma nub pa dang drag po zhes bya ba'i yud tsam du 'gyur ro/ /mi 'pham pa zhes bya ba'i yud tsam dang / 'gro ba zhes bya ba'i yud</text></item>
<item><p>278b5</p><section>mdo sde</section><text>tsam gyi rjes thogs la mtshan mo phyed du gyur nas nam nangs pa na me yis gdungs pa zhes bya ba'i yud tsam du 'gyur ro/ /rta 'thab pa'i zla ba'i tshes bcwa lnga la nyin mtshan mnyam pa zhes bya ba'i nyin par la yud tsam</text></item>
<item><p>278b6</p><section>mdo sde</section><text>bcwa lngar 'gyur zhing mtshan mo la yud tsam bcwa lnga'o/ /yud tsam nyin mtshan mnyam pa na nyi ma shar ba na bzhi mthon zhes bya ba'i yud tsam du 'gyur ro/ /cha mnyam par dbus na gnas pa na mnyam pa zhes bya ba'i yud</text></item>
<item><p>278b7</p><section>mdo sde</section><text>tsam du 'gyur ro/ /nyi ma nub nas mtshan mo la bab pa na lha'i cha zhes bya ba'i yud tsam du 'gyur ro/ /mtshan phyed la ni mi 'pham pa zhes bya ba'i yud tsam du 'gyur ro/ /nam nangs pa na ni me yis gdungs pa zhes bya ba'i yud tsam</text></item>
<item><p>278b8</p><section>mdo sde</section><text>du 'gyur ro/ /ston zla 'bring po'i bcwa lnga la yud tsam bcu bzhi nyin mo la yod cing nyi ma shar ba na bzhi mthon zhes bya ba'i yud tsam du 'gyur ro/ /dga' bral dang mnyam pa'i sgo zhes bya ba'i yud tsam gyi rjes la dbus su 'gyur nas</text></item>
<item><p>279a1</p><section>mdo sde</section><text>nyi ma nub pa na chu zla zhes bya ba'i yud tsam du 'gyur ro/ /mtshan mo la yud tsam bcu drug dang ldan la nyi ma nub pa rgyud ces bya ba'i yud tsam du 'gyur ro/ /srin po zhes bya ba dang / mi 'pham pa zhes bya ba de'i rjes</text></item>
<item><p>279a2</p><section>mdo sde</section><text>la mtshan mo phyed du gyur nas nam langs pa na me yis gdungs pa zhes bya ba'i yud tsam du 'gyur ro/ /dgun zla ra ba'i bcwa lnga la yud tsam bcu gsum dang nyin par ldan la nyi ma shar ba na bzhi mthon zhes bya ba'i yud tsam du</text></item>
<item><p>279a3</p><section>mdo sde</section><text>'gyur ro/ /phyed la ni dga' bral zhes bya ba'i yud tsam du 'gyur ro/ /nyi ma nub pa la ni bden bral zhes bya ba'i yud tsam du 'gyur ro/ /yud tsam bcu bdun dang ldan pa'i mtshan mo la nyi ma nub pa tsam na chu lha zhes bya ba'i yud</text></item>
<item><p>279a4</p><section>mdo sde</section><text>tsam du 'gyur ro/ /mtshan phyed la ni srin po zhes bya ba'i yud tsam du 'gyur ro/ /nam langs pa na me yis gdungs pa zhes bya ba'i yud tsam du 'gyur ro/ /dgun zla 'bring po'i bcwa lnga la ni yud tsam bcu gnyis dang ldan pa'i</text></item>
<item><p>279a5</p><section>mdo sde</section><text>nyin par nyi ma shar ba na bzhi mthon zhes bya ba'i yud tsam du 'gyur ro/ /dga' byed dang / dga' bral zhes bya ba'i rjes la dbus su gyur nas nyi ma nub pa na rdul med ces bya ba'i yud tsam du 'gyur ro/ /yud tsam bcwa</text></item>
<item><p>279a6</p><section>mdo sde</section><text>brgyad dang ldan pa'i mtshan mo nyi ma nub tsam na bden bral zhes bya ba'i yud tsam du 'gyur ro/ /bong bu dang / srin po zhes bya ba'i rjes la mtshan phyed du gyur nas/ nam langs pa na me yis gdungs pa zhes bya ba'i yud tsam</text></item>
<item><p>279a7</p><section>mdo sde</section><text>du 'gyur ro/ /ji ltar sos ka'i dang po de ltar dbyar dang po/ /ji ltar dpyid ka'i gnyis pa de ltar dbyar gnyis pa/ /ji ltar dpyid ka dang po de ltar ston dang po/ /ji ltar dgun gyi bzhi pa'i de ltar ston tha chungs/ /ji ltar dgun</text></item>
<item><p>279a8</p><section>mdo sde</section><text>'bring de ltar dgun dang po / /ji ltar dgun 'bring de ltar sos ka'i gnyis/ /de lta bur ni rgyu skar rnams/ /rgyu zhing rgyu bar shes par bya/ /rgyu skar rgyu ba dang po'i le'u'o/ /ji ltar rgyu skar de dag gi nang nas nyin mtshan du ldan pas</text></item>
<item><p>279b1</p><section>mdo sde</section><text>'phel ba dang / 'grib par 'gyur bas 'gribs pa las nyin par 'phel ba'i bcwa lnga la zla ba phyed las gnyis pa dang / drug pa dang / dgu pa dang / bcu gnyis pa de dag gi mtshams kyi zhag 'das nas nub mo sa 'dzin pa'i</text></item>
<item><p>279b2</p><section>mdo sde</section><text>rgyal po chen po bzhi po shin du 'chi ba zhes bya ba dang / rnam par dag pa zhes bya ba dang / 'phel ba zhes bya ba dang / tha dad pa'i rim pa zhes bya ba de dag 'thabs pas 'byung ba chen po bzhi g.yo ba las sa 'gul lo/ /chu dang / dbang</text></item>
<item><p>279b3</p><section>mdo sde</section><text>po dang / rlung dang / me ste legs ldan rnam pa bzhi po yang gang du zla ba phyed la lan gsum g.yos te/ zla ba gcig la lan drug g.yos par gyur na pha rol gyi dmag tshogs 'ong bar 'gyur te/ dpyid zla 'bring po la sa g.yos</text></item>
<item><p>279b4</p><section>mdo sde</section><text>na zhag bcu'i bar du 'jigs pa 'byung ngo / /sos ka'i zla ba dang po la yang dang yang g.yos na zhag bcu gnyis kyi bar du 'jigs pa 'byung ngo / /sos ka'i zla ba gnyis pa la yang yang g.yos na nyi shu rtsa lnga'i bar du 'jigs</text></item>
<item><p>279b5</p><section>mdo sde</section><text>pa 'byung ngo / /dbyar zla ra ba la yang yang g.yos na zhag bdun bcu rtsa lnga'i bar du 'jigs pa 'byung ngo / /dbyar zla 'bring po la yang yang g.yos na zla ba gsum dang zhag bcu'i bar du 'byung ngo / /ston zla tha chungs la yang yang</text></item>
<item><p>279b6</p><section>mdo sde</section><text>g.yos na zhag lnga'i bar du 'byung ngo / /dgun gyi zla ba gnyis pa la yang yang g.yos na zhag lnga bcu rtsa lnga'i bar du 'byung ngo / /dgun gyi zla ba gsum pa la yang yang g.yos na zhag brgya'i bar du 'jigs pa 'byung ngo / /dgun</text></item>
<item><p>279b7</p><section>mdo sde</section><text>gyi zla ba bzhi pa la yang yang g.yos na zhag nyi shu rtsa lnga'i bar du 'jigs pa 'byung ngo / /dpyid zla ra ba la yang yang g.yos na zhag sum bcu'i bar du 'jigs pa 'byung ngo / /de dag ni sa g.yos pa'i dus ji tsam na</text></item>
<item><p>279b8</p><section>mdo sde</section><text>smin pa yin par bstan to/ /de dag gi las kyi 'jug pa ni 'di ltar zla ba thams cad la dus rtag tu sa g.yo zhing shing dang / ri dang / chu rnams g.yo zhing shing rnams kyi lo ma ltar g.yo na bskal pa lta bu'i 'jigs</text></item>
<item><p>280a1</p><section>mdo sde</section><text>pa 'byung bar bstan to/ /grong khyer dang / grong dang / 'brog rnams na gnas pa'i mi rnams myur du 'pho zhing dgon par lo bcwa lnga'i bar du gnas par 'gyur ro/ /phyogs rnams nas sa rnam par g.yos</text></item>
<item><p>280a2</p><section>mdo sde</section><text>na mi bde ba mi 'byung ngo / /smin drug la sa g.yos na grong khyer dang / grong rnams yang dang yang du mes bsregs pas rtswa yang ma lus par 'gyur ro/ /de las rnam par g.yos na sol ba mkhan dang / nor bu mkhan dang /</text></item>
<item><p>280a3</p><section>mdo sde</section><text>khye'u dang / mes skor byas pa'i gza' dang / de la skyes pa dang / lam du zhugs pa na zhing sdug bsngal bar 'gyur ro/ /snar ma la sa g.yos na sa bon thams cad nyams pas 'bru rnams 'thob par mi 'gyur zhing sdug</text></item>
<item><p>280a4</p><section>mdo sde</section><text>bsngal bar 'gyur ba dang / bud med sbrum ma rnams kyi mngal la nad 'byung ba dang / mu ge 'byung ba dang / smas pa dang / nad kyis btab pa'i mi rnams sum cha 'tsho bar 'gyur/ bdag nyid chen po dang / rgyal po dang / dpal dang ldan</text></item>
<item><p>280a5</p><section>mdo sde</section><text>pa'i mi dang mi'i mchog rnams nad kyis btab par 'gyur ro/ /mgo la sa g.yos na sman rnams nyams shing sman pa dang / mchod sbyin rtsom pa dang / mchod sbyin byed pa dang / bram ze nags na gnas pa dang / dka' thub pa de</text></item>
<item><p>280a6</p><section>mdo sde</section><text>dag la nad 'byung bar 'gyur ro/ /lag la sa rnam par g.yos na 'o ma can gyi shing rnams nyams shing zas dang skom dkon cing 'gron po yul 'khor chas pa dang / dong dang 'obs brko ba dang / sdig pa can dang / rkun ma rnams</text></item>
<item><p>280a7</p><section>mdo sde</section><text>la sa rnam par g.yos pas nad kyis 'debs par 'gyur ro/ /yang nam so la sa rnam par g.yos na dkyil 'khor byed pa'i zhal ta pa dang / lam gyi nor can dang / lam du 'gro ba dang / 'khor lo ba dang / byis pa dang / srub</text></item>
<item><p>280a8</p><section>mdo sde</section><text>mkhan dang / shan pa dang / dud 'tsho ba rnams la sa rnam par g.yos pas nad kyis 'debs par 'gyur ro/ /rgyal la sa rnam par g.yos na bram ze rnams dang / de bzhin du gtso bo rnams dang / tshong pa rnams dang /</text></item>
<item><p>280b1</p><section>mdo sde</section><text>ded dpon rnams dang / tshong pa ring por 'gro ba rnams la nad 'byung bar 'gyur zhing ser bas 'bru rnams rlog cing ri khrod na gnas pa'i rgyal po'i bsnyen bkur ba rnams sa rnam par g.yos pas nad kyis 'debs par</text></item>
<item><p>280b2</p><section>mdo sde</section><text>'gyur ro/ /skag la sa rnam par g.yos na klu rnams dang / sbrul kha sdig pa dang / grog ma rnams dang / grog phran rnams dang / sril rnams dang / khyim rnams dang / klu mgo gcig pa rnams dang / dug sngags mkhan rnams dang</text></item>
<item><p>280b3</p><section>mdo sde</section><text>dug byed pa rnams dang / sems can khung du 'jug pa rnams sa rnam par g.yos pa nad kyis 'debs par 'gyur ro/ /mchu la sa rnam par g.yos na rgyal po rnams la nad 'byung zhing mchod sbyin dang / shing las</text></item>
<item><p>280b4</p><section>mdo sde</section><text>log pa rnams dang / 'dus pa'i ston mo las log pa rnams dang / lha'i mchod sbyin las log pa rnams dang / de la log pa thams cad dang / gang zhig de la skyes pa dang / bskyed pa dang / gang mkhas pa'i mchog tu gyur</text></item>
<item><p>280b5</p><section>mdo sde</section><text>pa dang / glu mkhan rnams 'chi bar 'gyur zhing de dag dang rigs mthon po rnams nad kyis thebs par 'gyur ro/ /chu stod la sa rnam par g.yos na dus 'gyur zhing chos la dga' ba'i dang / sho gam gyi 'tsho ba rnams la</text></item>
<item><p>280b6</p><section>mdo sde</section><text>sa g.yos na nad kyis 'debs par 'gyur ro/ /gal te chu smad la sa rnam par g.yos na tshong pa gling du 'gro ba rnams dang / ded dpon rnams dang / ri khrod na 'tsho ba rnams dang / ang ga dang / lus 'phags po dang ma ga</text></item>
<item><p>280b7</p><section>mdo sde</section><text>d+hA pa rnams dang / ni ti'i bud med blangs pa rnams sa rnam par g.yos pas nad kyis 'debs par 'gyur ro/ /me bzhi la sa rnam par g.yos pas na rdza mkhan rnams dang / sman pa rnams dang / tshogs kyi gtso</text></item>
<item><p>280b8</p><section>mdo sde</section><text>bo rnams dang / blon po chen po rnams dang / dmag dpon rnams sa rnam par g.yos pas nad kyis 'debs par 'gyur ro/ /'di ltar nam so la sa g.yos pa yang snga ma bzhin du blta'o/ /sa ri la sa rnam</text></item>
<item><p>281a1</p><section>mdo sde</section><text>par g.yos na rkun ma tshul khrims nyams pa rnams dang / shan pa dang shan pa la dga' ba rnams dang / shan pa'i bdag po dang / rlung za'i dka' thub pa rnams sa g.yos nas nad kyis</text></item>
<item><p>281a2</p><section>mdo sde</section><text>'debs par 'gyur ro/ /sa ga la sa rnam par g.yos na ri chen po rnams 'chad par 'gyur ro/ /rta rgyug pa rnams dang / lam na 'gro ba la rlung drag pos rdo rnams 'thor bas stobs med par byed la sa g.yos</text></item>
<item><p>281a3</p><section>mdo sde</section><text>pas de dag nad kyis 'debs par 'gyur ro/ /yang nag pa la sa g.yos na rkun ma chen pos gnod pa byed pa 'ong zhing byi rgyug pa dang / cho lo pa rnams dang / mdud pa 'grol ba'i mi rnams dang / an dra ba rnams dang /</text></item>
<item><p>281a4</p><section>mdo sde</section><text>bu ram shing 'phel ba rnams dang / phu lin pa rnams la skyabs med pa'i 'jigs pa 'ong zhing grogs dang 'bral zhing stobs che ba 'byung ngo / /snron la sa g.yos na rgyal po chen po la gnod pa 'byung zhing khra dang / byi ba</text></item>
<item><p>281a5</p><section>mdo sde</section><text>dang / sbrul dang / de bzhin du gcan zan gdug pa can rnams dang / gzhan gnod pa byed pa dang / su ra se na pa dang / ma la pa rnams dang / ba lhi ba gra ha pa dang / gnod pa med pa dang / de la gus pa'i mi rnams myur</text></item>
<item><p>281a6</p><section>mdo sde</section><text>bar sa g.yos pas nad kyis 'debs par 'gyur ro/ /snrums la sa g.yos na rkang bzhi pa rnams dang / rkang gnyis dang / de bzhin du gnod sbyin rnams dang / yi dgas rnams dang / sems can de dag dang / ri</text></item>
<item><p>281a7</p><section>mdo sde</section><text>khrod pa rnams dang / chu med pas lo nyes shing myur du mu ge 'byung zhing ri rnams 'chad par 'gyur ro/ /chu stod la sa g.yos na chu la gnas pa'i nya rnams dang / shu shu ma dang / nya phyis rnams dang / chu srin</text></item>
<item><p>281a8</p><section>mdo sde</section><text>rnams dang / rus sbal dang / rigs dang rus btsun pa rnams dang / nor dang ldan pa rnams dang / mkhas pa rnams dang / gnyis pa rigs dang ldan pa rnams la 'jigs pa chen po 'byung zhing sa g.yos pas de</text></item>
<item><p>281b1</p><section>mdo sde</section><text>dag nad kyis 'debs par 'gyur ro/ /chu smad la sa g.yos na bzo bo mkhas pa rnams la gnod pa mi 'byung zhing mgar ba rnams dang / zhal zhal mkhan rnams dang / mda' mkhan rnams dang / shing</text></item>
<item><p>281b2</p><section>mdo sde</section><text>mkhan rnams dang / dbul po rnams dang / gzhan yang bzo sna tshogs pa byed pa dang / grong dang nye ba'i skam la gnas pa la gnod par 'gyur ro/ /gro bzhin la sa g.yos na mi gang zhig rgyal po mchod pa dang /</text></item>
<item><p>281b3</p><section>mdo sde</section><text>klog pa rnams dang / bstan bcos mkhas pa rnams dang / snyan dngags mkhan rnams dang / glu mkhan rnams dang / su ra se na pa dang / rjes su 'jug pa rnams dang / gos 'tshong ba dang / gi shi ta dang / sa</text></item>
<item><p>281b4</p><section>mdo sde</section><text>ra dan dang / de dag gi bsam pa 'grub bo/ /mon gre la sa g.yos na nor can rnams la gnod pa 'byung zhing phyug po rnams dang / grong khyer chen po dang / tshong dpon rnams dang / spyi cher rnams dang / bkra shis</text></item>
<item><p>281b5</p><section>mdo sde</section><text>pa dang / bzang po sngags mkhan dang / ri khrod pa rnams dang / pa ri ke pa dang / ma la pa dang / grong khyer che ba gzhan rnams la gnod pa 'byung bar 'gyur ro/ /mon gru la sa g.yos na chu la gnas pa rnams la</text></item>
<item><p>281b6</p><section>mdo sde</section><text>gnod pa chen po 'byung zhing / glang po dang / rta dang / bong bu dang / rnga mo rnams la cher sdug bsngal 'byung ngo / /de bzhin du so pi ra ka pa dang / ma dra ba dang / bi li kan pa dang / ke ka yan pa dang / rten med pa dang /</text></item>
<item><p>281b7</p><section>mdo sde</section><text>'khor lo gcig pa dang / yul de dag gi skye bo rnams la nad 'byung ngo / /me bzhi la sa rnam par g.yos na srin po'i gdon gyis 'dzin cing / de bzhin du shan pa dang / phag 'tshong ba dang / so ba ri pa rnams 'chi</text></item>
<item><p>281b8</p><section>mdo sde</section><text>bar 'gyur ro/ /tshong gis 'tsho ba'i rje'u rigs dang / dmangs rigs rnams dang / zlos gar mkhan rnams dang / nas gling pa rnams dang / rta rnams dang / gyad gyi yul pa rnams dang / khu ljo dang ldan pa'i bud med rnams dang /</text></item>
<item><p>282a1</p><section>mdo sde</section><text>mdud pa 'grol ba rnams med par 'gyur ro/ /mon gru la sa g.yos na tshong pa rnams la nad 'byung zhing / chos la dga' ba dang / grub pa rnams dang / sho gam gyi las byed pa rnams dang / rgyal rigs srid sgrub</text></item>
<item><p>282a2</p><section>mdo sde</section><text>kyi rgyud dang / mdza' ba rnams dang / sin du ba'i rgyal po dang / mda' gzhu thogs pa rnams yun ring por don med par 'gyur ro/ /nam gru la sa rnam par g.yos na g.yul drag po shom par 'gyur zhing / grong 'joms par</text></item>
<item><p>282a3</p><section>mdo sde</section><text>'gyur ba dang / grong gis grong phung ba dang / ni ra ta pa rnams dang / rgya yul pa rnams dang / ra ma ta na gnas pa rnams dang / zhing las bzang po byed pa rnams lung par gnas pa'i gtso bo dang / dmag dpon thams cad nges</text></item>
<item><p>282a4</p><section>mdo sde</section><text>par bsregs par 'gyur ro/ /tha skar la sa rnam par g.yos na rta rnams la nad 'byung zhing grong rnams 'joms pa dang / spun zla gsod par 'gyur zhing de la mngal chags pa dang / de la skyes pa dang / gsum sdug</text></item>
<item><p>282a5</p><section>mdo sde</section><text>bsngal dang / rgyun du ldan par 'gyur zhing bdun brgyud dang mngal na gnas pa dang / bza' btung 'thung ba dang / srid sgrub kyi rgyal rigs rnams phan tshun gsod par 'gyur ro/ /bra nye la sa g.yos na rkun ma rnams la</text></item>
<item><p>282a6</p><section>mdo sde</section><text>nad chen po 'byung zhing rtsod pa 'byung ngo / /cho lo mkhan dang / mdud pa 'grol ba dang / me long gi 'khor los slu bar byed pa rnams dang / de bzhin du btson bsrungs rnams dang / zas sdom pa dang / gnod pa byed pa'i</text></item>
<item><p>282a7</p><section>mdo sde</section><text>skye bo mi bzad pa rnams 'chi bar 'gyur ro/ /sa g.yos nas zhag bdun na sprin chen po g.yo bar 'gyur te/ snum zhing gnag la ri bo lta bu ldang bar 'gyur ro zhes drang srong rnams kyis bshad do/ /gnyid 'phel ba</text></item>
<item><p>282a8</p><section>mdo sde</section><text>dang / gzhan yang bkra shis kyi dbyangs dang / dbang po rdo rje lta bu dang / de bzhin du der dus tshigs ltar nyi ma dang zla ba sgrib cing de la kun nas sprin chen po'i mtshan nyid dang ldan zhing de dang 'dra bar mthong zhing the tsom skyed</text></item>
<item><p>282b1</p><section>mdo sde</section><text>pa'i sprin ldang zhing 'brug bsgrags pa 'byung bar rig par bya'o zhes drang srong rnams kyis bshad do/ /de ltar shes nas gdon mi za bar sa bon thams cad gdab par bya'o/ /bya rnams bsrug na tshong pa rnams kyis bya</text></item>
<item><p>282b2</p><section>mdo sde</section><text>ba 'grub bo/ /de lta bu'i sa g.yos na thams cad du bkra shis par brjod do/ /yang sa g.yos nas de'i rjes la zhag bdun na sprin ldang ste/ yang 'di ltar ka shi ka'i gos 'dra ba'i sprin gyis khyab cing mi mthun pa'i sgra</text></item>
<item><p>282b3</p><section>mdo sde</section><text>sgrogs pas nub phyogs su 'gro la chu la gnas pa'i shu shu ma ra dang / ba lu ka dang / nya dang / chu srin 'dra ba'i sprin snang zhing nyi ma dang / zla ba sgrib pa de lta bu'i mtshan nyid dang ldan pa snang na/ de ni chus sprul pa yin par rig</text></item>
<item><p>282b4</p><section>mdo sde</section><text>par bya'o zhes drang srong chen po rnams kyis de skad bstan pa yin no/ /sgang dang ri'i rtse mo dang / zhing dang / rlan dang bral ba de dag rnams la sa bon gdab par bya ste/ dma' bar nyams par 'gyur ro/ /de bzhin du 'dam</text></item>
<item><p>282b5</p><section>mdo sde</section><text>dang chur 'gyur zhing dma' bar 'dus par 'gyur ro/ /de lta bu'i sa g.yos na ni chu'i yin pas shis pa yin par rig par bya'o/ /yang 'di ltar sa g.yos nas de'i rjes la zhag bdun gyi nang du rlung drag po mi bzad pa ldang dus</text></item>
<item><p>282b6</p><section>mdo sde</section><text>tshigs ltar ser skyar snang la nyi ma dang zla ba dmar por mthong zhing mtshan nyid de lta bu dang ldan par snang na/ de ni rlung gi sa g.yos pa yin par rig par bya'o/ /de lta bu gyur pa ni drang srong rnams kyis bstan pa yin no/ /de lta bu la</text></item>
<item><p>282b7</p><section>mdo sde</section><text>mkhas pas 'gro bar mi bya ste/ bdag nyid bsrung bar bya zhing dgra zla las 'jigs pa chen po 'byung bas ra ba dang 'obs kyis mchog tu bsrung bar bya'o/ /de lta bu ni sa'i sa g.yos pa'i yon tan thams cad bstan pa yin no/</text></item>
<item><p>282b8</p><section>mdo sde</section><text>mi rnams kyis me yis sa g.yos pa'i khyad par rig par bya ste/ gal te sa g.yos nas de'i rjes la zhag bdun gyi nang du skar mda' drag po ltung zhing dus tshigs ltar dmar la nyi ma dang zla ba yang dmar bar snang ba de lta bu'i mtshan nyid</text></item>
<item><p>283a1</p><section>mdo sde</section><text>dang ldan par snang ba ni me yis g.yos pa yin par rig par bya'o/ /bud shing las me mched par 'gyur bas nor bsregs shing du ba'i phreng ba snang zhing mtshon mchog tu 'bab la chu 'khyil ba snang ba zla ba dgu pa'i</text></item>
<item><p>283a2</p><section>mdo sde</section><text>bar du char mi 'bab po/ /de lta bu'i sa g.yos pa mi bzad pa ni me yis g.yos pa yin te/ rgyal po dang rgyal rigs rnams la snga dro'i tsha ba'i gnod pa 'byung bar 'gyur zhing rta dang glang po dang blon po chen po</text></item>
<item><p>283a3</p><section>mdo sde</section><text>rnams la ni phyed la tsha ba'i nad 'byung la phyi dro ni ba lang dang phyugs rnams la 'byung ngo / /mtshan mo rkun ma rnams la gnod pa 'byung ngo / /nam langs pa na mtha' 'khob pa rnams la 'chi ba'i 'jigs pa</text></item>
<item><p>283a4</p><section>mdo sde</section><text>'byung ngo / /de bzhin du nam phyed na ni zhag brgyad kyi bar du na bar 'gyur zhing de nas sos par 'gyur te/ de'i lha ni nyi ma yin pas mar dang phran sngon gyi gtor ma btang na gtor ma des nad de las ldang bar 'gyur ro/ /</text></item>
<item><p>283a5</p><section>mdo sde</section><text>sa ri la skyes pa 'am/ bud med nad kyis btab pa ni zug zer che la zhag nyi shu rtsa brgyad kyi bar du na bar 'gyur zhing / de'i lha ni rlung lha yin pas sna tshogs phreng ba'i gtor ma btang na/ gtor ma des nad de las</text></item>
<item><p>283a6</p><section>mdo sde</section><text>ldang bar 'gyur ro/ /sa ga la skyes pa 'am bud med nad kyis btab pa ni nad lci zhing zhag nyi shu rtsa gcig gi bar du na bar 'gyur zhing / de nas sos par 'gyur ro/ /de'i lha ni me lha dang / dbang po yin pas byug pa dang phreng</text></item>
<item><p>283a7</p><section>mdo sde</section><text>ba'i gtor ma btang na/ gtor ma des nad de las ldang bar 'gyur ro/ /lha mtshams la skyes pa 'am bud med nad kyis btab pa ni zla ba phyed kyi bar du na bar 'gyur zhing de nas sos par 'gyur te/ de'i lha nyi ma yin pas</text></item>
<item><p>283a8</p><section>mdo sde</section><text>mar gyis gang ba'i gtor ma btang na/ gtor ma des nad de las ldang bar 'gyur ro/ /snron la skyes pa 'am/ bud med nad kyis btab pa ni nad tshabs che zhing zhag bcu gsum na bar 'gyur zhing de nas sos par 'gyur te/ de'i lha ni</text></item>
<item><p>283b1</p><section>mdo sde</section><text>dbang po yin te/ byug pa dang phreng ba'i gtor ma btang na/ gtor ma des nad de las ldang bar 'gyur ro/ /snrums la skyes pa 'am/ bud med nad kyis btab pa ni zla ba gcig na bar 'gyur zhing de nas sos par 'gyur te/ de'i</text></item>
<item><p>283b2</p><section>mdo sde</section><text>lha ni dmangs rigs yin pas sha'i gtor ma btang na/ gtor ma des nad de las ldang bar 'gyur ro/ /chu stod la skyes pa 'am/ bud med nad kyis btab pa ni nad tshabs che zhing zla ba brgyad kyi bar du na bar 'gyur zhing de nas sos</text></item>
<item><p>283b3</p><section>mdo sde</section><text>par 'gyur te/ de'i lha ni chu lha yin pas 'bras dang til btags pa'i gtor ma btang na/ gtor ma des nad de sos par 'gyur ro/ /chu smad la skyes pa 'am/ bud med nad kyis btab pa ni zhag bdun gyi bar du na zhing de nas</text></item>
<item><p>283b4</p><section>mdo sde</section><text>sos par 'gyur te/ de'i lha ni sna tshogs pa yin pas 'bras dang 'o thug gi gtor ma btang na/ gtor ma des nad de las ldang bar 'gyur ro/ /gro bzhin la skyes pa 'am/ bud med nad kyis btab pa ni nad lci zhing lo gcig</text></item>
<item><p>283b5</p><section>mdo sde</section><text>gi bar du na bar 'gyur te/ de'i lha ni khyab 'jug yin pas byug pa dang / phreng ba'i gtor ma btang na/ gtor ma des nad de las sos par 'gyur ro/ /mon gre la skyes pa 'am/ bud med nad kyis btab pa ni nad lci zhing</text></item>
<item><p>283b6</p><section>mdo sde</section><text>zla ba bcu gsum gyi bar du na bar 'gyur te/ de'i lha ni ba su de ba yin pas byug pa dang / phreng ba'i gtor ma btang na/ gtor ma des nad de las ldang bar 'gyur ro/ /mon gru la skyes pa 'am/ bud med nad kyis btab</text></item>
<item><p>283b7</p><section>mdo sde</section><text>na zhag bcu gsum gyi bar du na bar 'gyur zhing / de nas sos par 'gyur te/ de'i lha ni chu lha yin pas 'bras dang 'o thug gi gtor ma btang na/ gtor ma des nad de las ldang bar 'gyur ro/ /khrums stod la skyes pa 'am</text></item>
<item><p>283b8</p><section>mdo sde</section><text>bud med nad kyis btab par gyur na/ zhag bdun na bar 'gyur zhing / de nas sos par 'gyur te/ de'i lha ni klu yin pas byug pa dang / phreng ba'i gtor ma btang na/ gtor ma des nad de las ldang bar 'gyur ro/ /nam gru la</text></item>
<item><p>284a1</p><section>mdo sde</section><text>skyes pa 'am/ bud med nad kyis btab pa ni nad yang zhing zhag nyi shu rtsa brgyad na bar 'gyur zhing de nas sos par 'gyur te/ de'i lha ni rgyal yin pas spos dang me tog gi phreng ba'i gtor ma btang na/ gtor</text></item>
<item><p>284a2</p><section>mdo sde</section><text>ma des nad de las ldang bar 'gyur ro/ /tha skar la skyes pa 'am/ bud med nad kyis btab par gyur na zug zer che la zhag nyi shu rtsa brgyad kyi bar du na bar 'gyur la/ de nas yang bud med dang skyes pa la 'byung zhing</text></item>
<item><p>284a3</p><section>mdo sde</section><text>thun gsum pa ni zhing rmo ba'i rang bzhin gyi las byed pa rnams la gnod pa 'byung ngo / /mar ngo la ni drag shul gyi las byed pa'i gtum po rnams la nad 'byung ngo / /yar ngo la ni bram ze mchod sbyin byed pa dang / zhing pa</text></item>
<item><p>284a4</p><section>mdo sde</section><text>rnams dang / byis pa rnams dang / rgan mo rnams dang / chos la gnas pa'i gtso bo rnams la tsha ba'i nad 'byung bar 'gyur ro/ /dman pa dang / dge ba dang / dma' bar 'gyur ba rnams shes shing gang gis snga ma'i rang</text></item>
<item><p>284a5</p><section>mdo sde</section><text>bzhin du gyur pa shes pa'i bram ze'i nyi mar gyur par blta'o/ /yang phur bu'i mnyam pa'i dge ba'i las rnam pa bzhi dang / dmangs rigs kyi las rnam pa bzhi dang / mnyam pa'i snyan dngags kyi las rnams shes</text></item>
<item><p>284a6</p><section>mdo sde</section><text>pa dang / so ma'i las rnam pa bzhi dang / tshangs pa'i las des mnyam par shes pa rnams la gnod pa 'byung ngo / /kye gzhan yang pad ma'i snying po rgyu skar nyi shu rtsa brgyad po de dag gi nad kyi le'u bshad par bya'o/ /</text></item>
<item><p>284a7</p><section>mdo sde</section><text>smin drug la skyes pa 'am/ bud med nad kyis btab pa zhag bzhi nas sos par bstan to/ /de'i lha ni me lha yin pas zho'i gtor ma btang na/ gtor ma des nad las ldang bar bshad do/ /snar ma la skyes pa 'am/ bud</text></item>
<item><p>284a8</p><section>mdo sde</section><text>med nad kyis btab pa ni zhag lnga'i bar du na bar 'gyur ro/ /de nas sos par 'gyur te/ de'i lha ni skye dgu'i bdag po yin pas me tog gi phreng ba gtsang ma'i gtor ma btang bas/ gtor ma'i las des nad las ldang</text></item>
<item><p>284b1</p><section>mdo sde</section><text>bar 'gyur ro/ /mgo la skyes pa 'am/ bud med nad kyis btab pa ni zhag brgyad nas nad de las sos par 'gyur ro/ /de'i lha ni zla ba yin pas sran sngon gyi khur ba'i gtor ma btang na/ gtor ma des nad las</text></item>
<item><p>284b2</p><section>mdo sde</section><text>ldang bar 'gyur ro/ /lag la skyes pa 'am/ bud med nad kyis btab pa ni zhag bcu'i bar du na bar 'gyur zhing de nas sos par 'gyur ro/ /de'i lha ni drag po yin pas 'bras dang / 'o thug gi gtor ma btang na/</text></item>
<item><p>284b3</p><section>mdo sde</section><text>gtor ma des nad de las ldang bar 'gyur ro/ /nam so la skyes pa 'am/ bud med nad kyis btab pa ni zhag brgyad kyi bar du na zhing de nas sos par 'gyur ro/ /de'i lha ni nyi ma yin pas spos dang byug pa'i gtor</text></item>
<item><p>284b4</p><section>mdo sde</section><text>ma btang na/ gtor ma des nad de las ldang bar 'gyur ro/ /rgyal la skyes pa 'am/ bud med nad kyis btab pa ni zhag lnga'i bar du na zhing de nas sos par 'gyur ro/ /de'i lha ni phur bu yin pas byug pa dang / phreng ba'i</text></item>
<item><p>284b5</p><section>mdo sde</section><text>gtor ma btang na/ gtor ma des nad de las ldang bar 'gyur ro/ /skag la skyes pa 'am/ bud med nad kyis btab pa ni sman gyis gso bas mi sos te/ de'i lha ni sbrul yin pa'i phyir ro/ /mchu la skyes pa 'am/</text></item>
<item><p>284b6</p><section>mdo sde</section><text>bud med nad kyis btab pa ni zhag brgyad kyi bar du na zhing / de nas sos par 'gyur te/ de'i lha ni mtshun yin pas 'bru dang til btags pa'i ri lu'i gtor ma btang na/ gtor ma des nad de las ldang bar</text></item>
<item><p>284b7</p><section>mdo sde</section><text>'gyur ro/ /gre la skyes pa 'am/ bud med nad kyis btab pa ni zhag bdun na bar 'gyur zhing / de nas nad de las sos par 'gyur te/ de'i lha ni klu yin pas byug pa dang / phreng ba'i gtor ma btang na/ gtor</text></item>
<item><p>284b8</p><section>mdo sde</section><text>ma des nad de las ldang bar 'gyur ro / /dbo la skyes pa 'am/ bud med nad kyis btab pa ni gso ba'i sman gyis sos par mi 'gyur te/ de'i lha ni gshin rje yin pa'i phyir ro/ /me bzhi la skyes pa 'am/ bud</text></item>
<item><p>285a1</p><section>mdo sde</section><text>med nad kyis btab pa ni zhag lnga na bar 'gyur zhing / de nas sos par 'gyur te/ de'i lha ni nyi ma yin pas byug pa dang / phreng ba'i gtor ma na/ gtor ma des nad de las ldang bar 'gyur ro/ nag</text></item>
<item><p>285a2</p><section>mdo sde</section><text>pa la skye ba 'am/ bud med nad kyis btab pa sos par 'gyur te/ de'i lha ni dri za yin pas nas kyi ljang pu'i gtor ma btang na/ gtor ma des nad de las ldang bar 'gyur ro/ /bra nye la skyes pa 'am/ bud med</text></item>
<item><p>285a3</p><section>mdo sde</section><text>gang nad kyis btab par gyur na sman gyis mi 'tsho ste/ de'i lha ni gshin rje yin pa'i phyir ro/ /mkhas pas tshul khrims la sbyar bar bya ste/ des mtho ris su 'gro bar 'gyur ro/ /kye pad ma'i snying po de ni nad kun</text></item>
<item><p>285a4</p><section>mdo sde</section><text>nas 'byung ba zhes bya ba'i le'u yin no/ /gzhan yang kye pad ma'i snying po bcings pa thar pa zhes bya ba'i le'u bshad kyis nyon cig /kye pad ma'i snying po smin drug la btson du bzung ba ni zhag gsum nas thar bar 'gyur ro/ /</text></item>
<item><p>285a5</p><section>mdo sde</section><text>zhes bstan to/ /snar ma la btson du bzung ba ni yang zhag gsum nas thar bar 'gyur ro/ /mgo la btson du bzung ba ni zhag nyi shu nas thar bar 'gyur ro/ /lag la btson du bzung ba ni zla ba phyed nas thar bar</text></item>
<item><p>285a6</p><section>mdo sde</section><text>'gyur ro/ /nam so la btson du bzung ba ni zhag gcig nas thar bar 'gyur ro/ /rgyal la btson du bzung ba ni zhag gsum nas thar bar 'gyur ro/ /skag la btson du bzung ba ni yang zhag gsum nas thar bar 'gyur ro/ /</text></item>
<item><p>285a7</p><section>mdo sde</section><text>mchu la btson du bzung ba ni zhag bcu drug nas thar bar 'gyur ro/ /gre la btson du bzung ba ni zhag bcu nas thar bar 'gyur ro/ /dbo la btson du bzung ba ni zhag bdun nas thar bar 'gyur ro/ /me bzhi la btson</text></item>
<item><p>285a8</p><section>mdo sde</section><text>du bzung ba ni zhag lnga nas thar bar 'gyur ro/ /nag pa la btson du bzung ba ni zhag bdun nas thar bar 'gyur ro/ /sa ri la btson du bzung ba ni zhag bcu gnyis nas thar bar 'gyur ro/ /sa ga la btson du bzung ba ni</text></item>
<item><p>285b1</p><section>mdo sde</section><text>zhag nyi shu rtsa drug nas thar bar 'gyur ro/ /lha mtshams la btson du bzung ba ni zhag nyi shu rtsa dgu nas thar bar 'gyur ro/ /snron la btson du bzung ba ni zhag bcu nas thar bar 'gyur ro/ /snrums la btson du bzung ba</text></item>
<item><p>285b2</p><section>mdo sde</section><text>ni zhag nyi shu rtsa drug nas thar bar 'gyur ro/ /chu stod la btson du bzung ba ni zhag bcu bzhi nas thar bar 'gyur ro/ /de bzhin du chu smad la yang brjod par bya'o/ /gro bzhin dang / mon gre dang / mon gru dang / khrums stod</text></item>
<item><p>285b3</p><section>mdo sde</section><text>dang / khrums smad dang / nam gru ste/ de dag la btson du bzung ba ni zhag bcu bzhi nas thar bar 'gyur ro/ /tha skar la btson du bzung ba ni zhag gsum nas thar bar 'gyur ro/ /bra nye la btson du bzung ba</text></item>
<item><p>285b4</p><section>mdo sde</section><text>ni nyon mongs shing mi shor bar bstan to/ /kye pad ma'i snying po de dag ni bcings pa thar pa zhes bya ba'i le'u yin no/ /kye pad ma'i snying po gzhan yang sme ba'i mtshan ma bshad par bya yis de nyon cig /mgo dkyil</text></item>
<item><p>285b5</p><section>mdo sde</section><text>na sme ba phra zhing sa dkar po'i kha dog lta bu yod na/ bud med de ni rgyal po'i btsun mor 'gyur ro/ /de ni mchu pad ma ltar dmar bar 'gyur ro/ /bud med gang gi mgo la sme ba phra zhing lig bu mig gi kha dog lta bu yod</text></item>
<item><p>285b6</p><section>mdo sde</section><text>na/ de ni dmag dpon gyi chung mar 'gyur te/ nu ma gnyis kyi dkyil na thig le lta bu'i sme ba yod par 'gyur ro/ /smin ma gnyis kyi mtshams na sme ba yod na/ de ni khyim thab las 'phyo zhing bag med par spyod</text></item>
<item><p>285b7</p><section>mdo sde</section><text>la/ khyo lnga yod par 'gyur zhing / zas dang skom mang du rnyed par 'gyur ro/ /gsang ba'i gnas na sme ba'i thig le yod na khyo lnga par 'gyur ro/ /gang gi 'khur tshos la sme ba yod na/ de ni khyim thab las 'phyo</text></item>
<item><p>285b8</p><section>mdo sde</section><text>bar 'gyur zhing bzod par dka' ba'i sdug bsngal thob par 'gyur ro/ /brla'i phye gsham na sme ba theg le lta bu yod pa dang / rna ba la sme ba yod pa ni thos pa mang zhing bag med par bstan to/ /gang gi</text></item>
<item><p>286a1</p><section>mdo sde</section><text>mjug to na thig le lta bu'i sme ba yod pa ni thos pa mang zhing khyim thab kyi brtul zhugs can du 'gyur ro/ /gang gi ya mchu la sme ba nag po yod pa de ni brdzun du smra zhing khyim thab las 'phyo</text></item>
<item><p>286a2</p><section>mdo sde</section><text>la sdug bsngal mi bzad pa myong bar 'gyur ro/ /gang gi brla la sme ba yod pa de ni snga ma dang 'dra'o/ /gang gi mchu la sme ba yod pa de ni bag chung zhing khyim thab las 'phyo bar bstan to/ /gang gsang</text></item>
<item><p>286a3</p><section>mdo sde</section><text>ba'i nang na sme ba yod pa de ni zas dang / skom mang du rnyed par 'gyur ro/ /kos ko dang gsang ba'i nang na sme ba yod pa ni khyim thab las 'phyo zhing zas dang gos mang du rnyed par 'gyur ro/ /kye pad ma'i snying po de</text></item>
<item><p>286a4</p><section>mdo sde</section><text>ni sme ba lung bstan pa zhes bya ba'i le'u 'o/ /kye pad ma'i snying po gzhan yang skyes pa'i yon tan gyi le'u bshad kyis nyon cig /smin drug la skyes pa'i mi ni dka' thub dang ldan zhing rkun ma la dga' la dpa'</text></item>
<item><p>286a5</p><section>mdo sde</section><text>zhing gtum pa dang / lugs ston pa'i skyes bur 'gyur ro/ /snar ma la skyes pa'i skyes bu ni nor dang ldan pa dang / chos la dga' zhing brtson 'grus brtan zhing dpa' la bde ba dang ldan par 'gyur ro/ /mgo la skyes</text></item>
<item><p>286a6</p><section>mdo sde</section><text>pa'i skyes bu ni 'jam zhing mdzes la blta bar 'os pa dang / khyad par du bud med la dga' bar 'gyur ro/ /lag la skyes pa ni gsod cing gtum la pha rol 'jigs par byed cing las drag po la sbyor la khang po bzang</text></item>
<item><p>286a7</p><section>mdo sde</section><text>po rnyed par 'gyur ro/ /nam so la skyes pa ni 'dod pa chung zhing blo dang ldan la chos dang tshul khrims dang bcas shing spro thung bar 'gyur ro/ /rgyal la skyes pa ni bram ze chen po gzi brjid dang ldan pa 'am/</text></item>
<item><p>286a8</p><section>mdo sde</section><text>rgyal rigs su gyur nas rje'u rigs dang / dmangs rigs kyis mchod par 'gyur ro/ /skag la skyes pa ni sna 'bud cing khro la spro thung zhing skyes bu ngan pa rnams la lung gsol bar bstan to/ /</text></item>
<item><p>286b1</p><section>mdo sde</section><text>mchu la skyes pa ni shes rab dang ldan zhing lag pa gtsang la bsod nams che zhing / de bzhin du nor dang / longs spyod du ldan par 'gyur ro/ /gre la skyes pa ni chos ma yin pa'i blo dang ldan zhing rtag tu bla ma</text></item>
<item><p>286b2</p><section>mdo sde</section><text>la smod par 'gyur ro/ /dbo la skyes pa ni longs spyod dang ldan zhing lha'i mngon par shes pa dang ldan pa'i bsod nams kyi skal ba can gyi skyes bur 'gyur ro/ /me bzhi la skyes pa ni bdag nyid skyon med cing</text></item>
<item><p>286b3</p><section>mdo sde</section><text>rnam par gnon la zas bzang po za zhing dmag dpon byed cing 'joms par 'gyur ro/ /nag pa la skyes pa ni mig mdzes shing gtam sna tshogs la mkhas la/ blta na sdug cing dbang dang ldan la tshul</text></item>
<item><p>286b4</p><section>mdo sde</section><text>khrims dang ldan par 'gyur ro/ /sa ri la skyes pa ni gnyen dang ldan zhing mkhas la 'jam zhing dad pa che la grogs dad che bar 'gyur ro/ /sa ga la skyes pa'i skyes bu ni gzi brjid dang ldan la nor mang zhing</text></item>
<item><p>286b5</p><section>mdo sde</section><text>dpa' zhing pha rol gnon la/ gtong ba dang ldan zhing skal ba che bar 'gyur ro/ /lha mtshams la skyes pa'i skyes bu ni grogs po dang ldan zhing khyim dang ldan la/ dag cing byas pa gzo la chos kyi bdag nyid</text></item>
<item><p>286b6</p><section>mdo sde</section><text>can du 'gyur ro/ /snron la skyes pa'i skyes bu ni grogs dad che la kun nas rgyal zhing 'phong gi bstan bcos la mkhas shing bud med la dga' ba'i blo can du 'gyur ro/ /snrums la skyes pa ni byas pa</text></item>
<item><p>286b7</p><section>mdo sde</section><text>mi gzo la chos la mi dga' zhing dpa' zhing brtan la sdig pa can du 'gyur ro/ /chu stod la skyes pa'i skyes bu ni ser sna che la dbang po rgod pa dang / nya'i sha la sred cing shan par 'gyur ro/ /chu</text></item>
<item><p>286b8</p><section>mdo sde</section><text>smad la skyes pa'i skyes bu ni spro thung zhing gtong ba la dga' zhing mkhas la/ dga' mdza' dang ldan zhing gnyen bshes mang bar 'gyur ro/ /gro bzhin la skyes pa ni bstan bcos la mkhas</text></item>
<item><p>287a1</p><section>mdo sde</section><text>shing bya ba dang ldan la tshe ring bar 'gyur ro/ /mon gre la skyes pa ni blo rgod cing nor mang la skyes bu thams cad 'joms par 'gyur ro/ /mon gru la skyes pa ni zhe sdang che zhing tshul</text></item>
<item><p>287a2</p><section>mdo sde</section><text>khrims dang mi ldan la byi rgyug par 'gyur ro/ /khrums stod la skyes pa ni spyod pa'i yon tan dang ldan zhing byas pa gzo la de kha ra bar 'gyur ro/ /khrums smad la skyes pa ni shin du mkhas</text></item>
<item><p>287a3</p><section>mdo sde</section><text>shing blo dang ldan la bu mang zhing chos dang tshul khrims ldan zhing nor mang bar 'gyur ro/ /nam gru la skyes pa ni chos shes shing rig pa sten la dbul zhing nor nyung la gtong ba la dga' bar 'gyur ro/ /</text></item>
<item><p>287a4</p><section>mdo sde</section><text>tha skar la skyes pa ni mkhas shing skye bo'i tshogs dga' la dpa' zhing skal ba dang ldan par 'gyur ro/ /bra nye la skyes pa ni sdig pa la spyod cing mi mkhas la sngar zhing sbyin pa la dga' zhing</text></item>
<item><p>287a5</p><section>mdo sde</section><text>gzhan la rten pas 'tsho bar 'gyur ro/ /kye pad ma'i snying po de ni skyes pa'i yon tan gyi le'u'o/ /gzhan yang bram ze bdag gis sngon gyi gnas rjes su dran pa'i shes pas mngon sum</text></item>
<item><p>287a6</p><section>mdo sde</section><text>du byas nas/ sems kyis rig pa rnams gtan la phab cing sna tshogs pa'i sngon gyi gnas rjes su dran te/ tshangs pa mchog tu gyur pa de/ khyod gzhan zhig yin snyam na/ de</text></item>
<item><p>287a7</p><section>mdo sde</section><text>ltar blta bar mi bya ste/ nga nyid de'i tshe de'i dus na lha rnams kyi tshangs pa mchog tu gyur to/ /bdag de nas shi 'phos nas lha'i dbang po brgya byin du gyur to/ /de nas shi 'phos</text></item>
<item><p>287a8</p><section>mdo sde</section><text>nas bram ze dgon pa pa mu khyud gau ta ma zhes bya bar gyur to/ /de nas shi 'phos nas drang srong dkar po'i tog ces bya bar gyur to/ /de nas shi 'phos nas tha mal pa'i pan Di ta ne tso</text></item>
<item><p>287b1</p><section>mdo sde</section><text>zhes bya bar gyur to/ /de'i tshe bdag gis rig byed bzhi bklags te/ 'di lta ste/ rgyal zhes bya ba'i gnod pa'i phyogs dang / sdeb sbyor gyi gnod pa dang / cha nyi shu rtsa gcig pa byas shing srid</text></item>
<item><p>287b2</p><section>mdo sde</section><text>srung rnams bdag gis byas so/ /bram ze khyod yang de'i tshe de'i dus na drang srong ba su zhes bya bar gyur pa de gzhan zhig yin snyam du de de ltar mi blta ste/ nga nyid de'i tshe de'i dus na drang srong ba su</text></item>
<item><p>287b3</p><section>mdo sde</section><text>zhes bya bar gyur to/ /de'i tshe ngas shing mkhan gyi bu mo ser skya mo zhes bya ba chung ma'i don du blangs so/ /de la bdag kun du chags pas rdzu 'phrul nyams shing bsam gtan dang bral te/ des</text></item>
<item><p>287b4</p><section>mdo sde</section><text>bdag nyid 'gyod nas de'i tshe dag byed kyi sngags 'di dag smras te/ oM b+hur b+hu ba swa/ tad sa b+hi tu ra ba re N+ya~M b+har go de ba sa d+h+ri ma hi d+hi yo na bra dzo da ya/ de bas na bram ze ngas khyod la bshad</text></item>
<item><p>287b5</p><section>mdo sde</section><text>par byas te/ bdag ni tha mal pa tsam nyid de/ 'jig rten du 'di ltar bram ze zhes bya ba dang / rgyal rigs shes bya ba dang / rje'u rigs shes bya ba dang / dmangs rigs shes bya ba 'di</text></item>
<item><p>287b6</p><section>mdo sde</section><text>thams cad gcig pa nyid de/ thams cad tha dad pa ma yin no/ /de bas na bdag gi bu gzhon nu stag rna la bu mo gzugs bzang mo chung ma'i don du byin cig /gang rin ji snyed bab pa de 'dod</text></item>
<item><p>287b7</p><section>mdo sde</section><text>pa bzhin du gzhal bar bya'o/ /gdol pa'i rgyal po tre shang ku las tshig de lta bu de thos pa dang / bram ze pad ma'i snying pos 'di skad ces smras so/ /khyod ni gcig tu gyur pa'i gtso bo</text></item>
<item><p>287b8</p><section>mdo sde</section><text>mnyam pa med pa/ lha dang bcas pa'i 'jig rten na mnyam pa med pa'i bram ze chen por gyur te/ khyod kyi bu la nga'i bu mo gzugs bzang mo sbyin par byas ste/ gzhon nu stag rna dang / gzugs</text></item>
<item><p>288a1</p><section>mdo sde</section><text>bzang mo gnyis tshul khrims dang gzugs dang yon tan dang ldan zhing bzang zhing mdzes pa yin te/ 'di ni bdag kyang 'dod pa yin no/ /de nas bram ze'i khye'u lnga brgya po de dag gis sgra</text></item>
<item><p>288a2</p><section>mdo sde</section><text>chen pos kye rig pa dang ldan pa'i bram ze rnams gdol pa dang gnyen ma mdzad cig /mkhan po rig pa dang ldan pa'i bram ze rig pa gsum rnams gdol pa dang lhan cig tu gnyen mdzad dam/ de nas</text></item>
<item><p>288a3</p><section>mdo sde</section><text>bram ze pad ma'i snying pos gleng gzhi bshad cing lan gyi tshigs su bcad pa rnams smras pa/ tre shang ku des gang smras pa/ /de bzhin de nyid de lta bur/ /de nyid yin te brdzun pa min/ /yang dag</text></item>
<item><p>288a4</p><section>mdo sde</section><text>mthar gyur bden pa nyid/ /de nas bram ze pad ma'i snying pos bram ze'i khye'u de dag la smad nas/ gdol pa'i rgyal po tre shang ku la 'di skad ces smras so/ /kye tre shang ku tshangs pa 'di/ /mi mjed</text></item>
<item><p>288a5</p><section>mdo sde</section><text>bdag pos 'byung bzhi las/ /skyes bu rnam par sprul pa ste/ /mgo ni skar tshogs nam mkha' yin/ /de bzhin lto ba bar snang yin/ /ri bo rnams ni brla gnyis te/ /rkang pa gnyis ni sa ru</text></item>
<item><p>288a6</p><section>mdo sde</section><text>gnas/ /nyi ma zla ba mig gnyis yin/ /rtswa dang shing rnams ba spu ste/ /mchi ma bar snang char pa'o/ /rgya mtsho rnams ni gcin du 'dod/ /ri bo rnams ni phyi sa yin/ /de ni tshangs pa mi mjed bdag /khyod</text></item>
<item><p>288a7</p><section>mdo sde</section><text>dang shes pa mnyam pa med/ /de de bzhin du bdag gis brjod/ /kye tre shang ku de la ni 'dir bdag nyid ci zhig smra ru yod/ yang rang gi mtshan nyid mngon sum du dpyad pas pha dang mas sbyor ba byas pa las</text></item>
<item><p>288a8</p><section>mdo sde</section><text>gyur cing / bde ba 'dod pas bslus nas sems can rnams mngal du 'jug pa yin te/ 'ga' yang ma skyes pa ni med do/ /'jig rten thams cad ni skye ba yin te/ bram ze'i rigs dang / rgyal rigs dang /</text></item>
<item><p>288b1</p><section>mdo sde</section><text>rje'u rigs dang / dmangs rigs de dag thams cad la zhar ba dang / lag pa 'jas pa dang / 'theng po dang / mdze dang / 'brum bu dang / rjed byed rnams dang / sha bkra dang / de bzhin du sems can thams cad</text></item>
<item><p>288b2</p><section>mdo sde</section><text>tha dad par gnas pa'i phyir te/ rus pa dang / lpags pa dang / sen mo dang / sha dang / bde ba dang / sdug bsngal dang / gshang ba dang / gci ba dang ldan zhing dbang po rnams ni rnam par dbye ba med pa'i phyir rigs bzhi</text></item>
<item><p>288b3</p><section>mdo sde</section><text>'grub par mi 'gyur ro/ /bram ze gal te bram ze'i sngags kyi 'bras bu mtho ris su 'gro ba yin na/ dge sdig gi las kyi 'bras bu med cing chud za bar 'gyur ro/ /gang zhig 'gro ba lnga rnams la dge sdig</text></item>
<item><p>288b4</p><section>mdo sde</section><text>las kyi 'bras bu rnam par smin par ni mthong ngo / /de nas gdol pa'i rgyal po tre shang kus bram ze pad ma'i snying po grags pas tshar bcad do/ /de nas bram ze des gdol pa'i rgyal po</text></item>
<item><p>288b5</p><section>mdo sde</section><text>tre shang ku la smras pa/ khyod ni tshangs pa dang / lha'i dbang po kau shi ka dang / gau ta ma rtsibs kyi mu khyud dang / dkar po'i tog dang / ne tso mkhas pa'i rig byed rnams bshad par gyur</text></item>
<item><p>288b6</p><section>mdo sde</section><text>cing / lha'i drang srong chen por grags pa dang ldan pa'i mchog da ltar yang khyod nyid yin te/ 'dir rig pa mchog gis bstan bcos thams cad byed cing mchog tu khyad par can 'jig rten 'di'i mchog tu gyur</text></item>
<item><p>288b7</p><section>mdo sde</section><text>pa rigs pa dang ldan par spyod pa khyod yin pas/ tshul khrims dang ldan pa gzugs dang ldan pa/ yon tan dang ldan pa'i bu mo gzugs bzang mo mna' ma'i don du bdag gis khyod la sbyin par bya'o/ /gzhon nu stag rna dang / gzugs bzang mo</text></item>
<item><p>288b8</p><section>mdo sde</section><text>gnyis mdzes shing 'thun pas kyang 'di la mos shing dga' 'o zhes smras nas/ gser gyi bum pa chus bkang ba thogs nas/ bram ze mngon par dad cing dga' ba dang / mgu ba dang ldan pas chu sbrengs nas bu mo byin te/ 'di skad du yang bu mo gzugs</text></item>
<item><p>289a1</p><section>mdo sde</section><text>bzang mo 'di gzhon nu stag rna'i chung ma ru dga' ba'i sems kyis long shig /de nas gdol pa'i rgyal po tre shang kus bu la de blangs nas/ rang grong khyer du phyir log ste/ chos dang ldan par grags pas rang gi rgyal srid</text></item>
<item><p>289a2</p><section>mdo sde</section><text>bskyangs par gyur to/ /yang dge slong dag khyed de'i tshe de'i dus na gdol pa'i rgyal po tre shang ku zhes bya ba de gzhan zhig yin snyam du sems na/ de ltar blta bar mi bya ste/ nga nyid de'i tshe de'i dus na gdol pa'i rgyal po tre</text></item>
<item><p>289a3</p><section>mdo sde</section><text>shang ku zhes bya bar gyur to/ /yang de'i tshe de'i dus na/ gzhon nu stag rna zhes bya ba gdol pa'i rgyal po tre shang ku zhes bya ba'i bur gyur pa de gzhan zhig yin snyam du sems na/ de ltar blta bar mi bya ste/</text></item>
<item><p>289a4</p><section>mdo sde</section><text>dge slong kun dga' bo 'di nyid de'i tshe de'i dus na gzhon nu stag rna zhes bya bar gyur to/ /yang khyed de'i tshe de'i dus na bram ze pad ma'i snying po zhes bya bar gyur pa de gzhan zhig yin snyam du sems na/ de ltar</text></item>
<item><p>289a5</p><section>mdo sde</section><text>blta bar mi bya ste/ dge slong shA ra dwa ti'i bu de'i tshe de'i dus na/ bram ze pad ma'i snying po zhes bya bar gyur to/ /yang de'i tshe de'i dus na bu mo gzugs bzang mo zhes bya ba bram ze pad ma'i</text></item>
<item><p>289a6</p><section>mdo sde</section><text>snying po'i bu mor gyur pa de gzhan zhig yin snyam du sems na/ de ltar blta bar mi bya ste/ dge slong ma gzugs bzang mo 'di nyid de'i tshe de'i dus na/ pad ma'i snying po'i bu mor gyur te/ der</text></item>
<item><p>289a7</p><section>mdo sde</section><text>gcugs pa dang / mdza' ba'i rgyus da ltar dge slong kun dga' bo 'gro na rjes su 'gro zhing / 'dug na 'dug la khang pa gang dang gang du bsod snyoms la zhugs pa na/ sgo de dang der mi smra bar gnas</text></item>
<item><p>289a8</p><section>mdo sde</section><text>par gyur to/ /de nas bcom ldan 'das gleng gzhi'i rnam pa 'di nyid bstan nas/ de'i tshe tshigs su bcad de bka' stsal pa/ skye ba sngon gyi bag chags kyis/ /da ltar yang ni brtse nyid de/ /de yis</text></item>
<item><p>289b1</p><section>mdo sde</section><text>gcugs pa skyes gyur pa/ /chu nang nas skyes ci bzhin no/ /de lta bas na dge slong dag 'phags pa'i bden pa bzhi mngon par rtogs pa mngon du ma byas pas brtson 'grus dang mngon par 'bad pa dang / spro ba dang / 'dun</text></item>
<item><p>289b2</p><section>mdo sde</section><text>pa drag pos tshig tu ma yin par rtogs par bya zhing dran pa dang / shes bzhin gyis spyad par bya'o/ /bzhi po de dag gang zhe na/ sdug bsngal 'phags pa'i bden pa sdug bsngal dang / kun 'byung 'phags pa'i</text></item>
<item><p>289b3</p><section>mdo sde</section><text>bden pa sdug bsngal dang / 'gog pa 'phags pa'i bden pa sdug bsngal dang / lam 'phags pa'i bden pa sdug bsngal te/ 'phags pa'i bden pa bzhi po de dag mngon par ma rtogs pa mngon par rtogs pa'i</text></item>
<item><p>289b4</p><section>mdo sde</section><text>phyir brtson 'grus dang / mngon par 'bad pa dang / spro ba dang / 'dun pa drag pos tshig tu ma yin par rtogs par bya zhing dran pa dang / shes bzhin gyis sbyar bar bya'o/ /chos kyi rnam grangs 'di bshad pa na/</text></item>
<item><p>289b5</p><section>mdo sde</section><text>dge slong drug bcu len pa med par zag pa rnams las sems rnam par grol lo/ /mnyan yod kyi skye bo'i tshogs chen po bram ze dang / khyim bdag rnams chos kyi mig rdul med cing dri ma dang bral bar gyur to/ /</text></item>
<item><p>289b6</p><section>mdo sde</section><text>dge slong de dag dang / ko sa la'i rgyal po gsal rgyal dang / mnyan yod kyi skye bo'i tshogs chen po dang / bram ze dang / khyim bdag dang / lha dang / klu dang / lha ma yin dang / nam mkha' lding dang /</text></item>
<item><p>289b7</p><section>mdo sde</section><text>mi 'am ci dang / lto 'phye chen po dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa stag rna'i mdo/ rdzogs so// //</text></item>
<item><p>289b8</p><section>mdo sde</section><text>rgya gar gyi mkhan po dge slong a dzi ta shrI b+ha dra dang / zhu chen gyi lo ts+tsha ba seng kar dge slong shAkya 'od kyis bsgyur/ /@#/ / rgya gar skad du/ dwi da sha lo tsa na nA ma sU tra/ bod skad du/</text></item>
<item><p>290a1</p><section>mdo sde</section><text>mig bcu gnyis pa zhes bya ba'i mdo/ grub par gyur cig /sangs rgyas bcom ldan 'das rgyal po'i khab kyi grong khyer 'od ma'i tshal na bzhugs te/ de'i tshe glog byung / skar mda' ltung / gnam</text></item>
<item><p>290a2</p><section>mdo sde</section><text>lcags bab pa dang / de nas rgyal po gzugs can snying po 'khor dang bcas pas ltas mkhan bram ze rnams bkug nas smras pa/ ci'i rgyu ci'i rkyen gyis gnam kun 'khrug par 'gyur/ bram ze rnams</text></item>
<item><p>290a3</p><section>mdo sde</section><text>kyis gsol pa/ ltas 'di lta bu dag mig bcu gnyis zhes bgyi ba'i gtsug lag las 'byung ste/ bdag gis khrel bar rngo mi thog go/ /de nas rgyal po gzugs can snying po bcom ldan 'das ga la ba</text></item>
<item><p>290a4</p><section>mdo sde</section><text>der song ste/ zhabs la phyag 'tshal nas 'di skad gsol to/ /bcom ldan 'das sems can gyi don du thugs brtse bar dgongs te/ mig bcu gnyis kyi ltas kyi gtsug lag bshad du gsol/</text></item>
<item><p>290a5</p><section>mdo sde</section><text>bcom ldan 'das kyis bka' stsal pa/ rab tu byung bas ni phyi rol pa 'jig rten gyi gtsug lag 'di lta bu dag bshad pa'i cha ma yin no/ /de nas yang rgyal po gzugs can snying pos bcom ldan</text></item>
<item><p>290a6</p><section>mdo sde</section><text>'das la bskyar te gsol pa/ bcom ldan 'das bdag la thugs brtse bar dgongs te the tsom 'di dgrol du gsol/ de nas bcom ldan 'das kyis bshad par gnang nas sngon gyi gleng gzhi bka'</text></item>
<item><p>290a7</p><section>mdo sde</section><text>stsal pa/ rgyal po chen po sngon 'das pa'i dus na gangs kyi ri drung na b+ha ga zhes bya ba zhig gnas pa de dus gzhan na stag mo gzhon nu zhig 'khyam pa mthong ba dang 'dod chags skyes te/ drang srong gis 'khrig</text></item>
<item><p>290a8</p><section>mdo sde</section><text>pa'i chos spyad pa las lo dus su bu bcu gnyis byung bar gyur to/ /bu btsas nas lo bdun lon pa dang / pha ma gnyis shi nas phru gu rnams kyis lo bcu gnyis kyi bar du tshangs pa'i dngos grub bsgrubs nas/</text></item>
<item><p>290b1</p><section>mdo sde</section><text>bsam pa dang re ba bskang bar gsol ba dang / de nas tshangs pas snying rjes bltas te/ brgya byin lha'i dbang po dang / rgyal po chen po bzhi 'khor dang bcas par 'dzam bu'i gling du lhags te/ de nas tshangs pas byis pa de</text></item>
<item><p>290b2</p><section>mdo sde</section><text>rnams la smras pa/ bu khyed rnams ci 'dod/ de nas byis pa rnams kyis tshangs pa la smras pa/ lha bdag cag rnams ni byis pa'i rang bzhin shin du blo dman pa lags te/ legs nyes ma 'tshal</text></item>
<item><p>290b3</p><section>mdo sde</section><text>lags na/ nyi zla dang / gza' dang / rgyu skar gyi ltas dang / dkyil 'khor dang / gtsug lag ji lta bu lags pa bshad du gsol/ de nas brgya byin lha'i dbang pos tshangs pa la 'di skad ces</text></item>
<item><p>290b4</p><section>mdo sde</section><text>smras so/ /lha'i ston pa khyod kyis byis pa 'di rnams la dngos grub stsal ba'i rigs so/ /de nas tshangs pas byis pa rnams la smras pa/ byis pa nyon cig /rgyu skar nyi shu rtsa brgyad dang /</text></item>
<item><p>290b5</p><section>mdo sde</section><text>skar ma thams cad kyi dkyil 'khor dang / ltas dang / nyi zla dang / gza' dang / gnam lcags 'bab pa dang / sa g.yo zhing 'gul ba dang / ltas kyi gtsug lag ji lta bu yin pa dag</text></item>
<item><p>290b6</p><section>mdo sde</section><text>bstan par bya'o/ /dgun zla ra ba yar gyi ngo dang / mar gyi ngo dang / tshes brgyad dang / bcu bzhi dang / bcwa lnga la nyi ma'i 'od mun pa 'dra ba nag por gyur na mi ya rabs 'dzangs shing mkhas pa</text></item>
<item><p>290b7</p><section>mdo sde</section><text>rnams la bgegs chen po 'byung bar 'gyur ro/ /rgyu skar a tha skar shwi nI'i nyi ma la nyi ma las du ba 'dra ba byung ste/ 'khor zhing 'thul na lo bcu gnyis kyi bar du char mi 'bab par 'gyur ro/ /rgyu skar b+ha ra NI(bra nye)'i nyi ma la nyi ma gser</text></item>
<item><p>290b8</p><section>mdo sde</section><text>gyi mdog 'dra bar gyur na nye skor gyi rgyal khams kyi yul 'jig pa dang dbus su mu ge chen po 'byung ngo / /dgun zla tha chungs kyi ngo rgyu skar karti ka(smin drug)'i nyi ma la nyi ma lhag par gsal bar gyur na mtha'i yul khams 'jig cing dbus su</text></item>
<item><p>291a1</p><section>mdo sde</section><text>char mi 'ong ngo / /dpyid zla ra ba'i ngo rgyu skar A grA(lag)'i nyi ma la nyi ma khyims pa dang / nyi ma gnyis su snang na mi nad 'byung / rgyal po sde gnyis la gnod pa'i bgegs 'byung / dgun zla 'bring po'i ngo rgyu skar pu Sh+ya(rgyal)'i nyi</text></item>
<item><p>291a2</p><section>mdo sde</section><text>ma la nyi ma mun pa 'dra bar 'gyur zhing nyi ma nub kar kha dog skya bor gyur na rgyal po chen po la bgegs 'byung / dpyid zla tha chungs kyi ngo rgyu skar b+ha ra NI(bra nye)'i dus la nyi zla gzas zin na blon pos rgyal po bsad par 'ong ngo / /dbyar zla ra ba'i ngo</text></item>
<item><p>291a3</p><section>mdo sde</section><text>rgyu skar pUr ba b+ha dra pA dA(khrums stod)'i dus la nyi ma dmar por gyur na/ rgyal po dang / blon po dang / de'i yul 'khor du gnod pa'i bgegs chen po 'byung / dbyar zla 'bring po'i ngo rgyu skar pUrbA shA TA(chu stod)'i dus la zla ba nya la gzas zin na</text></item>
<item><p>291a4</p><section>mdo sde</section><text>yul 'khor 'khrug pa dang / mi nad dang / mu ge 'byung / dbyar zla tha chungs kyi ngo rgyu skar mU la~M(basnrub)'i dus la nyi zla gas shing ser ga byung bar snang na yul der gnod pa chen po 'byung / ston zla ra ba'i ngo rgyu skar a shwi nI(tha skar)'i dus</text></item>
<item><p>291a5</p><section>mdo sde</section><text>la nyi zla dus cig tu shar na yul 'khor der khrag 'khrug chen pos khrag 'bab par 'ong ngo / /ston zla 'bring po'i ngo rgyu skar kArti ka(smin drug)'i dus zla ba nya la zla ba me'i kha dog 'dra bar gyur na yul 'khor der dgra'i dmag</text></item>
<item><p>291a6</p><section>mdo sde</section><text>gis yul 'jig par 'gyur/ dgun zla ra ba'i ngo rgyu skar b+ha ra NI(bra nye)'i nyi ma la rlung dmar nag po byung la nyi ma mi gsal bar gyur na/ dgra'i tshogs kyis yul 'jig par 'gyur ro/ /dgun zla tha chungs kyi ngo rgyu</text></item>
<item><p>291a7</p><section>mdo sde</section><text>skar pUr ba phal gu nI(gre)'i nyi ma la sa bab cing rlung dmar chen po byung na rgyal po chen po la gnod pa 'byung / dpyid zla ra ba dang 'bring po'i ngo rgyu skar bi shA khA(sa ga)'i nyi ma la ser ba bab na yul 'khor der khrag nad dang</text></item>
<item><p>291a8</p><section>mdo sde</section><text>gnod pa 'byung / dpyid zla tha chungs kyi ngo rgyu skar dz+yeSh+ThA(snron)'i nyi ma la nam langs kar skar ma nyi ma bas 'od bzang por gsal bar byung na gza' thams cad la bgegs chen po 'byung / dbyar zla ra ba'i ngo rgyu skar</text></item>
<item><p>291b1</p><section>mdo sde</section><text>pUrbA shA DA(chu stod)'i nyi ma la sa bab cing nyi ma mi gsal na rgyal po stong 'khrug cing 'thab par 'gyur/ yang dbyar zla ra ba'i ngo rgyu skar pUrbA shA TA(chu stod)'i nyi ma la rlung chen po byung na chu dkon/ kha zas dang /</text></item>
<item><p>291b2</p><section>mdo sde</section><text>'bru zan ma rung bar 'gyur/ dbyar zla 'bring po'i ngo rgyu skar shra ba NA(gro bzhin)'i nyi ma la rlung drag por langs shing nam mkha' mun par gyur na nyen skor gyi yul khams gzhan du 'jigs pa chen po 'byung / dbyar</text></item>
<item><p>291b3</p><section>mdo sde</section><text>zla 'bring po'i ngo rgyu skar pUr bA b+ha drA pA dA(khrum stod)'i nyi ma la ser ba bab/ gnam lcags grum na yul 'khor der nad dang mu ge 'byung / dbyar zla tha chungs kyi ngo rgyu skar pUrbA b+ha drA pa dA(khrum stod)'i nyi ma la byang phyogs</text></item>
<item><p>291b4</p><section>mdo sde</section><text>nas rlung dmar chen po langs nas lha khang dang / mchod rten dang / khang khyim dang / shing sdong po chen po bsgyel na yul khams su gnod pa chen po 'byung ngo / /ston zla ra ba'i ngo rgyu skar A shwi</text></item>
<item><p>291b5</p><section>mdo sde</section><text>nI(tha skar)'i nyi ma la thog bab bam/ skar mda' ltung ngam/ ser ba bab na yul khams der thab mo chen po 'ong / dgun zla ra ba'i ngo rgyu skar ma g+hA(mchu')'i nyi ma la char pa bab na yul khams thams cad kha zas mod par</text></item>
<item><p>291b6</p><section>mdo sde</section><text>'ong / dgun zla tha chungs kyi ngo rgyu skar A grA(lag)'i nyi ma la gnam me'i kha dog 'dra bar gyur na ltas rab tu ngan te/ yul khams su mi bde ba dang 'jigs pa chen po 'byung ngo / /dpyid zla tha chungs kyi ngo rgyu skar</text></item>
<item><p>291b7</p><section>mdo sde</section><text>b+ha ra NI(bra nye)'i nyi ma la byang phyogs nas sgra chen po byung ngam/ gnam ser por song na dgra thams cad kyis yul khams gshig par 'gyur ro/ /dpyid zla ra ba'i ngo rgyu skar swA tI(sa ri)'i nyi ma la char bab la rlung ma</text></item>
<item><p>291b8</p><section>mdo sde</section><text>langs par 'ja' byung na grong khyer chen po mes tshig par 'gyur ro/ /dbyar zla ra ba'i ngo rgyu skar pu Sh+ya(rgyal)'i nyi ma la glog dang / sbur ma dang / nyal nyil gyi char bab na yul khams der mu ge 'byung / dbyar zla 'bring po'i ngo rgyu skar mU laM(bsnubs)'i nyi ma la char</text></item>
<item><p>292a1</p><section>mdo sde</section><text>cher bab la 'ja' byung na/ rgyal rigs rnams la gnod par 'gyur/ dbyar zla tha chungs kyi ngo rgyu skar ud ta ra b+ha dra pA dA(khrum stod)'i nyi ma la sa las sgra byung ngam/ rlung nag po langs na yul der mu ge 'byung / dbyar zla 'bring po'i ngo</text></item>
<item><p>292a2</p><section>mdo sde</section><text>phyogs mtshams dag nas sgra chen po byung na yul phyogs der khrag khrug chen po 'byung / ston zla ra ba'i ngo rgyu skar b+ha ra NI(bra nye)'i nyi ma la gnam las sgra chen po byung na btsun pa dang / dka' thub can rnams la gnod pa 'byung / ston zla ra</text></item>
<item><p>292a3</p><section>mdo sde</section><text>ba'i ngo dbang po'i nyi ma la gnam nas sgra byung na mi le lo can dang / phyugs la gnod pa 'byung / ston zla tha chungs kyi ngo rgyu skar d+ha niSh+tha(mon gru)'i nyi ma la gnam las rol mo'i sgra byung na rtswa dang / lo tog legs par 'gyur/ char</text></item>
<item><p>292a4</p><section>mdo sde</section><text>dus su 'bab/ mjug tu mi nad 'byung / dgun zla ra ba'i ngo rgyu skar swA ta(sa ri)'i nyi ma la gnam las sgra chen po 'byung zhing gnam 'khrug na yul 'khor der 'jigs pa chen po 'byung / dgun zla tha chungs kyi ngo rgyu skar dz+yeSh+tha(basnron)'i nyi ma la</text></item>
<item><p>292a5</p><section>mdo sde</section><text>tshub ma langs shing sa g.yos na dge sbyong dang / bram ze rnams la bgegs dang gnod pa 'byung / dpyid zla ra ba'i ngo rgyu skar pUr bA b+ha drA pa dA(khrum stod)'i nyi ma la nyin par sa g.yos na lo gnyis kyi bar du dus su yul khams der dmag</text></item>
<item><p>292a6</p><section>mdo sde</section><text>'ong / dpyid zla 'bring po'i ngo rgyu skar pUrbA shA DA(chu stod)'i nyi ma la sa 'gul na blon pos rgyal po bsad pa dang / yul khams der 'khrug pa chen po 'byung / dbyar zla 'bring po'i ngo rgyu skar mU laM dbang ba la nub mo sa</text></item>
<item><p>292a7</p><section>mdo sde</section><text>g.yos na khams kyi dbang po rnams la gnod pa 'byung / dbyar zla tha chungs kyi ngo rgyu skar ro hi NI(snar ma) dbang ba la nub mo sa g.yos shing rlung mar byung / char ma bab na 'bru zan ma rungs par 'gyur zhing dmag</text></item>
<item><p>292a8</p><section>mdo sde</section><text>'ong / ston zla 'bring po'i ngo rgyu skar ud ta ra b+ha dra pa dA(khrum smad)'i nyi ma la nyin par sa g.yos na pha rol gyi dgras rgyal po de pham par 'gyur/ yul phyogs kyang chom rkun gyis 'jigs par 'gyur/ ston zla</text></item>
<item><p>292b1</p><section>mdo sde</section><text>tha chungs kyi ngo rgyu skar kArti kA(smin drug)'i nyi ma la sa g.yos na grong khyer chen po dang / khang khyim 'jig cing mu ge 'byung / dgun zla ra ba'i ngo rgyu skar a shwi nI(tha kar) dang / ud ta ra phal gu NI dbang ba'i nub mo sa g.yos na byis pa chung ngu dang / bud med sbrum ma la</text></item>
<item><p>292b2</p><section>mdo sde</section><text>bgegs dang gnod pa 'byung / dgun zla 'bring po'i ngo rgyu skar mr-i ga shi rA(mgo') dang / pUrbA b+ha drA pa dA(khrum stod)'i nyin par sa g.yos na rkang 'gros la bgegs dang gnod pa 'byung / dbang po 'am/ ma g+hA(mchu')'i nyi ma la gtsug lag khang sku gzugs g.yos zhing 'gul</text></item>
<item><p>292b3</p><section>mdo sde</section><text>lam/ sa 'phos na yul khams de myur du 'jig par 'gyur/ gtsug lag khang gi sku gzugs gdan las 'phos sam/ dngul lta bu byung ngam/ 'gyel na yul khams de rgyal po dang bcas par rgyal khams gzhan gyi dbang du 'gyur/</text></item>
<item><p>292b4</p><section>mdo sde</section><text>gtsug lag khang gi sku gzugs 'phos sam/ spyan nas mchi ma byung na yul khams de'i mi dpa' bo gces pa bu smad dang bcas par yul byung bar 'gyur/ gtsug lag khang gi sku gzugs gdan las 'phos sam 'gul la lha khang nas</text></item>
<item><p>292b5</p><section>mdo sde</section><text>dud pa 'dra ba/ byung na yul khams de'i rgyal po la gnod par 'gyur/ gtsug lag khang chen po dang / gnas khang lta bu g.yos na/ grong khyer de phyogs rgyal khams gzhan gyis gnangs su bcad pa</text></item>
<item><p>292b6</p><section>mdo sde</section><text>'am mes tshig par 'gyur/ zla ba'i zur la gza' phur bu byung na mi phyug po la rgyal pos nor 'phrog cing gnod par 'gyur/ nyi zla dmar por song na khams kyi dbang po la gnod pa 'byung /</text></item>
<item><p>292b7</p><section>mdo sde</section><text>gza' spen pa zla ba'i steng du byung na yul 'khor der 'jigs pa chen po dang bgegs 'byung / ltas 'di rnams byung ba'i dus su zla ba gzas zin na rgyal po chen po rnams la gnod pa dang bgegs 'byung /</text></item>
<item><p>292b8</p><section>mdo sde</section><text>rgyal po dang po skyes pa'i rgyu skar gyi steng du zla ba byung zhing / zla ba'i steng du yang gza' mjug rings byung na/ yul khams de'i rgyal po dang / rgyal khams nye ba gzhan gyi rgyal po dang 'thab</text></item>
<item><p>293a1</p><section>mdo sde</section><text>mo 'ong / gza' spen pa rgyu skar ro ha NI dang / kArti kA'i dbus su shar na rgyal khams de'i mi thams cad la gnod pa chen po dang / bgegs byung nas mi sum cha cig lus par 'gyur/ gza' pa ba sangs dang /</text></item>
<item><p>293a2</p><section>mdo sde</section><text>rgyu skar ma g+hA dang / pUrba phal gu ni zla ba'i dbus su shar na lo tog la gnod pa 'byung / gza' phur bu dang / pa ba sangs dang / spen pa rnams dmar por song na yul khams der 'jigs pa chen po 'byung / gza' mjug rings</text></item>
<item><p>293a3</p><section>mdo sde</section><text>rgyu skar pu Sh+yA'i steng du shar na ring po mi thogs par phyogs bzhi nas dmag chen po 'byung / gza' phur bu dang / mig dmar rgyu skar shra ba NA'i steng du shar na lo gsum gyi bar du yul khams der 'jigs pa chen po dang gnod</text></item>
<item><p>293a4</p><section>mdo sde</section><text>pa 'byung / gza' phur bu dang / spen pa rgyu skar bi shA khA'i steng du shar na mi mang po 'thab mo la 'chi bar 'gyur ro/ /lha khang dang khang pa chen po'i steng du bya rog gar byed cing 'phyang mo nyug na yul khams der</text></item>
<item><p>293a5</p><section>mdo sde</section><text>'thab mo chen po 'byung / bud med la mi ma yin pa'i bu byung ngam/ yang na phyugs la mi'i bu byung na yul khams de'i bud med la bgegs dang gnod pa chen po 'byung / ma'i mngal na bu yod pa rgod dam/</text></item>
<item><p>293a6</p><section>mdo sde</section><text>smra 'am/ ngu na yul khams de 'jig par 'gyur/ bud med kyi mngal nas bu rkang gcig pa 'am/ gsum pa 'am/ rkang bzhi pa byung na yul de'i rgyal po la gnod pa 'byung / bud med kyi lto nas</text></item>
<item><p>293a7</p><section>mdo sde</section><text>bu ma ning mtshan gnyis pa byung na yul khams de'i rgyal po 'chi bar 'gyur/ bud med las byol song gi bu dang / bu mgo mang po can byung na yul khams de 'jig par 'gyur/ bud med las bu mgo</text></item>
<item><p>293a8</p><section>mdo sde</section><text>gcig la gdong gnyis mig gsum pa byung na yul khams de myur du 'jig par 'gyur/ bud med las bu grul bum mgo bzhi pa byung na yul 'khor der 'jigs pa chen po 'byung / bud med las bu phag gi</text></item>
<item><p>293b1</p><section>mdo sde</section><text>gdong can byung na phyogs bzhi nas yul khams de 'jig par 'gyur/ bud med las bu nyi ma'i 'od bzhin 'bar ba byung na nang 'khrug gis yul khams de 'jig par 'gyur/ byis pa tshem bu na gnas pa chen</text></item>
<item><p>293b2</p><section>mdo sde</section><text>po bzhin tshig smra na yul 'khor de 'jig par 'gyur/ ma nyid kyis ma tshor bar mngal nas bu byung na 'dre gdon dang / bgegs nad kyis yul khams de 'jig cing 'jigs pa chen po 'byung / bud med</text></item>
<item><p>293b3</p><section>mdo sde</section><text>las bu skye nub pa dang / so skyes pa byung na yul khams de dgon par 'gyur te/ mi thams cad kyang phyogs gzhan du 'gro bar 'gyur/ bud med las bu mgo med pa lag pa gcig pa byung na yul khams der</text></item>
<item><p>293b4</p><section>mdo sde</section><text>gnod pa chen po 'byung / yul khams su me tog dang / shing tog 'bras bu las khu ba 'dzag na rgyal po'i rgyal 'tshab la bgegs dang gnod pa 'byung / dus ma yin par bza' shing las me tog dang 'bras</text></item>
<item><p>293b5</p><section>mdo sde</section><text>bu skye na rgyal po dang / yul mir bcas pas yul bor bar 'gyur/ bza' shing gi 'bras bu lhag par mdog bzang por gyur tam/ yang na khrag 'dra ba 'dzag na yul khams der 'jigs pa chen po dang /</text></item>
<item><p>293b6</p><section>mdo sde</section><text>nad dang / mu ge 'byung / bskyed shing gi grib ma mi 'khor bar phyogs gcig tu 'dug na dgra'i dmag byin chen pos yul phyogs de bcom par 'gyur/ bskyed shing 'gro ba ltar snang na yul khams</text></item>
<item><p>293b7</p><section>mdo sde</section><text>der 'jigs pa chen po 'byung / bskyed shing lhag par brjid cing gsal bar snang na yul khams de'i rgyal po tshe thung bar 'gyur/ 'jig rten pa'i lha mchod pa'i tshe lha smra 'am 'dzum na/ rgyal po la</text></item>
<item><p>293b8</p><section>mdo sde</section><text>bgegs dang gnod pa 'byung / me tog gi char 'bab pa 'am/ rlung dmar langs shing gnam las srin bu bab na yul khams der chom rkun gyis 'jig par 'gyur/ 'jig rten pa'i</text></item>
<item><p>294a1</p><section>mdo sde</section><text>lha khang du me ma bus par du ba byung zhing / lha yang mtshan dang cho 'phrul ston na rgyal po la bgegs dang gnod pa 'byung / 'jig rten pa'i lha khang du me mar ma bus par me mar 'dra bar snang na rgyal po'i gnang chen la bgegs dang gnod pa</text></item>
<item><p>294a2</p><section>mdo sde</section><text>'byung / rgyal po btsun mo'i 'khor du song ste 'dod chags mi ldang na rgyal po'i pho brang mes tshig cing rgyal po la mi dge ba sna tshogs 'byung / char pa dang ser ba 'bab la/ gnam la kha dog gsal ba dag byung na yul khams der 'jigs pa chen</text></item>
<item><p>294a3</p><section>mdo sde</section><text>po 'byung / grong khyer tshub mas bskor cing 'gro ba dang / rlung mar langs shing char pa khrag 'dra ba bab na yul khams der 'jigs pa chen po 'byung / glog 'byung zhing char pa 'bab la sprin 'khor ling 'khor ling du chad de/ sprin ling du chad pa'i</text></item>
<item><p>294a4</p><section>mdo sde</section><text>bar bar na dri za'i grong khyer 'dra ba snang na yul khams der 'jigs pa chen po 'byung / zla ba dmar por gyur na yul khams der grong khyer mes tshig pa dang / rims kyis mi ngas par 'gyur/ zla ba mtha' dmar la dbus nag por</text></item>
<item><p>294a5</p><section>mdo sde</section><text>song na yul khams der 'jigs pa chen por 'gyur/ zla ba'i kha dog btsag 'dra bar dmar por snang la slar yang 'phral du dkar po'i rang bzhin du gyur na rlung mi ldang bar drag por 'bab/ ro skam lta bur chu mig byung na lo tog legs par 'gyur/</text></item>
<item><p>294a6</p><section>mdo sde</section><text>me ma bus par yul khams der du ba byung na yul khams der 'jigs pa chen po 'byung / mda' gzhu skyis kor la me'am dud pa byung na yul khams der dgra'i 'jigs pa 'byung ngo / /de skad ces bcom ldan 'das</text></item>
<item><p>294a7</p><section>mdo sde</section><text>kyis bka' stsal pa dang / rgyal po gzugs can snying po 'khor dang bcas pa bcom ldan 'das kyis gsungs pa la yi rangs te mngon par bstod do/ /mig bcu gnyis pa zhes bya ba'i mdo/ rdzogs so// //</text></item>
<item><p>294a8</p><section>mdo sde</section><text>zhus te dag go/ /yang zhus she bsod nams chen po'i dpal gyis phyogs las rnam par rgyal ba gtsug lag gnyis kyi mdzad pas bstan pa rin po che'i zhabs tog dang / 'gro ba dpag tu med pa'i mgon</text></item>
<item><p>294b1</p><section>mdo sde</section><text>skyabs dang dpung gnyen dam par gyur pa sngon gyi smon lam rnam par dag pa yongs su rdzogs pas 'jig rten gyi bya ba rnams snying po med par gzigs te rnam g.yeng gi dri ma kun spangs nas ri khrod dben gnas</text></item>
<item><p>294b2</p><section>mdo sde</section><text>kho nar bzhugs shing bslab gsum gyi khangs bzang mang du thos pa'i nor gyis phyug la thugs rje'i rgyal mtshan rdo rje lta bu'i ting nge 'dzin gyi tog gis mdzes pa dpal ldan bla ma bzang po'i mtshan can dge</text></item>
<item><p>294b3</p><section>mdo sde</section><text>sbyong chen po de'i thugs dgongs rdzogs par bya ba'i phyir dang / 'gro ba ma lus pa'i gnas skabs dang mthar thug gi phan bde ma lus pa'i 'byung gnas rgyal ba'i bstan pa rin po che yun ring du gnas shing</text></item>
<item><p>294b4</p><section>mdo sde</section><text>phyogs kun du dar cing rgyas par bya ba'i phyir bod khams su smon lam gyi stobs can mnga' bdag lha btsan po byang chub sems dpa' rnams dang / lo paN skye mched khyad par can rnams kyi bdag rkyen la</text></item>
<item><p>294b5</p><section>mdo sde</section><text>brten nas/ bde bar gshegs pa'i gsung rab thog mtha' bar du dge zhing / sgro skur gyi mtha' dang bral la/ gzhung lugs ngan pa'i dri mas dben pa mdo sde dang / rgyud sde'i phyogs snga phyir 'gyur ro cog</text></item>
<item><p>294b6</p><section>mdo sde</section><text>rnams dpal ldan rgyal ba'i sdes/ ti sh+hi kun dga' rgyal mtshan dpal bzang po bstan pa/ skyong ba'i dus rgyal ba'i bstan pa lnga brgya bdun pa'i mthar nye ba 'gro ba'i bla ma ston pa gdul</text></item>
<item><p>294b7</p><section>mdo sde</section><text>bya'i/ ngor zhi bar gshegs pa'i tshul bstan nas/ lo sum stong bzhi brgya brgyad bcu 'das pa me mo phag lo la dbu gtsugs te/ bzhengs pa rnams rgyal sras byang chub dpal gyis rgyu'i dngos</text></item>
<item><p>294b8</p><section>mdo sde</section><text>po bzang zhing kha na ma tho ba med pa rnams kyis bstan pa'i 'byung gnas dpal na len dra dang mtshungs pa'i chos gra chen po dpal gung thang gi gtsug lag khang du dad pa dang / brtson 'grus che zhing blo gros</text></item>
<item><p>295a1</p><section>mdo sde</section><text>gsal la tshul khrims kyi rgyan dang ldan pa'i dge ba'i bshes gnyen rnams kyis zhus dag lan gsum mdzad pa 'di sa mo glang gi lo gsar gyi zla ba lo stong lnga brgya bcwa brgyad bstan pa'i</text></item>
<item><p>295a2</p><section>mdo sde</section><text>lhag mar yod pa'i dus su legs par grub pa'o/ /kha ta dang dos rnams btsun pa thang chen pa kun dga' 'bum la sogs pa sdom brtson dam pa mang du thos shing sde snod 'dzin pa rnams kyis</text></item>
<item><p>295a3</p><section>mdo sde</section><text>rgya gar skad la sogs pa legs par sbyar ba'i skad sor bzhag rnams ni sngon gyi lo ts+tsha ba chen po rnams kyi mdzad pa bye brag tu rtogs byed chen po dang / sgra sbyor bam po gnyis pa</text></item>
<item><p>295a4</p><section>mdo sde</section><text>la sogs pa la brten nas dag par byas shing / bod skad rnams ni yul skad dang / 'phral skad ngan pa rnams dang ma 'dres par bod yul gyi sngon gyi brda mas mkhan po rnams</text></item>
<item><p>295a5</p><section>mdo sde</section><text>dang / sgyur byed dam pa snga phyir byon pa rnams kyi brda gsar rnying / skad gsar bcad la sogs pa'i rjes su 'brangs nas ma mya da drag sa stsogs la sogs pa yod</text></item>
<item><p>295a6</p><section>mdo sde</section><text>med rnams mkhas pa rnams kyis ji ltar mdzad pa ltar gsung rab kyi dpi byi rnams la snga zhus gsung rab gsum gsum dang gtugs te brda don ma nor bar dag</text></item>
<item><p>295a7</p><section>mdo sde</section><text>par bgyis nas gzhi dung gi sa bzhi ltar dkar zhing 'jam la mkhregs pa'i lho rgyal po lha khang gi sho gu la/ dam che zhing mdangs gsal ba ud pa la</text></item>
<item><p>295a8</p><section>mdo sde</section><text>sngon po lta bu rgya nag chen po las 'ongs pa'i snag tshas/ /'bur dkyus tshugs gsum la mkhas pa'i mthar phyin pas yi ge'i rig byed la slob dpon kyi go 'phang thob pas</text></item>
<item><p>295b1</p><section>mdo sde</section><text>dag snyoms mdzes par bzhengs pa/ dbus gtsang gi yi ge pa yid gzhungs shing mkhas pa rnams kyis legs par bris pa la phyi zhus lan gsum du bgyis te bzhengs pa rnams las khyad par du</text></item>
<item><p>295b2</p><section>mdo sde</section><text>thugs dam mdo mangs skye dgu'i blo gros mun sel phan bde'i gter chen zhes bya ba 'di bla ma dam pa chos kyi rgyal po rin po che'i thugs dam lha mi'i rgyan mchog ma zhes bya ba dang / pho brang chen po gtsang</text></item>
<item><p>295b3</p><section>mdo sde</section><text>chu mig ring mo'i gtsug lag khang gi mdo mangs rnams kyi nang nas mchog tu gyur pa dge ba'i shes gnyen 'dar phyar kyis bzhengs pa'i mdo mangs 'dar phyar ma zhes grags pa dang / 'brang mtshams phug chud</text></item>
<item><p>295b4</p><section>mdo sde</section><text>ma zhes grags pa dang / dga' 'bar ma zhes grags pa dang / dpal snar thang gi gtsug lag khang gi mdo mangs rnams kyi mchog tu gyur pa mkhan po chen po mchims kyi thugs dam mdo mangs gser</text></item>
<item><p>295b5</p><section>mdo sde</section><text>gzhung ma dang / phyug rgyal ma dang / dgon gsar ma la sogs pa rnams dang / gzhan yang bla ma gru spang rtsa ba'i thugs dam mdo mangs 'dzam gling rgyan dang / shog chung gi gtsug</text></item>
<item><p>295b6</p><section>mdo sde</section><text>lag khang gi mdo mangs drug bcu rtsa gnyis dum dang / spun gsum gyi gtsug lag khang gi mdo mangs dang / zha lu gser khang gi gtsug lag gi mdo mangs gzhi ma dang / smon dar zhes grags</text></item>
<item><p>295b7</p><section>mdo sde</section><text>pa la sogs pa mdo sna mang zhing go rims legs pa rnams la dpe phyi byas nas snar thang du bzhengs pa rnams phyi mor gdan drangs te/ mdo dngos ma yin pa rgyud sder gtogs pa'i gzungs rnams ni rgyud 'bum gyi nang du bris</text></item>
<item><p>295b8</p><section>mdo sde</section><text>shing / gser mdog gi rtogs pa brjod pa dang / dge ba'i bshes gnyen gyi rtogs pa brjod pa dang / kun la'i rtogs pa brjod pa dang / dge 'dun 'phel gyis lung bstan pa dang / li lung bstan pa la sogs pa rnams ni bde bar gshegs</text></item>
<item><p>296a1</p><section>mdo sde</section><text>pa mya ngan las 'das nas phyis 'phags pa rnams kyis mdzad pa yin zhing / gdags pa'i bstan bcos rnams kyang mdo sde pa la sogs pa grub mtha' smra ba kha cig bkar mi 'dod la/ skyes rabs dang /</text></item>
<item><p>296a2</p><section>mdo sde</section><text>sangs rgyas bcom ldan 'das la bstod pa bsngags par 'os pa bsngags pa la sogs pa'i bstod pa rnams dang / gzhon nu ma bdun gyi rtogs pa brjod pa la sogs pa rnams ni phyis slob dpon dpa' bo la sogs pa</text></item>
<item><p>296a3</p><section>mdo sde</section><text>bstan bcos mkhan po rnams kyis mdzad pa yin pa'i phyir dang / thub pa drang srong garga'i ltas kyi rnam pa bstan pa la sogs pa 'ga' zhig phyi rol pa'i rig byed kyi gzhung gi cha shas su snang bas bstan bcos 'gyur</text></item>
<item><p>296a4</p><section>mdo sde</section><text>ro cog gi nang du bris pas 'dir ni theg pa che chung gi mdor nges pa rnams theg pa dang brjod bya 'thun pa dang / mtshan 'thun pa dang / sde tshan 'thun pa rnams so sor bsdebs te grangs dang go rims tshang la ma nor bar rgyu bzang zhing bkod</text></item>
<item><p>296a5</p><section>mdo sde</section><text>pa legs par bzhengs pa yin no/ /de ltar bsod nams dpal gyis rab mtho ba/ /dpal ldan bla ma dge sbyong chen po de'i/ /thugs kyi dgongs pa rdzogs par bya ba'i phyir/ /mkhas pa'i 'byung gnas dpal gyi snar thang nas/ /</text></item>
<item><p>296a6</p><section>mdo sde</section><text>bka' 'gyur dri med phyi mor gdan drangs te/ /chos kyi rgyal po dpal ldan rgyal ba'i sdes/ /phan dang bde ba'i 'byung gnas rgyal ba yi/ /bstan pa spel phyir bde bar gshegs pa'i gsung / /gangs ri'i</text></item>
<item><p>296a7</p><section>mdo sde</section><text>khrod 'dir ji snyed 'gyur ro cog /legs par bzhengs par gyur pa de dag las/ /'di ni skye dgu'i blo gros mun sel zhing / /phan bde'i gter chen zhes bya'i mdo sde'o/ /de ltar dpal ldan lhag</text></item>
<item><p>296a8</p><section>mdo sde</section><text>bsam dag pa'i mthus/ /gsung rab rin chen tshul bzhin bzhengs pa las/ /byung ba'i dge ba ston ka'i zla 'od dang / /mkha' ltar dag cing yangs pa gang thob des/ /'gro kun phan</text></item>
<item><p>296b1</p><section>mdo sde</section><text>bde'i 'byung gnas rgyal ba yi/ /bstan pa rin chen phyogs dus kun khyab cing / /sde 'dzin skyong dang srung ba'i dam pa rnams/ /skye dgu'i dpal du yun ring bzhugs gyur cig /gang gis</text></item>
<item><p>296b2</p><section>mdo sde</section><text>gsung rab dri med 'di bzhengs pa/ /chos kyi rgyal po dpal ldan rgyal ba'i sde/ /bstan dang 'gro ba'i rtsa lag dam par ni/ /sa chen steng 'dir yun ring bzhugs gyur cig /</text></item>
<item><p>296b3</p><section>mdo sde</section><text>khyad par du yang des pas sa skyong ba'i/ /mi dbang yon mchod 'khor dang bcas pa rnams/ /snyun med sku tshe ring zhing chab srid brtan/ /byams brtse'i thugs kyis skye</text></item>
<item><p>296b4</p><section>mdo sde</section><text>dgu skyong gyur cig /srid 'bangs rnams kyang phan tshun byams ldan zhing / /nad dang mu ge 'thab rtsod la sogs pa/ /phyi nang nyer 'tshe'i gnod pa kun zhi nas/ /</text></item>
<item><p>296b5</p><section>mdo sde</section><text>tshe ring 'byor ldan bstan la dad gyur cig /gang dag 'di la sgo gsum gus pa yis/ /bya ba byed dang rjes su yi rang dang / /rgyu rkyen 'bul dang chos spyod rnam bcu</text></item>
<item><p>296b6</p><section>mdo sde</section><text>yis/ /tshul bzhin sgrub par byed pa de dag kyang / /'dir yang tshe ring nad med 'byor ldan zhing / /skye zhing skye ba'i skye ba thams cad du'ang / /'khor lo</text></item>
<item><p>296b7</p><section>mdo sde</section><text>bzhi dang yon tan rnam bdun dang / /rnam smin brgyad ldan dal 'byor lus thob nas/ /mthong dang bsgom pas spong bya'i nyon mongs dang / /shes bya'i sgrib pa bag chags</text></item>
<item><p>296b8</p><section>mdo sde</section><text>bcas pa kun/ /spong byed gnyen po lam lnga sa bcu rnams/ /rim gyis bgrod nas kun mkhyen thob par shog /gang la brten nas nyes tshogs rnam spong zhing / /gnas skabs</text></item>
<item><p>297a1</p><section>mdo sde</section><text>mthar thug dge legs kun 'byung ba/ /spobs pa bzhi ldan bde bar gshegs pa'i gsung / /mdo sde dkon mchog rnams kyi bkra shis shog /zhus te/ dag go/ /</text></item>
<item><p>297a2</p><section>mdo sde</section><text>yang zhus she/ dus phyis mdo mangs kyi po ti rang ga rnams kyi gzhung lugs dang 'thun pa'i 'chos dgos rnams legs par gtan la phab nas dag par bzhugs pa skar mas bgyis so/ /bkra shis par gyur cig/ //</text></item>
<item><p>297a3</p><section>mdo sde</section><text>ye d+harmA he tu pra b+ha bA he dun te ShA~M ta thA ga to h+ya ba data/ te ShAny+tsa yo ni ro d+ha e ba~M bA dI ma hA shra ma NaH// //mdo mangs pu ti sum bcu rtsa gnyis la/ mdo grangs nyis brgya brgyad bcu rtsa bzhi bzhugs// //</text></item>
</list>