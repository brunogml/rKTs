<list>
<item><p>1a1</p><section>dkon brtsegs</section><text>(ga) @#/ ! /'phags pa dkon mchog brtsegs pa bzhugs so/ /</text></item>
<item><p>1a2</p><section>dkon brtsegs</section><text>(黃) 大寶積經第三部</text></item>
<item><p>1b1</p><section>dkon brtsegs</section><text>'phags pa byang chub sems dpa'i sde snod ces bya ba theg pa chen po'i mdo/</text></item>
<item><p>1b2</p><section>dkon brtsegs</section><text>bam po bzhi pa/ shA ri'i bu ji ltar na byang chub sems dpa' de bzhin gshegs pa rnams kyi de</text></item>
<item><p>1b3</p><section>dkon brtsegs</section><text>bzhin gshegs pa'i 'od bsam gyis mi khyab pa la mngon par dad/ yid ches/ rab tu rtog /the</text></item>
<item><p>1b4</p><section>dkon brtsegs</section><text>tshom mi za/ rgya cher dga' mgu ste/ rangs pa rnyed cing ngo mtshar dang rmad du 'du shes skyed ce na/ 'di</text></item>
<item><p>1b5</p><section>dkon brtsegs</section><text>la shA ri'i bu de bzhin gshegs pas chos kyi dbyings rab tu rtogs te/ de rab tu rtogs pas de bzhin</text></item>
<item><p>1b6</p><section>dkon brtsegs</section><text>gshegs pa stong gsum gyi stong chen po'i 'jig rten gyi khams 'dir mngon par gshegs nas lam me/</text></item>
<item><p>1b7</p><section>dkon brtsegs</section><text>lhan ne/ lhang nger mdzad do/ /de 'di lta ste dper na sprin med pa'i nam mkha' la nyi ma mngon par shar</text></item>
<item><p>1b8</p><section>dkon brtsegs</section><text>nas lam me lhan ne/ lhang nge ba de bzhin du shA ri'i bu de bzhin gshegs pa dgra bcom pa yang dag</text></item>
<item><p>2a1</p><section>dkon brtsegs</section><text>par rdzogs pa'i sangs rgyas kyang stong gsum gyi stong chen po'i 'jig rten gyi khams 'dir mngon par gshegs nas lam me/ lhan ne/ lhang nger mdzad do/ /shA ri'i bu srin bu me khyer gyi 'od de bas ni gang 'bru</text></item>
<item><p>2a2</p><section>dkon brtsegs</section><text>mar gyi mar me'i 'od 'di shin tu 'phags/ shin du mchog /shin du kha dog dang ldan/ shin du 'od gsal/ shin du rgya che'o/ /'bru mar gyi mar me'i 'od de bas ni brtsig pa chen po'i 'od shin du 'phags/</text></item>
<item><p>2a3</p><section>dkon brtsegs</section><text>shin du mchog pa nas shin du rgya che ba'i bar du'o/ /gang brtsig pa chen po'i 'od de bas ni me'i phung po chen po'i 'od gang yin pa dang / sman dang skar ma'i 'od gang yin pa'i bar du rgyas par bya ste/ zla ba'i 'od dang / nyi</text></item>
<item><p>2a4</p><section>dkon brtsegs</section><text>ma'i 'od dang / rgyal chen bzhi'i ris kyi lha rnams kyi 'od dang / gzhal med khang dang / lus kyi rgyan rnams dang / de bzhin du sum bcu rtsa gsum pa rnams dang / 'thab bral ba rnams dang / dga'</text></item>
<item><p>2a5</p><section>dkon brtsegs</section><text>ldan pa rnams dang / 'phrul dga' ba rnams dang / gzhan 'phrul dbang byed kyi lha rnams kyi ra ba dang / gzhal med khang dang / lus kyi rgyan rnams dang / gang tshangs pa rnams dang / tshangs ris pa rnams dang /</text></item>
<item><p>2a6</p><section>dkon brtsegs</section><text>tshangs pa'i mdun na 'don pa rnams dang / tshangs 'khor ba rnams dang / tshangs chen gyi lha rnams kyi ra ba dang / gzhal med khang dang / lus kyi rgyan rnams kyi 'od 'di shin du 'phags/ shin du</text></item>
<item><p>2a7</p><section>dkon brtsegs</section><text>bzang / shin du mchog / shin du kha dog dang ldan/ shin du 'od gsal/ shin du rgya che'o/ /gang tshangs pa rnams dang / tshangs ris pa rnams dang / tshangs pa'i mdun na 'don pa rnams</text></item>
<item><p>2a8</p><section>dkon brtsegs</section><text>dang / tshangs 'khor ba rnams dang / tshangs chen gyi lha rnams kyi 'od kyang rgyas par bya ste/ 'od chen dang / 'od chung dang / tshad med 'od dang / 'od gsal nas/ dge rgyas kyi bar dang / 'bras bu che dang /</text></item>
<item><p>2b1</p><section>dkon brtsegs</section><text>'du shes can dang / 'du shes med pa dang / 'du shes med 'du shes med min dang / mi che ba dang / mi gdung ba dang / gya nom snang dang / shin du mthong gi ra ba dang / gzhal med khang dang / lus</text></item>
<item><p>2b2</p><section>dkon brtsegs</section><text>kyi 'od dang / gang 'og min gyi lha rnams kyi ra ba dang / gzhal med khang rnams dang / lus kyi 'od 'di shin du 'phags/ shin du bzang / shin du mchog /shin du kha</text></item>
<item><p>2b3</p><section>dkon brtsegs</section><text>dog dang ldan shin du 'od gsal/ shin du rgya che'o/ /gang 'og min gyi lha rnams kyi ra ba dang / gzhal med khang rnams dang / lus kyi 'od bas ni gang de bzhin gshegs pa</text></item>
<item><p>2b4</p><section>dkon brtsegs</section><text>dgra bcom pa yang dag par rdzogs pa'i sangs rgyas kyi 'od 'di shin du 'phags/ shin du bzang / shin du mchog /shin du kha dog dang ldan/ shin du 'od gsal/ shin</text></item>
<item><p>2b5</p><section>dkon brtsegs</section><text>du rgya che'o/ /de ci'i phyir zhe na/ shA ri'i bu de bzhin gshegs pa tshul khrims dpag tu med pa dang / ting nge 'dzin dpag tu med pa dang / shes rab dpag tu med pa</text></item>
<item><p>2b6</p><section>dkon brtsegs</section><text>dang / rnam par grol ba dpag tu med pa dang / rnam par grol ba'i ye shes mthong ba dpag tu med pa'i phyir ro/ /de ltar shA ri'i bu ji tsam stong gsum gyi stong chen po'i</text></item>
<item><p>2b7</p><section>dkon brtsegs</section><text>'jig rten gyi khams na 'od tu gtags pa gdags pas gtags pa de thams cad ni de bzhin gshegs pa'i 'od kyi brgya yi char yang nye bar mi 'gro ba nas/ /rgyu'i</text></item>
<item><p>2b8</p><section>dkon brtsegs</section><text>bar du yang nye bar mi 'gro'o/ /de 'di lta ste dper na/ shA ri'i bu 'dzam bu chu bo'i gser gyi nang du gser tha mal pa gzhag na snag tsha'i gar bu bzhin du 'gyur</text></item>
<item><p>3a1</p><section>dkon brtsegs</section><text>te lam mer mi 'gyur/ lhan ner mi 'gyur/ lhang nger mi 'gyur ro/ /de bzhin du shA ri'i bu stong gsum gyi stong chen po'i 'jig rten gyi khams 'di na 'od tu</text></item>
<item><p>3a2</p><section>dkon brtsegs</section><text>gdags pas btags pa ji snyed yod pa de thams cad de bzhin gshegs pa'i 'od kyi mdun na lam mer mi 'gyur/ lhan ner mi 'gyur/ lhang nger mi 'gyur ro/ /'od</text></item>
<item><p>3a3</p><section>dkon brtsegs</section><text>gsal bar mi 'gyur te/ de bzhin gshegs pa'i 'od ni de dag gi nang na mchog ces bya/ dam pa zhes bya/ bla na med pa zhes bya'o/ /shA ri'i bu gang de bzhin gshegs</text></item>
<item><p>3a4</p><section>dkon brtsegs</section><text>pa'i nyi tshe ba'i las kyis rnam par smin pa las mngon par grub pa'i 'od des kyang stong gsum gyi stong chen po'i 'jig rten gyi khams snang bas shin du khyab par 'gyur</text></item>
<item><p>3a5</p><section>dkon brtsegs</section><text>te/ shA ri'i bu zla ba dang / nyi ma'i 'od kyis snang ba yang mi 'byung / nyin mor yang mi shes/ mtshan mor yang mi shes/ zla ba phyed dang / zla ba gcig par yang mi shes/</text></item>
<item><p>3a6</p><section>dkon brtsegs</section><text>dus dang lor yang mi shes mod kyi/ 'di lta ste/ de bzhin gshegs pas sems can la thugs brtse ba'i phyir 'od 'dom gang tsam du byin gyis rlob ste/ shA</text></item>
<item><p>3a7</p><section>dkon brtsegs</section><text>ri'i bu de bzhin gshegs pa dgra bcom pa yang dag par rdzogs pa'i sangs rgyas bzhed na 'jig rten gyi khams grangs med pa 'od kyis khyab par mdzad do/ /de ci'i</text></item>
<item><p>3a8</p><section>dkon brtsegs</section><text>phyir zhe na/ shA ri'i bu de bzhin gshegs pa ni shes rab kyi pha rol du phyin pa'i dam pa'i pha rol tu phyin pa brnyes pa ste/ shA ri'i bu don de nyid rab tu rtogs par bya ba'i phyir khyod</text></item>
<item><p>3b1</p><section>dkon brtsegs</section><text>la dpe bstan to/ /shA ri'i bu skyes bu la la zhig gis stong gsum gyi stong chen po'i 'jig rten gyi khams kyi rdul ji snyed pa thams cad rdul phra rab tu byas nas rdul de</text></item>
<item><p>3b2</p><section>dkon brtsegs</section><text>dag thu bar blugs te/ shar phyogs su song nas rdul phra mo de ji snyed pa de snyed kyi 'jig rten gyi khams 'das nas/ rdul phra rab gnyis pa bor zhing shar phyogs su song na/ shA</text></item>
<item><p>3b3</p><section>dkon brtsegs</section><text>ri'i bu rdul phra rab de thams cad ni zad par 'gyur gyis/ shA ri'i bu shar phyogs kyi 'jig rten gyi khams ni zad pa med do/ /de bzhin du lho dang / nub dang / byang nas</text></item>
<item><p>3b4</p><section>dkon brtsegs</section><text>phyogs bcu kun gyi bar du'o/ /shA ri'i bu de ji snyam du sems/ 'jig rten gyi khams de dag gi mtha' dang / mu gzung bar nus sam/ gsol pa/ bcom ldan</text></item>
<item><p>3b5</p><section>dkon brtsegs</section><text>'das de mi nus so/ /bde bar gshegs pa de mi nus so/ /bka' stsal pa/ shA ri'i bu de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>3b6</p><section>dkon brtsegs</section><text>bzhed na 'jig rten gyi khams de thams cad 'od kyis khyab par mdzad de/ 'jig rten gyi khams de dag na ji tsam 'od tu btags pa gdags pas btags</text></item>
<item><p>3b7</p><section>dkon brtsegs</section><text>pa de thams cad ni de bzhin gshegs pa'i 'od kyi mdun na brgya'i char yang nye bar mi 'gro ba nas/ rgyu'i bar du yang mi bzod de/ de ltar shA ri'i bu de bzhin</text></item>
<item><p>3b8</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas shes rab kyi pha rol du phyin pa'i dam pa'i pho rol du phyin pa'o/ /yang shA ri'i bu de bzhin</text></item>
<item><p>4a1</p><section>dkon brtsegs</section><text>gshegs pa'i 'od la ni brtsig pa 'am/ shing ngam/ ljon pa 'am/ khor yug gi ri 'am/ khor yug chen po 'am/ ri spos kyi ngad ldang ngam/ ri btang bzung ngam/ ri</text></item>
<item><p>4a2</p><section>dkon brtsegs</section><text>btang bzung chen po 'am/ gangs ri 'am/ ri gnya' shing 'dzin tam/ de ma yin pa gzhan ri nag po 'am/ ri'i rgyal po ri rab dang / gang gis kyang sgrib par mi nus te/ de dag thams</text></item>
<item><p>4a3</p><section>dkon brtsegs</section><text>cad las thal nas stong gsum gyi stong chen po'i 'jig rten gyi khams 'di khyab par byas kyang dman pa la mos pa'i sems can rnams mos par mi 'gyur te/ de la sems can la las ni de bzhin</text></item>
<item><p>4a4</p><section>dkon brtsegs</section><text>gshegs pa'i 'od 'dom gang tsam du mthong ngo / /gang de bas rgya che ba de dag gis ni 'od 'dom do tsam du mthong ngo / /gang de bas shin du rgya che ba de dag gis ni 'od rgyang grags tsam du mthong ba nas</text></item>
<item><p>4a5</p><section>dkon brtsegs</section><text>gang de bas kyang shin du rgya chen pos ni 'od stong gsum gyi stong chen po tsam gyi bar du mthong ste/ de ltar na shA ri'i bu stong phrag brgya pa'i tshangs pas ni 'jig rten gyi khams stong phrag brgya'i bar du 'od</text></item>
<item><p>4a6</p><section>dkon brtsegs</section><text>kyis khyab par mthong ste rgyas par bya'o/ /sa thob pa'i byang chub sems dpa' ni de bzhin gshegs pa'i 'od kyis 'jig rten gyi khams mu med pa'i bar du khyab par mthong ngo / /de ltar shA ri'i</text></item>
<item><p>4a7</p><section>dkon brtsegs</section><text>bu nam mkha'i khams ji tsam pa sems can gyi khams kyang de tsam ste/ de bzhin gshegs pa sems can la thugs brtse ba'i phyir de tsam du 'od kyis khyab par mdzad do/ /de byang chub sems</text></item>
<item><p>4a8</p><section>dkon brtsegs</section><text>dpa' thos nas the tshom mang / som nyi mi za/ mngon par dad/ yid ches/ rab tu rtog /rgya cher dga' mgu ste/ rangs pa rnyed nas ngo mtshar dang rmad tu 'du shes skyed do/ /'di</text></item>
<item><p>4b1</p><section>dkon brtsegs</section><text>la chos nyid ni 'di yin te de la 'di skad ces bya'o/ /nyi ma zla ba'i 'od gang dang / /brgya byin tshangs 'od gang yod dang / /'og min bar gyi 'od rnams kyis/ /bcu drug char yang mi phod do/ /'og min gyi ni 'od</text></item>
<item><p>4b2</p><section>dkon brtsegs</section><text>rnams dang / /gang rnams stong gsum khyab gyur pas/ /sangs rgyas spu'i 'od zer gyi/ /bcu drug char yang mi phod do/ /nam mkha' dag ni ji tsam bar/ /de tsam 'od kyis khyab byed pa/ /blo gros rgya chen</text></item>
<item><p>4b3</p><section>dkon brtsegs</section><text>sems can gyi/ /de 'dra bar ni 'od mthong ngo / /sangs rgyas 'od ni mtha' yas te/ /nam mkha' dag ni mtshungs mnyam pa/ /ji ltar 'dul bar 'gyur rnams kyis/ /de 'dra bar ni 'od mthong ngo / /</text></item>
<item><p>4b4</p><section>dkon brtsegs</section><text>ji ltar skyes bu dmus long gis/ /nyi ma'i 'od ni de 'dra bar/ /ma mthong bas nas 'od de la/ /'od ni yod pa min zhes smra/ /de bzhin sems can dman pa gang / /rgyal ba'i 'od ni mi mthong ste/ /ma</text></item>
<item><p>4b5</p><section>dkon brtsegs</section><text>mthong bas na rgyal ba yi/ /'od ni yod pa min zhes zer/ /la las 'dom do tsam du mthong / /la las rgyang grags dpag tshad dang / la las stong gsum thams cad du/ /'od kyis khyab par gyur</text></item>
<item><p>4b6</p><section>dkon brtsegs</section><text>pa mthong / /sa brgyad pa dang dgu pa dang / /bcu pa la ni gang gnas pa/ /byang chub sems dpa' shes rab che/ /sa chen la ni gang gnas pa/ /de dag sangs rgyas rnams kyi 'od/ /mtha' yas</text></item>
<item><p>4b7</p><section>dkon brtsegs</section><text>dkyil 'khor 'jug byed cing / /bsam yas sangs rgyas zhing rnams su/ /sangs rgyas dag gi bya ba byed/ /de ltar sangs rgyas bsam yas te/ /sangs rgyas 'od zer bsam mi khyab/ /bsam mi</text></item>
<item><p>4b8</p><section>dkon brtsegs</section><text>khyab la dad byas na/ /bsod nams phung po bsam mi khyab/ /yang shA ri'i bu ji ltar na de bzhin gshegs pa rnams kyi de bzhin gshegs pa'i tshul khrims bsam gyis mi khyab pa la mngon par dad/</text></item>
<item><p>5a1</p><section>dkon brtsegs</section><text>yid ches rab tu rtog /the tshom mi za/ rgya cher dga' mgu ste/ rangs pa rnyed nas ngo mtshar dang / rmad du 'du shes skyed pa dang / de bzhin gshegs pa rnams kyi de bzhin gshegs pa'i ting</text></item>
<item><p>5a2</p><section>dkon brtsegs</section><text>nge 'dzin bsam gyis mi khyab pa la mngon par dad/ yid ches/ rab tu rtog pa nas ngo mtshar dang rmad kyi bar du 'du shes skyed ce na/ shA ri'i bu 'di ltar yang dag par smra bas smra ba tshul khrims yongs su dag pa'i</text></item>
<item><p>5a3</p><section>dkon brtsegs</section><text>sems can 'jig rten du byung ste/ lus kyi las yongs su dag pa dang ldan pa/ ngag gi las yongs su dag pa dang ldan pa/ yid kyi las yongs su dag pa dang ldan pa 'jig rten du byung zhing skyes nas 'jig rten gyi</text></item>
<item><p>5a4</p><section>dkon brtsegs</section><text>chos kyis ma gos pa/ bram ze sdig pa spangs pa/ dge sbyong zhi ba/ bsam gtan pa'i mchog /ting nge 'dzin dam pa'i pha rol du son pa'i sems can 'jig rten du byung ba de ni de bzhin gshegs pa yin par</text></item>
<item><p>5a5</p><section>dkon brtsegs</section><text>yang dag par smra bas smra'o/ /de ci'i phyir zhe na/ shA ri'i bu lhar bcas pa'i 'jig rten dang / tshangs par bcas pa dang / bdud dang bcas pa dang / dge sbyong du bcas pa dang / bram zer bcas pa'i skye dgu dang /</text></item>
<item><p>5a6</p><section>dkon brtsegs</section><text>lha dang / mi dang / lha ma yin du bcas pa'i 'jig rten na ji ltar de bzhin gshegs pa dgra bcom pa yang dag par rdzogs pa'i sangs rgyas ltar tshul khrims dang / ting nge 'dzin gyi phung po yongs su dag pa/ tshad med</text></item>
<item><p>5a7</p><section>dkon brtsegs</section><text>pa de lta bu ngas ma mthong ngo / /de ci'i phyir zhe na/ shA ri'i bu de bzhin gshegs pa ni tshul khrims dang / ting nge 'dzin gyi pha rol du phyin pa'i dam pa'i pha rol tu son pa'o/ /shA ri'i bu khyod de bzhin gshegs pa'i</text></item>
<item><p>5a8</p><section>dkon brtsegs</section><text>tshul khrims dang / ting nge 'dzin tshad med pa'i dpe tsam nyan par 'dod dam/ gsol pa/ bcom ldan 'das 'di ltar dge slong dag la de bzhin gshegs pa'i tshul khrims dang / ting nge 'dzin gyi pha rol du phyin</text></item>
<item><p>5b1</p><section>dkon brtsegs</section><text>pa la brtsams te/ dpe tsam bshad na bcom ldan 'das las ji ltar thos pa de bzhin du 'dzin par 'gyur te/ bcom ldan 'das de'i dus ni 'di lags so/ /bde bar gshegs pa de'i dus ni 'di lags</text></item>
<item><p>5b2</p><section>dkon brtsegs</section><text>so/ /bcom ldan 'das kyis bka' stsal pa/ shA ri'i bu de ji snyam du sems/ sems can gyi khams dang sa'i khams gang mang / gsol pa/ ji ltar bcom ldan 'das kyis gsungs pa'i don</text></item>
<item><p>5b3</p><section>dkon brtsegs</section><text>bdag gis 'tshal ba ltar na bcom ldan 'das sems can gyi khams ni rab tu mang gi sa'i khams ni ma lags so/ /bka' stsal pa/ de de bzhin no/ /shA ri'i bu de de bzhin te/ shA ri'i bu sems can gyi khams rab tu mang gi sa'i khams ni ma</text></item>
<item><p>5b4</p><section>dkon brtsegs</section><text>yin no/ /shA ri'i bu stong gsum gyi stong chen po'i 'jig rten gyi khams na sems can ji snyed sgo nga las skyes pa 'am/ mngal nas skyes pa 'am/ drod gsher las skyes pa 'am/ rdzus te skyes pa 'am/</text></item>
<item><p>5b5</p><section>dkon brtsegs</section><text>gzugs can nam/ gzugs med pa 'am/ 'du shes can nam/ 'du shes med pa 'am/ 'du shes med 'du shes med min gyi sems can rnams ji tsam du sems can du gdags pas btags pa</text></item>
<item><p>5b6</p><section>dkon brtsegs</section><text>de thams cad yongs su brtag pa bzung ste/ skad cig thang cig yid tsam cig gis snga phyi med par mi yi lus thob par gyur la/ shA ri'i bu mir gyur pa'i sems can de dag thams cad skad cig</text></item>
<item><p>5b7</p><section>dkon brtsegs</section><text>thang cig yud tsam cig gis snga phyi med par bla na med pa yang dag par rdzogs pa'i byang chub mngon par rdzogs par sangs rgyas par gyur cing yongs su brtag pa bzung ste/ de bzhin gshegs pa re res kyang</text></item>
<item><p>5b8</p><section>dkon brtsegs</section><text>de bzhin gshegs pa de dag ji snyed pa de snyed kyi de bzhin gshegs pa mngon par sprul te/ de bzhin gshegs pa re re la yang dbu stong stong du gyur/ dbu re re la yang zhal stong stong</text></item>
<item><p>6a1</p><section>dkon brtsegs</section><text>du gyur/ zhal re re la yang ljags stong stong du gyur la/ /de bzhin gshegs pa de dag thams cad stobs bcu dang ldan par gyur/ mi 'jigs pa bzhi dang / de bzhin gshegs pa'i</text></item>
<item><p>6a2</p><section>dkon brtsegs</section><text>so so yang dag par rig pa bzhi dang / /chags pa med pa sgrib pa med pa'i sangs rgyas kyi spobs pa dang ldan par gyur la/ /shA ri'i bu de lta bu'i de bzhin gshegs pas de bzhin gshegs pa gcig</text></item>
<item><p>6a3</p><section>dkon brtsegs</section><text>gi tshul khrims kyi pha rol du phyin pa la brtsams te/ /bskal pa bye ba khrag khrig brgya stong du bsngags pa brjod kyang de bzhin gshegs pa'i tshul khrims kyi phung po ni de 'dra ste/ /shA ri'i bu de bzhin</text></item>
<item><p>6a4</p><section>dkon brtsegs</section><text>gshegs pa'i tshul khrims kyi phung po yang mi zad/ /de bzhin gshegs pa de dag gi shes rab dang / /spobs pa bla na med pa yang mi zad de/ /de bzhin gshegs pa de dag thams cad de'i bar du yongs su</text></item>
<item><p>6a5</p><section>dkon brtsegs</section><text>mya ngan las 'da' bar 'gyur ro/ /de ci'i phyir zhe na/ /'di lta ste/ /de bzhin gshegs pa'i tshul khrims kyi phung po dang / /de bzhin gshegs pa de dag gi shes rab dang / /spobs pa bla na med pa</text></item>
<item><p>6a6</p><section>dkon brtsegs</section><text>dang de gnyis ni tshad med grangs med/ /bsam gyis mi khyab/ /nam mkha' dang mnyam zhing mtshungs so/ /shA ri'i bu stong gsum gyi stong chen po'i 'jig rten gyi khams kyi sems can lta zhog la/ /shA</text></item>
<item><p>6a7</p><section>dkon brtsegs</section><text>ri'i bu shar phyogs kyi 'jig rten gyi khams gang gA'i klung gi bye ma snyed na sems can ji snyed pa dang / /de bzhin du lho dang / /nub dang / byang dang / /'og dang / /steng gi phyogs dang / /de bzhin du</text></item>
<item><p>6a8</p><section>dkon brtsegs</section><text>phyogs mtshams dang / /phyogs bcu kun gyi 'jig rten gyi khams gang gA'i klung gi bye ma snyed kyi sems can de dag thams cad skad cig thang cig yud tsam cig gis mi'i lus thob par gyur pa</text></item>
<item><p>6b1</p><section>dkon brtsegs</section><text>nas/ bla na med pa yang dag par rdzogs pa'i byang chub mngon par rdzogs par sangs rgyas par gyur pa'i bar du gong ma bzhin du rgyas par bya ste/ 'di lta ste/ /de bzhin gshegs pa'i tshul khrims</text></item>
<item><p>6b2</p><section>dkon brtsegs</section><text>kyi phung po dang / /sangs rgyas bcom ldan 'das de dag gi shes rab dang / /spobs pa bla na med pa dang / /de gnyis tshad med grangs med/ /bsam gyis mi khyab nam mkha' dang mnyam zhing mtshungs te/</text></item>
<item><p>6b3</p><section>dkon brtsegs</section><text>de ltar shA ri'i bu de bzhin gshegs pa ni tshul khrims kyi pha rol tu phyin pa'i dam pa'i pha rol du son pa'o/ /shA ri'i bu khyod de bzhin gshegs pa'i ting nge 'dzin gyi pha rol du phyin pa'i dpe</text></item>
<item><p>6b4</p><section>dkon brtsegs</section><text>tsam du bya ba nyan par 'dod dam/ /gsol pa/ /'di ltar dge slong rnams bcom ldan 'das las thos nas de bzhin du 'dzin par 'gyur te/ /bcom ldan 'das de'i dus 'di lags so/ /bde bar gshegs</text></item>
<item><p>6b5</p><section>dkon brtsegs</section><text>pa de'i tshod 'di lags so/ /bcom ldan 'das kyis bka' stsal pa/ /shA ri'i bu de'i dus de'i tshod 'byung ste/ /nyi ma bdun 'jig rten du byung bar gyur nas stong gsum gyi stong chen po'i 'jig</text></item>
<item><p>6b6</p><section>dkon brtsegs</section><text>rten gyi khams 'di 'bar/ /kun du 'bar/ /kun du rab tu mched cing 'bar te/ /'bar ba gcig tu gyur par 'gyur ro/ /shA ri'i bu 'jig rten gyi khams 'bar ba gcig tu gyur pa de'i sa phyogs</text></item>
<item><p>6b7</p><section>dkon brtsegs</section><text>gang na de bzhin gshegs pa 'chag gam/ /bzhengs sam/ /bzhugs sam/ /mnal ba'i sa phyogs de ngo mtshar dang rmad kyi chos bcu dang ldan par 'gyur ro/ /bcu gang zhe na/ /sa phyogs de lag</text></item>
<item><p>6b8</p><section>dkon brtsegs</section><text>mthil ltar mnyam par 'gyur te/ /sa phyogs de ngo mtshar dang rmad kyi chos dang po 'di dang ldan par 'gyur ro/ /gzhan yang shA ri'i bu 'jig rten gyi khams 'bar/ /kun du 'bar/ /kun du rab tu mched</text></item>
<item><p>7a1</p><section>dkon brtsegs</section><text>cing 'bar te/ 'bar ba gcig tu gyur pa der sa phyogs gang na de bzhin gshegs pa 'chag gam bzhengs sam/ bzhugs sam/ mnal ba'i sa phyogs de gseg ma dang / gyo mo med cing mtho bar gyur</text></item>
<item><p>7a2</p><section>dkon brtsegs</section><text>pa'i gzugs su 'gyur te/ sa phyogs de ngo mtshar dang rmad kyi chos gnyis pa 'di dang ldan par 'gyur ro/ /gzhan yang shA ri'i bu 'jig rten gyi khams 'bar/ kun du 'bar/ kun du rab tu mched cing 'bar te/</text></item>
<item><p>7a3</p><section>dkon brtsegs</section><text>'bar ba gcig tu gyur nas 'tshig pa der sa phyogs gang na de bzhin gshegs pa 'chag gam/ bzhengs sam/ bzhugs sam/ mnal ba'i sa phyogs de de bzhin gshegs pa yongs su longs spyod pa'i</text></item>
<item><p>7a4</p><section>dkon brtsegs</section><text>phyir yangs shing mnyam par 'gyur te/ shA ri'i bu sa phyogs de ngo mtshar dang rmad kyi chos gsum po 'di dang ldan par 'gyur ro/ /gzhan yang shA ri'i bu 'jig rten gyi khams 'bar/ kun du 'bar/ kun du</text></item>
<item><p>7a5</p><section>dkon brtsegs</section><text>rab tu mched cing 'bar te/ 'bar ba gcig tu gyur nas 'tshig pa der sa phyogs gang na de bzhin gshegs pa 'chag gam/ bzhengs sam/ bzhugs sam/ mnal ba'i sa phyogs der rtswa sngo ba/ 'khyil</text></item>
<item><p>7a6</p><section>dkon brtsegs</section><text>pa/ 'jam pa/ g.yas phyogs su 'khyil pa/ ka tsa lin di ka ltar reg na bde ba/ dri rab tu zhim pa skye bar 'gyur te/ shA ri'i bu sa phyogs de ngo mtshar dang rmad kyi chos bzhi pa 'di dang ldan par 'gyur ro/ /</text></item>
<item><p>7a7</p><section>dkon brtsegs</section><text>gzhan yang shA ri'i bu 'jig rten gyi khams 'bar/ kun du 'bar/ kun du rab tu mched cing 'bar te/ 'bar ba gcig tu gyur nas 'tshig pa der sa phyogs gang na de bzhin gshegs pa 'chag gam/</text></item>
<item><p>7a8</p><section>dkon brtsegs</section><text>bzhengs sam/ bzhugs sam/ mnal ba'i sa phyogs der yan lag brgyad dang ldan pa'i chu grang ba/ yang pa/ 'jam pa/ dang ba/ rnyog pa med pa/ rab tu dang ba/ 'thung 'dod pa/ mang du</text></item>
<item><p>7b1</p><section>dkon brtsegs</section><text>'thungs kyang nad du mi 'gyur ba yan lag brgyad dang ldan pa'i chu 'byung bar 'gyur te/ shA ri'i bu sa phyogs de ngo mtshar dang rmad kyi chos lnga pa 'di dang ldan par 'gyur ro/ /gzhan yang shA ri'i bu 'jig rten gyi khams</text></item>
<item><p>7b2</p><section>dkon brtsegs</section><text>'bar/ kun du 'bar/ kun du rab tu mched cing 'bar te/ 'bar ba gcig tu gyur nas 'tshig pa der sa phyogs gang na de bzhin gshegs pa 'chag gam/ bzhengs sam/ bzhugs sam/ mnal</text></item>
<item><p>7b3</p><section>dkon brtsegs</section><text>ba'i sa phyogs der/ de bzhin gshegs pa'i sngon gyi las kyi rnam par smin pas rab tu bsil ba'i rlung ldang ba de 'di lta ste dper na/ shA ri'i bu sos ka'i tha ma'i zla ba tsha bas gdungs pa'i dus na/</text></item>
<item><p>7b4</p><section>dkon brtsegs</section><text>skyes bu la la zhig gang gA'i klung du zhugs nas/ lus bsil bar byas te/ rim dang snyom pa thams cad zhi bar byas nas gang gA'i klung byung zhing slar byung nas 'chag cing 'gro ba las ha cang yang mi ring ba zhig</text></item>
<item><p>7b5</p><section>dkon brtsegs</section><text>na nags stug po yal ga dang / lo ma dang / 'dab ma grib ma stug po dang ldan pa zhig mthong nas de nags stug po gang na yod pa der song ste phyin pa dang / nags stug po'i dbus na khri'i steng du phyar bu bting ba/</text></item>
<item><p>7b6</p><section>dkon brtsegs</section><text>be'u ras kyis g.yogs pa/ ka tsa lin di ka'i gding ba bting ba/ de'i steng du dar gyis g.yogs pa/ ya tog ma tog tu sngas dmar po bshams pa zhig mthongs nas de de la 'dug go/ /de de la</text></item>
<item><p>7b7</p><section>dkon brtsegs</section><text>'dug ste/ 'greng zhing phyogs bzhi kun nas bsil ba'i rlung ldang bar 'gyur ba de bzhin du/ shA ri'i bu sa phyogs der bsil ba'i rlung ldang bar 'gyur te/ shA ri'i bu sa phyogs de ngo mtshar dang rmad kyi chos</text></item>
<item><p>7b8</p><section>dkon brtsegs</section><text>drug pa 'di dang ldan par 'gyur ro/ /gzhan yang shA ri'i bu 'jig rten gyi khams 'bar/ kun du 'bar/ kun du rab tu mched cing 'bar te/ 'bar ba gcig tu gyur nas 'tshig pa der sa phyogs gang na</text></item>
<item><p>8a1</p><section>dkon brtsegs</section><text>de bzhin gshegs pa 'chag gam/ bzhengs sam/ bzhugs sam/ mnal ba'i sa phyogs der chu las skye ba'i me tog ud pa la dang / pad ma dang / ku mu da dang / pad ma dkar po</text></item>
<item><p>8a2</p><section>dkon brtsegs</section><text>skye bar 'gyur te/ shA ri'i bu sa phyogs de ngo mtshar dang rmad kyi chos bdun pa 'di dang ldan par 'gyur ro/ /gzhan yang shA ri'i bu 'jig rten gyi khams 'bar/ kun du 'bar/ kun du rab tu mched cing 'bar</text></item>
<item><p>8a3</p><section>dkon brtsegs</section><text>te/ 'bar ba gcig tu gyur nas/ 'tshig pa der sa phyogs gang na de bzhin gshegs pa 'chag gam/ bzhengs sam/ bzhugs sam/ mnal ba'i sa phyogs der thang las skye ba'i me tog 'di lta ste/</text></item>
<item><p>8a4</p><section>dkon brtsegs</section><text>a ti mug ta ka dang / tsam pa ka dang / sna ma'i me tog dang / pa ri sha ka dang / mya ngan 'tshang dang / skya snar dang / dong ka'i me tog dang / ta ra ni dang / go ta ra ni la sogs pa thang las skye ba'i me tog</text></item>
<item><p>8a5</p><section>dkon brtsegs</section><text>sna tshogs kha dog dang ldan pa/ dri dang ldan pa 'byung bar 'gyur te/ shA ri'i bu sa phyogs de ngo mtshar dang rmad kyi chos brgyad pa 'di dang ldan par 'gyur ro/ /gzhan yang shA ri'i bu 'jig rten gyi khams</text></item>
<item><p>8a6</p><section>dkon brtsegs</section><text>'bar/ kun du 'bar/ kun du rab tu mched cing 'bar te/ 'bar ba gcig tu gyur nas 'tshig pa der sa phyogs gang na de bzhin gshegs pa 'chag gam/ bzhengs sam/ bzhugs sam/</text></item>
<item><p>8a7</p><section>dkon brtsegs</section><text>mnal ba'i sa phyogs de sra zhing mi shigs pa/ sa gzhi rdo rjer 'gyur te/ shA ri'-i bu sa phyogs de ni ngo mtshar dang rmad kyi chos dgu pa 'di dang ldan par 'gyur ro/ /gzhan yang shA ri'i bu stong gsum</text></item>
<item><p>8a8</p><section>dkon brtsegs</section><text>gyi stong chen po'i 'jig rten gyi khams lam me/ rab tu lam me/ kun tu rab tu lam me/ kun du 'bar kun du rab tu mched cing 'bar te/ 'bar ba gcig tu gyur nas/ 'tshig pa der sa phyogs</text></item>
<item><p>8b1</p><section>dkon brtsegs</section><text>gang na de bzhin gshegs pa dgra bcom pa yang dag par rdzogs pa'i sangs rgyas 'chag gam/ bzhengs sam/ bzhugs sam/ mnal ba'i sa phyogs de lhar bcas pa'i 'jig rten dang / bdud tu bcas pa dang /</text></item>
<item><p>8b2</p><section>dkon brtsegs</section><text>dge sbyong dang bram zer bcas pa'i skye dgu dang / lha dang mi dang lha ma yin du bcas pa'i 'jig rten gyi mchod rten du 'gyur te/ shA ri'i bu sa phyogs de ngo mtshar dang / rmad kyi chos bcu pa 'di dang ldan par 'gyur</text></item>
<item><p>8b3</p><section>dkon brtsegs</section><text>te/ shA ri'i bu sa phyogs de ni ngo mtshar dang / rmad kyi chos bcu po de dag dang ldan par 'gyur ro/ /yang shA ri'i bu de bzhin gshegs pas chos kyi dbyings shin du rtogs te/ de rtogs pas de bzhin</text></item>
<item><p>8b4</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas ji ltar mnyam par bzhag pa'i sems la gcig tu bde bar so sor yang dag par myong bar 'gyur ba de lta bu'i ting nge 'dzin la snyoms par zhugs</text></item>
<item><p>8b5</p><section>dkon brtsegs</section><text>nas/ bskal pa gang gA'i klung gi bye ma snyed tu bzhugs kyang de bzhin gshegs pa'i ting nge 'dzin yongs su 'bri ba med par ngas bshad do/ /shA ri'i bu de bzhin gshegs pa bsod snyoms gcig gis bskal</text></item>
<item><p>8b6</p><section>dkon brtsegs</section><text>bar gnas sam/ bskal pa brgya 'am/ bskal pa stong ngam/ bskal pa stong phrag brgya 'am/ bskal pa bye ba 'am/ bskal pa bye ba brgya 'am/ bskal pa bye ba stong ngam/ bskal pa</text></item>
<item><p>8b7</p><section>dkon brtsegs</section><text>bye ba stong phrag brgya 'am/ bskal pa bye ba khrag khrig brgya stong ngam/ de las lhag par yang bzhugs so/ /de ci'i phyir zhe na/ shA ri'i bu de bzhin gshegs pa dgra bcom pa yang dag par rdzogs pa'i</text></item>
<item><p>8b8</p><section>dkon brtsegs</section><text>sangs rgyas ni pha rol du phyin pa'i mchog gi dam pa'i pha rol du son pa ste/ shA ri'i bu de bzhin gshegs pa ni de ltar rdzu 'phrul che/ de ltar mthu che/ de ltar dbang che bar grags pa'o/ /'di lta ste/ dper na shA ri'i bu</text></item>
<item><p>9a1</p><section>dkon brtsegs</section><text>'du shes med 'du shes med min gyi skye mched kyi lha'i nang du lha'i bu skyes pa de dmigs pa gcig la gnas pa'i rnam par shes pas bskal pa brgyad khri bzhi stong du 'dug ste/ bsam gtan gyis tshe'i mtha'</text></item>
<item><p>9a2</p><section>dkon brtsegs</section><text>'chi ba'i dus ma byas kyi bar du rnam par shes pa de las rnam par shes pa gzhan du mi 'gyur ro/ /de bzhin du shA ri'i bu gang gi nub mo de bzhin gshegs pas bla na med pa yang dag par rdzogs pa'i byang chub mngon par rdzogs par</text></item>
<item><p>9a3</p><section>dkon brtsegs</section><text>sangs rgyas pa dang / gang gi nub mo phung po'i lhag ma med pa'i mya ngan las 'das pa'i dbyings su yongs su mya ngan las 'das pa de'i bar du de bzhin gshegs pa ting nge 'dzin las nyams pa med/ sems 'gyur ba med/</text></item>
<item><p>9a4</p><section>dkon brtsegs</section><text>sems rgyu ba med/ sems rnam par rgyu ba med/ sems rab tu rgyu ba med/ sems rgyas pa med/ sems kyi 'dren pa med/ sems g.yeng ba med/ sems mtho ba med/ sems kun du srung ba med/ sems</text></item>
<item><p>9a5</p><section>dkon brtsegs</section><text>sbed pa med/ sems tshim pa med/ sems mi 'thun pa med/ sems 'dud pa med/ sems g.yo ba med/ sems rab tu dga' bar byed pa med/ sems zhum pa med/ sems rtog pa med/</text></item>
<item><p>9a6</p><section>dkon brtsegs</section><text>sems rnam par rtog pa med/ sems yongs su rtog pa med/ sems kyi rjes su 'brang ba'i rnam par shes pa med/ sems mig la gnas pa med/ rna ba dang / sna dang / lce dang / lus dang / yid la gnas</text></item>
<item><p>9a7</p><section>dkon brtsegs</section><text>pa med/ sems gzugs la gnas pa med/ sems sgra dang dri dang ro dang reg bya dang / chos la gnas pa med/ sems chos la 'jug pa med/ sems rnam par shes pa la 'jug pa med/</text></item>
<item><p>9a8</p><section>dkon brtsegs</section><text>sems 'das pa la yang mi lta/ sems ma 'ongs pa la yang mi lta/ sems da ltar byung ba la yang mi lta ste/ de ltar na shA ri'i bu de bzhin gshegs pa dgra bcom pa yang dag par rdzogs pa'i sangs rgyas ting</text></item>
<item><p>9b1</p><section>dkon brtsegs</section><text>nge 'dzin la gnas nas/ sems la chos gang yang bsal ba med mod kyi/ lhun gyi grub pa'i tshul gyis chos thams cad la thogs pa med pa'i ye shes mthong ba 'jug go/ /'di ltar shA ri'i bu de bzhin gshegs</text></item>
<item><p>9b2</p><section>dkon brtsegs</section><text>pa'i ting nge 'dzin ni sems dang / yid dang / rnam par shes pa dang bral mod kyi gnas kyang mi 'dor te/ lhun gyis grub pa'i tshul gyis sangs rgyas kyi bya ba thams cad mdzad do/ /bcom ldan 'das kyis de skad ces</text></item>
<item><p>9b3</p><section>dkon brtsegs</section><text>bka' stsal te/ bde bar gshegs pas de skad gsungs nas/ ston pa yang 'di skad gsung ngo / /bskal pa brgya stong dpag tu med cing gzhal yas par/ /sngon gyi srid pa'i 'gro bar byang chub spyod spyad tshe/ /</text></item>
<item><p>9b4</p><section>dkon brtsegs</section><text>tshul khrims dang ni thos dang ting 'dzin bag yod dang / /bzod pa dag kyang byang chub mchog phyir 'dren pas bsgoms/ /rgyal ba'i rtogs dang 'bras bu dge ba'i 'dra bas/ tshul khrims shin du yongs dag 'jig rten kun</text></item>
<item><p>9b5</p><section>dkon brtsegs</section><text>gyi mchog //ji ltar nam mkha' dri med rnam par spros med ltar/ /stobs bcu'i tshul khrims dri ma med pa nam mkha' bzhin/ /gang gi nub mo rgyal bas dang po byang chub rtogs/ gang gi nub mo tha mar mya ngan 'das</text></item>
<item><p>9b6</p><section>dkon brtsegs</section><text>gshegs tshe/ /stobs bcu rnams la sems rgyu rab tu rgyu ba med/ /de bzhin bsam gtan ting 'dzin nyams pa nam yang med/ /stobs bcu rnams kyi tshul khrims phung po nyams med do/ /rdzu 'phrul stobs dang rnam par</text></item>
<item><p>9b7</p><section>dkon brtsegs</section><text>nyams pa'i char 'gyur med/ /bskal pa brgya phrag stong du sems ni gcig gis gnas/ /'dren pa la ni rtog dang rnam par rtog pa med/ /'dren pa rnams kyi rnam rtog spyod yul nam mkha' 'dra/ /dus gsum dag la sangs</text></item>
<item><p>9b8</p><section>dkon brtsegs</section><text>rgyas ye shes thog med 'jug //stobs bcu rnams la sems yid rnam par rgyu ba dang / /rtog dang stong pa med par sangs rgyas sras rnams dang / /de ltar shA ri'i bu byang chub sems dpa' rnams de bzhin</text></item>
<item><p>10a1</p><section>dkon brtsegs</section><text>gshegs pa rnams kyi de bzhin gshegs pa'i tshul khrims dang / ting nge 'dzin bsam gyis mi khyab pa la mngon par dad/ yid ches/ rab tu rtog /som nyi med/ the tshom mi za/ rgya cher dga' mgu</text></item>
<item><p>10a2</p><section>dkon brtsegs</section><text>ste/ rangs pa rnyed nas ngo mtshar dang / rmad du 'du shes skyed do/ /shA ri'i bu ji ltar na byang chub sems dpa' de bzhin gshegs pa'i rdzu 'phrul gyi stobs bsam gyis mi khyab pa la mngon par dad/ yid ches/ rab</text></item>
<item><p>10a3</p><section>dkon brtsegs</section><text>tu rtog /som nyi med/ the tshom mi za/ rgya cher dga' mgu ste/ rangs pa rnyed nas/ ngo mtshar dang rmad du 'du shes skyed ce na/ shA ri'i bu de bzhin gshegs pa dgra bcom pa yang dag par rdzogs pa'i sangs rgyas kyis</text></item>
<item><p>10a4</p><section>dkon brtsegs</section><text>'di skad du gnas brtan maud gal gyi bu chen po 'di ni nga'i nyan thos rdzu 'phrul che ba'i nang na mchog go zhes gsungs te/ byang chub sems dpa' nyan thos kyi rdzu 'phrul de la 'jal zhing yongs su dpyod/ byang chub sems</text></item>
<item><p>10a5</p><section>dkon brtsegs</section><text>dpa'i rdzu 'phrul la yang 'jal zhing yongs su dpyod do/ /gzhal te yongs su dpyad nas byang chub sems dpa'i rdzu 'phrul dang mtshungs shing mnyam par ma mthong ngo / /byang chub sems dpa'i rdzu 'phrul la 'jal</text></item>
<item><p>10a6</p><section>dkon brtsegs</section><text>la gzhal cing yongs su dpyad nas de bzhin gshegs pa'i rdzu 'phrul la 'jal zhing yongs su dpyod do/ /gal te yongs su dpyad nas de bzhin gshegs pa'i rdzu 'phrul dang mtshungs shing mnyam par ma mthong nas de 'di</text></item>
<item><p>10a7</p><section>dkon brtsegs</section><text>snyam du sems te/ de bzhin gshegs pa rnams kyi de bzhin gshegs pa'i rdzu 'phrul ni bsam gyi mi khyab po snyam nas de bzhin gshegs pa'i rdzu 'phrul yongs su grub par bya ba'i phyir rgya cher brtson 'grus rtsom mo/ /shA ri'i bu de</text></item>
<item><p>10a8</p><section>dkon brtsegs</section><text>bzhin gshegs pa'i rdzu 'phrul la brtsams te dpe tsam du bya ba de bzhin gshegs pa las khyod nyan par 'dod dam/ bcom ldan 'das de'i dus 'di lags so/ /bde bar gshegs pa de'i tshod</text></item>
<item><p>10b1</p><section>dkon brtsegs</section><text>lags so/ /'di ltar bcom 'das kyis dge slong rnams la de bzhin gshegs pa'i rdzu 'phrul las brtsams te dpe bshad na/ dge slong rnams bcom ldan 'das las de thos nas de bzhin du 'dzin</text></item>
<item><p>10b2</p><section>dkon brtsegs</section><text>par 'gyur ro/ /bcom ldan 'das kyis bka' stsal pa/ de'i phyir shA ri'i bu legs par rab tu nyon la yid la zung shig dang bshad do/ /bcom ldan 'das de bzhin no zhes gsol nas/ tshe dang</text></item>
<item><p>10b3</p><section>dkon brtsegs</section><text>ldan pa shA ri'i bu bcom ldan 'das kyi ltar nyan pa dang / bcom ldan 'das kyis 'di skad ces bka' stsal to/ /shA ri'i bu de ji snyam du sems/ gnas brtan maud gal gyi bu chen po rdzu 'phrul che ba yin</text></item>
<item><p>10b4</p><section>dkon brtsegs</section><text>nam gsol pa/ dge slong nyan thos rdzu 'phrul che ba'i nang na 'di ltar gnas brtan maud gal gyi bu chen po 'di ni mchog go zhes bdag gis bcom ldan 'das las mngon sum du thos te mngon sum du bzung</text></item>
<item><p>10b5</p><section>dkon brtsegs</section><text>ngo / /bka' stsal pa/ shA ri'i bu gal te stong gsum gyi stong chen po'i 'jig rten gyi khams 'di nyan thos rdzu 'phrul chen po maud gal gyi bu lta bus 'di lta ste dper na/ bu ram shing stug po 'am/</text></item>
<item><p>10b6</p><section>dkon brtsegs</section><text>'dam bu stug po 'am/ 'od ma stug po 'am/ til gyi zhing ngam/ 'bras kyi zhing bzhin du gang bar gyur la/ de ltar gcig tu 'dus pa'i nyan thos kyi tshogs de lta bus mthu dang brtson 'grus thams cad dang /</text></item>
<item><p>10b7</p><section>dkon brtsegs</section><text>rdzu 'phrul dang / cho 'phrul gyi stobs thams cad bstan kyang de bzhin gshegs pa'i cho 'phrul gyi brgya'i char yang nye bar mi 'gro/ stong gi char yang / brgya stong gi char yang / bye ba'i char yang / bye ba brgya'i</text></item>
<item><p>10b8</p><section>dkon brtsegs</section><text>char yang / bye ba stong gi char yang / bye ba brgya stong gi char yang / grangs su yang / char yang / bgrang bar yang / dper yang / rgyur yang nye bar mi 'gro'o/ /de ci'i phyir zhe na/ shA ri'i bu de bzhin gshegs</text></item>
<item><p>11a1</p><section>dkon brtsegs</section><text>pa dgra bcom pa yang dag par rdzogs pa'i sangs rgyas ni rdzu 'phrul dang / cho 'phrul gyi dam pa'i pha rol tu son pa'o/ /shA ri'i bu gal te de bzhin gshegs pas sa 'di la yung dkar</text></item>
<item><p>11a2</p><section>dkon brtsegs</section><text>gyi 'bru gcig bzhag na/ de bzhin gshegs pas yungs dkar gyi 'bru bzhag pa de yang de lta bu'i nyan thos kyi tshogs kyi mthu dang / stobs dang / brtson 'grus dang / drags shul thams cad dang / rdzu 'phrul</text></item>
<item><p>11a3</p><section>dkon brtsegs</section><text>dang / cho 'phrul gyi stobs thams cad bstan kyang de bzhin gshegs pas bzhag pa'i yungs dkar gyi 'bru skra'i rtse mo gcig tsam yang bskyod par mi nus so/ /de ci'i phyir zhe na/ shA ri'i bu de bzhin</text></item>
<item><p>11a4</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas ni rdzu 'phrul gyi pha rol du phyin pa'i dam pa'i pha rol du son pa'o/ /shA ri'i bu stong gsum gyi stong chen po'i 'jig rten gyi khams 'di lta zhog</text></item>
<item><p>11a5</p><section>dkon brtsegs</section><text>la/ shA ri'i bu shar phyogs kyi 'jig rten gyi khams gang gA'i klung gi bye ma snyed na sems can ji snyed yod pa dang / de bzhin du lho dang / nub dang / byang dang / 'og dang / steng dang / phyogs mtshams dang / phyogs</text></item>
<item><p>11a6</p><section>dkon brtsegs</section><text>bcu kun gyi 'jig rten gyi khams gang gA'i klung gi bye ma snyed na sems can ji tsam sgo nga las skyes pa 'am mngal nas skyes pa nas 'du shes med 'du shes med min gyi bar gyi sems can de dag thams cad</text></item>
<item><p>11a7</p><section>dkon brtsegs</section><text>yongs su brtag pa bzung ste/ nyan thos rdzu 'phrul chen po 'di lta ste dper na/ maud gal gyi bu chen po lta bur gyur la/ shA ri'i bu de lta bu'i nyan thos kyi tshogs thams cad kyis stobs dang /</text></item>
<item><p>11a8</p><section>dkon brtsegs</section><text>mthu dang / drag shul thams cad dang / rdzu 'phrul dang / cho 'phrul gyi stobs thams cad bstan kyang yungs 'bru yang gdeg par mi nus te/ tha na skra'i rtse mo'i cha tsam yang bskyod par mi nus so//</text></item>
<item><p>11b1</p><section>dkon brtsegs</section><text>de ci'i phyir na/ shA ri'i bu de bzhin gshegs pa ni rdzu 'phrul gyi pha rol du phyin pa'i dam pa'i pha rol du son pa ste/ shA ri'i bu de bzhin gshegs pa ni de ltar rdzu 'phrul che/ de ltar mthu che/ de ltar</text></item>
<item><p>11b2</p><section>dkon brtsegs</section><text>dbang che bar grags pa'o/ /de nas yang bcom ldan 'das kyis tshe dang ldan pa shA ri'i bu la bka' stsal pa/ shA ri'i bu khyod kyis nam 'jig pa'i bskal pa'i dus kyi tsher gyur pa de na kun du 'jom pa</text></item>
<item><p>11b3</p><section>dkon brtsegs</section><text>zhes bya'i rlung ldang ste/ rlung de langs pas stong gsum gyi stong chen po'i 'jig rten gyi khams 'di yi ri'i rgyal po ri rab dang / khor yug gi ri dang / khor yug gi ri chen po dang / gling chen po bzhi dang /</text></item>
<item><p>11b4</p><section>dkon brtsegs</section><text>gling brgyad khri dang / ri chen po dang / rgya mtsho chen po yang dpag tshad srid du mngon par 'phen cing rab tu 'thor bar 'gyur ba khyod kyis thos sam/ gsol pa/ bdag gis bcom ldan 'das las mngon sum du thos</text></item>
<item><p>11b5</p><section>dkon brtsegs</section><text>te mngon sum du bzung ngo / /bka' stsal pa/ shA ri'i bu nam 'jig pa'i rlung 'byung ba de ni kun du 'jom pa chen po zhes bya'i rlung ldang ste/ stong gsum gyi stong chen po'i 'jig rten gyi khams 'di ri rab dang</text></item>
<item><p>11b6</p><section>dkon brtsegs</section><text>bcas/ khor yug dang bcas/ ri dang bcas/ rgya mtsho dang bcas/ dpag tshad brgyar mngon par 'phen cing rab tu mthong / dpag tshad nyis brgya dang / dpag tshad sum brgya dang / dpag tshad bzhi brgya</text></item>
<item><p>11b7</p><section>dkon brtsegs</section><text>dang / dpag tshad lnga brgya dang / dpag tshad stong dang / dpag tshad nyis stong dang / sum stong dang / bzhi stong dang / lnga stong du mngon par 'phen cing rab tu 'thor/ dpag tshad brgya phrag mang po dang /</text></item>
<item><p>11b8</p><section>dkon brtsegs</section><text>dpag tshad brgya stong phrag mang por mngon par 'phen cing rab tu 'thor te/ de dag gi rdul yang mi snang na ri dang rdo rnams lta ci smos/ 'thab bral gyi lha rnams kyi gzhal med khang rnams kyang dkrugs bcom/</text></item>
<item><p>12a1</p><section>dkon brtsegs</section><text>rab tu gtor te/ de dag gi rdul yang mi snang na gzhal med khang nas lta ci smos/ dga' ldan pa rnams dang / 'phrul dga' rnams dang / gzhan 'phrul dbang byed kyi bdud kyi ris</text></item>
<item><p>12a2</p><section>dkon brtsegs</section><text>rnams dang / tshangs pa rnams dang / 'od gsal ba rnams dang / dge rgyas kyi lha rnams kyi gzhal me khang gi bar du de bzhin du rgyas par bya'o/ /ji ltar 'thab bral gyi dkrugs bcom rab tu gtor</text></item>
<item><p>12a3</p><section>dkon brtsegs</section><text>te/ dkrugs bcom rab tu gtor ba de dag gi rdul yang mi snang na gzhal med khang dang ra ba rnams lta ci smos/ shA ri'i bu gal te de lta bu'i rlung langs kyang des de bzhin gshegs pa'i chos gos kyi mtha'</text></item>
<item><p>12a4</p><section>dkon brtsegs</section><text>ma'i rtse mo tsam yang g.yos par mi nus na/ chos gos sam/ chos gos kyi grwa lta ci smos/ de ci'i phyir zhe na/ de bzhin gshegs pa dgra bcom pa yang dag par rdzogs pa'i sangs rgyas ni</text></item>
<item><p>12a5</p><section>dkon brtsegs</section><text>bsam gyis mi khyab pa'i rdzu 'phrul dang / bsam gyis mi khyab pa'i spyod lam dang / bsam gyis mi khyab pa'i lam dang / bsam gyis mi khyab pa'i snying rje chen po dang ldan no/ /shA ri'i bu gal te 'di lta bu'i</text></item>
<item><p>12a6</p><section>dkon brtsegs</section><text>rlung gi dkyil 'khor shar phyogs dang / lho dang / nub dang / byang dang / 'og dang / steng dang / phyogs 'tshams dang / phyogs bcu kun gyi 'jig rten gyi khams gang gA'i klung gi bye ma snyed du</text></item>
<item><p>12a7</p><section>dkon brtsegs</section><text>rlung mngon par ldang yang / shA ri'i bu 'jig rten gyi khams 'jig par byed pa'i rlung gi dkyil 'khor de de bzhin gshegs pa'i sor mo'-i rtse mos zlog kyang de bzhin gshegs pa'i rdzu 'phrul dang / cho</text></item>
<item><p>12a8</p><section>dkon brtsegs</section><text>'phrul gyi stobs bri ba yang med do/ /de ci'i phyir zhe na/ shA ri'i bu de bzhin gshegs pa rnams kyi de bzhin gshegs pa'i rdzu 'phrul bsam gyis mi khyab ste/ de la byang chub</text></item>
<item><p>12b1</p><section>dkon brtsegs</section><text>sems dpa' mngon par dang / yid ches/ som nyi med/ the tshom mi za/ rgya cher dga' mgu ste/ rangs pa rnyed nas ngo mtshar dang / rmad tu 'du shes skyed do/ /de nas bcom</text></item>
<item><p>12b2</p><section>dkon brtsegs</section><text>ldan 'das kyis don 'di nyid rgya cher rab tu bstan pa'i phyir de'i tshe tshigs su bcad pa 'di dag gsungs ngo / /khams gsum sems can ji snyed pa/ /gnas brtan maud gal bu bzhin du/ /</text></item>
<item><p>12b3</p><section>dkon brtsegs</section><text>rdzu 'phrul pha rol phyin pa yi/ /nyan thos mkhas par kun gyur pas/ /rdzu 'phrul thams cad rab brtan kyang / /de bzhin gshegs pas sa 'di la/ /yungs dkar gyi ni 'bru bzhag pa/ /g.yo</text></item>
<item><p>12b4</p><section>dkon brtsegs</section><text>bar bya bar mi nus so/ /gang rnams phyogs bcu'i 'jig rten khams/ /gang gA yi ni bye ma snyed/ /rnam 'thor rlung dang kun 'jom pa/ /rlung rnams phyogs bcur langs par gyur/ /de lta</text></item>
<item><p>12b5</p><section>dkon brtsegs</section><text>bu yi rlung chen des/ /thams cad gzigs pa'i chos gos kyi/ /mtha' ma skra'i rtse tsam yang / /g.yo bar bya bar mi nus so/ /thub pa chen po'i spu gcig gis/ /rlung de rab tu zlog par</text></item>
<item><p>12b6</p><section>dkon brtsegs</section><text>mdzad/ sangs rgyas rdzu 'phrul 'di 'dra ba/ /mtha' yas pa ni nam mkha' bzhin/ /de ltar shA ri'i bu byang chub sems dpa' de bzhin gshegs pa rnams kyi de bzhin gshegs pa'i</text></item>
<item><p>12b7</p><section>dkon brtsegs</section><text>rdzu 'phrul bsam gyis mi khyab pa la mngon par dad/ yid ches pa nas ngo mtshar dang rmad kyi bar du 'du shes skyed do/ /yang shA ri'i bu ji ltar na byang chub sems dpa' de bzhin gshegs pa</text></item>
<item><p>12b8</p><section>dkon brtsegs</section><text>rnams kyi de bzhin gshegs pa'i stobs bsam gyis mi khyab pa la mngon par dad/ yid ches/ rab tu rtog /som nyi med/ the tshom mi za/ rgya cher dga' mgu ste/ rangs pa rnyed nas</text></item>
<item><p>13a1</p><section>dkon brtsegs</section><text>ngo mtshar dang rmad tu 'du shes skyed ce na/ shA ri'i bu de bzhin gshegs pa rnams kyi de bzhin gshegs pa'i stobs ni bcu po 'di dag ste/ stobs de dag dang ldan pas de bzhin</text></item>
<item><p>13a2</p><section>dkon brtsegs</section><text>gshegs pa khyu mchog gi gnas su dam 'cha' zhing dge sbyong ngam/ bram ze 'am/ lha 'am/ bdud dam/ tshangs pa 'am/ sus kyang 'jig rten 'dir chos dang 'thun par ma bskor ba'i tshangs</text></item>
<item><p>13a3</p><section>dkon brtsegs</section><text>pa'i 'khor lo rab tu bskor to/ /bcu gang zhe na/ 'di lta ste/ gnas dang gnas ma yin pa mkhyen pa'i stobs dang / las dang rnam par smin pa mkhyen pa'i stobs dang / mos pa du ma dang / mos pa</text></item>
<item><p>13a4</p><section>dkon brtsegs</section><text>sna tshogs mkhyen pa'i stobs dang / khams du ma dang / khams sna tshogs mkhyen pa'i stobs dang / dbang po dang / brtson 'grus kyi rim pa mkhyen pa'i stobs dang / thams cad tu 'gro ba'i</text></item>
<item><p>13a5</p><section>dkon brtsegs</section><text>lam mkhyen pa'i stobs dang / bsam gtan dang rnam par thar pa dang / ting nge 'dzin dang / snyoms par 'jug pa'i kun nas nyon mongs pa dang / rnam par byang ba dang / ldang ba mkhyen pa'i stobs</text></item>
<item><p>13a6</p><section>dkon brtsegs</section><text>dang / sngon gyi gnas rjes su dran pa mngon sum du byed pa mkhyen pa'i stobs dang / 'chi 'pho dang / skye ba mngon sum du byed pa mkhyen pa'i stobs dang / zag pa zad pa mngon sum du byed pa mkhyen pa'i stobs</text></item>
<item><p>13a7</p><section>dkon brtsegs</section><text>so/ /shA ri'i bu de bzhin gshegs pa'i stobs bcu po de dag ste/ stobs de dag dang ldan pas de bzhin gshegs pa 'khor gyi nang du yang dag par seng ge'i sgra sgrog cing khyu mchog gi gnas su zhal gyi mche</text></item>
<item><p>13a8</p><section>dkon brtsegs</section><text>ba nas/ sus kyang 'jig rten du chos dang mthun par ma bskor ba tshangs pa'i 'khor lo rab tu skor ba'i bar du 'o/ /de bzhin gshegs pa'i gnas dang / gnas ma yin pa mkhyen pa'i stobs gang zhe na/</text></item>
<item><p>13b1</p><section>dkon brtsegs</section><text>'di la shA ri'i bu de bzhin gshegs pas bla na med pa'i de bzhin gshegs pa'i ye shes kyi stobs kyis gnas kyang gnas su/ gnas ma yin pa'ang gnas ma yin par yang dag pa ji lta ba bzhin du rab tu mkhyen</text></item>
<item><p>13b2</p><section>dkon brtsegs</section><text>to/ /de la gnas gang / gnas ma yin pa gang zhe na/ shA ri'i bu gang lus kyis nyes par spyod pa'i rnam par smin pa 'dod pa dang / sdug pa dang / dga' ba dang / yid du 'ong ba mngon par 'grub pa de</text></item>
<item><p>13b3</p><section>dkon brtsegs</section><text>ni gnas ma yin te/ skabs med do/ /gang lus kyis nyes par spyad pa dang / ngag gis nyes par spyad pa dang / yid kyis nyes par spyad pa'i rnam par smin pa mi 'dod pa dang / mi sdug pa dang / mi dga' ba dang / yid</text></item>
<item><p>13b4</p><section>dkon brtsegs</section><text>tu mi 'ong ba mngon par 'grub pa de ni gnas yin te skabs yod do/ /gang lus kyis legs par spyad pa dang / ngag gis legs par spyad pa dang / yid kyis legs par spyad pa'i rnam par smin pa mi</text></item>
<item><p>13b5</p><section>dkon brtsegs</section><text>'dod pa dang / mi sdug pa dang / mi dga' ba dang / yid du mi 'ong ba mngon par 'grub pa de ni gnas ma yin te/ skabs med do/ /gang lus kyis legs par spyad pa dang / ngag gis legs par</text></item>
<item><p>13b6</p><section>dkon brtsegs</section><text>spyad pa dang / yid kyis legs par spyad pa'i rnam par smin pa/ 'dod pa dang / sdug pa dang / dga' ba dang / yid du 'ong ba mngon par 'grub pa de ni gnas yin te/ skabs yod do/ /shA</text></item>
<item><p>13b7</p><section>dkon brtsegs</section><text>ri'i bu 'di ni gnas ma yin zhing skabs med de/ gang ser snas longs spyod chen po mngon par 'grub pa de ni gnas ma yin no/ /gang ser snas dbul por 'gyur ba de ni gnas yin te skabs</text></item>
<item><p>13b8</p><section>dkon brtsegs</section><text>yod do/ /'di ni gnas ma yin zhing skabs med de/ gang sbyin pas dbul por 'gyur ba de ni gnas ma yin no/ /gang sbyin pas longs spyod chen po mngon par 'grub pa de ni gnas yin te</text></item>
<item><p>14a1</p><section>dkon brtsegs</section><text>skabs yod do/ /shA ri'i bu 'di ni gnas ma yin zhing skabs med de/ gang 'chal pa'i tshul khrims kyis lha dang mir skye ba rnyed pa de ni gnas ma yin no/ /gang 'chal pa'i</text></item>
<item><p>14a2</p><section>dkon brtsegs</section><text>tshul khrims kyis sems can dmyal ba dang / dud 'gro'i skye gnas dang / gshin rje'i 'jig rten du skye ba de ni gnas yin te/ skabs yod do/ /shA ri'i bu 'di ni gnas ma yin zhing</text></item>
<item><p>14a3</p><section>dkon brtsegs</section><text>skabs med de/ gang tshul khrims kyis sems can dmyal ba dang / dud 'gro'i skye gnas dang / gshin rje'i 'jig rten du skye ba de ni gnas ma yin no/ /gang tshul khrims kyis lha</text></item>
<item><p>14a4</p><section>dkon brtsegs</section><text>dang mir skye ba thob pa na de ni gnas yin te skabs yod do/ /shA ri'i bu gnas ma yin zhing skabs med de/ gang gnod sems kyis gzugs mdzes par mngon par 'grub pa de ni gnas ma yin no/ /</text></item>
<item><p>14a5</p><section>dkon brtsegs</section><text>gang gnod sems kyis gzugs mi sdug pa mngon par 'grub pa de ni gnas yin te skabs yod do/ /shA ri'i bu gnas ma yin zhing skabs med de/ gang bzod pas gzugs mi sdug pa mngon</text></item>
<item><p>14a6</p><section>dkon brtsegs</section><text>par 'grub pa de ni gnas ma yin no/ /gang bzod pas gzugs mdzes pa mngon par 'grub pa de ni gnas yin te skabs yod do/ /shA ri'i bu gnas ma yin zhing skabs med de/ gang le los 'thob pa dang /</text></item>
<item><p>14a7</p><section>dkon brtsegs</section><text>mngon par rtogs par 'gyur ba de ni gnas ma yin no/ /gang le los 'thob pa dang / mngon par rtogs par mi 'gyur ba de ni gnas yin te skabs yod do/ /shA ri'i bu gnas ma yin zhing skabs</text></item>
<item><p>14a8</p><section>dkon brtsegs</section><text>med de/ gang brtson 'grus kyis 'thob pa dang / mngon par rtogs par mi 'gyur ba de ni gnas ma yin no/ /gang brtson 'grus kyis 'thob pa dang / mngon par rtogs par 'gyur ba de ni gnas</text></item>
<item><p>14b1</p><section>dkon brtsegs</section><text>yin te skabs yod do/ /shA ri'i bu gnas ma yin zhing skabs med de/ gang sems g.yengs pas nges par gyur pa la 'jug par 'gyur ba de ni gnas ma yin no/ /gang sems g.yengs pas nges</text></item>
<item><p>14b2</p><section>dkon brtsegs</section><text>rnams la mi 'jug pa de ni gnas ma yin te skabs yod do/ /shA ri'i bu gnas ma yin zhing skabs med de/ gang sems rtse gcig pa nges par gyur pa la 'jug par mi 'gyur ba de ni gnas ma yin no/ /gang</text></item>
<item><p>14b3</p><section>dkon brtsegs</section><text>sems rtse gcig nges par gyur pa la 'jug par 'gyur ba de ni gnas yin te skabs yod do/ /shA ri'i bu gnas ma yin zhing skabs med de/ gang 'chal ba'i shes rab kyis bag chags kyi mtshams</text></item>
<item><p>14b4</p><section>dkon brtsegs</section><text>sbyor ba thams cad yang dag par 'jom pa de ni gnas ma yin no/ /gang 'chal pa'i shes rab kyis bag chags kyi mtshams sbyor ba thams cad yang dag par 'jom par mi 'gyur ba de ni gnas yin te skabs</text></item>
<item><p>14b5</p><section>dkon brtsegs</section><text>yod do/ /shA ri'i bu gnas ma yin zhing skabs med de/ gang shes rab kyis bag chags kyi mtshams sbyor ba thams cad yang dag par 'jom par mi 'gyur ba de ni gnas ma yin no/ /gang shes</text></item>
<item><p>14b6</p><section>dkon brtsegs</section><text>rab kyis bag chags kyi mtshams sbyor ba thams cad yang dag par 'jom pa de ni gnas yin te skabs yod do/ /shA ri'i bu gnas ma yin zhing skabs med de/ gang srog gcod pa'i skyes bu gang</text></item>
<item><p>14b7</p><section>dkon brtsegs</section><text>zag srog gcod pa'i rgyur tshe ring por 'gyur ba de ni gnas ma yin no/ /yang shA ri'i bu de srog gcod pa'i skyes bu gang zag tshe thung bar 'gyur ba de ni gnas yin te skabs yod do/ /shA ri'i bu gnas</text></item>
<item><p>14b8</p><section>dkon brtsegs</section><text>ma yin zhing skabs med de/ gang srog gcod pa spangs pa'i skyes bu gang zag tshe thung bar 'gyur ba de ni gnas ma yin no/ /yang shA ri'i bu gang srog gcod pa spangs pa'i skyes bu gang zag</text></item>
<item><p>15a1</p><section>dkon brtsegs</section><text>tshe ring por 'gyur ba de ni gnas yin te skabs yod do/ /shA ri'i bu gnas ma yin zhing skabs med de/ gang ma byin par len pa'i skyes bu gang zag longs spyod chen po rnyed pa</text></item>
<item><p>15a2</p><section>dkon brtsegs</section><text>de ni gnas ma yin no/ /yang shA ri'i bu ma byin par len pa'i skyes bu gang zag dbul por 'gyur ba de ni gnas yin te skabs yod do/ /yang shA ri'i bu gnas ma yin zhing skabs med de/ gang ma</text></item>
<item><p>15a3</p><section>dkon brtsegs</section><text>byin par len pa spangs pa'i skyes bu gang zag dbul por 'gyur ba de ni gnas ma yin no/ /gang ma byin par len pa spangs pa'i skyes bu gang zag longs spyod chen por 'gyur ba de ni gnas</text></item>
<item><p>15a4</p><section>dkon brtsegs</section><text>yin te skabs yod do/ /shA ri'i bu gnas ma yin zhing skabs med de/ gang 'dod pa la log par g.yem pa'i skyes bu gang zag chung ma 'gran zla med pa rnyed pa de ni gnas ma yin no/ /</text></item>
<item><p>15a5</p><section>dkon brtsegs</section><text>yang shA ri'i bu gang 'dod pa la log par g.yem pa'i skyes bu gang zag chung ma 'gran zla yod pa rnyed pa de ni gnas yin te skabs yod do/ /shA ri'i bu gnas ma yin zhing skabs med de/ gang</text></item>
<item><p>15a6</p><section>dkon brtsegs</section><text>'dod pa la log par g.yem pa spangs pa'i skyes bu gang zag chung ma 'gran zla dang bcas pa rnyed pa de ni gnas ma yin no/ /yang shA ri'i bu 'dod pa la log par g.yem pa spangs pa'i skyes</text></item>
<item><p>15a7</p><section>dkon brtsegs</section><text>bu gang zag chung ma 'gran zla med pa rnyed pa de ni gnas yin te skabs yod do/ /gong ma bzhin du sbyar te/ dge ba dang mi dge ba'i las kyi lam gsum po de dag bstan pa de bzhin du mi dge ba</text></item>
<item><p>15a8</p><section>dkon brtsegs</section><text>bcu'i las kyi lam thams cad la'ang bya'o/ /gang brdzun du smra ba des skur pa thob par mi 'gyur ba de ni gnas ma yin no/ /gang thob par 'gyur ba de ni gnas so/ /gang</text></item>
<item><p>15b1</p><section>dkon brtsegs</section><text>brdzun du smra ba spangs pas skur pa thob par 'gyur pa de ni gnas ma yin no/ /gang thob par mi 'gyur ba de ni gnas so/ /gang phra ma zer bas mi phyed pa'i g.yog rnyed pa de ni gnas ma yin</text></item>
<item><p>15b2</p><section>dkon brtsegs</section><text>no/ /gang rnyed par mi 'gyur ba de ni gnas so/ /gang phra ma spangs pa'i g.yog phyed par 'gyur ba de ni gnas ma yin no/ /gang g.yog mi phyed pa rnyed pa de ni gnas so/ /gang tshig</text></item>
<item><p>15b3</p><section>dkon brtsegs</section><text>rtsub po smra bas rtag par yid du 'ong ba thos par 'gyur ba de ni gnas ma yin no/ /gang yid du mi 'ong ba thos par 'gyur ba de ni gnas so/ /gang tshig rtsub po spangs pas yid du mi 'ong ba thos par</text></item>
<item><p>15b4</p><section>dkon brtsegs</section><text>'gyur ba de ni gnas ma yin no/ /gang yid du 'ong ba thos par 'gyur ba de ni gnas so/ /gang tshig kyal ba smra bas shin du gdon mi za ba'i spobs par 'gyur ba ni gnas ma yin no/ /gang mi</text></item>
<item><p>15b5</p><section>dkon brtsegs</section><text>'gyur ba de ni gnas so/ /gang kyal par smra ba spangs pas shin du gdon mi za ba'i spobs par mi 'gyur ba ni gnas ma yin no/ /gang shin du gdon mi za ba'i spobs par 'gyur ba ni gnas so/ /</text></item>
<item><p>15b6</p><section>dkon brtsegs</section><text>gang brnab sems can longs spyod rab tu nyams par mi 'gyur ba ni gnas ma yin no/ /gang 'gyur ba ni gnas so/ /gang brnab sems spangs pa longs spyod rab tu nyams par 'gyur ba ni gnas</text></item>
<item><p>15b7</p><section>dkon brtsegs</section><text>ma yin no/ /gang mi 'gyur ba ni gnas so/ /gang gnod sems can sems can dmyal bar mi 'gro ba ni gnas ma yin no/ /gang 'gro ba ni gnas so/ /gang gnod sems spangs pa</text></item>
<item><p>15b8</p><section>dkon brtsegs</section><text>bde 'gro mtho ris kyi 'jig rten du mi 'gro ba de ni gnas ma yin no/ /gang 'gro ba ni gnas so/ /shA ri'i bu gnas ma yin zhing skabs med de/ gang log par lta ba'i skyes bu gang zag</text></item>
<item><p>16a1</p><section>dkon brtsegs</section><text>log par lta ba bzung ba'i rgyur lam rnyed par 'gyur ba de ni gnas ma yin no/ /yang shA ri'i bu gang log par lta ba'i skyes bu gang zag log par lta ba bzung ba'i rgyus lam mi rnyed pa</text></item>
<item><p>16a2</p><section>dkon brtsegs</section><text>ni gnas yin te skabs yod do/ /shA ri'i bu gang yang dag par lta ba'i skyes bu gang zag yang dag par lta ba bzung ba'i rgyus 'phags pa'i lam mi rnyed pa de ni gnas ma yin te skabs med do/ /yang</text></item>
<item><p>16a3</p><section>dkon brtsegs</section><text>shA ri'i bu yang dag par lta ba'i skyes bu gang zag yang dag par lta ba bzung ba'i rgyus 'phags pa'i lam rnyed pa de ni gnas yin te skabs yod do/ /gang mtshams med pa byed pa'i sems gnas par</text></item>
<item><p>16a4</p><section>dkon brtsegs</section><text>'gyur ba ni gnas ma yin no/ /gang mi 'gyur ba ni gnas so/ /gang tshul khrims yongs su dag pa'i sems gnas par mi 'gyur ba ni gnas ma yin no/ /gang 'gyur ba ni gnas so/ /gang</text></item>
<item><p>16a5</p><section>dkon brtsegs</section><text>dmigs par lta ba'i rjes su mthun pa'i bzod pa 'thob pa de ni gnas ma yin no/ /gang 'thob par 'gyur ba ni gnas so/ /gang stong pa nyid la mos pas rjes su 'thun pa'i bzod pa mi</text></item>
<item><p>16a6</p><section>dkon brtsegs</section><text>'thob pa ni gnas ma yin no/ /gang thob par 'gyur ba ni gnas so/ /gang 'gyod pa la gnas pa'i sems shin du byang ba rjes su 'thob par 'gyur ba ni gnas ma yin no/ /gang mi 'thob</text></item>
<item><p>16a7</p><section>dkon brtsegs</section><text>pa ni gnas so/ /gang kun du dkris te 'dug pa'i sems las sems shin du byang bar 'gyur ba ni gnas ma yin no/ /gang 'gyur ba ni gnas so/ /gang bud med 'khor los</text></item>
<item><p>16a8</p><section>dkon brtsegs</section><text>sgyur ba'i rgyal por 'gyur ba ni gnas ma yin no/ /gang skyes bu 'gyur ba ni gnas so/ /gang bud med lha'i dbang po brgya byin du 'gyur ba ni gnas ma yin no/ /gang skyes bu 'gyur ba ni</text></item>
<item><p>16b1</p><section>dkon brtsegs</section><text>gnas so/ /gang bud med tshangs pa dbang byed du 'gyur ba ni gnas ma yin no/ /gang skyes bu 'gyur ba ni gnas so/ /gang bud med sangs rgyas su 'jig rten du 'byung ba ni gnas ma yin no/ /gang bud</text></item>
<item><p>16b2</p><section>dkon brtsegs</section><text>med kyi lus bsgyur nas sangs rgyas su 'jig rten du 'byung ba ni gnas so/ /gang skyes bu gang zag brgyad pa 'bras bu ma thob par ldang ba ni gnas ma yin no/ /gang 'bras bu thob nas ldang ba ni</text></item>
<item><p>16b3</p><section>dkon brtsegs</section><text>gnas so/ /gang rgyun du zhugs pa srid pa brgyad pa mngon par sgrub pa ni gnas ma yin no/ /gang phung po de nyid kyis yongs su mya ngan las 'da' ba ni gnas so/ /gang lan cig phyir 'ong ba srid</text></item>
<item><p>16b4</p><section>dkon brtsegs</section><text>pa gsum pa mngon par sgrub pa ni gnas ma yin no/ /gang phung po de nyid kyis yongs su mya ngan las 'da' ba ni gnas so/ /gang phyir mi 'ong ba 'jig rten 'dir 'ong ba ni gnas</text></item>
<item><p>16b5</p><section>dkon brtsegs</section><text>ma yin no/ /gang de nyid du yongs su mya ngan las 'da' ba ni gnas so/ /gang dgra bcom pa 'tshams sbyor ba'i gnas su 'gyur ba ni gnas ma yin no/ /gang mi 'gyur ba ni gnas so/ /gang 'phags</text></item>
<item><p>16b6</p><section>dkon brtsegs</section><text>pa'i gang zag ston pa gzhan tshol ba 'am/ rgyal mtshan gzhan gzung nas spyod pa ni gnas ma yin no/ /lha gzhan med par 'gyur ba ni gnas so/ /gang mi skye ba la bzod pa thob pa'i byang chub sems</text></item>
<item><p>16b7</p><section>dkon brtsegs</section><text>dpa' phyir ldog pa ni gnas ma yin no/ /gang byang chub rjes su thob par 'gyur ba ni gnas so/ /gnas ma yin zhing skabs med de/ gang byang chub kyi snying po la 'dug nas byang chub mngon par rdzogs</text></item>
<item><p>16b8</p><section>dkon brtsegs</section><text>par sangs ma rgyas par ldang ba de ni gnas ma yin no/ /gang byang chub sems dpa' byang chub kyi snying po la 'dug nas bla na med pa yang dag par rdzogs pa'i byang chub mngon par rdzogs par sangs rgyas</text></item>
<item><p>17a1</p><section>dkon brtsegs</section><text>nas ldang ba de ni gnas yin te skabs yod do/ /shA ri'i bu gnas ma yin zhing skabs med de/ gang de bzhin gshegs pa la bag chags kyi mtshams sbyor ba snang ba de ni gnas</text></item>
<item><p>17a2</p><section>dkon brtsegs</section><text>ma yin no/ /gang yang sangs rgyas bcom ldan 'das kyis bag chags kyi mtshams sbyor ba thams cad yang dag par bcom pa ni gnas yin te skabs yod do/ /shA ri'i bu gang de bzhin gshegs</text></item>
<item><p>17a3</p><section>dkon brtsegs</section><text>pa'i ye shes thogs par 'gyur ba de ni gnas ma yin te skabs med do/ /gang sangs rgyas bcom ldan 'das rnams kyi ye shes thogs pa med pa ni gnas yin te skabs yod do/ /shA ri'i bu gnas ma</text></item>
<item><p>17a4</p><section>dkon brtsegs</section><text>yin zhing skabs med de/ gang de bzhin gshegs pa'i gtsug tor la las bltar mthong ba de ni gnas ma yin no/ /gang sangs rgyas bcom ldan 'das rnams kyi gtsug tor bltar mi mthong ba ni</text></item>
<item><p>17a5</p><section>dkon brtsegs</section><text>gnas yin te skabs yod do/ /shA ri'i bu gnas ma yin zhing skabs med de de bzhin gshegs pa'i sems dang spyod pa snang ba ni gnas ma yin no/ /yang shA ri'i bu sangs rgyas bcom ldan 'das rnams kyi sems dang spyod pa mi snang ba ni gnas</text></item>
<item><p>17a6</p><section>dkon brtsegs</section><text>yin te skabs yod do/ /shA ri'i bu gnas ma yin zhing skabs med de/ gang de bzhin gshegs pa la mnyam par ma bzhag pa'i sems dmigs par 'gyur ba de ni gnas ma yin no/ /yang shA ri'i</text></item>
<item><p>17a7</p><section>dkon brtsegs</section><text>bu gang sangs rgyas bcom ldan 'das rnams mnyam par bzhag pa ni gnas yin te skabs yod do/ /shA ri'i bu gnas ma yin zhing skabs med de/ gang de bzhin gshegs pa la mi bden pa'i tshig 'byung ba de ni gnas ma yin no/ /</text></item>
<item><p>17a8</p><section>dkon brtsegs</section><text>gang sangs rgyas bcom ldan 'das rnams log par mi gsung zhing gzhan ma yin par gsung ba ni gnas yin te skabs yod do/ /shA ri'i bu gnas ma yin zhing skabs med de/ gang sangs rgyas bcom ldan</text></item>
<item><p>17b1</p><section>dkon brtsegs</section><text>'das rnams la 'khrul pa dmigs par 'gyur ba de ni gnas ma yin no/ /sangs rgyas bcom ldan 'das rnams la 'khrul pa med de/ sangs rgyas bcom ldan 'das rnams tshig mi 'khrul pa ni gnas yin te skabs yod do/ /de bzhin du mi</text></item>
<item><p>17b2</p><section>dkon brtsegs</section><text>'jigs pa bzhi dang sangs rgyas kyi chos ma 'dres pa bcwa brgyad rnams rgyas par bya ste shA ri'i bu gnas ma yin zhing skabs med de/ gang de bzhin gshegs pa da ltar byung ba'i dus la chags pa dang / sgrib par bcas pa'i ye shes</text></item>
<item><p>17b3</p><section>dkon brtsegs</section><text>gzigs pa 'jug pa'i bar du de ni gnas ma yin no/ /sangs rgyas bcom ldan 'das rnams da ltar gyi dus la chags pa med cing sgrib pa med pa'i ye shes mthong ba 'jug pa ni gnas yin te skabs</text></item>
<item><p>17b4</p><section>dkon brtsegs</section><text>yod do/ /de ltar shA ri'i bu de bzhin gshegs pa'i gnas dang gnas ma yin pa mkhyen pa'i stobs mtha' yas mu med do/ /'di ltar shA ri'i bu de bas de bzhin gshegs pa'i gnas dang / gnas ma yin pa</text></item>
<item><p>17b5</p><section>dkon brtsegs</section><text>mkhyen pa'i stobs mtha' yas mu med de/ shA ri'i bu gang nam mkha'i mtha' 'dod pa de ni de bzhin gshegs pa dgra bcom pa yang dag par rdzogs pa'i sangs rgyas kyi gnas dang / gnas ma yin pa mkhyen</text></item>
<item><p>17b6</p><section>dkon brtsegs</section><text>pa'i stobs kyi mtha' 'dod do/ /byang chub sems dpa' de bzhin gshegs pa'i gnas dang gnas ma yin pa mkhyen pa'i stobs bsam gyis mi khyab pa de thos nas mngon par dad/ yid ches/ rab tu</text></item>
<item><p>17b7</p><section>dkon brtsegs</section><text>rtog /som nyi med/ the tshom mi za/ rgya cher dga' mgu ste/ rangs pa rnyed nas ngo mtshar dang / rmad du 'du shes skyed do/ /bcom ldan 'das kyis de skad ces bka' stsal te/ bde bar</text></item>
<item><p>17b8</p><section>dkon brtsegs</section><text>gshegs pas de skad gsungs nas ston pa yang 'di skad gsung ngo / /ji ltar phyogs bcu'i nam mkha' tshad med mtha' yas pa/ /de bzhin rgyal ba'i gnas dang gnas min mkhyen mtha' yas/ /</text></item>
<item><p>18a1</p><section>dkon brtsegs</section><text>'gro ba'i gnas dang gnas min de bzhin rab mkhyen nas/ /ston pa chos mchog rgya chen yang dag rab tu 'chad/ /mi gang thar pa dag gi lam gyi snod gyur pa/ /ston pas de dag spyod pa mkhyen</text></item>
<item><p>18a2</p><section>dkon brtsegs</section><text>nas chos kyang 'chad/ /sems can gang dag snod du gyur pa ma yin pa/ /gnas dang gnas min rig nas de dag btang snyoms 'jog /nam mkha' 'di g.yos sa la 'bras bu 'byung yang ni/ /bde bar</text></item>
<item><p>18a3</p><section>dkon brtsegs</section><text>gshegs pa'i gnas dang gnas min gzhan mi 'gyur/ /'jig rten pa las 'jig rten 'das pa stobs bcu ldan/ /yon tan mchog 'chad rnams kyi ye shes bsam mi khyab/ /shA ri'i bu 'di ni de bzhin</text></item>
<item><p>18a4</p><section>dkon brtsegs</section><text>gshegs pa rnams kyi de bzhin gshegs pa'i stobs dang po ste/ /stobs de dang ldan pas de bzhin gshegs pa dgra bcom pa yang dag par rdzogs pa'i sangs rgyas 'khor gyi nang du seng ge'i sgra yang</text></item>
<item><p>18a5</p><section>dkon brtsegs</section><text>dag par sgrog ste/ khyu mchog gi gnas su zhal gyis 'che zhing tshangs pa 'am/ /brgya byin nas/ /sus kyang 'jig rten du chos dang mthun par ma bskor ba'i chos kyi 'khor lo rab tu skor ba'i bar du'o/ /</text></item>
<item><p>18a6</p><section>dkon brtsegs</section><text>de la de bzhin gshegs pa'i las kyi rnam par smin pa mkhyen pa'i stobs gang zhe na/ 'di la shA ri'i bu de bzhin gshegs pa bla na med pa'i de bzhin gshegs pa'i ye shes kyi stobs kyis 'das pa dang /</text></item>
<item><p>18a7</p><section>dkon brtsegs</section><text>ma 'ongs pa dang / da ltar byung ba'i las len pa rnams kyi rnam par smin pa gnas dang / rgyu yang dag pa ji lta ba bzhin du rab tu mkhyen to/ /ji ltar rab tu mkhyen ce na/ 'di la shA ri'i bu de bzhin</text></item>
<item><p>18a8</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas kyis gang 'das pa'i las len pa dge ba'i rgyu las byung ba/ mi dge ba dang bral ba/ gang ma 'ongs pa'i dus na dge ba'i rgyu 'byin pa</text></item>
<item><p>18b1</p><section>dkon brtsegs</section><text>de yang de bzhin gshegs pas rab tu mkhyen to/ /las len pa gang mi dge ba'i rgyu las byung ba/ dge ba dang bral ba gang ma 'ongs pa'i dus na mi dge ba'i rgyu 'byin pa de yang de bzhin gshegs pas rab tu mkhyen</text></item>
<item><p>18b2</p><section>dkon brtsegs</section><text>to/ /las len pa gang ma 'ongs pa'i dus na dman pa la sten par 'gyur ba de yang de bzhin gshegs pas rab tu mkhyen to/ /las len pa gang da ltar gyi dus na khyad par la sten par 'gyur ba de yang de bzhin</text></item>
<item><p>18b3</p><section>dkon brtsegs</section><text>gshegs pas rab tu mkhyen to/ /las len pa gang da ltar gyi dus na khyad par du sten la ma 'ongs pa'i dus na dman pa la sten par 'gyur ba de yang de bzhin gshegs pas rab tu mkhyen to/ /las len pa gang</text></item>
<item><p>18b4</p><section>dkon brtsegs</section><text>da ltar gyi dus na dman pa la sten la ma 'ongs pa'i dus na khyad par du sten par 'gyur ba de yang de bzhin gshegs pas rab tu mkhyen to/ /las len pa gang da ltar gyi dus na yang dman pa la sten la ma 'ongs</text></item>
<item><p>18b5</p><section>dkon brtsegs</section><text>pa'i dus na yang dman pa la sten par 'gyur ba de yang de bzhin gshegs pas rab tu mkhyen to/ /las len pa gang da ltar gyi dus na yang khyad par du sten la ma 'ongs pa'i dus na yang khyad par du sten par 'gyur</text></item>
<item><p>18b6</p><section>dkon brtsegs</section><text>ba de yang de bzhin gshegs pas rab tu mkhyen to/ /las len pa gang 'das pa'i dus na sbyor ba dman la ma 'ongs pa'i dus na sbyor ba rgya chen por 'gyur ba de yang de bzhin gshegs pas rab tu mkhyen to/ /</text></item>
<item><p>18b7</p><section>dkon brtsegs</section><text>las len pa gang rtsom pa chung la khyad par chen por 'gyur ba de yang de bzhin gshegs pas rab tu mkhyen to/ /las len pa gang rtsom pa che la khyad par chung ngur 'gyur ba de yang de bzhin gshegs</text></item>
<item><p>18b8</p><section>dkon brtsegs</section><text>pas rab tu mkhyen to/ /las len pa gang nyan thos su 'gyur ba'i rgyu 'byin pa de yang de bzhin gshegs pas rab tu mkhyen to/ /las len pa gang rang sangs rgyas kyi rgyu 'byin</text></item>
<item><p>19a1</p><section>dkon brtsegs</section><text>pa de yang de bzhin gshegs pas rab tu mkhyen to/ /las len pa gang sangs rgyas su 'gyur ba'i rgyu 'byin pa de yang de bzhin gshegs pas rab tu mkhyen to/ /las</text></item>
<item><p>19a2</p><section>dkon brtsegs</section><text>len pa gang da ltar sdug bsngal la ma 'ongs pa'i dus na rnam par smin pa bde ba de yang de bzhin gshegs pas rab tu mkhyen to/ /las len pa gang da ltar bde la ma 'ongs pa na rnam par smin pa</text></item>
<item><p>19a3</p><section>dkon brtsegs</section><text>sdug bsngal ba de yang de bzhin gshegs pas rab tu mkhyen to/ /las len pa gang da ltar yang sdug bsngal la ma 'ongs pa na yang rnam par smin pa sdug bsngal ba de yang de bzhin gshegs</text></item>
<item><p>19a4</p><section>dkon brtsegs</section><text>pas rab tu mkhyen to/ /las len pa gang da ltar yang bde la/ ma 'ongs pa na yang rnam par smin pa bde ba de yang de bzhin gshegs pas rab tu mkhyen to/ /'di ltar shA ri'i bu</text></item>
<item><p>19a5</p><section>dkon brtsegs</section><text>'das pa dang / ma 'ongs pa dang / da ltar gyi dus na sems can thams cad kyi las gang dang / rgyu gang dang / rnam par smin pa gang de bzhin dang / de bzhin nyid dang / gzhan</text></item>
<item><p>19a6</p><section>dkon brtsegs</section><text>ma yin pa dang / gzhan ma yin par sten pa de yang de bzhin gshegs pas rab tu mkhyen to/ /mkhyen nas kyang de bzhin du de bzhin gshegs pa chos ston to/ /de ltar na</text></item>
<item><p>19a7</p><section>dkon brtsegs</section><text>shA ri'i bu de bzhin gshegs pa dgra bcom pa yang dag par rdzogs pa'i sangs rgyas kyi 'das pa dang / ma 'ongs pa dang / da ltar gyi las len pa'i rgyu gang yin pa dang / gnas gang</text></item>
<item><p>19a8</p><section>dkon brtsegs</section><text>yin pa dang / rnam par smin pa mkhyen pa gang yin pa de ni mtha' yas mu med do/ /'di lta ste dper na shA ri'i bu nam mkha' mtha' yas mu med pa de bzhin du shA ri'i bu de bzhin</text></item>
<item><p>19b1</p><section>dkon brtsegs</section><text>gshegs pa'i las kyi rnam par smin pa mkhyen pa'i stobs de yang mtha' yas mu med do/ /shA ri'i bu gang de bzhin gshegs pa dgra bcom pa yang dag par rdzogs pa'i sangs rgyas kyi las kyi rnam par</text></item>
<item><p>19b2</p><section>dkon brtsegs</section><text>smin pa mkhyen pa'i stobs gyi mtha' 'dod pa de ni nam mkha'i mtha' 'dod do/ /byang chub sems dpa' de bzhin gshegs pa'i las kyi rnam par smin pa mkhyen pa'i stobs bsam gyis mi khyab</text></item>
<item><p>19b3</p><section>dkon brtsegs</section><text>pa de thos nas/ mngon par dad/ yid ches/ rab tu rtog /som nyi med/ the tshom mi za/ rgya cher dga' mgu ste/ rangs pa rnyed nas nam mkha' lta bur bsam gyis</text></item>
<item><p>19b4</p><section>dkon brtsegs</section><text>mi khyab pa'i phyir ngo mtshar dang rmad du 'du shes skyed do/ /'di la chos nyid ni 'di yin te de la 'di skad ces bya'o/ /de bzhin gshegs pa rgyu dang smin la mkhas/ /spyan ldan</text></item>
<item><p>19b5</p><section>dkon brtsegs</section><text>las rnams kun gyi sgrub pa mkhyen/ /dus gsum la ni rgyal ba chags pa med/ /sems can kun gyi spyod pa rab tu mkhyen/ /'gro ba lnga yi sems can thams cad kyi/ /</text></item>
<item><p>19b6</p><section>dkon brtsegs</section><text>bde dang sdug bsngal rgyur ni gang 'gyur dang / /'jug pa gang dag sdug bsngal rgyur 'gyur ba/ /de dag de bzhin bde gshegs rab tu mkhyen/ /dkar nag las rnams kyi ni rnam</text></item>
<item><p>19b7</p><section>dkon brtsegs</section><text>smin dang / /rgyu dang rnam smin ji ltar 'gyur ba yang / /de dag de bzhin bde gshegs rab mkhyen te/ /phyag gi mthil na yid bzhin nor bu bzhin/ /las gang rnam smin chung ngu'i rgyu dag</text></item>
<item><p>19b8</p><section>dkon brtsegs</section><text>las/ 'bras bu dag ni tshad med 'byin pa dang / /tshad med gang dag chung ngu'i rgyur 'gyur ba/ /de dag de bzhin bde gshegs rab tu mkhyen/ /nyan thos nyid du 'bras bu smin 'gyur dang / rang rgyal byang</text></item>
<item><p>20a1</p><section>dkon brtsegs</section><text>chub rgyur ni gang 'gyur dang / /bla med ye shes stobs ni sbyin 'gyur ba/ /de dag ma lus bde gshegs rab tu mkhyen/ /las kyi rgyu gang sdug bsngal smin byed pa/ /de yang bde ba'i 'bras</text></item>
<item><p>20a2</p><section>dkon brtsegs</section><text>bu smin byed dang / /las kyi rgyu gang bde ba smin byed pa/ /sdug bsngal 'bras bu bya ba thams cad mkhyen/ /sdug bsngal rgyus ni sdug bsngal nyid gnas dang / /bde ba'i rgyus kyang bde ba nyid</text></item>
<item><p>20a3</p><section>dkon brtsegs</section><text>gnas dang / /las kyi rang bzhin rang bzhin ma yin pa/ /rgyu ldan bde bar gshegs pas rab tu mkhyen/ /'gro ba lnga yi sems can thams cad kyi/ /dus gsum sdug bsngal bgrod pa gang</text></item>
<item><p>20a4</p><section>dkon brtsegs</section><text>'jug pa/ /nyams med de nyid de bzhin gzhan min par/ /sangs rgyas mkhyen pas rgyal ba rab tu mkhyen/ /shA ri'i bu 'di ni de bzhin gshegs pa rnams kyi de bzhin gshegs pa'i stobs</text></item>
<item><p>20a5</p><section>dkon brtsegs</section><text>gnyis pa ste/ /stobs de dang ldan pas de bzhin gshegs pa 'khor gyi nang du seng ge'i sgra yang dag par sgrog cing / /dge sbyong ngam/ /bram ze 'am/ /lha 'am/ bdud dam/ tshangs pa gang</text></item>
<item><p>20a6</p><section>dkon brtsegs</section><text>gis kyang 'jig rten 'dir chos dang 'thun par ma bskor ba tshangs pa'i 'khor lo rab tu bskor to// // bam po lnga pa/ /gzhan yang shA ri'i bu de bzhin gshegs pas mos pa du ma dang /</text></item>
<item><p>20a7</p><section>dkon brtsegs</section><text>mos pa sna tshogs mkhyen pa'i stobs kyis sems can gzhan rnams dang / /gang zag gzhan dag gis mos pa du ma dang / /mos pa sna tshogs rnams yang dag pa ji lta ba bzhin rab tu</text></item>
<item><p>20a8</p><section>dkon brtsegs</section><text>mkhyen to/ /skyes bu gang zag gang 'dod chags la gnas shing zhe sdang la mos pa 'ang rgyas par bya ste/ /gti mug la gnas shing zhe sdang la mos pa de dag kyang de bzhin gshegs pas</text></item>
<item><p>20b1</p><section>dkon brtsegs</section><text>rab tu mkhyen to/ /gang zag gang mi dge ba la gnas shing mi dge ba la mos pa de dag kyang de bzhin gshegs pas rab tu mkhyen to/ /gang zag gang dge ba la gnas shing dge ba la mos pa de dag kyang</text></item>
<item><p>20b2</p><section>dkon brtsegs</section><text>de bzhin gshegs pas yang dag pa ji lta ba bzhin rab tu mkhyen to/ /gang zag gang sbyor ba dman zhing rgya chen po la mos pa de dag kyang de bzhin gshegs pas yang dag pa ji lta ba bzhin rab tu mkhyen</text></item>
<item><p>20b3</p><section>dkon brtsegs</section><text>to/ /gang zag gang sbyor ba rgya che zhing dman pa la mos pa de dag kyang de bzhin gshegs pas yang dag pa ji lta ba bzhin rab tu mkhyen to/ /gang zag gang sbyor ba dman zhing khyad par la gnas par</text></item>
<item><p>20b4</p><section>dkon brtsegs</section><text>'gyur ba de dag kyang de bzhin gshegs pas yang dag pa ji lta ba bzhin rab tu mkhyen to/ /mos pa gang gis khyad par la spyor ba dman pa la gnas par 'gyur ba de dag kyang de bzhin gshegs pas yang dag</text></item>
<item><p>20b5</p><section>dkon brtsegs</section><text>pa ji lta bzhin rab tu mkhyen to/ /mos pa gang gis log pa nyid du nges pa'i khams thob par 'gyur ba de dag kyang de bzhin gshegs pas yang dag pa ji lta ba bzhin rab tu mkhyen to/ /mos pa</text></item>
<item><p>20b6</p><section>dkon brtsegs</section><text>gang gis yang dag pa nyid du nges pa'i khams thob par 'gyur ba de dag kyang de bzhin gshegs pas yang dag pa ji lta ba bzhin rab tu mkhyen to/ /mos pa gang gis yang dag pa nyid tu nges pa'i</text></item>
<item><p>20b7</p><section>dkon brtsegs</section><text>rnam par grol ba thob par 'gyur ba de dag kyang de bzhin gshegs pas yang dag pa ji lta ba bzhin rab tu mkhyen to/ /mos pa gang gis 'dod pa'i khams su 'gro bar 'gyur ba de dag kyang de</text></item>
<item><p>20b8</p><section>dkon brtsegs</section><text>bzhin gshegs pas yang dag pa ji lta ba bzhin rab tu mkhyen to/ /mos pa gang gis gzugs kyi khams su 'gro bar 'gyur ba de dag kyang de bzhin gshegs pas yang dag pa ji lta ba bzhin</text></item>
<item><p>21a1</p><section>dkon brtsegs</section><text>rab tu mkhyen to/ /mos pa gang gis gzugs med pa'i khams su 'gro bar 'gyur ba de dag kyang de bzhin gshegs pas yang dag pa ji lta ba bzhin rab tu mkhyen to/ /mos pa gang gis</text></item>
<item><p>21a2</p><section>dkon brtsegs</section><text>khams gsum du 'gro bar 'gyur ba de dag kyang de bzhin gshegs pas yang dag pa ji lta ba bzhin rab tu mkhyen to/ /mos pa gang gis dman pa la sten cing dman pa nyid gnon pa dang / khyad par la sten</text></item>
<item><p>21a3</p><section>dkon brtsegs</section><text>cing khyad par la gnon pa de dag kyang de bzhin gshegs pas yang dag pa ji lta ba bzhin rab tu mkhyen to/ /mos pa gang gis khyad par du song nas dman pa la gnas par 'gyur ba de dag kyang de bzhin</text></item>
<item><p>21a4</p><section>dkon brtsegs</section><text>gshegs pas yang dag pa ji lta ba bzhin rab tu mkhyen to/ /mos pa gang gis skye ba tha dad pa dang / /kha dog tha dad pa dang / /yongs su longs spyod pa tha dad pa rab tu 'dzin par 'gyur ba de dag kyang</text></item>
<item><p>21a5</p><section>dkon brtsegs</section><text>de bzhin gshegs pas yang dag pa ji lta ba bzhin rab tu mkhyen to/ /mos pa gang gis rtse mo las nyams par 'gyur ba de dag kyang de bzhin gshegs pas yang dag pa ji lta ba bzhin rab tu mkhyen to/ /</text></item>
<item><p>21a6</p><section>dkon brtsegs</section><text>mos pa gang gis rnam par grol ba thob par 'gyur ba de dag kyang de bzhin gshegs pas yang dag pa ji lta ba bzhin rab tu mkhyen to/ /mkhyen nas kyang de bzhin du chos ston to/ /de ltar na shA ri'i bu</text></item>
<item><p>21a7</p><section>dkon brtsegs</section><text>de bzhin gshegs pa'i mos pa sna tshogs mkhyen pa'i stobs gang yin pa de ni mtha' yas mu med de/ /nam mkha' dang mtshungs shing mnyam mo/ /byang chub sems dpa' de bzhin gshegs pa'i</text></item>
<item><p>21a8</p><section>dkon brtsegs</section><text>mos pa sna tshogs mkhyen pa'i stobs de thos nas mngon par dad/ /yid ches/ rab tu rtog /som nyi med/ /the tshom mi za/ /rgya cher dga' mgu ste rangs pa rnyed nas nam mkha' lta bur bsam</text></item>
<item><p>21b1</p><section>dkon brtsegs</section><text>gyis mi khyab pa'i phyir ngo mtshar dang rmad tu 'du shes skyed do/ /de nas bcom ldan 'das kyis don 'di nyid rgya cher bstan pa'i phyir de'i tshe tshigs su bcad pa 'di dag gsungs so/ /'jig rten 'di mos sna</text></item>
<item><p>21b2</p><section>dkon brtsegs</section><text>tshogs dang / /de bzhin blo gros tshad med pa/ /de dag gi ni mos pa'i sems/ /thams cad 'dren pas rab tu mkhyen/ /gang dag 'dod chags mos pa la/ /zhe sdang la ni gnas 'gyur dang / /zhe sdang gnas shing</text></item>
<item><p>21b3</p><section>dkon brtsegs</section><text>gti mug la/ /gang dag mos pa rab tu mkhyen/ /gti mug gnas shing 'dod chags kyi/ /sems rgyud bsam gyis mi khyab pa/ /bar bar du ni 'jug pa dag /de dag 'dren pas rab tu mkhyen/ /gang</text></item>
<item><p>21b4</p><section>dkon brtsegs</section><text>dag sbyor ba dman 'gyur la/ /rgya chen la ni mos pa dang / sbyor ba dam pa de dag gi/ /dman par 'gyur ba 'dren pas mkhyen/ /log pa'i rjes su song ba dang / /'gro ba med par byung ba dang / /khams</text></item>
<item><p>21b5</p><section>dkon brtsegs</section><text>gsum las ni rnam grol ba'i/ /mos pa dag kyang rab tu mkhyen/ /skye dang kha dog tha dad dang / /nye bar spyod pa'i khyad par dang / /gang dag spyi bo las nyams pa/ /rkang gnyis gtso bos rab tu mkhyen/ /</text></item>
<item><p>21b6</p><section>dkon brtsegs</section><text>mos pa sna tshogs rab mkhyen nas/ /'dren pa chos rnams ston pa mdzad/ /sangs rgyas kyi ni stobs gsum la/ /rgyal ba'i thugs sras rab tu mos/ /shA ri'i bu 'di ni de bzhin gshegs pa</text></item>
<item><p>21b7</p><section>dkon brtsegs</section><text>rnams kyi de bzhin gshegs pa'i stobs gsum pa ste/ /de bzhin gshegs pa'i stobs de dang ldan pas de bzhin gshegs pa dgra bcom pa yang dag par rdzogs pa'i sangs rgyas khyu mchog gi gnas su</text></item>
<item><p>21b8</p><section>dkon brtsegs</section><text>zhal gyis 'che zhing 'khor gyi nang du seng ge'i sgra yang dag par sgrog ste/ /dge sbyong ngam/ /bram ze 'am/ /lha 'am/ /bdud dam/ tshangs pa 'am/ /sus kyang 'jig rten du chos dang 'thun par</text></item>
<item><p>22a1</p><section>dkon brtsegs</section><text>ma bskor ba tshangs pa'i 'khor lo rab tu bskor to/ /gzhan yang shA ri'i bu de bzhin gshegs pas khams du ma dang / /khams sna tshogs mkhyen pa'i stobs kyis 'jig rten rnams yang dag pa ji</text></item>
<item><p>22a2</p><section>dkon brtsegs</section><text>lta ba bzhin rab tu mkhyen to/ /khams gang gis 'jig rten bsod nams kyi 'du byed sogs pa de yang de bzhin gshegs pas yang dag pa ji lta ba bzhin rab tu mkhyen to/ /khams gang gis bsod nams</text></item>
<item><p>22a3</p><section>dkon brtsegs</section><text>ma yin pa'i 'du byed sogs pa de yang de bzhin gshegs pas yang dag pa ji lta ba bzhin rab tu mkhyen to/ /khams gang gis mi g.yo ba'i 'du byed sogs pa de yang de bzhin gshegs pas yang dag pa ji</text></item>
<item><p>22a4</p><section>dkon brtsegs</section><text>lta ba bzhin rab tu mkhyen to/ /khams gang gis 'byung ba'i khams su 'jog par 'gyur ba de yang de bzhin gshegs pas rab tu mkhyen to/ /gzhan yang shA ri'i bu de bzhin gshegs pas mig gi khams</text></item>
<item><p>22a5</p><section>dkon brtsegs</section><text>dang / gzugs kyi khams dang / /mig gi rnam par shes pa'i khams kyang rab tu mkhyen to/ /ji ltar rab tu mkhyen ce na/ /nang stong pa nyid dang / phyi stong pa nyid dang / /phyi nang stong pa nyid du rab tu</text></item>
<item><p>22a6</p><section>dkon brtsegs</section><text>mkhyen to/ /yid kyi khams dang / /chos kyi khams dang / /yid kyi rnam par shes pa'i khams kyi bar du yang rab tu mkhyen to/ /ji ltar rab tu mkhyen ce na/ nang stong pa nyid dang / /phyi stong pa</text></item>
<item><p>22a7</p><section>dkon brtsegs</section><text>nyid dang / /phyi nang stong pa nyid du rab tu mkhyen to/ /sa'i khams dang / /chu'i khams dang / /me'i khams dang / /rlung gi khams rab tu mkhyen to/ /ji ltar rab tu mkhyen ce na/ /nam mkha'i</text></item>
<item><p>22a8</p><section>dkon brtsegs</section><text>khams ji lta ba de bzhin rab tu mkhyen to/ /'dod pa'i khams dang / /gzugs kyi khams dang / /gzugs med pa'i khams rab tu mkhyen to/ /ji ltar rab tu mkhyen ce na/ /kun tu rtog pa la</text></item>
<item><p>22b1</p><section>dkon brtsegs</section><text>byung bar rab tu mkhyen to/ /'dus byas kyi khams mngon par 'du byed pa'i mtshan nyid rab tu mkhyen to/ /'dus ma byas kyi khams ni mngon par 'du mi byed pa'i mtshan nyid du rab tu mkhyen to/ /kun</text></item>
<item><p>22b2</p><section>dkon brtsegs</section><text>nas nyon mongs pa'i khams ni phyis 'byung ba'i nyon mongs pa'i mtshan nyid du rab tu mkhyen to/ /rnam par byang ba'i khams ni rang bzhin gyis 'od gsal ba'i mtshan nyid du rab tu mkhyen to/ /'du byed</text></item>
<item><p>22b3</p><section>dkon brtsegs</section><text>kyi khams ni tshul bzhin ma yin pa ma rig pa'i mtshan nyid du rab tu mkhyen to/ /mya ngan las 'das pa'i dbyings ni tshul bzhin rig pa'i mtshan nyid du rab tu mkhyen to/ /'di ltar 'jig rten gnas pa'i</text></item>
<item><p>22b4</p><section>dkon brtsegs</section><text>khams gang yin pa dang / /'jig rten gnas pa khams gang la gnas pa dang / /khams gang la rjes su chags pa dang / khams gang la gnas pa dang / /khams gang la sbyor ba dang / /khams</text></item>
<item><p>22b5</p><section>dkon brtsegs</section><text>gang gi bsam pa dang / /khams gang la nges par sems pa dang / /khams gang la rten pa de yang de bzhin gshegs pas yang dag pa ji lta ba bzhin rab tu mkhyen to/ /mkhyen nas kyang chos ston to/ /de</text></item>
<item><p>22b6</p><section>dkon brtsegs</section><text>ltar shA ri'i bu de bzhin gshegs pa'i khams du ma dang / /khams sna tshogs mkhyen pa'i stobs mtha' yas mu med de nam mkha' dang mtshungs shing mnyam mo/ /byang chub sems dpa' de bzhin gshegs</text></item>
<item><p>22b7</p><section>dkon brtsegs</section><text>pa'i khams du ma dang / /khams sna tshogs mkhyen pa'i stobs la mngon par dad/ /yid ches/ /rab tu rtog /som nyi med/ /the tshom mi za/ /rgya cher dga' mgu ste/ /rangs pa rnyed nas</text></item>
<item><p>22b8</p><section>dkon brtsegs</section><text>nam mkha' lta bur bsam gyis mi khyab pa'i phyir ngo mtshar dang / /rmad tu 'du shes skyed do/ /'di la chos nyid ni 'di yin te/ /de la 'di skad ces bya'o 'jig rten kun na sems can gang /</text></item>
<item><p>23a1</p><section>dkon brtsegs</section><text>sna tshogs khams la gnas pa dag /khams gang 'jug pa ci 'dra ba/ /sangs rgyas kyis ni rab tu mkhyen/ /bsod nams bsod nams min mi g.yo/ /'byung bar 'gyur ba'ang</text></item>
<item><p>23a2</p><section>dkon brtsegs</section><text>de bzhin te/ /khams rnams gang la gnas nas su/ /mya ngan 'das pa zhi la reg /mig gi khams dang gzugs kyi khams/ /mig gi rnam par shes nyid dang / /rna ba sna dang lce dang lus/ /</text></item>
<item><p>23a3</p><section>dkon brtsegs</section><text>yid kyi khams kyang rab tu mkhyen/ /chos kyi khams dang yid kyi ni/ /rnam par shes pa nyid kyang mkhyen/ /nang gi khams ni stong pa dang / /phyi rol dag kyang stong par mkhyen/ /sa dang chu dang me</text></item>
<item><p>23a4</p><section>dkon brtsegs</section><text>dag dang / /rlung gi khams kyang de bzhin te/ /khams rnams bzhi po de dag ni/ /nam mkha' mtshungs par rab tu mkhyen/ /'dod pa'i khams dang gzugs kyi khams/ /gzugs med</text></item>
<item><p>23a5</p><section>dkon brtsegs</section><text>pa yi khams nyid kyang / /kun du rtog las byung bar ni/ /de ltar sangs rgyas rab tu mkhyen/ /ji ltar nam mkha' mtha' yas pa/ /de bzhin khams rnams mu med de/ /thams cad</text></item>
<item><p>23a6</p><section>dkon brtsegs</section><text>sangs rgyas rab mkhyen kyang / /mkhyen to snyam du rlom sems med/ /khams ni skye ba ma yin zhing / /rnam pa kun du 'gag med de/ /khams 'di mya ngan 'das par ni/ /skyes bu dam</text></item>
<item><p>23a7</p><section>dkon brtsegs</section><text>pas rab tu mkhyen/ /ji ltar nam mkha' mtha' yas pa/ /sangs rgyas ye shes de 'dra ste/ /mos pa sna tshogs rab sprul pa/ /ye shes des ni rab tu mkhyen/ /mos pa sna tshogs</text></item>
<item><p>23a8</p><section>dkon brtsegs</section><text>mkhyen nas su/ /sems can bye ba rnam par 'dul/ /sangs rgyas stobs ni bzhi pa la/ /rgyal ba'i thugs sras dad par byed/ /shA ri'i bu 'di ni de bzhin gshegs pa rnams kyi de bzhin gshegs pa'i</text></item>
<item><p>23b1</p><section>dkon brtsegs</section><text>stobs bzhi pa ste/ sus kyang 'jig rten 'dir chos dang 'thun pa zhes bya ba'i bar du rgyas par bya'o/ /gzhan yang shA ri'i bu de bzhin gshegs pa'i dbang po dang / brtson 'grus kyi rim pa mkhyen pa'i</text></item>
<item><p>23b2</p><section>dkon brtsegs</section><text>stobs kyis sems can gzhan dang / gang zag gzhan rnams kyi dbang po dang / brtson 'grus kyi rim pa yang dag pa ji lta ba bzhin rab tu mkhyen to/ /ji ltar rab tu mkhyen ce na/ dbang po rtul ba 'ang rab tu mkhyen</text></item>
<item><p>23b3</p><section>dkon brtsegs</section><text>to/ /dbang po bar ma 'ang rab tu mkhyen to/ /dbang po rno ba 'ang rab tu mkhyen to/ /dbang po khyad par du 'phags pa yang rab tu mkhyen to/ /dbang po dman ba 'ang rab tu mkhyen to/ /yongs su rtog pa'i dbang po ji lta</text></item>
<item><p>23b4</p><section>dkon brtsegs</section><text>bus mthar phyin pa'i 'dod chags skye ba dang / mthar phyin pa'i zhe sdang skye ba dang / mthar phyin pa'i gti mug skye ba de yang de bzhin gshegs pas yang dag pa ji lta ba bzhin rab tu mkhyen to/ /</text></item>
<item><p>23b5</p><section>dkon brtsegs</section><text>yongs su rtog pa'i dbang po ji lta bus 'dod chags dang / zhe sdang dang / gti mug brtan pa skye ba de yang de bzhin gshegs pas yang dag pa ji lta ba bzhin rab tu mkhyen to/ /yongs su rtog pa'i</text></item>
<item><p>23b6</p><section>dkon brtsegs</section><text>dbang po ji lta bus 'dod chags dang / zhe sdang dang / gti mug yang skye ba de yang de bzhin gshegs pas yang dag pa ji lta ba bzhin rab tu mkhyen to/ /yongs su rtog pa'i dbang po</text></item>
<item><p>23b7</p><section>dkon brtsegs</section><text>ji lta bus snrel zhi'i 'dod chags dang / zhe sdang dang / gti mug skye ba de yang de bzhin gshegs pas yang dag pa ji lta ba bzhin rab tu mkhyen to/ /yongs su rtog pa'i</text></item>
<item><p>23b8</p><section>dkon brtsegs</section><text>dbang po ji lta bus tshar bcad cing 'dod chags dang / zhe sdang dang / gti mug skye ba de yang de bzhin gshegs pas yang dag pa ji lta ba bzhin rab tu mkhyen to/ /dbang po</text></item>
<item><p>24a1</p><section>dkon brtsegs</section><text>gang dag mi dge ba'i rgyu las byung ba dang / /dbang po gang dag dge ba'i rgyu las byung ba dang / dbang po gang dag mi g.yo ba'i rgyu las byung ba dang / /dbang po gang dag 'byung ba'i</text></item>
<item><p>24a2</p><section>dkon brtsegs</section><text>rgyu las byung ba de dag kyang de bzhin gshegs pas yang dag pa ji lta ba bzhin rab tu mkhyen to/ /gzhan yang shA ri'i bu de bzhin gshegs pas mig gi dbang po yang dag pa ji lta ba bzhin rab tu</text></item>
<item><p>24a3</p><section>dkon brtsegs</section><text>mkhyen pa nas/ gong ma bzhin du sbyar te/ rna ba dang / sna dang / lce dang / lus dang yid kyi dbang po yang dag pa ji lta ba bzhin rab tu mkhyen to/ /pho'i dbang po dang / mo'i dbang po dang /</text></item>
<item><p>24a4</p><section>dkon brtsegs</section><text>srog gi dbang po dang / bde ba'i dbang po dang / sdug bsngal gyi dbang po dang / yid mi bde ba'i dbang po dang / yid bde ba'i dbang po dang / btang snyoms kyi dbang po yang yang dag pa ji lta ba</text></item>
<item><p>24a5</p><section>dkon brtsegs</section><text>bzhin rab tu mkhyen to/ dad pa'i dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes rab kyi dbang po yang yang dag pa ji lta ba bzhin</text></item>
<item><p>24a6</p><section>dkon brtsegs</section><text>bar tu mkhyen to/ /mi shes pa kun shes par byed pa'i dbang po dang / kun shes pa'i dbang po dang / kun shes pa dang ldan pa'i dbang po yang yang dag pa ji lta ba bzhin rab tu mkhyen to/ /dbang po</text></item>
<item><p>24a7</p><section>dkon brtsegs</section><text>gang mig gi dbang po'i rgyu las byung la rna ba'i dbang po la gnas par 'gyur te/ sna la ma yin/ lce la ma yin/ lus kyi dbang po la ma yin pa de yang de bzhin gshegs pas yang dag pa ji lta</text></item>
<item><p>24a8</p><section>dkon brtsegs</section><text>ba bzhin rab tu mkhyen to/ /gang rna ba'i dbang po'i rgyu las byung la sna'i dbang po la gnas par 'gyur ba dang / /gang sna'i dbang po'i rgyu las byung la lce'i dbang po la gnas par 'gyur ba dang /</text></item>
<item><p>24b1</p><section>dkon brtsegs</section><text>gang lce'i dbang po'i rgyu las byung la lus kyi dbang po la gnas par 'gyur ba de yang de bzhin gshegs pas yang dag pa ji lta ba bzhin rab tu mkhyen to/ /sems can gang sbyin pa'i dbang po can yin la</text></item>
<item><p>24b2</p><section>dkon brtsegs</section><text>de yang tshul khrims la sbyor ba de la de bzhin gshegs pas dbang po'i mchog dang / mchog ma yin pa mkhyen pas de la sbyin pa'i gtam ston to/ /gang zag gang tshul khrims kyi dbang po can</text></item>
<item><p>24b3</p><section>dkon brtsegs</section><text>yin la de yang sbyin pa la sbyor ba de la de bzhin gshegs pas dbang po mchog dang / mchog ma yin pa mkhyen pas tshul khrims kyi gtam ston to/ /sems can gang bzod pa'i dbang po can yin</text></item>
<item><p>24b4</p><section>dkon brtsegs</section><text>la de yang brtson 'grus la sbyor ba de la de bzhin gshegs pas dbang po mchog dang / mchog ma yin pa mkhyen pas bzod pa'i gtam ston to/ /sems can gang brtson 'grus kyi dbang po can yin la de</text></item>
<item><p>24b5</p><section>dkon brtsegs</section><text>yang bzod pa la sbyor ba de la de bzhin gshegs pas dbang po mchog dang / mchog ma yin pa mkhyen pas brtson 'grus kyi gtam ston to/ /sems can gang bsam gtan gyi dbang po can yin la de yang</text></item>
<item><p>24b6</p><section>dkon brtsegs</section><text>shes rab la sbyor ba de la de bzhin gshegs pas dbang po mchog dang / mchog ma yin pa mkhyen pas bsam gtan gyi gtam ston to/ /sems can gang shes rab kyi dbang po can yin la de yang shes</text></item>
<item><p>24b7</p><section>dkon brtsegs</section><text>rab la sbyor ba de la de bzhin gshegs pas dbang po mchog dang / mchog ma yin pa mkhyen pas shes rab kyi gtam ston to/ /gong ma bzhin du sbyar te/ byang chub kyi phyogs kyi chos thams cad</text></item>
<item><p>24b8</p><section>dkon brtsegs</section><text>la yang bya'o/ /sems can gang nyan thos kyi theg pa'i dbang po can yin la/ de yang rang sangs rgyas kyi theg pa la sbyor ba de la de bzhin gshegs pas dbang po mchog dang / mchog ma yin pa</text></item>
<item><p>25a1</p><section>dkon brtsegs</section><text>mkhyen pas nyan thos kyi theg pa'i gtam ston to/ /sems can gang rang sangs rgyas kyi theg pa'i dbang po can yin la de yang nyan thos kyi theg pa la sbyor pa de la de bzhin gshegs pas</text></item>
<item><p>25a2</p><section>dkon brtsegs</section><text>dbang po mchog dang / /mchog ma yin pa mkhyen pas rang sangs rgyas kyi theg pa'i gtam ston to/ /sems can gang theg pa chen po'i dbang po can yin la/ /de yang rang sangs rgyas kyi theg</text></item>
<item><p>25a3</p><section>dkon brtsegs</section><text>pa la sbyor ba de la de bzhin gshegs pas dbang po mchog dang / /mchog ma yin pa mkhyen pas theg pa chen po'i gtam ston to/ /sems can gang tha ma'i dbang po can yin la/ /de yang theg</text></item>
<item><p>25a4</p><section>dkon brtsegs</section><text>pa chen po la sbyor ba de la de bzhin gshegs pas dbang po mchog dang / /mchog ma yin pa mkhyen pas dbang po tha ma pa'i gtam ston to/ /sems can skal pa med pa'i dbang po can skal pa</text></item>
<item><p>25a5</p><section>dkon brtsegs</section><text>med par snang ba de dag de bzhin gshegs pas skal pa med cing snod ma yin par rig nas btang snyoms su 'jog go/ /sems can skal pa yod pa'i dbang po can skal pa yod par snang ba dag la de</text></item>
<item><p>25a6</p><section>dkon brtsegs</section><text>bzhin gshegs pas skal pa yod cing snod tu rig nas ri mor byas shing chos ston te/ de ltar shA ri'i bu de bzhin gshegs pas sems can thams cad kyi dbang po yongs su smin pa rnams kyang rab</text></item>
<item><p>25a7</p><section>dkon brtsegs</section><text>tu mkhyen/ /dbang po yongs su ma smin pa rnams kyang rab tu mkhyen/ /'byung ba'i dbang po rnams kyang rab tu mkhyen/ /'byung ba ma yin pa'i dbang po rnams kyang rab tu mkhyen to/ /sems</text></item>
<item><p>25a8</p><section>dkon brtsegs</section><text>can gyi dbang po'i rnam pa gang yin pa dang / /sbyor ba gang yin pa dang / /bsam pa gang yin pa dang / /gang gi rgyu las byung ba dang / /rkyen gang yin pa dang / /dmigs pa gang yin pa dang /</text></item>
<item><p>25b1</p><section>dkon brtsegs</section><text>rgyu 'thun pa gang yin pa dang / /sems can gyi dbang po'i mtha' gang yin pa de dag thams cad de bzhin gshegs pas yang dag pa ji lta ba bzhin rab tu mkhyen to/ /bcom ldan 'das kyis de skad</text></item>
<item><p>25b2</p><section>dkon brtsegs</section><text>gsungs te/ bde bar gshegs pas de skad bka' stsal nas ston pa yang 'di skad gsung ngo / /'gro ba'i dbang po de ni dbang po'i pha rol song / /sems can rnams kyi spyod dang bsam pa'i cho ga mkhyen/ /'gro</text></item>
<item><p>25b3</p><section>dkon brtsegs</section><text>ba gang dag gi ni dbang po ci 'dra ba/ /de 'drar mi yi seng ge de la chos 'chad do/ /dbang po dag ni rab 'bring tha mar gyur pa rnams/ /de la bde gshegs ye shes rmad tu byung ba 'jug /sems</text></item>
<item><p>25b4</p><section>dkon brtsegs</section><text>can bsam pa thar ba'i snod tu gyur mkhyen nas/ /spyod pa mkhyen cing mkhas pa mchog gi chos ston to/ /gang dag mthar phyin skye zhing nyon mongs brtan pa dang / /mi gang rnams kyi dbang po yang</text></item>
<item><p>25b5</p><section>dkon brtsegs</section><text>bar gyur pa dang / /skyes bu gang gi dbang po snel zhir gyur pa yi/ /spyod pa mkhyen nas de ltar 'thun pa'i chos ston to/ /skyes bu gang gi dge ba'i dbang po gyur pa dang / /mi dge'i dbang po gyur</text></item>
<item><p>25b6</p><section>dkon brtsegs</section><text>pa rnams kyang de bzhin mkhyen/ /mig nas bzung ste yid kyi bar gyi dbang po dang / /yid mi bde dang sdug bsngal dbang mkhyen chos kyang ston/ /dad brtson dran dang ting 'dzin de bzhin shes rab dag /</text></item>
<item><p>25b7</p><section>dkon brtsegs</section><text>skyes bu gang la dbang po 'di dag yod pa ni/ /de la dad pa'i gtam ston de bzhin brtson 'grus dang / /bsam gtan shes rab dag kyang dam pa'i don du ston/ /mi yi dbang po'i rnam pa spyod</text></item>
<item><p>25b8</p><section>dkon brtsegs</section><text>pa'i bye brag gang / /mi gang bsam pa ci 'jug de yi dbang po yang / /chos mchog rtogs pas de dag gi ni spyod mkhyen nas/ /sdug bsngal kun las thar par byed pa'i chos 'chad do/ /</text></item>
<item><p>26a1</p><section>dkon brtsegs</section><text>gang gi dbang po sangs rgyas byang chub phyir des la/ /nyan thos shes pa'i rjes 'jug cho ga mi shes pa/ /de la byang chub reg 'gyur rgya chen gtam rab ston/ /bde gshegs stobs ni mtha'</text></item>
<item><p>26a2</p><section>dkon brtsegs</section><text>yas thul dka' lnga pa'o/ /'di ni de bzhin gshegs pa rnams kyi de bzhin gshegs pa'i stobs lnga pa ste/ sus kyang 'jig rten 'dir chos dang 'thun par zhes bya ba'i bar du'o/ /de la</text></item>
<item><p>26a3</p><section>dkon brtsegs</section><text>de bzhin gshegs pa'i thams cad du 'gro ba'i lam mkhyen pa'i stobs gang zhe na/ 'di la shA ri'i bu de bzhin gshegs pas thams cad tu 'gro ba'i lam yang dag pa ji lta ba bzhin rab tu</text></item>
<item><p>26a4</p><section>dkon brtsegs</section><text>mkhyen to/ /ji ltar rab tu mkhyen ce na/ yang dag par nges pa'i sems can gyi khams rab tu mkhyen/ yang dag par ma nges pa'i sems can gyi khams rab tu mkhyen/</text></item>
<item><p>26a5</p><section>dkon brtsegs</section><text>log par nges pa'i sems can gyi khams rab tu mkhyen/ ma nges pa'i sems can gyi khams kyang de bzhin du rab tu mkhyen to/ /rgyu'i stobs can sngon gyi sbyor ba phun sum tshogs</text></item>
<item><p>26a6</p><section>dkon brtsegs</section><text>pa zur tsam gyis go ba dbang po rno ba'i sems can de dag la de bzhin gshegs pas chos bstan kyang rung / /ma bstan kyang rung / /de rnam par grol ba'i skal ba'i yod pa de dag</text></item>
<item><p>26a7</p><section>dkon brtsegs</section><text>de bzhin gshegs pas sngon gyi rgyu'i stobs mkhyen nas de bzhin du 'thun par chos ston to/ /ma nges pa'i sems can gyi khams rkyen gyi stobs can yongs su smin par bya ba'i</text></item>
<item><p>26a8</p><section>dkon brtsegs</section><text>mtshan nyid can/ gal te 'thun par 'doms shing rjes su ston pa dang phrad na rnam par grol bar 'gyur gyi/ rjes su ston pa dang ma phrad na rnam par grol bar mi 'gyur ba de dag la yang</text></item>
<item><p>26b1</p><section>dkon brtsegs</section><text>de bzhin gshegs pa de ltar rgyu dang rkyen dang ldan pa'i gtam yang dag par gsungs te/ /'di ltar de bzhin gshegs pa las chos de thos nas tshul bzhin rab tu sbyor pas 'bras bu thob par 'gyur te/</text></item>
<item><p>26b2</p><section>dkon brtsegs</section><text>de dag gi don du sangs rgyas bcom ldan 'das rnams 'jig rten du 'byung ngo / /log par nges pa'i sems can gyi khams yongs su sbyang bar ma byas pa/ kho re chung ba blun pa snod du ma gyur pa'i</text></item>
<item><p>26b3</p><section>dkon brtsegs</section><text>sems can de dag la de bzhin gshegs pas chos bstan kyang rung / /ma bstan kyang rung ste/ /rnam par grol ba'i skal pa med pa de dag kyang de bzhin gshegs pas snod ma yin par rig</text></item>
<item><p>26b4</p><section>dkon brtsegs</section><text>nas btang snyoms su 'jog ste/ /de dag gi phyir byang chub sems dpa' rnams go gyon to/ /gzhan yang shA ri'i bu de bzhin gshegs pas 'dod chags kyi lam rnam pa gsum rab tu</text></item>
<item><p>26b5</p><section>dkon brtsegs</section><text>mkhyen te/ /'dod chags kyi lam sdug pa'i rnam pa las skye ba yang yod/ /'dod chags kyi lam rjes su chags pa'i rnam pa las skye ba yang yod/ /'dod chags kyi lam sngon gyi rgyu las skye</text></item>
<item><p>26b6</p><section>dkon brtsegs</section><text>ba yang yod do/ /zhe sdang gi lam rnam pa gsum yang rab tu mkhyen te/ /zhe sdang gi lam khong khro ba'i mtshan ma las skye ba yang yod/ /bsam pa yongs su rdzogs pa las skye ba yang yod/ /sngon</text></item>
<item><p>26b7</p><section>dkon brtsegs</section><text>gyi bag la nyal las skye ba yang yod do/ /gti mug gi lam rnam pa gsum yang rab tu mkhyen te/ /gti mug gi lam ma rig pa'i rgyu las skye ba yang yod/ /gti mug gi lam 'jig tshogs</text></item>
<item><p>26b8</p><section>dkon brtsegs</section><text>la lta ba'i rgyu las skye ba yang yod/ /gti mug gi lam the tshom gyi rgyu las skye ba yang yod de/ /de dag kyang de bzhin gshegs pas yang dag pa ji lta ba bzhin rab tu mkhyen to/ /gzhan yang</text></item>
<item><p>27a1</p><section>dkon brtsegs</section><text>shA ri'i bu dbang po rno ba'i phyir mngon par shes pa myur la sla ba'i lam yang de bzhin gshegs pas rab tu mkhyen to/ /dbang po rtul ba'i phyir mngon par shes pa bul la dka' ba'i</text></item>
<item><p>27a2</p><section>dkon brtsegs</section><text>lam yang rab tu mkhyen to/ /dbang po rno ba'i phyir mngon par shes pa myur la sla ba'i lam yang rab tu mkhyen to/ /dbang po rtul ba'i phyir mngon par shes pa bul la sla ba'i lam yang rab tu</text></item>
<item><p>27a3</p><section>dkon brtsegs</section><text>mkhyen to/ /dmigs pa bor ba'i phyir mngon par shes pa bul la bul ba'i lam yang rab tu mkhyen to/ /lam gyi rgyun ma bcad pa'i phyir mngon par shes pa myur la bul ba'i lam yang rab</text></item>
<item><p>27a4</p><section>dkon brtsegs</section><text>tu mkhyen to/ /yongs su thug pa med par dbugs 'byin pa'i phyir mngon par shes pa bul la myur ba'i lam yang rab tu mkhyen to/ /de la ma chags pa'i phyir mngon par shes pa myur la bul</text></item>
<item><p>27a5</p><section>dkon brtsegs</section><text>ba'i lam yang rab mkhyen to/ /so sor rtog pa'i stobs yongs su rdzogs par byed la sgom pa'i stobs la ma yin pa'i lam yang yod/ /sgom pa'i stobs yongs su rdzogs par byed</text></item>
<item><p>27a6</p><section>dkon brtsegs</section><text>la/ /so sor rtog pa'i stobs la ma yin pa'i lam yang yod/ /sgom pa'i stobs dang / /so sor rtog pa'i stobs yongs su rdzogs par byed pa'i lam yang yod/ /so sor rtog pa'i stobs</text></item>
<item><p>27a7</p><section>dkon brtsegs</section><text>dang / /sgom pa'i stobs yongs su rdzogs par mi byed pa'i lam yang yod de de dag kyang de bzhin gshegs pas yang dag pa ji lta ba bzhin rab tu mkhyen to/ /bsam pa phun sum tshogs</text></item>
<item><p>27a8</p><section>dkon brtsegs</section><text>la sbyor ba phun sum tshogs pa ma yin pa'i lam yang yod/ /sbyor ba phun sum tshogs la bsam pa phun sum tshogs pa ma yin pa'i lam yang yod/ /bsam pa yang phun sum tshogs pa ma</text></item>
<item><p>27b1</p><section>dkon brtsegs</section><text>yin la sbyor ba'ang phun sum tshogs pa ma yin pa'i lam yang yod/ /bsam pa yang phun sum tshogs la sbyor ba'ang phun sum tshogs pa'i lam yang yod de/ /de yang de bzhin gshegs pas yang</text></item>
<item><p>27b2</p><section>dkon brtsegs</section><text>dag pa ji lta ba bzhin rab tu mkhyen to/ /lus sbyong la ngag la ma yin/ /sems la ma yin pa'i lam yang yod/ ngag sbyong la lus la ma yin/ /sems la ma yin pa'i lam yang yod/ /sems</text></item>
<item><p>27b3</p><section>dkon brtsegs</section><text>sbyong la lus la ma yin/ /ngag la ma yin pa'i lam yang yod/ /lus la ma yin/ /ngag la ma yin la sems kyang mi spyong ba'i lam yang yod/ /lus dang / /ngag dang / /sems spyong ba'i</text></item>
<item><p>27b4</p><section>dkon brtsegs</section><text>lam yang yod de/ /de dag kyang de bzhin gshegs pas yang dag pa ji lta ba bzhin rab tu mkhyen to/ /de ltar shA ri'i bu sems can thams cad kyi 'jug pa'i rgyu dang / ldog pa'i rgyu'i lam ji snyed pa</text></item>
<item><p>27b5</p><section>dkon brtsegs</section><text>thams cad tu de bzhin gshegs pa'i ye shes thogs pa med pa 'jug go/ /de ltar shA ri'i bu de bzhin gshegs pa'i kun du 'gro ba'i lam mkhyen pa'i stobs de ni mtha' yas mu med de nam mkha' dang</text></item>
<item><p>27b6</p><section>dkon brtsegs</section><text>mtshungs shing mnyam mo/ /byang chub sems dpa' de thos nas mngon par dad/ /yid ches/ /rab tu rtog /som nyi med/ /the tshom mi za/ /rgya cher dga' mgu ste/ /rangs pa rnyed cing nam mkha'</text></item>
<item><p>27b7</p><section>dkon brtsegs</section><text>lta bur bsam gyis mi khyab pa'i phyir ngo mtshar dang rmad tu 'du shes skyed do/ /de nas bcom ldan 'das kyis don de nyid rgya cher bstan pa'i phyir de'i tshe tshigs su bcad pa 'di dag gsungs so/ /thams cad</text></item>
<item><p>27b8</p><section>dkon brtsegs</section><text>lam ni bde gshegs rab tu mkhyen/ /sems can khams ni des rgyu bcas pa mkhyen/ yongs su smin pa'i mtshan nyid ma nges dang / /de bzhin dbang po rgyu dang ldan pa mkhyen/ /'dod chags lam</text></item>
<item><p>28a1</p><section>dkon brtsegs</section><text>ni rnam pa gsum ldan dang / /zhe sdang lam gsum de bzhin gti mug ldan/ /rnam gsum rgya chen mtha' yas nyon mongs ldan/ /lam la rkyen dang rgyu ni ston pas mkhyen/ /</text></item>
<item><p>28a2</p><section>dkon brtsegs</section><text>dka' ba'i lam la rno bar 'gyur ba dang / /de bzhin dbang po rtul zhing bul ba dang / /sla ba'i lam la rno bar 'gyur ba dang / /de bzhin bul ba'ang 'jig rten mgon pos mkhyen/ /bul ba'i lam</text></item>
<item><p>28a3</p><section>dkon brtsegs</section><text>la spyong ba bul ba yod/ /de bzhin bul ba yin la sbyong ba rno/ /myur ba'i lam la bul bar 'gyur ba dang / /de bzhin de la ma chags myur ba'ang yod/ /lam ni so sor rtog pa skyed byed la/ /yang dag sgom pa skyed</text></item>
<item><p>28a4</p><section>dkon brtsegs</section><text>pa ma yin dang / /sgom pa dag ni skye bar byed pa dang / /gnyis ga khyad par sbyor ldan skyed pa yod/ /lam ni bsam pa yongs su sbyong byed la/ /sbyor ba dag ni sbyong bar mi byed yod/ /res 'ga' gnyis ga</text></item>
<item><p>28a5</p><section>dkon brtsegs</section><text>sbyong bar byed pa'ang yod/ /de dag sangs rgyas thams cad gzigs pas mkhyen/ /lus la rnam par sbyong la ngag mi sbyong / /sems kyang rnam par sbyong ba ma yin dang / /ngag rnams dang ni lus kyang rab sbyong la/ /</text></item>
<item><p>28a6</p><section>dkon brtsegs</section><text>sems ni res 'ga' mi sbyong ba yang yod/ /sems ni rab sbyong dag la ma yin te/ /lus kyang rnam par sbyong ba ma yin dang / /ngag dang de bzhin sems kyang rab sbyong la/ /res 'ga' lus ni sbyong bar mi</text></item>
<item><p>28a7</p><section>dkon brtsegs</section><text>'gyur yod/ /lus dang de bzhin ngag sems sbyong lam dang / /ji ltar ldog dang 'jug par 'gyur ba rnams/ /sangs rgyas thams cad gzigs pas rab mkhyen te/ /'di ni de bzhin gshegs pa'i</text></item>
<item><p>28a8</p><section>dkon brtsegs</section><text>stobs drug pa/ /shA ri'i bu 'di ni de bzhin gshegs pa'i stobs drug pa ste/ /stobs de dang ldan pas de bzhin gshegs pa khyu mchog gis gnas su zhal gyi 'che ba nas sus kyang 'jig rten du chos dang</text></item>
<item><p>28b1</p><section>dkon brtsegs</section><text>'thun par zhes bya ba'i bar du'o/ /de la de bzhin gshegs pa'i bsam gtan dang / rnam par thar pa dang / ting nge 'dzin dang / snyoms par 'jug pa'i kun nas nyon mongs pa dang / rnam</text></item>
<item><p>28b2</p><section>dkon brtsegs</section><text>par byang ba dang / ldang ba mkhyen pa'i stobs gang zhe na/ 'di la shA ri'i bu de bzhin gshegs pa bdag dang pha rol gyi bsam gtan dang / rnam par thar pa dang / ting nge 'dzin dang / snyoms par</text></item>
<item><p>28b3</p><section>dkon brtsegs</section><text>'jug pa'i kun nas nyon mongs pa dang / rnam par byang ba dang / ldang ba yang dag pa ji lta ba bzhin rab tu mkhyen to/ /ji ltar rab tu mkhyen ce na/ sems can rnams kyi kun nas nyon mongs pa'i rgyu gang</text></item>
<item><p>28b4</p><section>dkon brtsegs</section><text>yin pa dang / rkyen gang yin pa de yang de bzhin gshegs pas yang dag pa ji lta ba bzhin rab tu mkhyen to/ /sems can rnams kyi rnam par dag pa'i rgyu gang yin pa dang / rkyen gang yin pa de yang de bzhin</text></item>
<item><p>28b5</p><section>dkon brtsegs</section><text>gshegs pas yang dag pa ji lta ba bzhin rab tu mkhyen to/ /de la rgyu gang / rkyen gang zhe na/ sems can thams cad kyi kun nas nyon mongs pa'i rgyu ni tshul bzhin ma yin pa yid la byed pa'o/ /sems</text></item>
<item><p>28b6</p><section>dkon brtsegs</section><text>can thams cad kyi kun nas nyon mongs pa'i rkyen ni ma rig pa'o/ /ma rig pa ni rgyu'o/ /'du byed ni rkyen to/ /'du byed ni rgyu'o/ /rnam par shes pa ni rkyen to/ /rnam par shes pa ni rgyu'o/ /ming dang</text></item>
<item><p>28b7</p><section>dkon brtsegs</section><text>gzugs ni rkyen to/ /ming dang gzugs ni rgyu'o/ /skye mched drug ni rkyen to/ /skye mched drug ni rgyu'o/ /reg pa ni rkyen to/ /reg pa ni rgyu'o/ /tshor ba ni rkyen to/ /tshor ba ni rgyu'o/ /sred pa ni rkyen to/ /</text></item>
<item><p>28b8</p><section>dkon brtsegs</section><text>sred pa ni rgyu'o/ /len pa ni rkyen to/ /len pa ni rgyu'o/ /srid pa ni rkyen to/ /srid pa ni rgyu'o/ /skye ba ni rkyen to/ /skye ba ni rgyu'o/ /rga shi ni rkyen to/ /nyon mongs pa ni rgyu'o/ /las ni rkyen to/ /</text></item>
<item><p>29a1</p><section>dkon brtsegs</section><text>lta ba ni rgyu'o/ /sred pa ni rkyen to/ /bag la nyal ni rgyu'o/ /kun nas ldang ba ni rkyen to/ /sems can rnams kyi kun nas nyon mongs par 'gyur ba'i rgyu ni 'di rkyen 'di yin te de dag kyang de</text></item>
<item><p>29a2</p><section>dkon brtsegs</section><text>bzhin gshegs pas yang dag pa ji lta ba bzhin rab tu mkhyen to/ /de la sems can rnams kyi rnam par dag par 'gyur ba'i rgyu gang / /rkyen gang zhe na/ /sems can rnams kyi rnam par dag par 'gyur ba'i rgyu</text></item>
<item><p>29a3</p><section>dkon brtsegs</section><text>gnyis rkyen gnyis te/ /gzhan las rjes su 'thun pa'i sgra dang / /so so bdag nyid tshul bzhin yid la byed pa'o/ /'di lta ste/ /zhi gnas la rtse gcig pa dang / /lhag mthong la mkhas pa'o/ /gzhan</text></item>
<item><p>29a4</p><section>dkon brtsegs</section><text>yang rgyu gnyis dang / /rkyen gnyis te/ /'gro ba med par shes pa dang / 'ong ba med par shes pa'o/ /gzhan yang rgyu gnyis dang / /rkyen gnyis te/ /skye ba med par rab tu rtogs pa dang / /nges</text></item>
<item><p>29a5</p><section>dkon brtsegs</section><text>par gyur pa la mi reg pa'o/ /gzhan yang rgyu gnyis dang / /rkyen gnyis te/ /rkang par ldan pa dang / /rig pas rnam par grol ba mngon sum du byed pa'o/ /gzhan yang rgyu gnyis dang / /rkyen gnyis te/ /</text></item>
<item><p>29a6</p><section>dkon brtsegs</section><text>rnam par thar pa'i sgo la sgom pa dang / /rang bzhin gyis rnam par grol bar shes pa'o/ /gzhan yang rgyu gnyis dang / /rkyen gnyis te/ /zad pa shes pa dang / /mi skye ba shes pa'o/ /gzhan yang rgyu gnyis</text></item>
<item><p>29a7</p><section>dkon brtsegs</section><text>dang / /rkyen gnyis te/ /bden pa rjes su rtogs pa dang / /bden pa rjes su thob ba'o/ /rgyu de dang rkyen de dag ni sems can rnams rnam par dag par 'gyur ba ste de dag kyang de bzhin gshegs pas</text></item>
<item><p>29a8</p><section>dkon brtsegs</section><text>yang dag pa ji lta ba bzhin rab tu mkhyen to/ /gzhan yang shA ri'i bu sems can rnams kyi kun nas nyon mongs pa la dmigs pa yang tshad med/ /rnam par dag par dmigs pa yang tshad med de/ /yang</text></item>
<item><p>29b1</p><section>dkon brtsegs</section><text>dag pa ji lta ba bzhin du so sor rtog pas kun nas nyon mongs pa la dmigs pa/ /rnam par dag pa'i dmigs pa la 'jog pa yang yod do/ /yang dag pa ji lta ba bzhin du so sor rtog pas rnam par dag pa la</text></item>
<item><p>29b2</p><section>dkon brtsegs</section><text>dmigs pa yang kun nas nyon mongs par dmigs pa la 'jog pa yang yod mngon pa'i nga rgyal gyi 'dzin pas kun nas nyon mongs par dmigs pa la 'jog pa dang / /rnam par dag pa'i dmigs pa la 'jog</text></item>
<item><p>29b3</p><section>dkon brtsegs</section><text>pa'ang yod de/ /de la snrel zhi'i rnam grangs kyis de bzhin gshegs pa'i ye shes 'jug go/ /shA ri'i bu de bzhin gshegs pa ni ye shes 'di lta bu dang ldan pas 'dod pa dag las dben pa/ /sdig pa mi</text></item>
<item><p>29b4</p><section>dkon brtsegs</section><text>dge ba'i chos rnams las dben pa/ /rtog pa dang bcas pa dpyod pa dang bcas pa/ /dben pa las skyes pa'i dga' ba dang / /bde ba can bsam gtan dang po rdzogs par byas te gnas so/ /bsam gtan</text></item>
<item><p>29b5</p><section>dkon brtsegs</section><text>dang po rdzogs par byas te gnas nas 'gog pa las ldang ba dang / /'gog pa la snyoms par zhugs nas bsam gtan dang po las ldang ba'i bar du'o/ /rnam par thar pa brgyad la rjes su 'thun par snyoms par</text></item>
<item><p>29b6</p><section>dkon brtsegs</section><text>'jug go/ /mi 'thun par yang snyoms par 'jug go/ /rjes su 'thun pa dang mi 'thun par snyoms par 'jug ste/ /brgyad gang zhe na/ /'di lta ste/ /gzugs can gzugs rnams la lta ba 'di ni rnam</text></item>
<item><p>29b7</p><section>dkon brtsegs</section><text>par thar pa dang po'o/ /nang gzugs med par 'du shes pas phyi rol gyi gzugs rnams la lta ba 'di ni rnam par thar pa gnyis pa'o/ /sdug pa'i rnam par thar pa sdug pa nyid du mos par 'gyur ba de ni rnam</text></item>
<item><p>29b8</p><section>dkon brtsegs</section><text>par thar pa gsum pa'o/ /nam mkha' mtha' yas skye mched la snyoms par 'jug pa de ni rnam par thar pa bzhi pa'o/ /rnam shes mtha' yas skye mched la snyoms par 'jug pa de ni rnam par thar pa lnga</text></item>
<item><p>30a1</p><section>dkon brtsegs</section><text>pa'o/ ci yang med pa'i skye mched la snyoms par 'jug pa de ni rnam par thar pa drug pa'o/ /'du shes med 'du shes med min skye mched la snyoms par 'jug pa de ni rnam par thar pa bdun pa'o/ /</text></item>
<item><p>30a2</p><section>dkon brtsegs</section><text>'du shes dang tshor ba 'gog pa de ni rnam par thar pa brgyad pa ste/ /rnam par thar pa brgyad po 'di dag la rjes su 'thun pa dang / /mi mthun par yang snyoms par 'jug pa snrel zhir yang snyoms par 'jug</text></item>
<item><p>30a3</p><section>dkon brtsegs</section><text>go/ /ting nge 'dzin la yang ting nge 'dzin ston la snyoms par 'jug pas rtogs par ston kyang de bzhin gshegs pa'i ting nge 'dzin la tha dad par 'gyur pa gang yang med/ /de bzhin gshegs pa ni ting nge 'dzin</text></item>
<item><p>30a4</p><section>dkon brtsegs</section><text>la dmigs pa las ting nge 'dzin la mnyam par bzhag par bya ba med/ /de bzhin gshegs pa ni ting nge 'dzin gcig gis ting nge 'dzin thams cad 'grub po/ /de bzhin gshegs pa ni ting nge 'dzin las ma</text></item>
<item><p>30a5</p><section>dkon brtsegs</section><text>bzhengs par ting nge 'dzin thams cad la snyoms par 'jug kyang de bzhin gshegs pa ni sems gcig nas gcig tu 'jug pa med do/ /de bzhin gshegs pa la sems mnyam par ma bzhag pa mi dmigs so/ /</text></item>
<item><p>30a6</p><section>dkon brtsegs</section><text>de bzhin gshegs pa'i ting nge 'dzin ni sus kyang blta mi nus te/ /nyan thos kyi ting nge 'dzin ni rang sangs rgyas kyi ting nge 'dzin gyis zil gyis non to/ /rang sangs rgyas kyi ting nge 'dzin ni byang chub sems dpa'i ting</text></item>
<item><p>30a7</p><section>dkon brtsegs</section><text>nge 'dzin gyis zil gyis non to/ /byang chub sems dpa'i ting nge 'dzin ni sangs rgyas kyi ting nge 'dzin gyis zil gyis non to/ /de bzhin gshegs pa'i ting nge 'dzin ni zil gyis ma non pa ste/ /de bzhin gshegs</text></item>
<item><p>30a8</p><section>dkon brtsegs</section><text>pa'i ye shes ni zil gyis ma non par 'jug go/ /gdams pa gang dang rjes su bstan pa gang gis nyan thos rnams kyi ting nge 'dzin skyed pa de yang de bzhin gshegs pas rab tu mkhyen to/ /de</text></item>
<item><p>30b1</p><section>dkon brtsegs</section><text>bzhin du rang sangs rgyas kyi dang / /de bzhin du byang chub sems dpa'i de dag kyang de bzhin gshegs pas rab tu mkhyen to/ /mkhyen nas kyang de bzhin du 'doms shing de bzhin du rjes su ston to/ /de</text></item>
<item><p>30b2</p><section>dkon brtsegs</section><text>ltar shA ri'i bu de bzhin gshegs pa'i bsam gtan dang / /rnam par thar pa dang / /ting nge 'dzin dang / /snyoms par 'jug pa'i kun nas nyon mongs pa dang / /rnam par byang ba dang / /ldang</text></item>
<item><p>30b3</p><section>dkon brtsegs</section><text>ba mkhyen pa'i stobs de ni mtha' yas mu med de nam mkha' dang mtshungs shing mnyam mo/ /byang chub sems dpa' de thos nas mngon par dad/ /yid ches/ /rab tu rtog /som nyi med/ /the</text></item>
<item><p>30b4</p><section>dkon brtsegs</section><text>tshom mi za/ /rgya cher dga' mgu ste/ /rangs pa rnyed cing nam mkha' lta bur bsam gyis mi khyab pa'i phyir ngo mtshar dang / /rmad tu 'du shes skyed do/ /'di la chos nyid ni 'di yin de/ /de</text></item>
<item><p>30b5</p><section>dkon brtsegs</section><text>la 'di skad ces bya'o/ /gang gis sems can nyon mongs shing / /gang gis sems can rnam dag 'gyur/ /de yang dpa' bo chen pos mkhyen/ /mkhyen nas gtam rnams ston par mdzad/ /gang</text></item>
<item><p>30b6</p><section>dkon brtsegs</section><text>du ma rig skye 'gyur ba/ /nyon mongs rgyu ni tshul bzhin min/ /de yi rkyen ni 'du byed de/ /sdug bsngal rab tu skye bar 'gyur/ /srid pa'i yan lag skyed pa yi/ /thams cad rtsa ba tshul bzhin min/ /</text></item>
<item><p>30b7</p><section>dkon brtsegs</section><text>de nyid sangs rgyas rab mkhyen nas/ /de bzhin du yang ston par mdzad/ /las kyi rtsa ba nyon mongs pa/ /mi mkhas mngon par 'du byed de/ /sdug bsngal 'byung bar 'gyur ba'i bar/ /de yi rkyen ni</text></item>
<item><p>30b8</p><section>dkon brtsegs</section><text>rnam par shes/ /gang gis sems can dag 'gyur pa/ /rgyu gnyis dang ni rkyen gnyis te/ /gzhan las rjes su 'thun sgra dang / /mang du tshul bzhin lta ba'o/ /tshul bzhin rgyu ni zhi gnas te/ /lhag</text></item>
<item><p>31a1</p><section>dkon brtsegs</section><text>mthong yang ni rkyen yin no/ /sems can gang gis 'grol 'gyur ba/ /de yang 'dren pas rab tu mkhyen/ /tshul khrims la ni rnal 'byor gnas/ /chos rnams stong par rab tu rtog /</text></item>
<item><p>31a2</p><section>dkon brtsegs</section><text>thar pa'i lam ni bsgoms pas na/ /srid pa dog las thar par 'gyur/ /de dag sangs rgyas rab mkhyen nas/ /rnam sbyong skyes pa bud med la/ /stong pa nyid dang mtshan med dang / /rnam par thar</text></item>
<item><p>31a3</p><section>dkon brtsegs</section><text>pa rab tu ston/ bsam gtan la ni snyoms zhugs pa/ /rang rgyal dang ni nyan thos rnams/ /de dag rnams kyang dog par bshad/ /de ni 'gran zla yod par gsungs/ /sangs rgyas bsam gtan rnam</text></item>
<item><p>31a4</p><section>dkon brtsegs</section><text>thar la/ /dgra dang bcas med dog pa med/ /sangs rgyas kyi ni stobs bdun pa/ /pha rol rgol bas thul bar dka'/ /shA ri'i bu 'di ni de bzhin gshegs pa rnams kyi de bzhin gshegs pa'i</text></item>
<item><p>31a5</p><section>dkon brtsegs</section><text>stobs bdun pa ste stobs de dang ldan pas de bzhin gshegs pa khyu mchog gi gnas su zhal gyis 'che ba nas sus kyang 'jig rten 'dir chos dang 'thun par zhes bya ba'i bar du'o/ /de la de bzhin gshegs</text></item>
<item><p>31a6</p><section>dkon brtsegs</section><text>pa'i sngon gyi gnas rjes su dran pa mngon sum du byed pa mkhyen pa'i stobs gang zhe na/ /'di la shA ri'i bu de bzhin gshegs pas bla na med pa'i ye shes kyis bdag dang sems can gzhan rnams</text></item>
<item><p>31a7</p><section>dkon brtsegs</section><text>dang / /gang zag gzhan dag gi sngon gyi gnas rnam par du ma rjes su dran no/ /'di lta ste/ /skye ba gcig gam/ /gnyis sam/ /gsum 'am/ /bzhi 'am/ /lnga 'am/ bcu 'am/ /</text></item>
<item><p>31a8</p><section>dkon brtsegs</section><text>nyi shu 'am/ sum bcu 'am/ bzhi bcu 'am/ lnga bcu 'am/ skye ba brgya 'am/ skye ba stong ngam/ /skye ba brgya stong nas skye ba bye ba khrag khrig stong gi bar du rjes su dran no/ /'jig pa'i bskal</text></item>
<item><p>31b1</p><section>dkon brtsegs</section><text>pa 'am/ /'chags pa'i bskal pa 'am/ /'jigs pa dang / /'chags pa'i bskal pa 'am/ /'jig pa'i bskal pa du ma 'am/ /'chags pa'i bskal pa du ma 'am/ /'jig pa dang / 'chags</text></item>
<item><p>31b2</p><section>dkon brtsegs</section><text>pa'i bskal pa du ma zhig na nga sngon che ge mo zhig tu byung ste/ /ming ni 'di zhes bya/ /rus ni 'di zhes bya/ /rigs ni 'di zhes bya/ /zas ni 'di lta bu zhig za za/ /kha dog ni 'di lta bu/ /mtshan ma</text></item>
<item><p>31b3</p><section>dkon brtsegs</section><text>ni 'di lta bu/ /dbyibs ni 'di lta bu/ /tshe ni 'di tsam zhig thub/ /yun ni 'di srid cig gnas gnas/ /bde ba dang sdug bsngal ni 'di lta bu zhig myong ste/ /bdag de nas shi 'phos nas che ge mo</text></item>
<item><p>31b4</p><section>dkon brtsegs</section><text>zhig tu skyes so/ /bdag de nas shi 'phos nas 'dir skyes so zhes 'di lta bu'i rnam pa dang bcas/ /yul phyogs dang bcas/ /gzhi ci las gyur pa dang bcas par bdag dang gzhan gyi sngon gyi</text></item>
<item><p>31b5</p><section>dkon brtsegs</section><text>gnas du ma rjes su dran no/ /sems can gang gi sngon gyi rgyu ji lta bu dang / /rgyu gang gis sems can du gyur pa'i rgyu de yang de bzhin gshegs pas rab tu mkhyen te/ /mkhyen nas kyang de bzhin du chos ston</text></item>
<item><p>31b6</p><section>dkon brtsegs</section><text>to/ /'das pa'i sems can thams cad kyi 'das pa'i sems can gyi rgyud kyang rab tu mkhyen to/ /sems gang gi 'og tu gang la dmigs pa'i sems skyes pa dang / /dmigs pa gang ma tshang bas</text></item>
<item><p>31b7</p><section>dkon brtsegs</section><text>'gags pa de thams cad kyang de bzhin gshegs pas rab tu mkhyen to/ /de ltar shA ri'i bu gang sems can gcig gis sems gcig nas gcig tu sems 'di lta bu zhig gi 'og tu sems 'di lta bu zhig</text></item>
<item><p>31b8</p><section>dkon brtsegs</section><text>byung ngo zhes bya ba de ni bskal pa gang gA'i klung gi bye ma snyed tu yang tshig gis bshad pas ston mi nus te/ /de bzhin du sems can thams cad kyi yang thams cad de bzhin du de bzhin gshegs pas</text></item>
<item><p>32a1</p><section>dkon brtsegs</section><text>rab tu mkhyen to/ /tha ma'i mtha'i bar gyi bskal par de bzhin gshegs pas sems can dag gi sems rnams bshad kyang de bzhin gshegs pa'i ye shes mthar thug par mi</text></item>
<item><p>32a2</p><section>dkon brtsegs</section><text>'gyur ro/ /de ltar shA ri'i bu de bzhin gshegs pa'i sngon gyi gnas rjes su dran pa mngon sum du byed pa mkhyen pa'i stobs ni bsam gyis mi khyab/ /mtshungs pa med/ /tshad med/ grangs med/ /</text></item>
<item><p>32a3</p><section>dkon brtsegs</section><text>brjod du med de de'i mtha'i gnas ni bde bar bstan mi nus so/ /sangs rgyas kyi khyu mchog tu gyur pas de bzhin gshegs pa sems can de dag la kye sems can rnams dge ba'i rtsa ba de dang</text></item>
<item><p>32a4</p><section>dkon brtsegs</section><text>de sangs rgyas la bskyed pa 'am/ /nyan thos la bskyed pa 'am/ /rang sangs rgyas la bskyed pa 'am/ /chos la bskyed pa de dag dran par gyis shig ces dran par mdzad do/ /'di lta ste/</text></item>
<item><p>32a5</p><section>dkon brtsegs</section><text>de dag kyang sangs rgyas kyi mthus dran par 'gyur ro/ /de bzhin gshegs pas de dag la dge ba'i rtsa ba la dmigs pa de las chos 'di lta 'di lta bur ston te/ /ci nas sems can de dag bla na med</text></item>
<item><p>32a6</p><section>dkon brtsegs</section><text>pa yang dag par rdzogs pa'i byang chub las phyir mi ldog par 'gyur zhing mos pa ji lta ba bzhin du la la ni nyan thos kyi theg pas/ /la la ni rang sangs rgyas kyi theg pas 'byung bar 'gyur ro/ /la</text></item>
<item><p>32a7</p><section>dkon brtsegs</section><text>la ni bla na med pa yang dag par rdzogs pa'i byang chub tu sems skyed do/ /de ltar shA ri'i bu de bzhin gshegs pa'i sngon gyi gnas rjes su dran pa mngon sum du byed pa shes pa'i stobs ni mtha'</text></item>
<item><p>32a8</p><section>dkon brtsegs</section><text>yas mu med de nam mkha' dang mtshungs shing mnyam mo/ /byang chub sems dpa' de thos nas/ /mngon par dad/ /yid ches/ /rab tu rtog som nyi med/ /the tshom mi za ba nas/ /nam</text></item>
<item><p>32b1</p><section>dkon brtsegs</section><text>mkha' lta bur bsam gyis mi khyab pa'i bar du'o/ /bcom ldan 'das kyis de skad gsungs te/ /bde bar gshegs pas de skad bka' stsal nas ston pa yang 'di skad gsung ngo / /bdag gi</text></item>
<item><p>32b2</p><section>dkon brtsegs</section><text>dang ni de bzhin gzhan dag gi/ /'jig rten sgron mas sngon gyi dran pa ni/ /bskal pa bye ba khrag khrig mtha' yas pa/ /skyu ru ra lnga lag mthil bzhag pa bzhin/ /ming rus de bzhin kha dog rnam</text></item>
<item><p>32b3</p><section>dkon brtsegs</section><text>par rtog /tshe dang gnas dang 'chi 'pho 'gro ba dang / /gang gi rgyu la sems can brtson ldan pa/ /dus mkhyen pa ni de la chos kyang 'chad/ /'gro ba rnams kyi sems dang sems byung chos/ /</text></item>
<item><p>32b4</p><section>dkon brtsegs</section><text>gang dag 'das pa mtha' yas mu med pa/ /gang gi 'og tu sems gang byung ba kun/ /rgyal ba ye shes chen po mnga' bas mkhyen/ /sems can gcig gi sems rgyu sngon 'das pa/ /bde</text></item>
<item><p>32b5</p><section>dkon brtsegs</section><text>bar gshegs pas rab tu mkhyen pa ni/ /bskal pa gang gA'i klung gi bye snyed du/ /bshad kyang de yi mtha' mar phyin mi 'gyur/ /sngon gyi spyod pa ji snyed de dag ni/ /phyi ma'i mtha' yi</text></item>
<item><p>32b6</p><section>dkon brtsegs</section><text>bar du ngas bshad kyang / /mtshungs pa med pa'i ye shes mi zad de/ /bcom ldan ye shes rgya mtsho 'di 'dra'o/ /sngon gyi rgyal la sti stang gang byas shing / /sems can gang dag dge</text></item>
<item><p>32b7</p><section>dkon brtsegs</section><text>ba'i bsam gyur pa/ /sangs rgyas rdzu 'phrul stobs kyi shugs la gnas/ /sngon dag dge ba byas pa rnams kyang dran/ /sngon ni bsod nams ci 'dra byas pa rnams/ /de dag rnams</text></item>
<item><p>32b8</p><section>dkon brtsegs</section><text>kyang ston pa'i mthus dran te/ /de dag dran nas gnas ni gsum la 'khod/ /thar pa'i gnas las phyir yang mi ldog 'gyur/ /bde gshegs sngon gyi sbyor ba mtha' yas te/ /</text></item>
<item><p>33a1</p><section>dkon brtsegs</section><text>sems can thams cad kyis ni bsam mi nus/ /mtha' yas grags pa'i stobs ni brgyad pa la/ /rgyal sras bdag nyid chen po dad par 'gyur/ /shA ri'i bu 'di ni de bzhin</text></item>
<item><p>33a2</p><section>dkon brtsegs</section><text>gshegs pa rnams kyi de bzhin gshegs pa'i stobs brgyad pa ste/ /stobs de dang ldan pas zhes bya ba nas chos dang 'byung bar zhes bya ba'i bar du'o/ /de la de bzhin gshegs pa'i lha'i</text></item>
<item><p>33a3</p><section>dkon brtsegs</section><text>mig rjes su dran pa mngon sum du byed pa mkhyen pa'i stobs gang zhe na/ /'di la shA ri'i bu de bzhin gshegs pas bla na med pa'i ye shes dang / /mi'i las shin du 'das pa'i lha'i mig rnam</text></item>
<item><p>33a4</p><section>dkon brtsegs</section><text>par dag pas sems can rnams 'chi 'pho ba dang / /skye ba dang / /bzang po dang / /ngan pa dang / /kha dog mdzes pa dang / /kha dog mi sdug pa dang / /bde 'gror 'gro ba dang / /ngan 'gror 'gro ba rnams</text></item>
<item><p>33a5</p><section>dkon brtsegs</section><text>gzigs so/ /sems can 'di dag ni lus kyis nyes par spyod pa dang ldan/ /ngag gis nyes par spyod pa dang ldan/ /yid kyis nyes par spyod pa dang ldan pa/ /'phags pa la skur pa 'debs</text></item>
<item><p>33a6</p><section>dkon brtsegs</section><text>pa/ /log par lta ba dag ste/ /de dag log par lta ba'i las yang dag par blangs pa'i rgyus lus zhig ste/ /shi ba'i 'og tu ngan song ngan 'gro log par ltung ba sems can dmyal bar skye</text></item>
<item><p>33a7</p><section>dkon brtsegs</section><text>'o/ /dud 'gro'i skye gnas dang / /shin rje'i 'jig rten du'ang de bzhin no/ /yang sems can 'di dag ni lus kyis legs par spyod pa dang ldan/ /ngag gis legs par spyod pa dang ldan/ /</text></item>
<item><p>33a8</p><section>dkon brtsegs</section><text>yid kyis legs par spyod pa dang ldan te/ /'phags pa rnams la skur pa mi 'debs pa yang dag par lta ba ste/ /de dag yang dag par lta ba yang dag par blangs pa'i rgyus lus zhig</text></item>
<item><p>33b1</p><section>dkon brtsegs</section><text>nas bde 'gro mtho ris kyi 'jig rten du lhar skye'o/ /zhes sems can rnams kyi las ji ltar bsags pa rnams rab tu mkhyen to/ /de la de bzhin gshegs pa'i lha'i mig de ni phyogs bcu'i</text></item>
<item><p>33b2</p><section>dkon brtsegs</section><text>sangs rgyas kyi zhing nam mkha'i mtha' chos kyi dbyings tshad med pa/ /brjod du med pa/ /gang gA'i klung gi bye ma las kyang shin du 'das pa thams cad na sangs rgyas kyi zhing gang ji snyed snang bar</text></item>
<item><p>33b3</p><section>dkon brtsegs</section><text>gyur pa de dag thams cad ni 'tshig pa dang / /'jig pa dang / /'chags par gzigs so/ /sems can gang dag kha cig snang bar gyur pa de dag thams cad ni 'chi 'pho ba dang skye bar</text></item>
<item><p>33b4</p><section>dkon brtsegs</section><text>gzigs so/ /byang chub sems dpa' gang dag kha cig snang bar gyur pa de dag thams cad ni dga' ldan gnas nas 'chi 'pho ba dang / /ma'i rum du 'jug pa dang / btswa ba dang /</text></item>
<item><p>33b5</p><section>dkon brtsegs</section><text>gom pa bdun 'dor ba dang / /btsun mo'i 'khor gyi nang du 'jug pa dang / /mngon par 'byung bar gzigs so/ /sangs rgyas bcom ldan 'das gang dag kha cig snang bar gyur ba de</text></item>
<item><p>33b6</p><section>dkon brtsegs</section><text>dag thams cad ni byang chub mngon par rdzogs par 'tshang rgya bar gzigs so/ /chos kyi 'khor lo rab tu bskor ba dang / /tshe'i 'du byed 'dor ba dang / /yongs su mya ngan las 'da' bar yang</text></item>
<item><p>33b7</p><section>dkon brtsegs</section><text>gzigs so/ /nyan thos gang dag kha cig snang bar gyur pa de dag thams cad ni shin du yongs su mya ngan las 'das pas yongs su mya ngan las 'da' bar gzigs so/ /rang sangs rgyas</text></item>
<item><p>33b8</p><section>dkon brtsegs</section><text>gang dag kha cig snang bar gyur pa de dag thams cad ni rdzu 'phrul ston cing yon sbyong bar gzigs so/ /sems can gang dag snang bar ma gyur pa phyir rol gyi drang srong mngon par shes pa lnga dang</text></item>
<item><p>34a1</p><section>dkon brtsegs</section><text>ldan pa rnams kyi mig gi lam du mi 'gro ba dang / /nyan thos dang / /rang sangs rgyas dang / /byang chub sems dpa' rnams kyis kyang mthong bar mi 'gyur ba de dag de bzhin</text></item>
<item><p>34a2</p><section>dkon brtsegs</section><text>gshegs pa'i lha'i mig gis gzigs so/ /yang de bzhin gshegs pas shing rta'i 'phang lo'i tshad tsam la snang bar ma gyur pa'i sems can rnams gzigs pa de dag ni shin du mang gi/</text></item>
<item><p>34a3</p><section>dkon brtsegs</section><text>stong gsum gyi stong chen po'i 'jig rten gyi khams kyi lha dang / /mi rnams ni de lta ma yin te/ /de ltar mi snang bar gyur pa'i sems can gyi khams kyang tshad med do/ /'di ltar shA ri'i bu</text></item>
<item><p>34a4</p><section>dkon brtsegs</section><text>de bzhin gshegs pa ni lha'i mig gis sangs rgyas kyi zhing na sems can gang sangs rgyas kyis 'dul bar 'gyur zhes sems can gyi khams la gzigs te/ /sems can ji tsam sangs rgyas</text></item>
<item><p>34a5</p><section>dkon brtsegs</section><text>kyis 'dul bar 'gyur ba de dag gi mdun na de bzhin gshegs pa bzhugs shing sems can de dag 'dul yang sems can gzhan gyis mi shes so/ /de ltar shA ri'i bu de bzhin gshegs pa'i</text></item>
<item><p>34a6</p><section>dkon brtsegs</section><text>lha'i mig rjes su dran pa mngon sum du byed pa mkhyen pa'i stobs ni mtha' yas mu med de/ /nam mkha' dang mtshungs shing mnyam mo/ /byang chub sems dpa' de thos nas mngon par dad pa</text></item>
<item><p>34a7</p><section>dkon brtsegs</section><text>nas/ /nam mkha' lta bur bsam gyis mi khyab pa'i phyir zhes bya ba'i bar du 'o/ /de nas bcom ldan 'das kyis don 'di nyid rgya cher bstan pa'i phyir de'i tshe tshigs su bcad pa 'di dag</text></item>
<item><p>34a8</p><section>dkon brtsegs</section><text>gsungs so/ /bde bar gshegs pa'i lha mig dri med de/ /bskal pa bye bar dge ba'i las kyis sbyangs/ /des ni rgyal bas phyogs bcu sangs rgyas zhing / /rgya chen bsam gyis mi</text></item>
<item><p>34b1</p><section>dkon brtsegs</section><text>khyab rnams kyang gzigs/ /'byung ba dang ni 'jig pa ji snyed pa/ /kha cig me yis 'khor cing sems can gnas/ /kha cig sangs rgyas ldan zhing kha cig stong / thams cad rang byung gi ni</text></item>
<item><p>34b2</p><section>dkon brtsegs</section><text>spyan gyis gzigs/ /sems can khams ni rgya chen bsam mi khyab/ /gzugs can gzugs med gang dag ji snyed dang / /gang dag ngan 'gror ltung dang bder 'gro ba/ /thams cad rang byung gi ni</text></item>
<item><p>34b3</p><section>dkon brtsegs</section><text>spyan gyis gzigs/ /sangs rgyas bye ba mang po gang bzhugs dang / /rang byung 'dren pa mya ngan gang 'das dang / /rang rgyal gang dang nyan thos gang yod pa/ /thams cad rang byung gi ni</text></item>
<item><p>34b4</p><section>dkon brtsegs</section><text>spyan gyis gzigs/ /byang chub sems dpa' srog chags phan 'dod ba/ /gang dag byang chub spyod pa mchog spyod cing / /la la gzhi med gnas ni rtogs gyur pa/ /thams cad rang 'byung 'dren</text></item>
<item><p>34b5</p><section>dkon brtsegs</section><text>pa dag gis gzigs/ /gang gis srog chags shin du phra mthong ba/ /bde gshegs mig ni 'di 'dra dri ma med/ /mig stobs bsam gyis mi khyab dgu pa ste/ /rgyal sras des pa</text></item>
<item><p>34b6</p><section>dkon brtsegs</section><text>rnams ni mngon par dang / /shA ri'i bu 'di ni de bzhin gshegs pa rnams kyi de bzhin gshegs pa'i stobs dgu pa ste/ /stobs de dang ldan pas khyu mchog gi gnas su zhal gyis 'che</text></item>
<item><p>34b7</p><section>dkon brtsegs</section><text>zhing 'khor gyi nang du seng ge'i sgra yang dag par sgrog pa nas/ /sus kyang 'jig rten 'dir chos dang 'thun pa zhes bya ba'i bar du'o/ /de la de bzhin gshegs pa'i zag pa zad pa</text></item>
<item><p>34b8</p><section>dkon brtsegs</section><text>mngon sum du byed pa mkhyen pa'i stobs gang zhe na/ /'di la shA ri'i bu de bzhin gshegs pa bla na med pa'i de bzhin gshegs pa'i ye shes kyi stobs kyis zag pa thams cad</text></item>
<item><p>35a1</p><section>dkon brtsegs</section><text>zad pas bdag skye ba ni zad/ /tshangs par spyod pa la ni bsten/ /bya ba ni byas te/ /'di las srid pa gzhan mi shes so zhes zag pa med pa/ /sems can rnam par grol ba/ /rang</text></item>
<item><p>35a2</p><section>dkon brtsegs</section><text>gi mngon par shes pas mngon sum du byas nas rdzogs par byas te gnas so/ /de la de bzhin gshegs pa'i zag pa zad pa mkhyen pa'i stobs de ni bag chags kyi mtshams sbyor ba thams cad yang</text></item>
<item><p>35a3</p><section>dkon brtsegs</section><text>dag par bcom pa'o/ /nyan thos kyi theg pa pa'i zag pa zad pa ni tshad tu byas pa'i bag chags yang dag par bcom pa'o/ /rang sangs rgyas kyi theg pa zag pa zad pa ni tshad yod pa ste/ /snying</text></item>
<item><p>35a4</p><section>dkon brtsegs</section><text>rje chen po dang bral ba/ /spobs pa dang bral ba'o/ /de bzhin gshegs pa'i zag pa zad pa ni rnam pa thams cad kyi mchog dang ldan pa bag chags kyi mtshams sbyor ba thams cad yang dag</text></item>
<item><p>35a5</p><section>dkon brtsegs</section><text>par bcom pa/ /snying rje chen pos kun du bzung ba/ /mi 'jigs pa dang / /spobs pa la lta ba 'jig rten thams cad kyis zil gyis mi non pa ste/ /skad cig gcig dang ldan pa'o/ /de</text></item>
<item><p>35a6</p><section>dkon brtsegs</section><text>ci'i phyir zhe na/ /de bzhin gshegs pa la las kyi bag chags med/ /nyon mongs pa'i bag chags med/ /spyod lam 'khrul pa'i bag chags med do/ /'di lta ste/ /shA ri'i bu nam</text></item>
<item><p>35a7</p><section>dkon brtsegs</section><text>mkha' yongs su dag pas rdul dang du ba'i 'khrug pa dang lhan cig tu mi gnas pa de bzhin du shA ri'i bu de bzhin gshegs pa'i zag pa zad pa mkhyen pa'i stobs kyang nyon mongs pa'i bag</text></item>
<item><p>35a8</p><section>dkon brtsegs</section><text>chags thams cad dang lhan cig tu mi gnas so/ /de zag pa zad par mkhyen pa de lta bu la rab tu gnas nas zag pa dang bcas pa len pa dang bcas pa'i sems can rnams la zag pa</text></item>
<item><p>35b1</p><section>dkon brtsegs</section><text>zad par bya ba'i phyir chos ston to/ /len pa spang ba'i phyir chos ston te/ /kye ma sems can rnams ni yang dag pa ma yin pa kun rtog pa las byung ste/ /zag pa dang / /len pa rnams mi bskyed</text></item>
<item><p>35b2</p><section>dkon brtsegs</section><text>pa'i phyir yang dag pa ji lta ba bzhin du khyed kyis rab tu rtogs shig ces/ /de dag la de bzhin gshegs pas dpe dang tshul gyis ci nas kyang zag pa rnams yang dag pa ma yin pa'o zhes yang</text></item>
<item><p>35b3</p><section>dkon brtsegs</section><text>dag pa ji lta ba bzhin rab tu shes par 'gyur zhing shes nas kyang chos gang yang mi len te/ /len pa med par yongs su mya ngan las 'da' bar 'gyur ba de lta bu chos ston to/ /de ltar shA</text></item>
<item><p>35b4</p><section>dkon brtsegs</section><text>ri'i bu de bzhin gshegs pas sems can thams cad kyi zag pa rnams rab tu mkhyen to/ /zag pa kun 'byung ba dang / /zag pa 'gag pa dang / /zag pa 'gag par 'gyur ba'i lam</text></item>
<item><p>35b5</p><section>dkon brtsegs</section><text>yang yang dag pa ji lta ba bzhin rab tu mkhyen te mkhyen nas kyang de bzhin du chos ston to/ /byang chub sems dpa' de bzhin gshegs pa'i zag pa zad pa mngon sum du byed pa mkhyen pa'i stobs</text></item>
<item><p>35b6</p><section>dkon brtsegs</section><text>de thos nas mngon par dad/ /yid ches/ rab tu rtog /som nyi med cing the tshom mi za ba nas ngo mtshar dang rmad kyi bar du 'du shes skyed do/ /'di la chos nyid ni 'di yin te/ /de la 'di</text></item>
<item><p>35b7</p><section>dkon brtsegs</section><text>skad ces bya'o/ /'dren pa'i zag pa med pa'i ye shes ni/ /rgya chen sgrib med dag pa tshad med de/ /stobs bcu'i stobs ni de dang ldan pas na/ /zhi ba'i byang chub mchog 'di rab tu gsung / /</text></item>
<item><p>35b8</p><section>dkon brtsegs</section><text>nyan thos rnams kyi zag zad ye shes ni/ /bag chags ma bcom tshad dang ldan pa yin/ /mi yi dam pa 'dren pa mchog rab kyi/ /bag chags bcom zhing tshad dang ldan ma yin/ /</text></item>
<item><p>36a1</p><section>dkon brtsegs</section><text>de bzhin rang rgyal byang chub gang reg pa/ /de la snying rje che dang spobs pa med/ /bcom ldan 'das ni zag pa yongs zad pa/ /snying rje che dang spobs pa tshad med do/ /sangs</text></item>
<item><p>36a2</p><section>dkon brtsegs</section><text>rgyas zag zad mkhyen la gnas nas ni/ /'gro ba'i zag pa yang dag ma yin zhing / /rigs pa'i gnas kyi tshul 'di ma shes pas/ /chos 'di thams cad log par zhugs mkhyen te/ /</text></item>
<item><p>36a3</p><section>dkon brtsegs</section><text>de la rgyal ba snying rje cher bskyed nas/ /chos 'di mi rtag stong pa bdag med chos/ /dngos med gsog ste mchog tu zhi ba yi/ /sa la rtogs shing ltos shes rab tu ston/ /'di la skyes</text></item>
<item><p>36a4</p><section>dkon brtsegs</section><text>bu srog dang gang zag dang / /shed skyes shed bu byed pa po yang med/ /chos 'di thams cad log par chags pas na/ /ston pa snying rje bskyed nas thar ston kyang / /bde bar gshegs</text></item>
<item><p>36a5</p><section>dkon brtsegs</section><text>la skyo ba yong med de/ /yang dag ye shes nams kyang nyams pa med/ /de'i phyir rgyal ba rtag tu rnal 'byor spyod/ /'gro la phan phyir chos rnams rab tu ston/ /'di ni pha rol smra ba 'jom</text></item>
<item><p>36a6</p><section>dkon brtsegs</section><text>pa'i stobs/ /mtha' yas nam mkha' 'dra ba bcu pa ste/ /mgon po stobs bcu de la gnas gyur nas/ /mtshungs med 'khor lo dam pa rab tu skor/ /shA ri bu 'di ni de bzhin</text></item>
<item><p>36a7</p><section>dkon brtsegs</section><text>gshegs pa rnams kyi de bzhin gshegs pa'i stobs bcu pa ste/ /stobs de dang ldan pas de bzhin gshegs pa khyu mchog gi gnas su zhal gyis 'che zhing 'khor gyi nang du seng</text></item>
<item><p>36a8</p><section>dkon brtsegs</section><text>ge'i sgra yang dag par sgrog ste/ /'jig rten 'dir dge spyod bram ze'i bar du sus kyang chos dang 'thun par rab tu ma bskor ba/ /tshangs pa'i 'khor lo rab tu skor to/ /de</text></item>
<item><p>36b1</p><section>dkon brtsegs</section><text>ltar shA ri'i bu byang chub sems dpa' de bzhin gshegs pa'i yon tan bsam gyis mi khyab pa'i phyir de bzhin gshegs pa'i stobs rnams la mngon par dad/ /yid ches/ /rab tu rtog pa nas</text></item>
<item><p>36b2</p><section>dkon brtsegs</section><text>ngo mtshar dang / /rmad kyi bar du 'du shes skyed do// // bam po drug pa/ yang shA ri bu ji ltar na byang chub sems dpa' de bzhin gshegs pa rnams kyi de bzhin gshegs pa'i mi 'jigs pa bsam</text></item>
<item><p>36b3</p><section>dkon brtsegs</section><text>gyis mi khyab pa la mngon par dad/ /yid ches/ /rab tu rtog som nyi mi byed/ /the tshom mi za ba nas/ /ngo mtshar dang / /rmad kyi rab du 'du shes skyed ce na/ /de bzhin gshegs pa rnams kyi de bzhin</text></item>
<item><p>36b4</p><section>dkon brtsegs</section><text>gshegs pa'i mi 'jigs pa ni bzhi po 'di dag ste/ /mi 'jigs pa de dag dang ldan pas de bzhin gshegs pa 'khor gyi nang du seng ge'i sgra yang dag par sgrog cing khyu mchog gi gnas su zhal gyis</text></item>
<item><p>36b5</p><section>dkon brtsegs</section><text>'che ste/ /dge sbyong ngam/ /bram ze 'am/ /lha 'am/ /bdud dam/ /sus kyang 'jig rten du chos dang 'thun par ma bskor ba tshangs pa'i 'khor lo rab tu skor to/ /bzhi gang zhe na/ /'di la</text></item>
<item><p>36b6</p><section>dkon brtsegs</section><text>shA ri'i bu de bzhin gshegs pa bla na med pa'i de bzhin gshegs pa'i ye shes dang ldan pas 'khor gyi nang dung yang dag par rdzogs pa'i sangs rgyas so zhes zhal gyis 'che ba de la lha dang</text></item>
<item><p>36b7</p><section>dkon brtsegs</section><text>bcas pa'i 'jig rten gyis de bzhin gshegs pa la khyod kyis chos 'di mngon par rdzogs par sangs ma rgyas so zhes chos dang 'thun par rgol bar byed mi nus so/ /de la ji ltar na de bzhin</text></item>
<item><p>36b8</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas zhes bya zhe na/ /de bzhin gshegs pas chos thams cad mi mnyam pa med par yang dag par mngon par sangs rgyas te/ /so so'i</text></item>
<item><p>37a1</p><section>dkon brtsegs</section><text>skye bo'i chos rnams gang yin pa dang / /'phags pa'i chos rnams gang yin pa dang / /sangs rgyas kyi chos rnams gang yin pa dang / /slob pa'i chos rnams gang yin pa dang / /mi slob pa'i</text></item>
<item><p>37a2</p><section>dkon brtsegs</section><text>chos rnams gang yin pa dang / /rang sangs rgyas kyi chos rnams gang yin pa dang / /byang chub sems dpa'i chos rnams mnyam pa nyid kyis mnyam pa gang yin pa dang / /'jig rten gyi chos rnams</text></item>
<item><p>37a3</p><section>dkon brtsegs</section><text>gang yin pa dang / /'jig rten las 'das pa'i chos rnams gang yin pa dang / /kha na ma tho ba dang bcas pa dang / /kha na ma tho ba med pa dang / /zag pa dang bcas pa dang / /zag pa med pa dang</text></item>
<item><p>37a4</p><section>dkon brtsegs</section><text>'dus byas dang / /'dus ma byas de dag thams cad mnyam pa nyid kyis mnyam par de bzhin gshegs pas mngon par rdzogs par sangs rgyas te/ /de'i phyir de bzhin gshegs pa yang dag</text></item>
<item><p>37a5</p><section>dkon brtsegs</section><text>par rdzogs pa'i sangs rgyas shes bya'o/ /de la mnyam pa nyid gang zhe na/ /lta ba'i ngo bo nyid kyis stong pa nyid tu mnyam mo/ /mtshan ma'i ngo bo nyid kyis mtshan ma med par mnyam mo/ /</text></item>
<item><p>37a6</p><section>dkon brtsegs</section><text>khams gsum pa'i ngo bo nyid kyis smon pa med par mnyam mo/ /skye ba'i ngo bo nyid kyis mi skye bar mnyam mo/ /mngon par 'du byed pa'i ngo bo nyid kyis mngon par 'du mi byed par mnyam mo/ /</text></item>
<item><p>37a7</p><section>dkon brtsegs</section><text>'byung ba'i ngo bo nyid kyis mi 'byung bar mnyam mo/ /kun gzhi'i ngo bo nyid kyis kun gzhi med par mnyam mo/ /dus gsum gyi ngo bo nyid kyis ji lta ba bzhin du mnyam mo/ /ma rig</text></item>
<item><p>37a8</p><section>dkon brtsegs</section><text>pa dang / /srid pa dang / /sred pa'i ngo bo nyid kyis rig pa dang / /rnam par grol bar mnyam mo/ /'khor ba'i ngo bo nyid kyis mya ngan las 'das par mnyam mo/ /de ltar shA ri'i bu</text></item>
<item><p>37b1</p><section>dkon brtsegs</section><text>de bzhin gshegs pas chos thams cad mnyam par mngon par rdzogs par sangs rgyas te/ /de'i phyir de bzhin gshegs pa yang dag par rdzogs pa'i sangs rgyas shes bya'o/ /de</text></item>
<item><p>37b2</p><section>dkon brtsegs</section><text>bzhin gshegs pa'i mi 'jigs pa de yang 'khor thams cad shes par byed pa/ 'khor thams cad mgu bar byed pa/ 'khor thams cad kyi lus sim par byed pa/ 'khor thams cad kyi</text></item>
<item><p>37b3</p><section>dkon brtsegs</section><text>sems tshim pa skyed pa/ 'khor thams cad dga' ba dang / rab tu dga' ba dang dad pa skyed pa/ snying rje chen pos sbyor ba/ de bzhin nyid kyis mnyam pa/ de kho na nyid/ de bzhin nyid/ gzhan</text></item>
<item><p>37b4</p><section>dkon brtsegs</section><text>ma yin pa nyid/ mi 'gyur ba nyid/ mi 'khrugs pa nyid/ 'byung ba med pa nyid/ 'jig pa med pa nyid/ rtsod pa med pa nyid de de bzhin gshegs pa'i mi 'jigs pa la rtsod pa gang yang med do/ /</text></item>
<item><p>37b5</p><section>dkon brtsegs</section><text>de bzhin gshegs pa'i mi 'jigs pa ni rtsod pa med pa 'thab pa med pa'o/ /de bzhin nyid kyis mnyam zhing chos kyi dbyings ngos mnyam pa/ phyogs bcu'i 'jig rten gyi khams rab 'byam</text></item>
<item><p>37b6</p><section>dkon brtsegs</section><text>ma lus pa thams cad la thogs pa med pa'o/ /ji ltar de bzhin gshegs pas 'di lta bu'i chos zab mo phra ba/ shes par dka' ba de dag mngon par rdzogs par sangs rgyas pa de bzhin du</text></item>
<item><p>37b7</p><section>dkon brtsegs</section><text>snying rje chen po la gnas nas bstan pa sna tshogs dang / rnam grangs sna tshogs kyi sems can gzhan rnams dang / gang zag gzhan dag la chos thams cad yang dag par rab tu</text></item>
<item><p>37b8</p><section>dkon brtsegs</section><text>ston te/ de'i chos de yang de byed pa'i sdug bsngal yang dag par zad pa'i phyir 'byung ngo / /gang ston pa ma yin la ston pa'o zhes khas 'che ba yang dag par rdzogs pa'i sangs rgyas</text></item>
<item><p>38a1</p><section>dkon brtsegs</section><text>ma yin la/ yang dag par rdzogs pa'i sangs rgyas so zhes khas 'che ba de dag de bzhin gshegs pa'i mi 'jigs pas zil gyis non nas de dag rgyags pa chad de phan tshun du</text></item>
<item><p>38a2</p><section>dkon brtsegs</section><text>'bros so/ /'di ltar shA ri'i bu de bzhin gshegs pa'i mi 'jigs pa mtha' yas mu med de/ 'di lta ste/ nam mkha' mtha' yas mu med pa de bzhin du shA ri'i bu de bzhin gshegs</text></item>
<item><p>38a3</p><section>dkon brtsegs</section><text>pa'i mi 'jigs pa yang mtha' yas mu med do/ /shA ri'i bu gang de bzhin gshegs pa'i mi 'jigs pa'i mtha' 'dod pa ni nam mkha'i mtha' 'dod do/ /byang chub sems dpas de bzhin gshegs</text></item>
<item><p>38a4</p><section>dkon brtsegs</section><text>pa'i mi 'jigs pa'i bsam gyis mi khyab pa de thos nas mngon par dad/ yid ches/ rab tu rtog pa nas ngo mtshar dang / rmad kyi bar du 'du shes skyed de 'di ni mi 'jigs pa dang po'o/ /</text></item>
<item><p>38a5</p><section>dkon brtsegs</section><text>gzhan yang shA ri'i bu de bzhin gshegs pa bla na med pa'i de bzhin gshegs pa'i ye shes dang ldan pas 'khor gyi nang du gshegs nas nga'i zag pa zad do zhal gyis 'che ste/ de la khyod kyi</text></item>
<item><p>38a6</p><section>dkon brtsegs</section><text>zag pa 'di dag ma zad do zhes de bzhin gshegs pa la lha dang bcas pa'i 'jig rten gyis chos dang 'thun pas rtsod par byed pa med do/ /de bzhin gshegs pa'i zag pa zad pa ni 'di</text></item>
<item><p>38a7</p><section>dkon brtsegs</section><text>dag ste/ de bzhin gshegs pa'i 'dod pa'i zag pa las sems rnam par grol bas 'dod chags la spyod pa'i bag chags thams cad bcom mo/ /srid pa'i zag pa las sems</text></item>
<item><p>38a8</p><section>dkon brtsegs</section><text>rnam par grol bas zhe sdang la spyod pa'i bag chags thams cad bcom mo/ /ma rig pa'i zag pa las sems rnam par grol bas gti mug la spyod pa'i bag chags thams cad bcom mo</text></item>
<item><p>38b1</p><section>dkon brtsegs</section><text>lta ba'i zag pa las sems rnam par grol bas nyon mongs pa spyod pa'i bag chags thams cad bcom ste/ de'i phyir 'jig rten gyi kun rdzob bzung ste/ de bzhin gshegs pa zag pa zad</text></item>
<item><p>38b2</p><section>dkon brtsegs</section><text>pa'o zhes bya'o/ /don dam par na 'phags pa'i shes rab dang / ye shes kyi mdun na chos gang yongs su shes pa 'am/ spang ba 'am/ bsgom pa 'am/ mngon du bya bar 'gyur ba'i chos gang</text></item>
<item><p>38b3</p><section>dkon brtsegs</section><text>yang mi 'dug go/ /de ci'i phyir zhe na/ gang zad pa zhes bya ba de ni nam du yang mi zad pa ma yin no/ /de ni shin du zad pa nyid yin gyi/ gnyen po zad pa zhes mi bya ste/ de ni ji lta ba bzhin du</text></item>
<item><p>38b4</p><section>dkon brtsegs</section><text>zad pa'o/ /gang ji lta ba bzhin du zad pa de la zad pa gang yang med do/ /gang la zad pa gang yang med pa de 'dus ma byas pa'o/ /de la skye ba med pa/ 'jig pa med pa/ gnas pa med de/</text></item>
<item><p>38b5</p><section>dkon brtsegs</section><text>de'i phyir de bzhin gshegs pa byung yang rung / ma byung yang rung ste/ chos nyid chos kyi dbyings ni gnas pa nyid de/ de bzhin du de la ye shes zhugs so/ /gang la 'jug pa med cing mi 'jug</text></item>
<item><p>38b6</p><section>dkon brtsegs</section><text>pa yang med pa yang de ltar zhugs te/ de lta bu'i chos kyi tshul gyi zag pa dang zad pa spong ba mi dmigs te/ de bzhin gshegs pa ni snying rje chen po la gnas zag pa spang ba'i phyir chos</text></item>
<item><p>38b7</p><section>dkon brtsegs</section><text>ston to/ /de bzhin gshegs pa'i mi 'jigs pa de ni 'khor thams cad shes par byed pa/ 'khor thams cad mgu bar byed pa/ 'khor thams cad kyi lus sim par byed pa/ 'khor</text></item>
<item><p>38b8</p><section>dkon brtsegs</section><text>thams cad kyi sems tshim pa skyed pa/ 'khor thams cad dga' ba dang / rab tu dga' ba dang / dad pa skyed pa/ snying rje chen pos sbyor ba/ de bzhin nyid kyis mnyam pa/ de kho na nyid/</text></item>
<item><p>39a1</p><section>dkon brtsegs</section><text>de bzhin nyid/ gzhan ma yin pa nyid/ mi 'gyur ba nyid/ mi 'khrugs pa nyid/ 'byung ba med pa nyid/ 'jig pa med pa nyid/ rtsod pa med pa nyid de/ de bzhin gshegs pa'i</text></item>
<item><p>39a2</p><section>dkon brtsegs</section><text>mi 'jigs pa la rtsod pa gang yang med do/ /de bzhin gshegs pa'i mi 'jigs pa ni rtsod pa med pa 'thab pa med pa'o/ /de bzhin nyid kyis mnyam zhing chos kyi dbyings ngos mnyam pa/</text></item>
<item><p>39a3</p><section>dkon brtsegs</section><text>'jig rten gyi khams rab 'byam ma lus pa thams cad la thogs pa med do/ /de ltar de bzhin gshegs pa tshad med/ bsam gyis mi khyab/ grangs med/ dpag tu med pa'i chos dang ldan zhing snying</text></item>
<item><p>39a4</p><section>dkon brtsegs</section><text>rje chen pos yang dag par zin pa'i sems kyis zag pa spang pa'i phyir sems can rnams la chos ston to/ /de ltar shA ri'i bu de bzhin gshegs pa rnams kyi de bzhin gshegs pa'i mi 'jigs</text></item>
<item><p>39a5</p><section>dkon brtsegs</section><text>pa mtha' yas pa nas/ gang de bzhin gshegs pa'i mi 'jigs pa'i mtha' 'dod pa de nam mkha'i mtha' 'dod do zhes bya ba'i bar du ste byang chub sems dpa' de bzhin gshegs pa'i</text></item>
<item><p>39a6</p><section>dkon brtsegs</section><text>mi 'jigs pa bsam gyis mi khyab pa de thos nas mngon par dad/ yid ches/ rab tu rtog pa nas/ ngo mtshar dang rmad kyi bar gyi 'du shes skyed do/ /shA ri'i bu 'di ni de bzhin</text></item>
<item><p>39a7</p><section>dkon brtsegs</section><text>gshegs pa'i mi 'jigs pa gnyis pa ste de bzhin gshegs pa'i mi 'jigs pa de dang ldan zhes bya ba nas/ 'jig rten 'dir chos dang 'thun par zhes bya ba'i bar du'o/ /gzhan yang shA ri'i</text></item>
<item><p>39a8</p><section>dkon brtsegs</section><text>bu de bzhin gshegs pa bla na med pa'i de bzhin gshegs pa'i ye shes dang ldan pas/ 'khor gyi nang du gshegs nas bar du gcod pa'i chos rnams la bar du gcod do zhes zhal</text></item>
<item><p>39b1</p><section>dkon brtsegs</section><text>gyis 'che ba de la gong ma bzhin du sbyar te/ de bzhin gshegs pa la lhar bcas pa'i 'jig rten gyis 'di ni bar du gcod pa'i chos ma yin no zhes rgol bar byed pa med pa'i bar</text></item>
<item><p>39b2</p><section>dkon brtsegs</section><text>du'o/ /de la bar du gcod pa'i chos gang zhe na/ 'di lta ste/ bar tu gcod par 'gyur ba'i chos gcig ste/ gcig gang zhe na/ 'di lta ste/ bag med pa'i sems so/ /bar du gcod</text></item>
<item><p>39b3</p><section>dkon brtsegs</section><text>par 'gyur ba'i chos gnyis te/ gnyis gang zhe na/ 'di lta ste/ ngo tsha mi shes pa dang / khrel med pa'o/ /bar du gcod par 'gyur ba'i/ chos gsum ste/ gsum gang zhe na/ 'di</text></item>
<item><p>39b4</p><section>dkon brtsegs</section><text>lta ste/ lus kyis nyes par spyad pa dang / /ngag gis nyes par spyad pa dang / /yid kyis nyes par spyad pa'o/ /bar du gcod par 'gyur ba'i chos bzhi ste/ bzhi gang zhe na/ /'di lta ste/</text></item>
<item><p>39b5</p><section>dkon brtsegs</section><text>'gro ba ma yin par 'gro ba bzhi la 'dun pas 'gro ba ma yin par 'gro ba dang / zhe sdang dang / gti mug dang / 'jigs pas 'gro ba ma yin par 'gro ba'o/ /bar du gcod par 'gyur</text></item>
<item><p>39b6</p><section>dkon brtsegs</section><text>ba'i chos lnga ste/ /lnga gang zhe na/ 'di lta ste/ srog gcod pa dang / ma byin par len pa dang / 'dod pa la log par g.yem pa dang / brdzun du smra ba dang / chang 'thung</text></item>
<item><p>39b7</p><section>dkon brtsegs</section><text>ba'o/ /bar du gcod par 'gyur ba'i chos drug ste/ drug gang zhe na/ 'di lta ste/ sangs rgyas la ma gus pa dang / chos dang / dge 'dun dang / bslab pa dang / ting nge</text></item>
<item><p>39b8</p><section>dkon brtsegs</section><text>'dzin dang / gding ba la ma gus pa'o/ /bar du gcod par 'gyur ba'i chos bdun ste/ bdun gang zhe na/ 'di lta ste/ nga rgyal dang / che ba'i nga rgyal dang / nga rgyal las kyang nga rgyal dang /</text></item>
<item><p>40a1</p><section>dkon brtsegs</section><text>nga'o snyam pa'i nga rgyal dang / log pa'i nga rgyal dang / mngon pa'i nga rgyal dang / chung zad snyam pa'i nga rgyal lo/ /bar du gcod par 'gyur ba'i chos brgyad de/ brgyad gang zhe na/</text></item>
<item><p>40a2</p><section>dkon brtsegs</section><text>'di lta ste/ log pa'i lta ba dang / log pa'i rtog pa dang / log pa'i ngag dang / log pa'i las kyi mtha' dang / log pa'i 'tsho ba dang / log pa'i rtsol ba dang / log pa'i dran pa dang /</text></item>
<item><p>40a3</p><section>dkon brtsegs</section><text>log pa'i ting nge 'dzin to/ /bar du gcod par 'gyur ba'i chos dgu ste/ dgu gang zhe na/ 'di lta ste/ bdag la gnod pa byas so zhes kun nas mnar sems skyed pa dang / gnod pa byed do</text></item>
<item><p>40a4</p><section>dkon brtsegs</section><text>zhes kun nas mnar sems skyed pa dang / gnod pa byed par 'gyur ro zhes kun nas mnar sems skyed pa dang / bdag gi mdza' bo la gnod pa byas so/ /byed do/ /byed par 'gyur ro</text></item>
<item><p>40a5</p><section>dkon brtsegs</section><text>zhes sems la kun nas mnar sems skyed pa bdag dang mi mdza' ba'i don byas so/ /byed do/ /byed pa 'gyur ro zhes kun nas mnar sems skyed pa'o/ /bar du gcod par 'gyur ba'i</text></item>
<item><p>40a6</p><section>dkon brtsegs</section><text>chos bcu ste/ bcu gang zhe na/ 'di lta ste/ mi dge ba bcu'i las kyi lam rnams yin te/ 'di lta ste/ srog gcod pa dang / ma byin par len pa dang / 'dod pa la log par</text></item>
<item><p>40a7</p><section>dkon brtsegs</section><text>g.yem pa dang / brdzun du smra ba dang / phra ma dang / ngag rtsub mo dang / tshig kyal ba dang / brnab sems dang / gnod sems dang / log par lta ba'o/ /de ltar shA ri'i bu tshul</text></item>
<item><p>40a8</p><section>dkon brtsegs</section><text>bzhin ma yin pa yid la byed pa dang ldan pa'i kun du sbyor ba ji snyed pa'i chos de dag gis ro myang ba la rjes su lta zhing gnas pa dang / phyin ci log pa dang ldan pa dang / 'byung ba la kun</text></item>
<item><p>40b1</p><section>dkon brtsegs</section><text>nas ldang ba dang / sred pa dang / lta ba la mngon par zhen pa'i zang zing dang bcas/ phung po dang bcas pa'i lus kyi las dang / ngag gi las dang / yid kyi las de dag thams cad</text></item>
<item><p>40b2</p><section>dkon brtsegs</section><text>de bzhin gshegs pas bar du gcod par mkhyen te/ bar du gcod par mkhyen nas kyang yang dag pa ji lta ba bzhin du ston to/ /chos bcu po de dag ni bar du gcod par 'gyur ba ste/ de dag</text></item>
<item><p>40b3</p><section>dkon brtsegs</section><text>zhi bar bya ba dang / nye bar zhi bar bya ba dang / spang ba'i phyir de bzhin gshegs pa chos ston to/ /de bzhin gshegs pa'i mi 'jigs pa de yang 'khor thams cad shes par byed pa/ 'khor</text></item>
<item><p>40b4</p><section>dkon brtsegs</section><text>thams cad mgu bar byed pa/ 'khor thams cad kyi lus sim par byed pa/ 'khor thams cad kyi sems tshim pa skyed pa/ 'khor thams cad dga' ba dang / rab tu dga' ba dang /</text></item>
<item><p>40b5</p><section>dkon brtsegs</section><text>dad pa skyed pa dang / snying rje chen pos sbyor ba/ de bzhin nyid kyis mnyam pa/ de kho na nyid/ gzhan ma yin pa de bzhin nyid/ mi 'gyur ba nyid/ mi 'khrugs pa nyid/ 'byung ba</text></item>
<item><p>40b6</p><section>dkon brtsegs</section><text>med pa nyid/ 'jig pa med pa nyid/ rtsod pa med pa nyid de de bzhin gshegs pa'i mi 'jigs pa la rtsod pa gang yang med do/ /de bzhin gshegs pa'i mi 'jigs pa ni rtsod pa med pa 'thab</text></item>
<item><p>40b7</p><section>dkon brtsegs</section><text>pa med pa'o/ /de bzhin nyid dang mnyam zhing chos kyi dbyings ngos mnyam pa/ 'jig rten gyi khams rab 'byam ma lus pa thams cad la thogs pa med do/ /de ltar de bzhin gshegs</text></item>
<item><p>40b8</p><section>dkon brtsegs</section><text>pa tshad med/ grangs med/ bsam gyis mi khyab/ gzhal du med/ brjod tu med pa'i chos dang ldan zhing snying rje chen pos yang dag par zin pa'i sems kyis bar du gcod</text></item>
<item><p>41a1</p><section>dkon brtsegs</section><text>pa'i chos rnams zhi bar bya ba dang / spang bar bya ba'i phyir chos ston to/ /de ltar shA ri'i bu de bzhin gshegs pa'i mi 'jigs pa mtha' yas mu med pa nas gang de bzhin</text></item>
<item><p>41a2</p><section>dkon brtsegs</section><text>gshegs pa'i mi 'jigs pa'i mtha' 'dod pa de nam mkha'i mtha' 'dod pa zhes bya ba'i bar du ste/ byang chub sems dpa' de bzhin gshegs pa'i mi 'jigs pa bsam</text></item>
<item><p>41a3</p><section>dkon brtsegs</section><text>gyis mi khyab pa de thos nas mngon par dad/ yid ches/ rab tu rtog /som nyi med/ the tshom mi za ba nas/ ngo mtshar dang rmad kyi bar du 'du shes skyed do/ /shA ri'i bu</text></item>
<item><p>41a4</p><section>dkon brtsegs</section><text>'di ni de bzhin gshegs pa'i mi 'jigs pa gsum pa ste/ mi 'jigs pa de dang ldan pas de bzhin gshegs pa 'khor gyi nang du gshegs na zhes bya ba nas/ sus kyang</text></item>
<item><p>41a5</p><section>dkon brtsegs</section><text>'jig rten du chos dang 'thun par zhes bya ba'i bar du'o/ /gzhan yang shA ri'i bu de bzhin gshegs pa bla na med pa'i ye shes de bzhin gshegs pa'i ye shes dang ldan pas sems</text></item>
<item><p>41a6</p><section>dkon brtsegs</section><text>can rnams gang la bsten pas nges par 'byung bar 'gyur ba 'phags pa'i nges par 'byung ba de byed pa'i sdug bsngal yang dag par zad par 'gyur ba'i lam rab tu mkhyen te/</text></item>
<item><p>41a7</p><section>dkon brtsegs</section><text>de la 'di ni nges par 'byung ba'i lam ma yin no zhes de bzhin gshegs pa la lha dang bcas pa'i 'jig rten gyis chos dang 'thun par rgol bar byed mi nus so/ /nges par 'byung</text></item>
<item><p>41a8</p><section>dkon brtsegs</section><text>ba'i lam gcig ste gcig gang zhe na/ 'di lta ste/ bgrod pa gcig pu'i lam ste/ gang sems can rnams rnam par dag par 'gyur ba'o/ /nges par 'byung ba'i chos gnyis te gnyis</text></item>
<item><p>41b1</p><section>dkon brtsegs</section><text>gang zhe na/ 'di lta ste/ zhi gnas dang / lhag mthong ngo / /nges par 'byung ba'i chos gsum ste/ gsum gang zhe na/ 'di lta ste/ stong pa nyid dang / mtshan ma med pa dang / smon pa med pa'o/ /nges par</text></item>
<item><p>41b2</p><section>dkon brtsegs</section><text>'byung ba'i chos bzhi ste/ bzhi gang zhe na/ 'di lta ste/ lus su gtogs pa'i dran pa dang / tshor bar gtogs pa'i dran pa dang / sems su gtogs pa'i dran pa dang / chos su gtogs pa'i dran pa ste/</text></item>
<item><p>41b3</p><section>dkon brtsegs</section><text>'di ni nges par 'byung ba'i chos bzhi'o/ /nges par 'byung ba'i chos lnga ste/ lnga gang zhe na/ 'di lta ste/ dad pa'i dbang po dang / brtson 'grus kyi dbang po dang / dran pa'i dbang po dang / ting nge 'dzin</text></item>
<item><p>41b4</p><section>dkon brtsegs</section><text>gyi dbang po dang / shes rab kyi dbang po ste/ 'di ni nges par 'byung ba'i chos lnga'o/ /nges par 'byung ba'i chos drug ste/ drug gang zhe na/ 'di lta ste/ sangs rgyas rjes su dran pa dang / chos</text></item>
<item><p>41b5</p><section>dkon brtsegs</section><text>rjes su dran pa dang / dge 'dun rjes su dran pa dang / tshul khrims rjes su dran pa dang / gtong ba rjes su dran pa dang / lha rjes su dran pa ste/ 'di ni nges par 'byung pa'i chos drug go/ /nges par 'byung</text></item>
<item><p>41b6</p><section>dkon brtsegs</section><text>ba'i chos bdun te/ bdun gang zhe na/ 'di lta ste/ dran pa yang dag byang chub kyi yan lag dang / chos rnam par 'byed pa yang dag byang chub kyi yan lag dang / brtson 'grus yang dag byang chub</text></item>
<item><p>41b7</p><section>dkon brtsegs</section><text>kyi yan lag dang / dga' ba yang dag byang chub kyi yan lag dang / shin du sbyangs pa yang dag byang chub kyi yan lag dang / ting nge 'dzin yang dag byang chub kyi yan lag dang / btang snyoms</text></item>
<item><p>41b8</p><section>dkon brtsegs</section><text>yang dag byang chub kyi yan lag ste/ 'di bdun yang gong ma bzhin no/ /nges par 'byung ba'i chos brgyad de/ brgyad gang zhe na/ 'di lta ste/ 'phags pa'i lam yan lag brgyad pa'o/ /'di</text></item>
<item><p>42a1</p><section>dkon brtsegs</section><text>lta ste/ yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang /</text></item>
<item><p>42a2</p><section>dkon brtsegs</section><text>yang dag pa'i dran pa dang / yang dag pa'i ting nge 'dzin te 'di brgyad kyang gong ma bzhin no/ /mchog tu dge ba'i rtsa ba las skyes pa'i chos dgu ste/ dgu gang zhe na/ 'di lta ste/ mchog tu dga' ba dang /</text></item>
<item><p>42a3</p><section>dkon brtsegs</section><text>dga' ba dang / shin du sbyangs pa dang / bde ba dang / ting nge 'dzin dang / yang dag pa ji lta ba bzhin du ye shes mthong ba dang / mya ngan las 'das pa dang / 'dod chags dang bral ba dang / rnam par</text></item>
<item><p>42a4</p><section>dkon brtsegs</section><text>grol ba ste/ 'di dgu yang gong ma bzhin no/ /nges par 'byung ba'i chos bcu ste/ bcu gang zhe na/ 'di lta ste/ dge ba bcu'i las kyi lam mo/ /'di lta ste/ srog gcod pa spangs pa dang /</text></item>
<item><p>42a5</p><section>dkon brtsegs</section><text>ma byin par len pa spangs pa dang / 'dod pa la log par g.yem pa spangs pa dang / brdzun du smra ba spangs pa dang / phra ma spangs pa dang / ngag rtsub po spangs pa dang / tshig kyal ba spangs</text></item>
<item><p>42a6</p><section>dkon brtsegs</section><text>pa dang / brnab sems med pa dang / gnod sems med pa dang / yang dag par lta ba ste/ 'di yang gong ma bzhin te/ lam 'di ni nges par 'byung bar 'gyur ba'o/ /'di ltar shA ri'i bu</text></item>
<item><p>42a7</p><section>dkon brtsegs</section><text>byang chub kyi phyogs kyi chos kyi dge ba ji snyed pa tshul khrims kyi phung po dang ldan pa'am/ ting nge 'dzin gyi phung po dang ldan pa 'am/ shes rab kyi phung po dang ldan pa 'am/ rnam par</text></item>
<item><p>42a8</p><section>dkon brtsegs</section><text>grol ba'i phung po dang ldan pa 'am/ rnam par grol ba'i ye shes mthong ba'i phung po dang ldan pa 'am/ 'phags pa'i bden pa dang ldan pa de dag kyang nges par 'byung ba'i lam</text></item>
<item><p>42b1</p><section>dkon brtsegs</section><text>zhes bya'o/ /gzhan yang nges par 'byung ba zhes bya ba ni yang dag par sgrub pa gang yin pa ste/ gang yang dag par sgrub pa de la ni chos gang yang sogs pa 'am/ 'bri ba'am/ blang ba 'am/</text></item>
<item><p>42b2</p><section>dkon brtsegs</section><text>dor ba 'am/ gzung ba 'am/ spangs pa med do/ /de ci'i phyir zhe na/ yang dag par sgrub pa la zhugs pa ni gnyis la blo mi 'jug ste/ chos thams cad gnyis su med par yang dag pa ji</text></item>
<item><p>42b3</p><section>dkon brtsegs</section><text>lta ba bzhin du ye shes mthong ba ni nges par 'byung ba'i lam ste/ de bzhin gshegs pa sems can rnams la nges par 'byung ba'i lam yang dag par rab tu ston to/ /de bzhin gshegs</text></item>
<item><p>42b4</p><section>dkon brtsegs</section><text>pa'i mi 'jigs pa de yang 'khor thams cad shes par med do 'khor thams cad mgu bar byed pa/ 'khor thams cad kyi lus sim par byed pa/ 'khor thams cad kyi sems tshim pa</text></item>
<item><p>42b5</p><section>dkon brtsegs</section><text>skyed pa/ 'khor thams cad dga' ba dang / rab tu dga' ba dang / dad pa skyed pa/ snying rje chen pos sbyor ba/ de bzhin nyid kyi mnyam pa de kho na nyid/ de bzhin nyid/ gzhan ma yin pa nyid/ mi</text></item>
<item><p>42b6</p><section>dkon brtsegs</section><text>'gyur ba nyid/ mi 'khrugs pa nyid/ 'byung ba med pa nyid/ 'jig pa med pa nyid/ rtsod pa med pa nyid de de bzhin gshegs pa'i mi 'jigs pa la rtsod pa gang yang med do/ /de bzhin</text></item>
<item><p>42b7</p><section>dkon brtsegs</section><text>gshegs pa'i mi 'jigs pa ni rtsod pa med pa/ 'thab pa med pa'o/ /de bzhin nyid dang mnyam zhing chos kyi dbyings ngos mnyam pa 'jig rten gyi khams rab 'byam ma lus pa thams cad</text></item>
<item><p>42b8</p><section>dkon brtsegs</section><text>la thogs pa med pa'o/ /de ltar de bzhin gshegs pa tshad med/ grangs med/ bsam gyis mi khyab/ gzhal du med/ dpag tu med/ brjod tu med pa'i chos dang ldan zhing snying rje</text></item>
<item><p>43a1</p><section>dkon brtsegs</section><text>chen pos zin pa'i sems kyis sems can rnams la nges par 'byung ba'i lam yang dag par rab tu ston te/ de so sor rtog pas sems can der 'jug pa rnams de byed</text></item>
<item><p>43a2</p><section>dkon brtsegs</section><text>pa'i sdug bsngal yang dag par zad cing nges par 'byung bar 'gyur ro/ /shA ri'i bu 'di ni de bzhin gshegs pa rnams kyi de bzhin gshegs pa'i mi 'jigs pa bzhi pa ste/ mi</text></item>
<item><p>43a3</p><section>dkon brtsegs</section><text>'jigs pa de dang ldan pas de bzhin gshegs pa 'khor gyi nang du seng ge'i sgra yang dag pa sgrog cing khyu mchog gi gnas su zhal gyis 'che ste/ dge sbyong ngam/ bram ze 'am/ lha</text></item>
<item><p>43a4</p><section>dkon brtsegs</section><text>'am/ bdud dam/ tshangs pa 'am/ sus kyang 'jig rten 'dir chos dang 'thun par ma bskor ba tshangs pa'i 'khor lo rab tu skor to/ /de ltar shA ri'i bu de bzhin gshegs pa'i</text></item>
<item><p>43a5</p><section>dkon brtsegs</section><text>mi 'jigs pa bzhi la mtha' yas mu med do/ /'di lta ste/ dper na shA ri'i bu nam mkha' mtha' yas mu med pa de bzhin du de bzhin gshegs pa'i mi 'jigs pa bzhi yang mtha'</text></item>
<item><p>43a6</p><section>dkon brtsegs</section><text>yas mu med de/ sems can thams cad kyis zad par mi 'gyur ro/ /shA ri'i bu gang de bzhin gshegs pa'i mi 'jigs pa'i mtha' 'dod pa de ni nam mkha'i mtha' 'dod do/ /</text></item>
<item><p>43a7</p><section>dkon brtsegs</section><text>byang chub sems dpa' de bzhin gshegs pa rnams kyi de bzhin gshegs pa'i mi 'jigs pa bsam gyis mi khyab pa thos nas/ /mngon par dad/ yid ches/ rab tu rtog /</text></item>
<item><p>43a8</p><section>dkon brtsegs</section><text>som nyi med/ the tshom mi za/ rgya cher dga' mgu ste rangs pa rnyed nas nam mkha' lta bur bsam gyis mi khyab pa'i phyir/ ngo mtshar dang / rmad tu 'du shes skyed do/ /de</text></item>
<item><p>43b1</p><section>dkon brtsegs</section><text>nas bcom ldan 'das kyis de'i tshe tshigs su bcad pa 'di dag gsungs so/ /chos kun mnyam pa nyid mnyam par/ /rang byung bas ni rjes su rtogs/ /de phyir yang dag mngon sangs rgyas/ /</text></item>
<item><p>43b2</p><section>dkon brtsegs</section><text>de bzhin gshegs pa mnyam pa gzigs/ /so so'i skye bo'i chos gang yin/ /de dag sangs rgyas chos dang mnyam/ /slob dang mi slob chos rnams dang / /rang rgyal gyi ni chos nyid dang / /gang</text></item>
<item><p>43b3</p><section>dkon brtsegs</section><text>dag 'jig rten chos rnams dang / /gang dag 'jig rten 'das chos dang / /dge dang mi dge mi g.yo rnams/ /mya ngan 'das pa'i lam dang 'dra/ /stong pa nyid dang mtshan ma med/ /smon lam</text></item>
<item><p>43b4</p><section>dkon brtsegs</section><text>dag ni rnam par spangs/ /ma skyes mngon par 'du mi byed/ /'di ni mnyam pa nyid tu bstan/ /'di dag mnyam pa nyid rtogs nas/ /thub pa chen po mi 'jigs pa/ /gang gis sems can</text></item>
<item><p>43b5</p><section>dkon brtsegs</section><text>'grol 'gyur ba/ /de bzhin du yang rab tu ston/ /'jig rten gsum las rnam par grol/ /rnam par thar pa rab tu ston/ /mi dbang gi ni mi 'jigs pa/ /gnyis pa yang dag rab tu</text></item>
<item><p>43b6</p><section>dkon brtsegs</section><text>bstan/ /rgyal bas gang chos rjes su sangs rgyas pa/ /ma bsten par ni rnam par grol mi 'thob/ /bag med pa dang khrel ba med gyur dang / /gang la ngo tsha ci yang med pa dang / /lus</text></item>
<item><p>43b7</p><section>dkon brtsegs</section><text>dang ngag rnams dang ni yid kyis su/ /gang dag sdom pa nam yang yod min dang / /'dun dang zhe sdang gti mug 'jigs pa dang / /srog gcod pa dang gzhan la 'tshe ba dang / /gzhan gyi</text></item>
<item><p>43b8</p><section>dkon brtsegs</section><text>chung ma de bzhin brdzun dang chang / nga rgyal mi gus de ni bdun pa'o/ /gang dag log par smra ba brgyad pa ste/ /thams cad rnam par grol ba'i lam rgyun gcod/ /gang dag mnar sems</text></item>
<item><p>44a1</p><section>dkon brtsegs</section><text>dgu dang nyes mang dang / /mi dge bcu yi las kyi lam rnams dang / /gang dag tshul min zhi ba mi shes pa/ /de dag la ni nam yang thar pa med/ /phyin ci log la zhugs par rig</text></item>
<item><p>44a2</p><section>dkon brtsegs</section><text>gyur nas/ /bag med yang dag ma yin smra la chags/ /rgyal ba rnams kyi mi 'jigs gsum pa ste/ /chos nyid 'di dag la ni bsnyen par bya/ /gang dag rnam sbyong sgo ni tshad med la/ /mi gang</text></item>
<item><p>44a3</p><section>dkon brtsegs</section><text>stan pa byang chub reg par 'gyur/ /rgyal ba nyid kyis ma thos thams cad rig /shes nas mi 'chir 'gro ba'i chos 'chad do/ /ji tsam dge ba'i chos ni mang yod pa/ /byang chub phyogs</text></item>
<item><p>44a4</p><section>dkon brtsegs</section><text>dge rgyal bas bsngags pa la/ /sten pa rnam par thar pa mi 'thob pa/ /gnas med par ni stobs bcu rnams kyis bshad/ /tshul bzhin gyis ni nyon mongs mang po zhi/ /yang dag</text></item>
<item><p>44a5</p><section>dkon brtsegs</section><text>chos dge mnyam pa med ldan zhing / /chos dang chos ma yin la de mi chags/ /zhi ba mya ngan med pa rnam grol reg /gsog gsob nam mkha' 'dra zhing ya ma rla/ /sgyu ma'i gzugs 'dra</text></item>
<item><p>44a6</p><section>dkon brtsegs</section><text>nam mkha' lta bu dang / /dge chos rnam pa gang gis rab shes pa/ /de ni srid pa'i mtsho las thar par 'gyur/ /thub pa stobs bcu rnams kyi chos 'di ni/ /'gro ba gang mos srid par</text></item>
<item><p>44a7</p><section>dkon brtsegs</section><text>'gro ba la/ /snying rje snying brtse byas nas thar byed de/ /mi 'jigs bzhi pa nam mkha' 'dra ba'o/ /de ltar shA ri'i bu byang chub sems dpa' de bzhin gshegs pa'i mi 'jigs pa</text></item>
<item><p>44a8</p><section>dkon brtsegs</section><text>bsam gyis mi khyab pa la mngon pa dad/ /yid ches/ /rab tu rtog /som nyi med/ the tshom mi za ba nas/ nam mkha' lta bur bsam gyis mi khyab pa'i phyir/ ngo mtshar dang / rmad kyi</text></item>
<item><p>44b1</p><section>dkon brtsegs</section><text>bar du 'du shes skyed do/ /shA ri'i bu ji ltar na byang chub sems dpa' de bzhin gshegs pa rnams kyi de bzhin gshegs pa'i snying rje chen po bsam gyis mi khyab pa la mngon par dad/ /yid</text></item>
<item><p>44b2</p><section>dkon brtsegs</section><text>ches/ /rab tu rtog /som nyi med/ the tshom mi za ba nas/ ngo mtshar dang / rmad kyi bar du 'du shes skyed ce na/ 'di la shA ri'i bu de bzhin gshegs pa rnams kyi snying rje chen po ni sems can</text></item>
<item><p>44b3</p><section>dkon brtsegs</section><text>thams cad rjes su mi gtong zhing rtag tu 'jug pa/ sems can yongs su smin par 'gyur ba ste/ /mi ldog par rig par bya'o/ /de bzhin gshegs pa'i snying rje chen po de yang ji ltar ngag</text></item>
<item><p>44b4</p><section>dkon brtsegs</section><text>gi las kyis kyang khong du chud par bya ba bla ba ma yin pa de ltar tshad med/ de ltar bsam gyis mi khyab/ de ltar mtshungs pa med/ de ltar dpag tu med/ de ltar brjod du med/ de ltar mi</text></item>
<item><p>44b5</p><section>dkon brtsegs</section><text>zad cing khong du chud par dka'o de ci'i phyir zhe na/ ji ltar de bzhin gshegs pas byang chub thob pa de ltar sems can la de bzhin gshegs pa'i snying rje chen po 'jug ste/ byang chub</text></item>
<item><p>44b6</p><section>dkon brtsegs</section><text>ci 'dra ba snying rje chen po yang de 'dra 'o/ /de bzhin gshegs pas byang chub ji ltar thob ce na/ de bzhin gshegs pas rtsa ba med pa/ gnas med pa'i byang chub thob bo/ /de la rtsa</text></item>
<item><p>44b7</p><section>dkon brtsegs</section><text>ba gang / gnas gang zhe na/ 'jig tshogs ni rtsa ba'o/ /yang dag pa ma yin pa kun rtog pa ni gnas so/ /de bzhin gshegs pas byang chub mnyam pa nyid kyi phyir de dag mnyam</text></item>
<item><p>44b8</p><section>dkon brtsegs</section><text>par mkhyen to/ /de'i phyir de bzhin gshegs pa rtsa ba med pa/ gnas med pa'i byang chub mngon par rdzogs par sangs rgyas shes bya ste/ sems can 'di dag ni rtsa ba med</text></item>
<item><p>45a1</p><section>dkon brtsegs</section><text>pa gnas med par mi shes pas de dag shes par bya'o zhes sems can rnams la de bzhin gshegs pa'i snying rje chen po 'jug go/ /gzhan yang shA ri'i bu byang chub ni zhi ba dang / nye bar</text></item>
<item><p>45a2</p><section>dkon brtsegs</section><text>zhi ba'o/ /de ji ltar zhi/ ji ltar nye bar zhi zhe na/ nang zhi ba'o/ /phyi rol nye bar zhi ba'o/ /de ci'i phyir zhe na/ mig ni bdag dang bdag gis stong ste/ de'i rang bzhin 'di yin</text></item>
<item><p>45a3</p><section>dkon brtsegs</section><text>bas na de'i phyir zhi ba zhes bya'o/ /de bzhin du rna ba dang / sna dang / lce dang / lus dang / yid ni bdag dang bdag gis stong ste/ de'i rang bzhin 'di yin pas na/ de'i phyir zhi ba zhes</text></item>
<item><p>45a4</p><section>dkon brtsegs</section><text>bya'o/ /de'i mig stong par yongs su shes nas/ gzugs la mi rgyug ste/ de'i phyir nye bar zhi ba zhes bya'o/ /yid kyi bar du yang stong par yongs su shes nas chos la</text></item>
<item><p>45a5</p><section>dkon brtsegs</section><text>mi rgyug ste/ de'i phyir nye bar zhi ba zhes bya na/ sems can 'di dag ni zhi ba dang nye bar zhi ba 'di mi shes te/ de dag shes par bya'o zhes sems can rnams la</text></item>
<item><p>45a6</p><section>dkon brtsegs</section><text>de bzhin gshegs pa'i snying rje chen po 'jug go/ /gzhan yang shA ri'i bu ngas ni rang bzhin gyis 'od gsal bar byang chub mngon par rdzogs par sangs rgyas so/ /</text></item>
<item><p>45a7</p><section>dkon brtsegs</section><text>ji ltar 'od gsal zhe na/ rang bzhin gang yin pa de ni kun nas nyon mongs pa med pa ste/ nam mkha' lta bu'o/ /nam mkha'i rang bzhin no/ /</text></item>
<item><p>45a8</p><section>dkon brtsegs</section><text>nam mkha'i rjes su 'brang ba'o/ /nam mkha' dang mnyam pa nyid kyis mnyam pa ste/ de ni rang bzhin gyis shin tu 'od gsal ba na rang bzhin gyis 'od gsal ba 'di</text></item>
<item><p>45b1</p><section>dkon brtsegs</section><text>khong du ma chud pas byis pa so so'i skye bo rnams blo bur gyi nyon mongs pas kun nas nyon mongs te/ /sems can rnams rang bzhin gyis 'od gsal ba 'di mi shes pas de dag rang</text></item>
<item><p>45b2</p><section>dkon brtsegs</section><text>bzhin gyis 'od gsal ba khong du chud par bya'o zhes sems can rnams la de bzhin gshegs pa'i snying rje chen po 'jug go/ /gzhan yang shA ri'i bu ngas ni blang ba med pa dang /</text></item>
<item><p>45b3</p><section>dkon brtsegs</section><text>dor ba med par byang chub mngon par rdzogs par sangs rgyas so/ /de la blang ba med pa gang dor ba med pa gang zhe na/ /blang ba med pa zhes bya ba ni chos thams cad mi 'dzin pa'o/ /dor</text></item>
<item><p>45b4</p><section>dkon brtsegs</section><text>ba med pa zhes bya ba ni chos thams cad rab tu 'dzin pa med pa'o/ /de la de bzhin gshegs pas blang ba med pa dang / dor ba med pa'i ngo bo nyid mnyam pa nyid tu gzigs te/ ji</text></item>
<item><p>45b5</p><section>dkon brtsegs</section><text>ltar de bzhin gshegs pas tshu rol med pa dang / pha rol med par gzigs pa de ltar chos thams cad tshu rol dang / pha rol dang bral bar de bzhin gshegs pas mngon par</text></item>
<item><p>45b6</p><section>dkon brtsegs</section><text>rdzogs par sangs rgyas te de'i phyir de bzhin gshegs pa zhes bya'o/ /blang ba med pa dang / dor ba med pa 'di sems can rnams kyis khong du ma chud pas de khong</text></item>
<item><p>45b7</p><section>dkon brtsegs</section><text>du chud par bya'o zhes sems can rnams la de bzhin gshegs pa'i snying rje chen po 'jug go/ /gzhan yang shA ri'i bu ngas mtshan ma med pa dang / dmigs pa</text></item>
<item><p>45b8</p><section>dkon brtsegs</section><text>med par byang chub mngon par rdzogs par sangs rgyas so/ /de la mtshan ma med pa gang / /dmigs pa med pa gang zhe na/ mig gi rnam par shes pa mi dmigs pa</text></item>
<item><p>46a1</p><section>dkon brtsegs</section><text>ni mtshan ma med pa'o/ /gzugs yang dag par rjes su mi mthong ba dmigs pa'o/ /yid kyi rnam par shes pa'i bar du mi dmigs pa ni mtshan ma med pa'o/ /</text></item>
<item><p>46a2</p><section>dkon brtsegs</section><text>chos yang dag par rjes su mi mthong ba ni dmigs pa med pa'o/ /de ltar shA ri'i bu mtshan ma med pa dang / dmigs pa med pa ni 'phags pa rnams kyi spyod yul lo/ /'phags pa</text></item>
<item><p>46a3</p><section>dkon brtsegs</section><text>rnams kyi spyod yul gang zhe na/ khams gsum pa ni 'phags pa rnams kyi spyod yul te/ gang 'phags pa rnams kyi spyod yul de ni byis pa so so'i skye bo thams cad kyi spyod yul ma</text></item>
<item><p>46a4</p><section>dkon brtsegs</section><text>yin pas de khong du chud par bya'o zhes sems can rnams la de bzhin gshegs pa'i snying rje chen po 'jug go/ /shA ri'i bu byang chub ni 'das pa ma yin/ ma 'ongs pa ma</text></item>
<item><p>46a5</p><section>dkon brtsegs</section><text>yin/ da ltar byung ba ma yin te/ dus gsum mnyam pa nyid 'khor gsum yongs su chad pa'o/ /de la 'khor gsum yongs su chad pa gang zhe na/</text></item>
<item><p>46a6</p><section>dkon brtsegs</section><text>gang 'das pa la sems mi 'jug pa dang / ma 'ongs pa la rnams par shes pa rjes su mi rgyug pa dang / da ltar byung ba la yid la byed pa mi 'jug pa ste/</text></item>
<item><p>46a7</p><section>dkon brtsegs</section><text>de sems dang / yid dang / rnam par shes pa la mi gnas pas 'das pa la mi rtog /ma 'ongs pa la rlom sems su mi byed/ da ltar byung ba la</text></item>
<item><p>46a8</p><section>dkon brtsegs</section><text>spros par mi byed pa 'di ni dus gsum mnyam pa nyid 'khor gsum yongs su dag pa yin na sems can rnams kyis khong du ma chud pas de khong du chud par bya'o zhes</text></item>
<item><p>46b1</p><section>dkon brtsegs</section><text>sems can rnams la de bzhin gshegs pa'i snying rje chen po 'jug go/ /shA ri'i bu ngas byang chub ni lus med pa mngon par 'dus ma byas par mngon par rdzogs</text></item>
<item><p>46b2</p><section>dkon brtsegs</section><text>par sangs rgyas te/ de ni mig gi rnam par shes pas rnam par shes pa bya ba ma yin pa nas/ yid kyi rnam par shes pa'i bar gyis rnam par shes par</text></item>
<item><p>46b3</p><section>dkon brtsegs</section><text>bya ba ma yin no/ /'dus ma byas shes bya ba ni gang ma skyes pa/ mi 'jigs pa/ mi gnas pa de ni 'khor gsum dang bral ba/ 'dus ma byas shes</text></item>
<item><p>46b4</p><section>dkon brtsegs</section><text>bya'o/ /'dus ma byas ji lta bar 'dus byas kyang de ltar khong du chud par bya'o/ /de ci'i phyir zhe na/ gang chos thams cad kyi rang bzhin de ni dngos</text></item>
<item><p>46b5</p><section>dkon brtsegs</section><text>po med pa'o/ /gang dngos po med pa de la gnyis med de/ lus med pa/ mngon par 'dus ma byas pa de sems can rnams kyis khong du ma chud pas</text></item>
<item><p>46b6</p><section>dkon brtsegs</section><text>de khong du chud par bya'o zhes sems can rnams la de bzhin gshegs pa'i snying rje chen po 'jug go/ /shA ri'i bu ngas byang chub ni dbyer med pa dang / gnas</text></item>
<item><p>46b7</p><section>dkon brtsegs</section><text>su mngon par rdzogs par sangs rgyas so/ /de la dbyer med pa gang / gnas gang zhe na/ de la de bzhin nyid ni gnas so/ /gnas med pa ni dbyer med pa'o/ /</text></item>
<item><p>46b8</p><section>dkon brtsegs</section><text>chos kyi dbyings ni gnas so/ /tha dad pa med pa ni dbyer med pa'o/ /yang dag pa'i mtha' ni gnas so/ /g.yo ba med pa ni dbyer med pa'o/ /stong pa nyid ni gnas so/ /dmigs su med pa ni dbyer</text></item>
<item><p>47a1</p><section>dkon brtsegs</section><text>med pa'o/ /mtshan ma med pa ni gnas so/ /rnam par mi rtog pa ni dbyer med pa'o/ /smon pa med pa ni gnas so/ /'jug pa med pa ni dbyer med pa'o/ /sems can med pa ni gnas so/ /sems can</text></item>
<item><p>47a2</p><section>dkon brtsegs</section><text>med pa'i rang bzhin ni dbyer med pa'o/ /nam mkha' ni gnas so/ /mi dmigs pa ni dbyer med pa'o/ /mi skye ba ni gnas so/ /mi 'gag pa ni dbyer med pa'o/ /'dus ma byas ni gnas so/ /</text></item>
<item><p>47a3</p><section>dkon brtsegs</section><text>rgyu ba med pa ni dbyer med pa'o/ /byang chub ni gnas so/ /nye bar zhi ba ni dbyer med pa'o/ /mya ngan las 'das pa ni gnas so/ /mngon par mi 'grub pa ni dbyer med pa'o/ /de ltar</text></item>
<item><p>47a4</p><section>dkon brtsegs</section><text>shA ri'i bu dbyer med pa'i gnas 'di sems can rnams kyis khong du ma chud pas de khong du chud par bya'o zhes sems can rnams la de bzhin gshegs pa'i snying rje chen po 'jug go/ /shA ri'i bu</text></item>
<item><p>47a5</p><section>dkon brtsegs</section><text>byang chub ni lus kyis mngon par rdzogs par sangs ma rgyas te sems kyis kyang ma yin no/ /de ci'i phyir zhe na/ lus ni bems po g.yo ba med pa/ byed pa med pa/ rtswa dang /</text></item>
<item><p>47a6</p><section>dkon brtsegs</section><text>rtsig pa dang / shing dang / rdo dang / mig yor lta bu'o/ /sems ni rgyu ma dang / smig rgyu dang / chu zla lta bu ste/ gang gis lus dang / sems de ltar khong</text></item>
<item><p>47a7</p><section>dkon brtsegs</section><text>du chud pa de ni byang chub ces bya'o/ /byang chub ni tha snyad tsam du bzung ba ste/ byang chub ni lus sam/ sems sam/ chos sam/ chos ma yin pa 'am/ yang dag pa 'am/</text></item>
<item><p>47a8</p><section>dkon brtsegs</section><text>yang dag pa ma yin pa 'am/ bden pa 'am/ brdzun pa gang gis kyang brjod par bya ba ma yin no/ /de ci'i phyir zhe na/ byang chub ni chos thams cad kyis brjod par bya ba ma yin</text></item>
<item><p>47b1</p><section>dkon brtsegs</section><text>te/ byang chub la ni gang gis kyang tshig gi tha snyad tu 'gyur ba'i gnas cung zad kyang med do/ /ji ltar nam mkha' gnas med cing tshig med pa de bzhin du byang chub kyang gnas</text></item>
<item><p>47b2</p><section>dkon brtsegs</section><text>med pa/ /brjod par bya ba ma yin pa'o/ /de ltar shA ri'i bu yang dag pa ji lta ba bzhin du tshol ba na chos thams cad tshig med pa ste/ chos la tshig med/ tshig la yang chos</text></item>
<item><p>47b3</p><section>dkon brtsegs</section><text>med do/ /de lta bu'i chos kyi tshul mi shes shing khong du ma chud pas de khong du chud par bya'o zhes sems can rnams la de bzhin gshegs pa'i snying rje chen po 'jug go/ /</text></item>
<item><p>47b4</p><section>dkon brtsegs</section><text>shA ri'i bu byang chub ni gzung ba med pa/ kun gzhi med pa'o/ /de la gzung ba med pa gang / kun gzhi med pa gang zhe na/ 'di lta ste/ /mig yongs su shes pa ni gzung ba</text></item>
<item><p>47b5</p><section>dkon brtsegs</section><text>med pa'o/ /gzugs yang dag par rjes su mi mthong ba ni kun gzhi med pa'o/ /yid kyi bar du yongs su shes pa ni gzung ba med pa'o/ /chos mi dmigs pa ni kun</text></item>
<item><p>47b6</p><section>dkon brtsegs</section><text>gzhi med pa ste/ de ltar shA ri'i bu de bzhin gshegs pas gzung ba med pa/ kun gzhi med par byang chub mngon par rdzogs par sangs rgyas so/ /mngon par rdzogs par</text></item>
<item><p>47b7</p><section>dkon brtsegs</section><text>sangs rgyas nas mig mi 'dzin pa dang / /gzugs kun gzhi med pas rnam par shes pa mi gnas so/ /yid kyi bar du mi 'dzin cing chos kun gzhi med pas rnam par</text></item>
<item><p>47b8</p><section>dkon brtsegs</section><text>shes pa mi gnas so/ /de rnam par shes pa mi gnas pas sems can thams cad kyi sems kyi gnas shes so/ /ji ltar shes she na/ sems can rnams kyi</text></item>
<item><p>48a1</p><section>dkon brtsegs</section><text>sems kyi gnas ni bzhi ste/ bzhi gang zhe na/ 'di lta ste/ /gzugs ni sems kyi gnas so/ /tshor ba dang / /'du shes dang / 'du byed ni sems can rnams kyi sems</text></item>
<item><p>48a2</p><section>dkon brtsegs</section><text>kyi gnas te/ /'di bzhi ni sems can rnams kyi sems kyi gnas so/ /gnas de yang gnas med par de bzhin gshegs pas mkhyen te/ gnas med pa'i mtha' 'di sems can rnams</text></item>
<item><p>48a3</p><section>dkon brtsegs</section><text>kyis khong du ma chud pas de khong du chud par bya'o zhes sems can rnams la de bzhin gshegs pa'i snying rje chen po 'jug go/ /shA ri'i bu byang chub ces bya ba ni stong pa nyid</text></item>
<item><p>48a4</p><section>dkon brtsegs</section><text>kyi tshig bla dgas so/ /stong pa nyid gang gis byang chub stong pa stong pa nyid des chos thams cad stong ste/ /de dag stong pa ji lta ba bzhin du de ltar de bzhin gshegs pas</text></item>
<item><p>48a5</p><section>dkon brtsegs</section><text>chos thams cad mngon par rdzogs par sangs rgyas mod kyi stong pa nyid kyis stong pa nyid mngon par rdzogs par sangs rgyas pa ni ma yin pas stong pa nyid dam/ /byang chub</text></item>
<item><p>48a6</p><section>dkon brtsegs</section><text>ces bya ba 'di ni tshul gcig pa'i ye shes so/ /de la gnyis po gang gis stong pa nyid dang / byang chub tu gnyis su dbye ba'i gnyis gang yang med do/ /chos de ni gnyis su</text></item>
<item><p>48a7</p><section>dkon brtsegs</section><text>med cing gnyis su dbyer med de ming med pa/ mtshan ma med pa/ 'jug pa med pa/ rab tu rgyu ba med pa/ /spyod pa med pa'o/ /gang stong pa zhes bya ba ni mngon par chags</text></item>
<item><p>48a8</p><section>dkon brtsegs</section><text>pa dang / /'dzin pa dang bral ba'o/ /don dam par chos gang yang mi dmigs pas stong pa nyid gang yin pa de stong pa zhes bya'o/ /ji ltar nam mkha' nam mkha' zhes</text></item>
<item><p>48b1</p><section>dkon brtsegs</section><text>kyang bya la nam mkha' ni brjod par bya ba 'ang ma yin no/ /de bzhin du stong pa stong pa zhes kyang bya la stong pa nyid brjod par bya ba ma yin no/ /'di lta ste/ ming tsam du tha</text></item>
<item><p>48b2</p><section>dkon brtsegs</section><text>snyad 'dogs pa 'di ni chos thams cad la 'jug pa ste/ ming de yang yul na mi gnas/ phyogs na mi gnas so/ /ji ltar ming yul na mi gnas/ /phyogs na mi gnas</text></item>
<item><p>48b3</p><section>dkon brtsegs</section><text>pa de bzhin du chos kyi ming gis tha snyad tu 'dogs pa'i chos de yang yul na mi gnas/ /phyogs na mi gnas te/ /de ltar de bzhin gshegs pas chos thams cad mkhyen</text></item>
<item><p>48b4</p><section>dkon brtsegs</section><text>to/ /thog ma nas ma skyes ma byung bar de ltar mkhyen pas de ltar rnam par grol te bcings pa yang med/ /grol ba yang med na de byis pa so so'i skye bo rnams kyis khong du ma chud</text></item>
<item><p>48b5</p><section>dkon brtsegs</section><text>pas khong du chud par bya'o zhes sems can rnams la de bzhin gshegs pa'i snying rje chen po 'jug go/ /shA ri'i bu byang chub ni nam mkha' dang mnyam ste/ /nam mkha'</text></item>
<item><p>48b6</p><section>dkon brtsegs</section><text>ni mnyam pa yang ma yin/ mi mnyam pa 'ang ma yin no/ /byang chub kyang mnyam pa 'ang ma yin/ /mi mnyam pa 'ang ma yin te/ /ji ltar chos rnams yang dag par yongs su grub</text></item>
<item><p>48b7</p><section>dkon brtsegs</section><text>pa med pa de mnyam pa 'am mi mnyam pa zhes brjod pa ma yin no/ /de ltar shA ri'i bu de bzhin gshegs pas chos thams cad mnyam pa 'ang ma yin/ /mi mnyam par yang</text></item>
<item><p>48b8</p><section>dkon brtsegs</section><text>ma yin par mngon par rdzogs par sangs rgyas so/ /ji ltar chos rdul tsam yang mnyam par byas pa yang ma yin/ /mi mnyam par byas pa yang ma yin pa de ltar</text></item>
<item><p>49a1</p><section>dkon brtsegs</section><text>mngon par rdzogs par sangs rgyas so/ /chos ji snyed pa de dag yang dag pa'i ye shes kyis shes so/ /yang dag pa'i ye shes gang zhe na/ /chos ma byung</text></item>
<item><p>49a2</p><section>dkon brtsegs</section><text>ba rnams 'byung ba dang / /byung nas 'jig par 'gyur ba de dag ni bdag po med par 'byung / /bdag po med par 'jig ste/ /rkyen gyis 'byung ba dang / /'jig par</text></item>
<item><p>49a3</p><section>dkon brtsegs</section><text>'gyur zhing 'di la 'jug pa 'am/ /ldog pa gang yang med de/ /lam gcad pa'i phyir de bzhin gshegs pa chos ston to/ /lam gcad pa 'di sems can rnams kyis</text></item>
<item><p>49a4</p><section>dkon brtsegs</section><text>khong du ma chud pas khong du chud par bya'o zhes sems can rnams la de bzhin gshegs pa'i snying rje chen po 'jug go/ /shA ri'i bu byang chub de ni ji lta ba bzhin gyi gnas so/ /</text></item>
<item><p>49a5</p><section>dkon brtsegs</section><text>byang chub ji lta bar gzugs kyang de bzhin te de bzhin nyid kyis mi 'byung ngo / /byang chub ji lta ba bzhin du tshor ba dang / /'du shes dang / /'du byed dang / /rnam par shes pa 'ang</text></item>
<item><p>49a6</p><section>dkon brtsegs</section><text>de bzhin te/ /de bzhin nyid kyis mi 'byung ngo / /byang chub ji lta ba bzhin du sa'i khams dang / /chu'i khams dang / /me'i khams dang / /rlung gi khams kyang de bzhin te/ /de</text></item>
<item><p>49a7</p><section>dkon brtsegs</section><text>bzhin nyid kyis mi 'byung ngo / /byang chub ji lta ba bzhin du mig gi khams dang / /gzugs kyi khams dang / /mig gi rnam par shes pa'i khams nas/ /yid kyi khams</text></item>
<item><p>49a8</p><section>dkon brtsegs</section><text>dang / /chos kyi khams dang / /yid kyi rnam par shes pa'i khams kyi bar du'o/ /chos rnams kyi btags pa ni 'di tsam du zad de de ni phung po dang / /khams dang / /skye mched</text></item>
<item><p>49b1</p><section>dkon brtsegs</section><text>rnams su btags pa ste/ /de dag kyang de bzhin gshegs pas ji lta ba bzhin du mngon par rdzogs par sangs rgyas so/ /phyin ci ma log par mngon par rdzogs par sangs</text></item>
<item><p>49b2</p><section>dkon brtsegs</section><text>rgyas pas na sngon ji lta bar phyis kyang de bzhin/ /bar du yang de bzhin te/ /sngon gyi mtha' nas ma skyes/ /phyi ma'i mthar mi 'pho'o/ /bar du yang dben pa ste/ /de ltar de</text></item>
<item><p>49b3</p><section>dkon brtsegs</section><text>dag ni ji lta ba bzhin gyi gnas yin no/ /gcig ji lta bar thams cad kyang de bzhin no/ /thams cad ji lta bar gcig kyang de bzhin te/ /ji lta ba bzhin ni gcig gam mang por</text></item>
<item><p>49b4</p><section>dkon brtsegs</section><text>mi 'gyur ro/ /ji lta ba bzhin gyi gnas de sems can rnams kyis khong du ma chud pas de khong du chud par bya'o/ /zhes sems can rnams la de bzhin gshegs pa'i snying rje</text></item>
<item><p>49b5</p><section>dkon brtsegs</section><text>chen po 'jug go/ /shA ri'i bu byang chub ni rnam pa la 'jug pa rnam pa med pa la zhugs pa'o/ /de la rnam pa gang / /rnam pa med pa gang zhe na/ /shA ri'i bu rnam pa zhes</text></item>
<item><p>49b6</p><section>dkon brtsegs</section><text>bya ba ni dge ba'i chos rnams rtsom pa'o/ /rnam pa med pa zhes bya ba ni chos thams cad mi dmigs pa'o/ /rnam pa zhes bya ba ni mi gnas pa'i sems kyi gnas so/ /</text></item>
<item><p>49b7</p><section>dkon brtsegs</section><text>rnam pa med pa zhes bya ba ni rnam par thar pa'i sgo mtshan ma med pa'i ting nge 'dzin to/ /rnam pa zhes bya ba ni sems gzhal ba dang / /bgrang ba dang / /so sor rtog pa'o/ /</text></item>
<item><p>49b8</p><section>dkon brtsegs</section><text>rnam pa med pa zhes bya ba ni gzhal ba las yang dag par 'das pa'o/ /gzhal ba las yang dag par 'das pa gang zhe na/ /gang na rnam par shes pa'i las med pa'o/ /rnam pa</text></item>
<item><p>50a1</p><section>dkon brtsegs</section><text>zhes bya ba ni gang na 'dus byas la so sor rtog pa'o/ /rnam pa med pa ni 'dus ma byas mngon sum du byed pa ste/ rnam pa dang rnam pa med pa la 'jug pa 'di byis pa so so'i</text></item>
<item><p>50a2</p><section>dkon brtsegs</section><text>skye bo rnams kyis khong du ma chud pas khong du chud par bya'o zhes sems can rnams la de bzhin gshegs pa'i snying rje chen po 'jug go/ /shA ri'i bu byang chub ni zag pa med pa/</text></item>
<item><p>50a3</p><section>dkon brtsegs</section><text>len pa med pa'o/ /de la zag pa med pa gang / len pa med pa gang zhe na/ zag pa med pa zhes bya ba ni zag pa bzhi dang bral ba ste/ 'dod pa'i zag pa dang bral ba dang / srid</text></item>
<item><p>50a4</p><section>dkon brtsegs</section><text>pa'i zag pa dang bral ba dang / ma rig pa'i zag pa dang bral ba dang / lta ba'i zag pa dang bral ba'o/ /nye bar len pa med pa zhes bya ba ni len pa bzhi dang bral ba ste/ 'dod pa'i</text></item>
<item><p>50a5</p><section>dkon brtsegs</section><text>len pa dang bral ba dang / srid pa'i len pa dang bral ba dang / lta ba'i len pa dang bral ba dang / tshul khrims dang brtul zhugs kyi len pa dang bral ba'o/ /de la</text></item>
<item><p>50a6</p><section>dkon brtsegs</section><text>nye bar len pa bzhi po de dag thams cad ni ma rig pas ldongs par byas pa dang / sred pa'i chus g.yogs pa dang bdag tu mngon par chags pas phung po dang / khams dang /</text></item>
<item><p>50a7</p><section>dkon brtsegs</section><text>skye mched len to/ /de la de bzhin gshegs pas bdag nye bar len pa'i rtsa ba yongs su mkhyen pa'i phyir bdag rnam par dag pas sems can rnam par dag par mkhyen</text></item>
<item><p>50a8</p><section>dkon brtsegs</section><text>to/ /bdag rnam par dag pa gang yin pa de la yongs su rtog pa gang gis tshul bzhin ma yin pa yid la byed par 'gyur ba'i yongs su rtog pa gang yang med de/ de ni</text></item>
<item><p>50b1</p><section>dkon brtsegs</section><text>tshul bzhin yid la byed pa dang ldan pas ma rig pa kun nas mi slong ngo / /ma rig pa kun nas mi slong bas srid pa'i yan lag bcu gnyis kun nas mi ldang ba de ni skye ba med pa'o/ /</text></item>
<item><p>50b2</p><section>dkon brtsegs</section><text>gang skye ba med pa de ni nges par gyur pa'o/ /gang nges par gyur pa de ni nges pa'i don to/ /gang nges pa'i don de ni don dam pa'o/ /gang don dam pa de gang zag med pa'i don to/ /gang gang zag</text></item>
<item><p>50b3</p><section>dkon brtsegs</section><text>med pa'i don de brjod du med pa'i don to/ /gang brjod tu med pa'i don de rten cing 'brel bar 'byung ba'i don to/ /gang rten cing 'brel bar 'byung ba'i don de chos kyi don to/ /gang</text></item>
<item><p>50b4</p><section>dkon brtsegs</section><text>chos kyi don de de bzhin gshegs pa'i don te de'i phyir sus rten cing 'brel bar 'byung ba mthong ba des chos mthong ngo / /sus chos mthong ba des de bzhin gshegs pa mthong ste/</text></item>
<item><p>50b5</p><section>dkon brtsegs</section><text>'di ltar de bzhin nyid tu btsal na ci yang mi mthong ba de ltar mthong / /de la ci yang zhes bya ba gang zhe na/ 'di lta ste/ mtshan ma med pa dang / dmigs pa med pa'o/ /</text></item>
<item><p>50b6</p><section>dkon brtsegs</section><text>gang gis mtshan ma med pa dang / dmigs pa med pa mthong ba des yang dag par mthong ste/ de ltar de bzhin gshegs pas chos thams cad mnyam pa nyid tu</text></item>
<item><p>50b7</p><section>dkon brtsegs</section><text>mnyam par mngon par rdzogs par sangs rgyas so/ /zag pa med pa dang / len pa med pa 'di byis pa so so'i skye bo rnams kyis khong du ma chud pas de khong du chud</text></item>
<item><p>50b8</p><section>dkon brtsegs</section><text>par bya'o zhes sems can rnams la de bzhin gshegs pa'i snying rje chen po 'jug go/ /shA ri'i bu byang chub ni dag pa/ dri ma med pa/ nyon mongs pa med pa'o/ /de la dag pa gang /</text></item>
<item><p>51a1</p><section>dkon brtsegs</section><text>dri ma med pa gang / nyon mongs pa med pa gang zhe na/ stong pa nyid ni dag pa'o/ /mtshan ma med pa ni dri ma med pa'o/ /smon pa med pa ni nyon mongs pa med</text></item>
<item><p>51a2</p><section>dkon brtsegs</section><text>pa'o/ /skye ba med pa ni dag pa'o/ /mngon par 'du mi byed pa ni dri ma med pa'o/ /nye bar len pa med pa ni nyon mongs pa med pa'o/ /rang bzhin ni dag pa'o/ /yongs su</text></item>
<item><p>51a3</p><section>dkon brtsegs</section><text>dag pa ni dri ma med pa'o/ /'od gsal ba ni nyon mongs pa med pa'o/ /spros pa med pa ni dag pa'o/ /ma spros pa ni dri ma med pa'o/ /spros pa nye bar zhi ba ni nyon mongs pa med pa'o/ /</text></item>
<item><p>51a4</p><section>dkon brtsegs</section><text>de bzhin nyid ni dag pa'o/ /chos kyi dbyings ni dri ma med pa'o/ /yang dag pa'i mtha' ni nyon mongs pa med pa'o/ /go 'byed pa ni dag pa'o/ /nam mkha' ni dri ma med pa'o/ /</text></item>
<item><p>51a5</p><section>dkon brtsegs</section><text>nam mkha' ni nyon mongs pa med pa'o/ /nang yongs su shes pa ni dag pa'o/ /phyi rol du mi rgyug pa ni dri ma med pa'o/ /phyi dang nang mi dmigs pa ni nyon mongs pa</text></item>
<item><p>51a6</p><section>dkon brtsegs</section><text>med pa'o/ /phung po yongs su shes pa ni dag pa'o/ /khams kyi rang bzhin ni dri ma med pa'o/ /skye mched spong ba ni nyon mongs pa med pa'o/ /'das pa la zad</text></item>
<item><p>51a7</p><section>dkon brtsegs</section><text>pa shes pa ni dag pa'o/ /ma 'ongs pa la mi skye ba shes pa ni dri ma med pa'o/ /da ltar byung ba la chos kyi dbyings la gnas pa'i ye shes ni nyon mongs pa med pa ste/ de ltar dag pa</text></item>
<item><p>51a8</p><section>dkon brtsegs</section><text>dang dri ma med pa dang / nyon mongs pa med pa gnas gcig tu 'jug par 'gyur ba ni 'di lta ste/ zhi ba'i gnas so/ /gang zhi ba de ni rab tu zhi ba/ de ni nye bar zhi ba ste/ thub pa zhes bya'o/ /</text></item>
<item><p>51b1</p><section>dkon brtsegs</section><text>de lta bas nam mkha' ji lta bar byang chub kyang de bzhin no/ /byang chub ji lta bar chos kyang de bzhin no/ /chos ji lta bar sems can yang de bzhin no/ /sems can ji lta bar zhing yang</text></item>
<item><p>51b2</p><section>dkon brtsegs</section><text>de bzhin no/ /zhing ji lta bar mya ngan las 'das pa yang de bzhin no/ /de bas na chos thams cad ni mya ngan las 'das pa dang mnyam pa zhes bya ste/ /mthar thug pa'i rnam pas gnyen po med</text></item>
<item><p>51b3</p><section>dkon brtsegs</section><text>do/ /gnyen po med pa'i rnam pas thog ma nas rnam par dag pa'o/ /thog ma nas dri ma med pa'o/ /thog ma nas nyon mongs pa med pa'o/ /de la de bzhin gshegs pas 'di ltar gzugs</text></item>
<item><p>51b4</p><section>dkon brtsegs</section><text>can dang / /gzugs med pa'i chos thams cad mngon par rdzogs par sangs rgyas nas sems can gyi khams la rnam par gzigs shing sems can rnams la dag pa dang / /dri</text></item>
<item><p>51b5</p><section>dkon brtsegs</section><text>ma med pa/ /nyon mongs pa med pas rnam par rol pa zhes bya ba'i snying rje chen po 'jug go/ /de ltar shA ri'i bu de bzhin gshegs pa'i snying rje chen po dag pa dang / /dri ma med pa dang / /</text></item>
<item><p>51b6</p><section>dkon brtsegs</section><text>nyon mongs pa med par lhun gyis grub pas rtag tu 'jug ste/ phyis btang bar bya ba med cing phyogs bcu'i 'jig rten gyi khams rab 'byam ma lus par thogs pa med do/ /de ltar shA</text></item>
<item><p>51b7</p><section>dkon brtsegs</section><text>ri'i bu de bzhin gshegs pa'i snying rje chen po ni mtha' yas mu med de/ /gang de bzhin gshegs pas snying rje chen po'i mtha' 'dod pa de ni nam mkha'i mtha' 'dod do/ /byang chub sems</text></item>
<item><p>51b8</p><section>dkon brtsegs</section><text>dpas de bzhin gshegs pa'i snying rje chen po bsam gyis mi khyab pa de thos nas/ mngon par dad/ /yid ches/ /rab tu rtog som nyi med/ /the tshom mi za ba nas nam mkha' lta bur</text></item>
<item><p>52a1</p><section>dkon brtsegs</section><text>bsam gyis mi khyab pa'i phyir ngo mtshar dang / /rmad kyi bar du 'du shes skyed do/ /de nas bcom ldan 'das kyis don 'di nyid rgya cher bstan pa'i phyir de'i tshe tshigs su bcad pa 'di</text></item>
<item><p>52a2</p><section>dkon brtsegs</section><text>dag gsungs so/ /rtsa ba med cing gnas med pa/ /sangs rgyas kyis ni byang chub reg /ji ltar rtogs pa de bzhin du/ /srog chags rnams ni kun la sten/ /nang gi mig ni stong pa ste/ /phyi rol</text></item>
<item><p>52a3</p><section>dkon brtsegs</section><text>gzugs kyang stong pa'o/ /zhi dang nye bar zhi ba yi/ /sangs rgyas kyis ni byang chub reg /zhi dang nye bar zhi ba de/ /sems can khong du ma chud pas/ /tshig don rtogs nas sems can la/ /</text></item>
<item><p>52a4</p><section>dkon brtsegs</section><text>de dag la ni snying rje 'jug /byang chub rang bzhin 'od gsal zhing / /rnam dag nam mkha' 'dra ba de/ /sems can rnams kyis mi shes pas/ /de dag la yang snying rje 'jug /chos</text></item>
<item><p>52a5</p><section>dkon brtsegs</section><text>rnams kun la 'dzin pa dang / /rab tu 'dzin pa yod ma yin/ /blang med dor ba med pa yi/ /sangs rgyas kyis ni byang chub reg /sems can 'di dag mi shes pas/ /de dag la ni</text></item>
<item><p>52a6</p><section>dkon brtsegs</section><text>snying rje 'jug /mtshan ma med cing dmigs pa med/ /'phags pa rnams kyi spyod yul 'di/ /byis pa'i spyod yul ma yin pa/ /sangs rgyas kyis ni byang chub reg /gang dag</text></item>
<item><p>52a7</p><section>dkon brtsegs</section><text>mi mkhas bcings pa yi/ /so so'i skye bos mi shes pas/ /de bzhin gshegs pa sems can la/ /snying rje chen po rab tu 'jug /rang bzhin gyis ni 'dus ma byas/ /skye ba med cing</text></item>
<item><p>52a8</p><section>dkon brtsegs</section><text>'jig pa med/ /de la gnas pa yod min te/ /mtshan nyid gsum las rnam par grol/ /'dus byas rnams kyi rang bzhin ni/ /byis pas khong du mi chud pas/ /de dag la yang snying</text></item>
<item><p>52b1</p><section>dkon brtsegs</section><text>rje 'jug /tshul 'di gang gis sangs rgyas pa/ /byang chub lus kyis myi rtogs te/ /sems kyis kyang ni 'tshang myi rgya/ /lus ni bems po'i rang bzhin te/ /sems kyang sgyu ma lta bu'o/ /lus dang</text></item>
<item><p>52b2</p><section>dkon brtsegs</section><text>sems kyis rang bzhin te/ /byis pas khong du ma chud pas/ /tshul 'di khong du chud gyur nas/ /de dag la ni snying rje 'jug /rang byung ba ni byang chub dam pa rgya chen mchog dge ste/ /shing mchog drung du</text></item>
<item><p>52b3</p><section>dkon brtsegs</section><text>bzhugs nas sems can khams la rnam par gzigs/ /'khor ba'i 'khor lor zhugs shing 'gro rgyud sna tshogs 'khyam gyur pa/ /de dag gzigs nas sangs rgyas kyi ni snying rje mi zad 'jug /</text></item>
<item><p>52b4</p><section>dkon brtsegs</section><text>nga dang rgyags pa dag la chags shing lta ba'i dra bas gzings/ /sdug bsngal bde dang mi rtag rtag dang sdug par 'du shes shing / /bdag dang sems can dang ni srog tu lta bar chags pa rnams/ /</text></item>
<item><p>52b5</p><section>dkon brtsegs</section><text>gzigs nas de dag la ni sangs rgyas snying rje mi zad 'jug /sems can khams ni gti mug ling tog khebs shing bsgribs pa kun/ /nyi ma sprin khebs bzhin du snang med lam mer mi</text></item>
<item><p>52b6</p><section>dkon brtsegs</section><text>'gyur ba/ /de dag gzigs nas ye shes snang ba dri med 'od bya zhes/ /de dag la yang sangs rgyas kyi ni snying rje mi zad 'jug /ngan tshogs 'gro bar zhugs shing lam stor rab tu 'khyams pa</text></item>
<item><p>52b7</p><section>dkon brtsegs</section><text>rnams/ /sems can sems can dmyal dang dud 'gro yi dags rgyud lhung ba/ /de dag gzigs nas sngon gyi rgyal bas bsnyen pa'i lam bstan ces/ /de dag la yang sangs rgyas kyi ni snying rje mi zad</text></item>
<item><p>52b8</p><section>dkon brtsegs</section><text>'jug /de bzhin nyid ltar de bzhin nyid du chos rnams thams cad ni/ /nam mkha' mtshungs 'dra de dag ma bcings ma grol rab mkhyen te/ /'gro ba dag cing bzang ba'i</text></item>
<item><p>53a1</p><section>dkon brtsegs</section><text>chos rnams mi shes gzigs nas su/ /de dag la yang sangs rgyas kyi ni snying rje mi zad 'jug /de ltar shA ri'i bu byang chub sems dpa' de bzhin gshegs pa'i snying rje chen po</text></item>
<item><p>53a2</p><section>dkon brtsegs</section><text>bsam gyis mi khyab pa la mngon par dad/ /yid ches/ rab tu rtog /som nyi med/ the tshom mi za/ rgya cher dga' mgu ste rangs pa rnyed nas nam mkha' lta bur bsam gyis mi khyab pa'i</text></item>
<item><p>53a3</p><section>dkon brtsegs</section><text>phyir ngo mtshar dang rmad tu 'du shes skyed do// // bam po bdun pa/ yang shA ri'i bu ji ltar na byang chub sems dpa' de bzhin gshegs pa'i sangs rgyas kyi chos ma 'dres pa la mngon par dad/ /yid</text></item>
<item><p>53a4</p><section>dkon brtsegs</section><text>ches/ /rab tu rtog pa nas/ /ngo mtshar dang / /rmad kyi bar du 'du shes skyed ce na/ /shA ri'i bu de bzhin gshegs pa'i sangs rgyas kyi chos ma 'dres pa ni bcwa brgyad po 'di dag ste/ /chos de</text></item>
<item><p>53a5</p><section>dkon brtsegs</section><text>dag dang ldan pas de bzhin gshegs pa 'khor gyi nang du seng ge'i sgra yang dag par sgrog cing khyu mchog gi gnas su zhal gyis 'che ste/ /dge sbyong ngam/ /bram ze 'am/ /lha 'am/ /bdud</text></item>
<item><p>53a6</p><section>dkon brtsegs</section><text>dam/ sus kyang 'jig rten du chos dang 'thun par ma bskor ba tshangs pa'i 'khor lo rab tu skor to/ /sangs rgyas kyi chos ma 'dres pa bcwa brgyad gang zhe na/ /'di la shA ri'i bu gang gi phyir</text></item>
<item><p>53a7</p><section>dkon brtsegs</section><text>lus kyi 'khrul pa gang las byas pa 'am/ /mkhas pa chos dang 'thun pas rgol bar byed pa'i lus kyi 'khrul pa de bzhin gshegs pa la med do/ /de ci'i phyir zhe na/ /sangs rgyas bcom</text></item>
<item><p>53a8</p><section>dkon brtsegs</section><text>ldan 'das rnams ni lus kyi las 'khrul pa med pa ste/ /de bzhin gshegs pa'i spyod lam mdzes pas kun du gzigs pa dang / /rnam par gzigs pa dang / /bskum pa dang / snyad</text></item>
<item><p>53b1</p><section>dkon brtsegs</section><text>pa dang / /chos gos snam sbyar dang / /chos gos dang / /lhung bzed bsnams pa dang / /mngon du gshegs pa dang / /slar gshegs pa dang / /byon pa dang / /bzhud pa dang / /bzhengs pa dang bzhugs</text></item>
<item><p>53b2</p><section>dkon brtsegs</section><text>pa dang / /mnal ba dang / /grong dang grong khyer du 'jug pa dang 'byung ba na zhabs kyi mthil sa la mi reg ste/ /'khor lo rtsibs stong pa sa las 'byung zhing dri yid tu 'ong ba'i pad ma mngon par 'byung</text></item>
<item><p>53b3</p><section>dkon brtsegs</section><text>ste/ /de la de bzhin gshegs pa'i zhabs 'jog go/ /de la gang dud 'gro'i skye gnas su song ba'i sems can dag gis de bzhin gshegs pa'i zhabs la reg na de dag zhag bdun du rab tu bde</text></item>
<item><p>53b4</p><section>dkon brtsegs</section><text>ba dang ldan par 'gyur/ /shi 'phos nas kyang bde 'gro'i mtho ris kyi 'jig rten du skye bar 'gyur ro/ /de bzhin gshegs pa'i sku la chos gos sor bzhi tsam gyis mi reg mod kyi/ /rnam par</text></item>
<item><p>53b5</p><section>dkon brtsegs</section><text>'thor rlung gis kyang bzlog par mi nus so/ /sku'i 'od kyis mnar med pa'i bar gyi sems can bde ba'i tshor ba myong bar 'gyur te/ /de'i phyir de bzhin gshegs pa'i sku la 'khrul pa</text></item>
<item><p>53b6</p><section>dkon brtsegs</section><text>med ces bya'o/ /yang shA ri'i bu gang gi phyir ngag 'khrul pa gang las byis pa 'am/ /mkhas pa chos dang 'thun pas rgol bar byed pa'i ngag gi 'khrul pa de bzhin gshegs pa la</text></item>
<item><p>53b7</p><section>dkon brtsegs</section><text>med do/ /de ci'i phyir zhe na/ /shA ri'i bu de bzhin gshegs pa ni dus su smra ba/ /yang dag par smra ba/ /bden pa smra ba/ /tshigs su smra ba/ /ji skad smra ba de bzhin du byed pa'o/ /shin du</text></item>
<item><p>53b8</p><section>dkon brtsegs</section><text>nges pa'i tshig go/ /sems can thams cad tshim par byed pa'i tshig go/ /mi zlos pa'i tshig go/ /don dang yi ges shin du brgyan pa'i tshig go/ /skad cig brjod pas sems can</text></item>
<item><p>54a1</p><section>dkon brtsegs</section><text>thams cad kyi bsam pa tshim par byed pa ste/ /de'i phyir sangs rgyas bcom ldan 'das rnams kyi ngag gi las 'khrul pa med ces bya'o/ /shA ri'i bu sems 'khrul pa gang</text></item>
<item><p>54a2</p><section>dkon brtsegs</section><text>las byis pa 'am/ /mkhas pa chos dang 'thun pas rgol bar byed pa'i sems kyi 'khrul pa de bzhin gshegs pa la med do/ /de ci'i phyir zhe na/ /'di la shA ri'i bu de bzhin gshegs</text></item>
<item><p>54a3</p><section>dkon brtsegs</section><text>pa ni mnyam par bzhag pa'i dngos po mi 'dor zhing sangs rgyas kyi bya ba thams cad byed kyang sems der mi gtong zhing chos thams cad la de'i chags pa med pa'i ye shes mthong ba 'jug</text></item>
<item><p>54a4</p><section>dkon brtsegs</section><text>ste/ /de'i phyir de bzhin gshegs pa la sems 'khrul pa med ces bya'o/ /ji ltar de'i sems 'khrul pa med pa de ltar sems can rnams kyi sems 'khrul pa spang ba'i phyir chos</text></item>
<item><p>54a5</p><section>dkon brtsegs</section><text>ston te 'di ni sangs rgyas kyi chos ma 'dres pa dang po'o/ /gzhan yang shA ri'i bu ca co gang las bdud dam/ /bdud kyi ris kyi lha'i bu 'am/ /gzhan mu stegs can gyis glags rnyed par</text></item>
<item><p>54a6</p><section>dkon brtsegs</section><text>'gyur ba'i ca co de bzhin gshegs pa la med do/ /yang shA ri'i bu de bzhin gshegs pa la ca co 'am/ rjes su ca co 'byin pa med de/ de bzhin gshegs pa ni rjes su chags pa dang / /</text></item>
<item><p>54a7</p><section>dkon brtsegs</section><text>khu+ong khro ba dang bral ba ste/ /de sems can thams cad kyis bkur sti byas kyang thos par mi sems/ /sems can thams cad kyis bkur sti ma byas kyang 'khrug pa med do/ /de gang</text></item>
<item><p>54a8</p><section>dkon brtsegs</section><text>las 'gyod pa 'am/ /rjes su ca co 'byin par 'gyur ba'i bya ba mchog gam/ /mthar phyin pa ci yang de bzhin gshegs pa la med de/ /de bzhin gshegs pa ni 'jig rten dang</text></item>
<item><p>54b1</p><section>dkon brtsegs</section><text>mi rtsod pas de'i phyir de bzhin gshegs pa la ca co med do/ /de bzhin gshegs pa ni nyon mongs pa med par gnas pa ste/ /nga'i ba med/ /'dzin pa med/ /len pa med/ /mdud pa thams</text></item>
<item><p>54b2</p><section>dkon brtsegs</section><text>cad dang bral ba ste/ /de'i phyir de bzhin gshegs pa la ca co med do/ /ji ltar de la ca co med pa de ltar sems can thams cad kyi ca co thams cad spang ba'i phyir chos ston te 'di ni sangs rgyas</text></item>
<item><p>54b3</p><section>dkon brtsegs</section><text>kyi chos ma 'dres pa gnyis pa'o/ /gzhan yang shA ri'i bu bsnyel ba gang las chos gang la yang rmongs par 'gyur ba'i bsnyel ba de bzhin gshegs pa la med de/ /bsam gtan dang / rnam</text></item>
<item><p>54b4</p><section>dkon brtsegs</section><text>par thar pa dang / ting nge 'dzin dang / snyoms par 'jug pa la thogs pa med cing sems can thams cad kyi sems kyi spyod pa dang / g.yo ba la rnam par lta ba'i phyir de bzhin gshegs pa la</text></item>
<item><p>54b5</p><section>dkon brtsegs</section><text>rmongs pa med do/ /so sor ci rigs par chos ston pa'i phyir kun du nyams pa med do/ /'das pa dang / ma 'ongs pa dang / da ltar la thogs pa med pa'i ye shes mthong ba'i phyir don dang / chos</text></item>
<item><p>54b6</p><section>dkon brtsegs</section><text>dang / nges pa'i tshig dang / /spobs pa so so yang dag par rig pa la kun du nyams pa med do/ /ji ltar bdag kun du nyams pa med cing 'das pa dang / /ma 'ongs pa dang / /da ltar la thogs</text></item>
<item><p>54b7</p><section>dkon brtsegs</section><text>pa med pa'i ye shes mthong ba de ltar sems can thams cad brjed nges par mi 'gyur bar bya ba'i phyir chos ston te/ /'di ni sangs rgyas kyi chos ma 'dres pa gsum pa'o/ /gzhan</text></item>
<item><p>54b8</p><section>dkon brtsegs</section><text>yang shA ri'i bu de bzhin gshegs pa la mnyam par ma bzhag pa'i sems mi dmigs te/ de bzhin gshegs pa ni 'chag gam/ bzhengs sam/ bzhugs sam/ mnal tam/</text></item>
<item><p>55a1</p><section>dkon brtsegs</section><text>bshos gsol lam/ gsung ngam/ cang mi gsung par gyur kyang rung ste/ rtag tu mnyam par bzhag cing ting nge 'dzin zab mo dam pa'i mthar phyin pa/ sgrib pa med pa'i bsam</text></item>
<item><p>55a2</p><section>dkon brtsegs</section><text>gtan la bsam gtan byed pa ste/ de bzhin gshegs pa'i byin gyi brlabs ma gtogs par sems can gyi ris na sems can gang mnyam par bzhag kyang rung / mnyam par ma bzhag</text></item>
<item><p>55a3</p><section>dkon brtsegs</section><text>kyang rung ste/ su yang de bzhin gshegs pa'i sems la lta bar nus pa med do/ /ji ltar de bzhin gshegs pa rtag tu mnyam par bzhag pa de ltar ting nge 'dzin la lta bas sems can</text></item>
<item><p>55a4</p><section>dkon brtsegs</section><text>rnams la chos ston te/ 'di ni de bzhin gshegs pa'i sangs rgyas kyi chos ma 'dres pa bzhi pa'o/ /gzhan yang shA ri'i bu de tha dad pa'i 'du shes gang las sems mi mnyam par</text></item>
<item><p>55a5</p><section>dkon brtsegs</section><text>gnas par 'gyur ba'i tha dad pa'i 'du shes de bzhin gshegs pa la med de/ de ci'i phyir zhe na/ nam mkha' bzhin du zhing mi zad pa'i phyir de bzhin gshegs pa la zhing tha dad pa'i 'du</text></item>
<item><p>55a6</p><section>dkon brtsegs</section><text>shes med do/ /rang bzhin gyis tha dad pa med pa'i phyir de bzhin gshegs pa la sems can tha dad pa'i 'du shes med do/ /chos kyi dbyings dbyer med cing / mnyam pa nyid kyi</text></item>
<item><p>55a7</p><section>dkon brtsegs</section><text>ye shes kyi phyir de bzhin gshegs pa la sangs rgyas kyi zhing tha dad pa'i 'du shes med do/ /'dod chags dang bral ba'i chos nyid kyi phyir de bzhin gshegs pa la chos tha dad pa'i 'du shes</text></item>
<item><p>55a8</p><section>dkon brtsegs</section><text>med do/ /de bzhin gshegs pa ni tshul khrims dang ldan pa'i sems can la yang rjes su chags pa med/ tshul khrims 'chal pa la yang khong khro ba med/ phan par gyur pa la yang lan du phan</text></item>
<item><p>55b1</p><section>dkon brtsegs</section><text>'dogs pa med/ gnod par gyur pa la yang gnod par byed pa med/ 'dul bar 'os pa la yang mnyam pa nyid du ma yin/ log par nges pa'i sems can la yang dmod pa ma yin gyi/ de bzhin</text></item>
<item><p>55b2</p><section>dkon brtsegs</section><text>gshegs pa ni chos thams cad la mnyam par gnas te/ de'i phyir de bzhin gshegs pa la tha dad pa'i 'du shes med ces bya'o/ /ji ltar de bzhin gshegs pa la tha dad pa'i 'du shes med pa de</text></item>
<item><p>55b3</p><section>dkon brtsegs</section><text>ltar sems can thams cad kyi tha dad pa'i 'du shes spang ba'i phyir chos ston te/ 'di ni de bzhin gshegs pa'i sangs rgyas kyi chos ma 'dres pa lnga pa'o/ /gzhan yang shA ri'i bu de bzhin gshegs pa la</text></item>
<item><p>55b4</p><section>dkon brtsegs</section><text>so sor ma brtags pa'i btang snyoms med do/ /de ci'i phyir zhe na/ de bzhin gshegs pa'i btang snyoms ni lam bsgoms pa'i yin te/ lam ma bsgom pa'i ma yin no/ /de bzhin gshegs</text></item>
<item><p>55b5</p><section>dkon brtsegs</section><text>pa'i btang snyoms ni sems bsgoms pa dang / tshul khrims bsgoms pa dang / shes rab bsgoms pa'i yin te/ shes rab ma bsgoms pa'i ma yin no/ /de bzhin gshegs pa'i btang</text></item>
<item><p>55b6</p><section>dkon brtsegs</section><text>snyoms ni ye shes dang ldan pa'i yin te/ gti mug dang ldan pa'i ma yin no/ /de bzhin gshegs pa'i btang snyoms ni 'jig rten las 'das pa yin gyi 'jig rten pa'i rnam par lhung</text></item>
<item><p>55b7</p><section>dkon brtsegs</section><text>ba ma yin no/ /de bzhin gshegs pa'i btang snyoms ni 'phags pa'i nges par 'byung ba yin la 'phags pa ma yin pa nges par mi 'byung ba ma yin no/ /de bzhin gshegs pa'i btang snyoms</text></item>
<item><p>55b8</p><section>dkon brtsegs</section><text>ni tshangs pa'i 'khor lo bskor ba ste/ sems can la snying rje dang bral ba ni ma yin no/ /de bzhin gshegs pa'i btang snyoms ni rang gi ngang gis grub pa ste/ gnyen po'i rjes su song ba ni ma</text></item>
<item><p>56a1</p><section>dkon brtsegs</section><text>yin no/ /yang shA ri'i bu de bzhin gshegs pa'i btang snyoms de ni mtho ba yang ma yin/ dma' ba yang ma yin te/ mtho dma' med par gnas pa mi g.yo bar gyur pa/ gnyis</text></item>
<item><p>56a2</p><section>dkon brtsegs</section><text>dang bral ba/ rtog pa dang sel ba las shin du 'das pa dus la lta ba dus las ma yol ba/ mi g.yo ba/ rlom sems med pa/ ma brtags pa/ rnam par ma brtags pa/ ma</text></item>
<item><p>56a3</p><section>dkon brtsegs</section><text>bsgoms pa/ brtan du med pa/ yang dag pa/ de kho na/ de bzhin nyid/ ma nor ba de bzhin nyid/ gzhan ma yin pa de bzhin nyid de/ shA ri'i bu de bzhin gshegs pa ni de lta bu'i btang snyoms</text></item>
<item><p>56a4</p><section>dkon brtsegs</section><text>phun sum tshogs pas sems can thams cad btang snyoms yongs su rdzogs par bya ba'i phyir chos ston te/ shA ri'i bu 'di ni sangs rgyas kyi chos ma 'dres pa drug pa'o/ /gzhan yang shA ri'i bu de</text></item>
<item><p>56a5</p><section>dkon brtsegs</section><text>bzhin gshegs pa la 'dun pa nyams pa med do/ /de la 'dun pa gang zhe na/ 'di lta ste/ dge ba'i chos la 'dun pa'o/ /de yang gang zhe na/ de bzhin gshegs pa byams pa la 'dun pa</text></item>
<item><p>56a6</p><section>dkon brtsegs</section><text>nyams pa med do/ /snying rje chen po la 'dun pa nyams pa med do/ /chos ston pa la 'dun pa nyams pa med do/ /sems can 'dul ba la 'dun pa nyams pa med do/ /rab tu dben pa la 'dun</text></item>
<item><p>56a7</p><section>dkon brtsegs</section><text>pa nyams pa med do/ /byang chub sems dpar yang dag par 'dzud pa la 'dun pa nyams pa med do/ /dkon mchog gsum rgyun mi gcod pa la 'dun pa nyams pa med do/ /de bzhin</text></item>
<item><p>56a8</p><section>dkon brtsegs</section><text>gshegs pa ni 'dun pas 'gro ba ma yin gyi/ ye shes sngon du 'gro ba ste/ 'di ni de bzhin gshegs pa'i 'dun pa'o/ /sems can thams cad bla na med pa'i thams cad mkhyen par 'dun pa</text></item>
<item><p>56b1</p><section>dkon brtsegs</section><text>yongs su rdzogs par bya ba'i phyir chos ston te/ 'di ni sangs rgyas kyi chos ma 'dres pa bdun pa'o/ /gzhan yang shA ri'i bu de bzhin gshegs pa'i brtson 'grus nyams pa med do/ /de</text></item>
<item><p>56b2</p><section>dkon brtsegs</section><text>la de bzhin gshegs pa'i brtson 'grus ni 'di lta ste/ 'dul ba'i sems can yal bar mi 'dor ba'i brtson 'grus dang / chos nyan pa la brnyas pa med pa'i brtson 'grus so/ /gal</text></item>
<item><p>56b3</p><section>dkon brtsegs</section><text>te de bzhin gshegs pas chos kyi snod chos nyan pa gang bskal par nyan kyang skyo bar mi 'gyur ba de lta bu brnyes na/ de bzhin gshegs pa yang chos ston cing zhal zas dang bral ba'i rgyud</text></item>
<item><p>56b4</p><section>dkon brtsegs</section><text>kyis bskal par yang mi bzhengs so/ /de bzhin gshegs pa sems can la lta bas tha na gang na sangs rgyas kyis 'dul ba'i sems can gcig gi phyir yang sangs rgyas kyi zhing gang</text></item>
<item><p>56b5</p><section>dkon brtsegs</section><text>gA'i klung gi bye ma snyed 'da' zhing bzhud de/ de bzhin gshegs pa la lus ngal ba 'am/ ngag ngal ba 'am/ sems ngal ba med do/ /de bzhin gshegs pa ni lus dang sems</text></item>
<item><p>56b6</p><section>dkon brtsegs</section><text>shin du sbyangs pa'o/ /brtson 'grus brtsams pa'o/ /brtson 'grus kyi bsngags pa gsung ba ste/ brtson 'grus kyis yang dag par rab tu sbyong ba gang gis sems can 'phags</text></item>
<item><p>56b7</p><section>dkon brtsegs</section><text>pa'i rnam par grol ba thob par 'gyur ba'i brtson 'grus de sems can rnams la bsngags par mdzad de/ /shA ri'i bu 'di ni de bzhin gshegs pa'i sangs rgyas kyi chos ma 'dres</text></item>
<item><p>56b8</p><section>dkon brtsegs</section><text>pa brgyad pa'o/ /gzhan yang shA ri'i bu de bzhin gshegs pa ni thams cad kyi thams cad rnam pa thams cad kyi thams cad tu dran pa nyams pa med cing de bzhin gshegs pa'i dran pa ni</text></item>
<item><p>57a1</p><section>dkon brtsegs</section><text>bsnyel ba med do/ /de ci'i phyir zhe na/ gang de bzhin gshegs pa bla na med pa yang dag par rdzogs pa'i byang chub mngon par rdzogs par sangs rgyas ma thag tu 'das pa dang / ma 'ongs</text></item>
<item><p>57a2</p><section>dkon brtsegs</section><text>pa dang / da ltar gyi sems can gyi sems kyi rgyud rnam par bltas kyang de la de bzhin gshegs pa la phyis shin du dran pa bsnyel ba med do/ /sems can gyi spyod pa ji lta ba bzhin du shes kyang de la</text></item>
<item><p>57a3</p><section>dkon brtsegs</section><text>de bzhin gshegs pa'i ye shes phyis btang bar bya ba med do/ /phung po gsum du rnam par gzhag pa dang / sems can gyi bsam par 'jug pa la sems can gyi spyod pa rnam par lta bas</text></item>
<item><p>57a4</p><section>dkon brtsegs</section><text>de bzhin gshegs pa'i dran pa la yongs su nyams pa med do/ /de bzhin gshegs pa'i dran pa ni dran par bya ba dang / bsam par bya ba dang / brtag par bya ba med kyang sems can rnams la</text></item>
<item><p>57a5</p><section>dkon brtsegs</section><text>chos ston pa 'bri bar mi 'gyur ro/ /de ci'i phyir ce na/ 'di ltar de'i dran pa la nyams pa med do/ /de ji ltar dran pas bdag dran zhing mi brjed pa de bzhin du sems can rnams la chos ston te/</text></item>
<item><p>57a6</p><section>dkon brtsegs</section><text>'di ni de bzhin gshegs pa'i sangs rgyas kyi chos ma 'dres pa dgu pa'o/ /gzhan yang shA ri'i bu de bzhin gshegs pa'i ting nge 'dzin nyams pa med do/ /gang de bzhin gshegs pa'i</text></item>
<item><p>57a7</p><section>dkon brtsegs</section><text>ting nge 'dzin de ni chos thams cad mnyam pa nyid de/ chos thams cad mi mnyam pa ma yin no/ /chos thams cad ni ji lta ba bzhin pa'o/ /ci'i phyir de bzhin gshegs pa ting nge 'dzin</text></item>
<item><p>57a8</p><section>dkon brtsegs</section><text>las mi nyams she na/ de bzhin nyid gang dang mnyam pa ting nge 'dzin kyang de dang mnyam mo/ /ting nge 'dzin gang dang mnyam pa de bzhin nyid kyang de dang mnyam ste/ /mnyam pa nyid de la</text></item>
<item><p>57b1</p><section>dkon brtsegs</section><text>zhugs pas de'i phyir mnyam pa zhes bya'o/ /'dod chags kyi mtha' gang dang mnyam pa 'dod chags med pa'i mtha' yang de dang mnyam mo/ /zhe sdang gi mtha' gang dang mnyam pa zhe sdang</text></item>
<item><p>57b2</p><section>dkon brtsegs</section><text>med pa'i mtha' yang de dang mnyam mo/ /gti mug gi mtha' gang dang mnyam pa gti mug med pa'i mtha' yang de dang mnyam mo/ /'dus byas kyi mtha' gang dang mnyam pa 'dus ma byas</text></item>
<item><p>57b3</p><section>dkon brtsegs</section><text>kyi mtha' yang de dang mnyam mo/ /'khor ba'i mtha' gang dang mnyam pa mya ngan las 'das pa'i mtha' yang de dang mnyam mo/ mnyam pa nyid de la snyoms par zhugs pas de'i phyir de</text></item>
<item><p>57b4</p><section>dkon brtsegs</section><text>bzhin gshegs pa'i ting nge 'dzin nyams pa med ces bya'o/ /de ci'i phyir zhe na/ mnyam pa nyid mi nyams/ /yongs su mi nyams so/ /de bzhin gshegs pa'i ting nge 'dzin de yang mig</text></item>
<item><p>57b5</p><section>dkon brtsegs</section><text>dang ldan pa ma yin/ rna ba dang / sna dang / lce dang / lus dang / yid dang ldan pa ma yin mod kyi/ de bzhin gshegs pa dbang po ma tshang ba yang ma yin no/ /ting nge 'dzin sa'i khams la mi</text></item>
<item><p>57b6</p><section>dkon brtsegs</section><text>gnas/ chu dang / me dang / rlung gi khams la mi gnas/ 'dod pa dang / gzugs dang / gzugs med pa'i khams la mi gnas 'jig rten pha rol la mi gnas te/ mi gnas pas na nyams pa</text></item>
<item><p>57b7</p><section>dkon brtsegs</section><text>med do/ /de'i phyir de bzhin gshegs pa'i ting nge 'dzin nyams pa med de/ sems can thams cad kyang de bzhin gshegs pa'i ting nge 'dzin rnyed par bya ba'i phyir chos ston to/ /shA ri'i bu 'di</text></item>
<item><p>57b8</p><section>dkon brtsegs</section><text>ni de bzhin gshegs pa'i sangs rgyas kyi chos ma 'dres pa bcu pa'o/ /gzhan yang shA ri'i bu de bzhin gshegs pa'i shes rab nyams pa med do/ /de bzhin gshegs pa'i shes rab gang</text></item>
<item><p>58a1</p><section>dkon brtsegs</section><text>zhe na/ gang chos thams rab tu shes pa ste/ gzhan gyi dring mi 'jog pa'i shes pa'o/ /sems can gzhan rnams dang / gang zag gzhan dag la chos go bar byed pa'i shes pa'o/ /so so yang dag</text></item>
<item><p>58a2</p><section>dkon brtsegs</section><text>par rig pa mi zad pa la mkhas pa'i shes pa'o/ /tshig thams cad rab tu dbye ba shes pa'o/ /tshig gcig la 'jug pas bskal pa brgya stong du mi chad par ston pa shes pa'o/ /ji ltar ci 'dra zhes dris pa</text></item>
<item><p>58a3</p><section>dkon brtsegs</section><text>ji lta ba bzhin du the tshom bcod pa'i shes pa'o/ /thams cad tu thogs pa med pa'i shes pa'o/ /theg pa gsum rnam par dgod pa bstan pa shes pa'o/ /sems can gyi sems kyi spyod pa brgyad khri bzhi stong</text></item>
<item><p>58a4</p><section>dkon brtsegs</section><text>yongs su shes pa'i shes pa'o/ /chos kyi phung po brgyad khri bzhi stong ci rigs par yang dag par rab tu ston pa shes pa'o/ /'di ni shes rab mi zad pa bstan pa'i phyir de bzhin gshegs pa'i shes rab mtha'</text></item>
<item><p>58a5</p><section>dkon brtsegs</section><text>yas mu med zad mi shes pa'o/ /gang gi phyir de bzhin gshegs pa'i shes rab nyams pa med pa de bzhin du sems can rnams kyi shes rab kyang mi zad par bya ba'i phyir chos ston te/ shA ri'i bu de ni de bzhin</text></item>
<item><p>58a6</p><section>dkon brtsegs</section><text>gshegs pa'i sangs rgyas kyi chos ma 'dres pa bcu gcig pa'o/ /gzhan yang shA ri'i bu de bzhin gshegs pa'i rnam par grol ba nyams pa med do/ /de bzhin gshegs pa'i rnam par grol ba gang zhe na/ nyan</text></item>
<item><p>58a7</p><section>dkon brtsegs</section><text>thos rnams kyi rnam par grol ba ni sgra'i rjes su 'gro ba'o/ /rang sangs rgyas rnams kyi rnam par grol ba ni rkyen khong du chud pa'o/ /sangs rgyas bcom ldan 'das rnams kyi rnam par grol ba ni chags pa dang /</text></item>
<item><p>58a8</p><section>dkon brtsegs</section><text>gnyis su 'dzin pa thams cad dang bral bas rnam par grol ba zhes bya ste/ sngon gyi mthar yang ma bcings/ phyi ma'i mthar yang mi 'pho/ da ltar byung ba la yang mi gnas te/ ming dang gzugs la gnyis</text></item>
<item><p>58b1</p><section>dkon brtsegs</section><text>su 'dzin pa las rnam par grol ba'o/ /de bzhin du rna ba dang / sgra dang / sna dang / dri dang / lce dang / ro dang / lus dang / reg bya la gnyis su 'dzin pa las rnam par grol ba ste/ mi 'dzin/ mngon par mi chags par gnas</text></item>
<item><p>58b2</p><section>dkon brtsegs</section><text>pa'i rnam par grol ba'o/ /sems rang bzhin gyis 'od gsal ba de bzhin du shes pas de de'i phyir sems kyi skad cig gcig dang ldan pa'i shes rab kyis bla na med pa yang dag par rdzogs pa'i byang chub mngon</text></item>
<item><p>58b3</p><section>dkon brtsegs</section><text>par rdzogs par sangs rgyas shes bya'o/ /ji ltar mngon par rdzogs par sangs rgyas pa de ltar de bzhin gshegs pa sems can rnams la chos ston te/ shA ri'i bu 'di ni de bzhin gshegs pa'i sangs</text></item>
<item><p>58b4</p><section>dkon brtsegs</section><text>rgyas kyi chos ma 'dres pa bcu gnyis pa'o/ /gzhan yang shA ri'i bu de bzhin gshegs pa'i lus kyi las thams cad ye shes sngon du 'gro zhing ye shes kyi rjes su 'brang ngo / /lus kyi las de dang ldan pas de</text></item>
<item><p>58b5</p><section>dkon brtsegs</section><text>bzhin gshegs pas gzigs pas kyang sems can 'dul/ gsung bas kyang sems can 'dul cang mi gsungs bas kyang sems can 'dul/ bshos gsol bas kyang sems can 'dul/ spyod lam gyis kyang sems can</text></item>
<item><p>58b6</p><section>dkon brtsegs</section><text>'dul/ mtshan gyis kyang sems can 'dul/ dpe byad bzang pos kyang sems can 'dul/ gtsug tor bltar mi snang ba dang / bltas pa tsam dang / 'od gtong ba dang / gom pa 'dor ba dang / 'jog pa dang / grong khyer du</text></item>
<item><p>58b7</p><section>dkon brtsegs</section><text>'jug pa dang / 'byung bas kyang sems can 'dul te/ sangs rgyas bcom ldan 'das kyi spyod lam gang gis kyang sems can 'dul bar mi 'gyur ba med do/ /de'i phyir de bzhin gshegs pa'i lus kyi las thams cad</text></item>
<item><p>58b8</p><section>dkon brtsegs</section><text>ye shes sngon du 'gro zhing ye shes kyi rjes su 'brang ba zhes bya ste/ shA ri'i bu 'di ni de bzhin gshegs pa'i sangs rgyas kyi chos ma 'dres pa bcu gsum pa'o/ /gzhan yang shA ri'i bu de bzhin gshegs pa'i ngag</text></item>
<item><p>59a1</p><section>dkon brtsegs</section><text>gi las thams cad ye shes sngon du 'gro zhing ye shes kyi rjes su 'brang ngo / /de ci'i phyir zhe na/ sangs rgyas bcom ldan 'das ni 'bras bu yod pa'i chos ston pa'o/ /phyad par lung ston po'o/ /shin du nges pa'i tshig smra</text></item>
<item><p>59a2</p><section>dkon brtsegs</section><text>ba'o/ /de bzhin gshegs pa'i ngag de yang kun shes par byed pa/ rnam par shes par byed pa/ mi mtho ba/ mi dma' ba/ ma yo ba/ 'dar 'dar po ma yin pa/ gya gyu med pa/ mi brlang ba/ mi rtsub pa/ gzing gzing</text></item>
<item><p>59a3</p><section>dkon brtsegs</section><text>ba ma yin pa/ mnyen pa/ yid du 'ong ba/ ma 'chal pa/ lag log med pa/ mi 'tshe ba/ mi myur ba/ rab tu myur ba ma yin pa/ shin du rnam par phye ba/ shin du nges pa'i tshig /rab tu mnyen pa/ shin du snyan pa/ dbyangs/</text></item>
<item><p>59a4</p><section>dkon brtsegs</section><text>snyan pa/ rab tu gsal ba/ bsgrags pa/ nges pa/ 'jam pa/ phan pa dang bcas pa/ dga' bar 'gyur ba/ mchod par 'gyur ba/ mdzes pa/ rdul med pa rdul dang bral ba/ tha ba med pa/ dri ma med pa/ ma rmongs</text></item>
<item><p>59a5</p><section>dkon brtsegs</section><text>pa/ gsal ba/ thogs pa med pa/ yang dag par sbyor ba/ 'od gsal ba/ drang ba/ 'jungs pa ma yin pa dum bu ma yin/ dig dig po ma yin pa/ bde ba skyed pa/ lus sim par byed pa/ sems tshim par byed pa/ 'dod</text></item>
<item><p>59a6</p><section>dkon brtsegs</section><text>chags zhi bar byed pa/ zhe sdang zhi bar byed pa/ gti mug sel ba/ bdud 'jom pa/ sdig pa sel ba/ rgol ba 'dul ba/ go bar byed pa/ rnga'i sgra/ mkhas pa/ dga' bar byed pa/ ka la ping ka'i sgra dbyangs</text></item>
<item><p>59a7</p><section>dkon brtsegs</section><text>dbang po'i sgra/ tshangs pa'i sgra/ rgya mtsho'i rlabs kyi sgra/ sprin gyi sgra/ sa'i sgra dbyangs/ khrung khrung gi sgra/ rma bya'i sgra skad/ khu byug gi sgra/ shang shang te'u yi sgra/ ngang pa'i sgra skad/ ri dgas kyi rgyal po'i</text></item>
<item><p>59a8</p><section>dkon brtsegs</section><text>sgra/ khong hu dang / pi bang dang / khar rnga dang / dung dang / sil snyan rab tu bsgrags pa'i sgra/ kun shes par 'gyur ba/ rnam par shes par 'gyur ba/ zur phyin pa/ yid tu 'ong ba/ mnyan par 'os pa/</text></item>
<item><p>59b1</p><section>dkon brtsegs</section><text>zab pa/ lkugs shing dig pa ma yin pa/ bde ba/ dge ba'i rtsa ba skyed pa/ tshig dang yi ge ma nyams pa/ shin du nges par smra ba/ tshig 'bru dang / don gyi tshig dang ldan pa/ chos kyi tshig dang ldan pa/ dus dang ldan</text></item>
<item><p>59b2</p><section>dkon brtsegs</section><text>pa/ tshod dang ldan pa/ dus las mi 'da' ba/ dbang po mchog dang mchog ma yin pa shes pas bstan pa/ sbyin pas brgyan pa/ tshul khrims kyis sbyangs pa/ bzod pas bsgrubs pa/ brtson 'grus kyi 'bar bar byas</text></item>
<item><p>59b3</p><section>dkon brtsegs</section><text>pa/ bsam gtan gyis yid du 'ong bar byas pa/ shes rab kyis nges par brtags pa/ byams pas shin tu bsags pa/ snying rje myi skyo ba/ dga' bas 'od gsal ba/ btang snyoms kyis nges par brtags</text></item>
<item><p>59b4</p><section>dkon brtsegs</section><text>pa/ theg pa gsum rnam par 'jog pa/ dkon mchog gsum gyi rigs mi gcod pa/ phung po gsum 'jog pa/ rnam par thar pa gsum spyod pa bden pa yongs su bsgoms pa ye shes yongs su bsgoms pa/ mkhas pas ma smad pa/ 'phags pas</text></item>
<item><p>59b5</p><section>dkon brtsegs</section><text>bstod pa/ nam mkha' tshad med pa'i rjes su song ba/ rnam pa'i mchog thams cad dang ldan pa'o/ /shA ri'i bu de bzhin gshegs pa'i ngag ni de 'dra ste/ de lta bu de bzhin gshegs pa'i ngag gi las thams cad</text></item>
<item><p>59b6</p><section>dkon brtsegs</section><text>ye shes sngon du 'gro zhing ye shes kyi rjes su 'brang ba zhes bya ste/ shA ri'i bu 'di ni de bzhin gshegs pa'i sangs rgyas kyi chos ma 'dres pa bcu bzhi pa'o/ /gzhan yang shA ri'i bu de bzhin gshegs pa'i yid kyi</text></item>
<item><p>59b7</p><section>dkon brtsegs</section><text>las thams cad ye shes sngon du 'gro zhing ye shes kyi rjes su 'brang ba'o/ /de ci'i phyir zhe na/ de bzhin gshegs pa ni sems kyis brjod pa ma yin/ yid kyis ma yin/ rnam par shes pas ma yin gyi/ de bzhin</text></item>
<item><p>59b8</p><section>dkon brtsegs</section><text>gshegs pa ni ye shes kyis rab tu phye ba ste/ ye shes kyi bar du gyur pa'o/ /gang de bzhin gshegs pa'i ye shes de yang sems can thams cad kyi sems kyi rjes su song ba'o/ /sems can thams cad kyi rnam</text></item>
<item><p>60a1</p><section>dkon brtsegs</section><text>par shes pa las rab tu dben pa'o/ /chos thams cad la nges par sems pa'o/ /ting nge 'dzin thams cad la gzhan gyi dring mi 'jog pa'o/ /dmigs pa las shin du 'das pa'o/ /rkyen las skye ba dang bral ba'o/ /</text></item>
<item><p>60a2</p><section>dkon brtsegs</section><text>srid pa gsum gyi 'gro ba sel pa'o/ /nga rgyal gyi rnam pa thams cad las shin du 'das pa'o/ /bdud kyi las thams cad las nges par 'gro ba'o/ /sgyu dang g.yo thams cad dang bral ba'o/ /ngar 'dzin pa dang / nga yir 'dzin</text></item>
<item><p>60a3</p><section>dkon brtsegs</section><text>pa spangs pa'o/ /ma rig pa dang gti mug gi mun pa dang / ling tog med pa'o/ /lam gyi yan lag shin du bsgoms pa'o/ /nam mkha' dang mtshungs shing rnam par mi rtog pa'o/ /chos kyi dbyings dang dbyer med pa ste/ shA ri'i bu</text></item>
<item><p>60a4</p><section>dkon brtsegs</section><text>de lta bu ni de bzhin gshegs pa'i ye shes sngon du 'gro ba'i yid kyi las so/ /shA ri'i bu 'di ni de bzhin gshegs pa'i sangs rgyas kyi chos ma 'dres pa bcwa lnga pa'o/ /gzhan yang shA ri'i bu 'das pa'i dus la de bzhin</text></item>
<item><p>60a5</p><section>dkon brtsegs</section><text>gshegs pa'i ma chags ma thogs pa'i ye shes mthong ba 'jug go/ /ji ltar 'jug ce na/ 'di la shA ri'i bu 'das pa'i sangs rgyas kyi zhing byung ba dang / ma byung ba ji snyed pa de dag thams cad bgrang ba'i tshul gyis de bzhin</text></item>
<item><p>60a6</p><section>dkon brtsegs</section><text>gshegs pas yang dag par mkhyen to/ /sangs rgyas kyi zhing ji snyed pa de'i rtswa dang / shing gel ba dang / sman dang / nags tshal byung ba de dag thams cad rab tu mkhyen to/ /sangs rgyas kyi zhing ji snyed pa de'i sems can gyi</text></item>
<item><p>60a7</p><section>dkon brtsegs</section><text>tshogs sems can tu gtogs pa byung ba de dag thams cad rab tu mkhyen to/ /de dag na sems can sna tshogs byung ba ji snyed pa gzugs tha dad pa la sogs pa rgyas par bya ste/ sangs rgyas byung ba ji snyed pa dang / de bzhin</text></item>
<item><p>60a8</p><section>dkon brtsegs</section><text>gshegs pa re res chos bstan cing brjod pa yang gong ma bzhin du sbyar ro/ /sems can ji snyed cig nyan thos kyi theg pas btul ba dang / ji snyed cig rang sangs rgyas kyi theg pas btul ba yang gong ma bzhin du sbyar</text></item>
<item><p>60b1</p><section>dkon brtsegs</section><text>te/ sangs rgyas kyi zhing rnam par phye ba yang rab tu mkhyen to/ /dge slong gi dge 'dun rnam par phye ba dang / tshe'i tshad rnam par phye ba yang rab tu mkhyen to/ /chos gnas pa rnam par phye ba yang rab tu mkhyen to/ /dbugs phyi nang du rgyu ba yang</text></item>
<item><p>60b2</p><section>dkon brtsegs</section><text>rab tu mkhyen to/ /zas kyi mchog gi longs spyod kyang rab tu mkhyen to/ /sems can thams cad kyi 'das pa'i rnam pa dang / shi 'pho dang / skye ba yang de bzhin gshegs pas rab tu mkhyen to/ /dbang po tha dad pa dang / spyod pa</text></item>
<item><p>60b3</p><section>dkon brtsegs</section><text>tha dad pa dang / bsam pa tha dad pa'ang rab tu mkhyen to/ /sems kyi rgyud kyang rab tu mkhyen to/ /sems gang gi 'og tu sems gang 'byung ba de dag thams cad kyang bgrang ba'i tshul gyis mngon sum du ye shes dang / rjes su 'gro ba'i ye</text></item>
<item><p>60b4</p><section>dkon brtsegs</section><text>shes kyis rab tu mkhyen te/ de bzhin gshegs pa la 'das par gtong ba'i sems kyi rgyud kyang mi dmigs te/ de bzhin gshegs pa ni de lta bu'i ye shes dang ldan pas sems can gyi bsam pa la nyams pa med par chos ston</text></item>
<item><p>60b5</p><section>dkon brtsegs</section><text>te/ shA ri'i bu 'di ni de bzhin gshegs pa'i sangs rgyas kyi chos ma 'dres pa bcu drug pa'o/ /gzhan yang shA ri'i bu ma 'ongs pa'i dus la de bzhin gshegs pa'i ma chags ma thogs pa'i ye shes mthong ba 'jug go/ /</text></item>
<item><p>60b6</p><section>dkon brtsegs</section><text>ma 'ongs pa'i dus na de bzhin gshegs pa gang dag 'byung ba dang / 'gog pa dang / 'byung bar 'gyur ba dang / 'byung bar mi 'gyur ba de dag kyang rab tu mkhyen to/ /bskal pa mes tshig par 'gyur ba ji snyed pa dang / chus</text></item>
<item><p>60b7</p><section>dkon brtsegs</section><text>sdud par 'gyur ba ji snyed pa dang / rlung gis sdud par 'gyur ba ji snyed pa dang / sangs rgyas kyi zhing gnas par 'gyur ba ji snyed pa dang / sangs rgyas kyi zhing de nas sa'i khams ji snyed pa dang / rdul phra rab ji snyed pa dang / rtswa dang /</text></item>
<item><p>60b8</p><section>dkon brtsegs</section><text>shing gel ba dang / sman dang / nags tshal ji snyed 'byung bar 'gyur ba dang / skar ma'i gzugs ji snyed 'byung bar 'gyur ba dang / sangs rgyas kyi zhing rab 'byam re re na sangs rgyas bcom ldan 'das ji snyed</text></item>
<item><p>61a1</p><section>dkon brtsegs</section><text>'byung bar 'gyur ba dang / rang sangs rgyas ji snyed 'byung bar 'gyur ba dang nyan thos ji snyed 'byung bar 'gyur ba dang / byang chub sems dpa' ji snyed 'byung bar 'gyur ba dang / zas kyi longs</text></item>
<item><p>61a2</p><section>dkon brtsegs</section><text>spyod dang / dbugs phyi nang du rgyu ba dang / 'chag pa dang / 'dug pa dang / spyod lam ji snyed 'byung bar 'gyur ba dang / de bzhin gshegs pa rab 'byam re re las sems can ji snyed nyan thos kyi theg pa</text></item>
<item><p>61a3</p><section>dkon brtsegs</section><text>dang / rang sangs rgyas kyi theg pas rnam par thar par 'gyur ba dang / sems can ji snyed theg pa chen pos rnam par thar pa 'gyur ba de dag thams cad kyang de bzhin gshegs pas rab tu mkhyen to/ /</text></item>
<item><p>61a4</p><section>dkon brtsegs</section><text>sangs rgyas kyi zhing rab 'byam re re na sems can skye ba'i gnas ji snyed 'byung bar 'gyur ba dang / sems dang sems las byung ba skye ba dang / skye bar 'gyur ba ji snyed pa de dag thams cad kyang de</text></item>
<item><p>61a5</p><section>dkon brtsegs</section><text>bzhin gshegs pas rab tu mkhyen to/ /de ltar de bzhin gshegs pas rab tu mkhyen kyang de bzhin gshegs pa ma 'ongs pa'i sems kyi rgyud bskal par 'gyur ba ma yin te/ de bzhin gshegs</text></item>
<item><p>61a6</p><section>dkon brtsegs</section><text>pa'i ma 'ongs pa la gzigs pas sems can rnams la chos ston te/ shA ri'i bu 'di ni de bzhin gshegs pa'i sangs rgyas kyi chos ma 'dres pa bcu bdun pa'o/ /gzhan yang shA ri'i bu da ltar gyi dus</text></item>
<item><p>61a7</p><section>dkon brtsegs</section><text>la de bzhin gshegs pa'i ma chags ma thogs pa'i ye shes mthong ba 'jug go/ /ji ltar 'jug ce na/ 'di la shA ri'i bu de bzhin gshegs pa da ltar gyi phyogs bcu'i sangs rgyas kyi zhing</text></item>
<item><p>61a8</p><section>dkon brtsegs</section><text>thams cad bgrang ba'i tshul rnam pa gsum gyis rab tu mkhyen to/ /da ltar gyi chos thams cad kyang rab tu mkhyen to/ /da ltar gyi byang chub sems dpa' thams cad dang / de bzhin du da ltar gyi</text></item>
<item><p>61b1</p><section>dkon brtsegs</section><text>nyan thos dang / rang sangs rgyas rnams kyang rab tu mkhyen to/ /da ltar gyi skar ma'i gzugs thams cad kyang rab tu mkhyen to/ /da ltar gyi rtswa dang / shing gel ba dang / sman dang / nags tshal thams</text></item>
<item><p>61b2</p><section>dkon brtsegs</section><text>cad kyang rab tu mkhyen to/ /da ltar gyi phyogs bcu'i sa'i khams rdul phra rab kyi rdul gyi char brlags pa thams cad kyang bgrang ba'i tshul gyis rab tu mkhyen to/ /phyogs bcu'i chu'i khams skra'i rtse mos</text></item>
<item><p>61b3</p><section>dkon brtsegs</section><text>blangs pa'i thigs pa thams cad kyang bgrang ba'i tshul gyis rab tu mkhyen to/ /phyogs bcu'i me'i khams kyi 'od 'phro ba/ skyes pa dang / 'gags pa thams cad kyang bgrang ba'i tshul gyis</text></item>
<item><p>61b4</p><section>dkon brtsegs</section><text>rab tu mkhyen to/ /phyogs bcu'i rlung gi khams thams cad kyang gzugs kyi khams sgrub pa bgrang ba'i tshul gyis rab tu mkhyen to/ /phyogs bcu'i nam mkha'i khams thams cad skra'i rtse mo'i</text></item>
<item><p>61b5</p><section>dkon brtsegs</section><text>cha shas kyis bgrang ba'i tshul gyis rab tu mkhyen to/ /da ltar gyi sems can gyi khams rnam pa gsum yang rab tu mkhyen to/ /da ltar gyi sems can dmyal ba pa'i sems can gyi khams kyang rab tu</text></item>
<item><p>61b6</p><section>dkon brtsegs</section><text>mkhyen to/ /de'i skye ba'i rgyu yang rab tu mkhyen to/ /ldang ba'i rgyu yang rab tu mkhyen to/ /da ltar gyi dud 'gro'i skye gnas su song ba'i sems can gyi khams kyang rab tu mkhyen to/ /de'i skye ba'i</text></item>
<item><p>61b7</p><section>dkon brtsegs</section><text>rgyu yang rab tu mkhyen to/ /ldang ba'i rgyu yang rab tu mkhyen to/ /da ltar gyi gshin rje'i 'jig rten pa'i sems can gyi khams kyang rab tu mkhyen to/ /de'i skye ba'i rgyu yang rab tu mkhyen to/ /ldang</text></item>
<item><p>61b8</p><section>dkon brtsegs</section><text>ba'i rgyu yang rab tu mkhyen to/ /da ltar gyi mi'i sems can gyi khams kyang rab tu mkhyen to/ /de'i skye ba'i rgyu yang rab tu mkhyen to/ /da ltar gyi lha'i sems can gyi khams kyang rab tu mkhyen to/ /</text></item>
<item><p>62a1</p><section>dkon brtsegs</section><text>de'i skye ba'i rgyu yang rab tu mkhyen to/ /da ltar gyi sems can thams cad kyi sems kyi rgyud kyang rab tu mkhyen to/ /de dag gi nyon mongs pa dang bcas pa 'ang rab tu mkhyen to/ /nyon</text></item>
<item><p>62a2</p><section>dkon brtsegs</section><text>mongs pa dang bral ba yang rab tu mkhyen to/ /da ltar gyi sems can thams cad kyi 'dul ba'i dbang po yang rab tu mkhyen to/ /'dul ba ma yin pa'i dbang po yang rab tu mkhyen to/ /de ltar de bzhin</text></item>
<item><p>62a3</p><section>dkon brtsegs</section><text>gshegs pas rab tu mkhyen kyang / /de bzhin gshegs pa la gnyis kyi rjes su 'brang ba'i rnam par shes pa med de/ gnyis su med pa la bzhugs pa'i phyir/ sems can rnams</text></item>
<item><p>62a4</p><section>dkon brtsegs</section><text>la chos ston te/ shA ri'i bu 'di ni de bzhin gshegs pa'i sangs rgyas kyi chos ma 'dres pa bcwa brgyad pa'o/ /shA ri'i bu sangs rgyas kyi chos ma 'dres pa bcwa brgyad po de dag</text></item>
<item><p>62a5</p><section>dkon brtsegs</section><text>dang ldan pas/ /de bzhin gshegs pa phyogs bcu'i 'jig rten gyi khams rab 'byam ma lus pa thams cad du 'khor gyi nang du gzi brjid dang / grags pa dang / dpal dang /</text></item>
<item><p>62a6</p><section>dkon brtsegs</section><text>ngo mtshar dang / rmad du byung ba'i chos nyid kyis 'khor rnams zil gyis mnan nas/ lam me/ lhan ne/ lhang nge'o/ /de ltar shA ri'i bu de bzhin gshegs pa'i sangs rgyas</text></item>
<item><p>62a7</p><section>dkon brtsegs</section><text>kyi chos ma 'dres pa bcwa brgyad mtha' yas mu med do/ /'di lta ste/ shA ri'i bu nam mkha' mtha' yas mu med pa de bzhin du/ de bzhin gshegs pa'i sangs rgyas kyi chos ma 'dres pa</text></item>
<item><p>62a8</p><section>dkon brtsegs</section><text>yang mtha' yas mu med do/ /gang de bzhin gshegs pa'i sangs rgyas kyi chos ma 'dres pa rnams kyi mtha' 'dod pa de ni nam mkha'i mtha' 'dod do/ /byang chub sems dpa'</text></item>
<item><p>62b1</p><section>dkon brtsegs</section><text>sems dpa' chen po de bzhin gshegs pa'i sangs rgyas kyi chos ma 'dres pa de dag thos nas mngon par dad/ yid ches/ rab tu rtog /som nyi med/ the tshom mi za/ rgya cher</text></item>
<item><p>62b2</p><section>dkon brtsegs</section><text>dga' mgu ste/ rangs pa rnyed cing nam mkha' lta bur bsam gyis mi khyab pa'i phyir ngo mtshar dang rmad tu 'du shes skyed do/ /de nas bcom ldan 'das bde bar gshegs pas don 'di bka'</text></item>
<item><p>62b3</p><section>dkon brtsegs</section><text>stsal nas/ ston pa yang 'di skad gsung ngo / /'dren pa la ni 'khrul pa yong med de/ /lus dang ngag rnams dang ni sems mi g.yo/ /de bzhin srog chags rnams la chos ston te/ /de ni rgyal ba</text></item>
<item><p>62b4</p><section>dkon brtsegs</section><text>rnams kyi ma 'dres chos/ /khengs par mi 'gyur 'dud par mi 'gyur te/ /khong khro rjes su chags las mngon par 'das/ /nyon mongs med la gnas shing nyon mongs grol/ /de ni rgyal ba rnams</text></item>
<item><p>62b5</p><section>dkon brtsegs</section><text>kyi ma 'dres chos/ /'dren pa la ni dran pa bsnyel ba med/ /rnam par spyod yul chos ni mngon par mkhyen/ /so so yang dag rig pa bsnyel med de/ /de ni rgyal ba rnams kyi ma 'dres chos/ /mnyam par</text></item>
<item><p>62b6</p><section>dkon brtsegs</section><text>bzhag pas bzhugs shing bshos kyang gsol/ /'chag dang mnal ba na yang mnyam par bzhag /g.yeng ba med cing sems can 'du shes med/ /de ni rgyal ba rnams kyi ma 'dres chos/ /rgyal ba dang</text></item>
<item><p>62b7</p><section>dkon brtsegs</section><text>ni zhing dang sems can la/ /tha dad 'du shes bde bar gshegs la med/ /bsam pa chen po mnyam pa nyid la gnas/ /de ni rgyal ba rnams kyi ma 'dres chos/ /de dag la ni ma brtags btang snyoms med/ /shin du nges</text></item>
<item><p>62b8</p><section>dkon brtsegs</section><text>pa'i lam ni rab bsgoms pas/ /de la rtog dang rnam par rtog med de/ /de ni rgyal ba rnams kyi ma 'dres chos/ /dge ba la ni 'dun pa nyams pa med/ /ston pa rtag tu snying rje rab sbyor zhing / /sems can rgya chen dpag tu med pa 'dul/ /</text></item>
<item><p>63a1</p><section>dkon brtsegs</section><text>de ni rgyal ba rnams kyi ma 'dres chos/ nam yang brtson 'grus la ni nyams pa med/ /'dul ba mtha' dang pha rol med mthong nas/ /lus dang ngag rnams dang ni yid kyis 'dul/ /de ni rgyal ba rnams kyi ma 'dres chos/ /</text></item>
<item><p>63a2</p><section>dkon brtsegs</section><text>byang chub snying por sangs rgyas byang chub par/ /de yis dran pa rnam par chud mi za/ /gang chos rtogs pa de ni rtogs bya min/ /de ni rgyal ba rnams kyi ma 'dres chos/ /rtog pa med cing rnam par rtog med par/ /rang byung ting nge 'dzin</text></item>
<item><p>63a3</p><section>dkon brtsegs</section><text>la mnyam gnas te/ /chos rnams kun la mi gnas bsam gtan byed/ /de ni rgyal ba rnams kyi ma 'dres chos/ /'dren pa'i shes rab kyis ni rab ston cing / /sems can kun gyi spyod pa rab mkhyen te/ /de dag la ni bsam bzhin</text></item>
<item><p>63a4</p><section>dkon brtsegs</section><text>chos kyang 'chad/ /de ni rgyal ba rnams kyis ma 'dres chos/ /nyan thos rnams kyi rnam grol sgra phyir 'gro/ /rang rgyal gyi ni rkyen gyi 'du shes te/ /sangs rgyas rnams kyi btang snyoms bsam mi khyab/ /chags las rab 'das dri</text></item>
<item><p>63a5</p><section>dkon brtsegs</section><text>med nam mkha' bzhin/ /sems kyi rgyud 'di rang bzhin rnam grol te/ /sems ni sngon nas bcings par gyur pa med/ /ji ltar rnam grol de ltar chos ston te/ /de ni rgyal ba rnams kyi ma 'dres chos/ /gshegs dang bzhugs dang</text></item>
<item><p>63a6</p><section>dkon brtsegs</section><text>grong khyer 'jug pa dang / /spyod lam dag ni mthong na mig kyang 'phrog /sangs rgyas rnams kyi dpe byad bzang po dang / /mtshan dang 'od rnams thams cad 'dul bar zhugs/ /sems can snying po nam zhig 'di gtod tshe/ srog</text></item>
<item><p>63a7</p><section>dkon brtsegs</section><text>chags bye ba mang por bder 'gyur te/ /'od kyis reg pa dag ni 'dul bar 'gyur/ /de ni rgyal ba rnams kyi ma 'dres chos/ /rang byung ba ni gsung gcig brjod pas na/ /sems can bsam pa bzhin du gsung thos te/ /brag cha lta bu</text></item>
<item><p>63a8</p><section>dkon brtsegs</section><text>de'i gsung yang thos/ /de ni rgyal ba rnams kyi ma 'dres chos/ /ye shes kyis ni 'dren pa'i las byas te/ /bde bar gshegs la sems las cung zad med/ /sems can bsam la ye shes rjes su zhugs/ /de ni rgyal ba</text></item>
<item><p>63b1</p><section>dkon brtsegs</section><text>rnams kyi ma 'dres chos/ /ting 'dzin bsam gtan dang ni rab ldan te/ /spros pa thams cad kyi yang rgyu ba med/ /nam mkha' lta bur mnyam pa nyid du gnas/ /de ni rgyal ba rnams kyi ma 'dres chos/ /'das pa'i dus la de yi</text></item>
<item><p>63b2</p><section>dkon brtsegs</section><text>ye shes zhugs/ /'gro ba sna tshogs rnam 'byed shes pa yi/ /chos rnams kun la sgrib pa med par 'jug /de ni rgyal ba rnams kyi ma 'dres chos/ /ma 'ongs dus na gang dag 'jig rten du/ /'byung bar 'gyur dang 'byung bar</text></item>
<item><p>63b3</p><section>dkon brtsegs</section><text>mi 'gyur dang / /sems can zhing dang rgyal ba bshad pa dang / /de dag thams cad sangs rgyas ma lus mkhyen/ /ma 'ongs de la rjes su rab lta zhing / /de bzhin sems can rnams kyi chos kyang mkhyen/ /de'i sems ni</text></item>
<item><p>63b4</p><section>dkon brtsegs</section><text>g.yeng bar mi 'gyur te/ /de ni rgyal ba rnams kyi ma 'dres chos/ /da ltar lam gang 'jug par 'gyur ba dag /thams cad rgyal bas chags med rab tu mkhyen/ /'dren pa'i spyod yul nam mkha' lta bu ste/ /de ni rgyal</text></item>
<item><p>63b5</p><section>dkon brtsegs</section><text>ba rnams kyi ma 'dres chos/ /de bzhin gshegs pa'i chos ni ma 'dres pa/ /bcwa brgyad gsungs pa bsam gyi mi khyab ste/ /de bzhin gshegs pa nam mkha' 'dra bar ni/ /dad mkhas byang chub sems dpa' dad</text></item>
<item><p>63b6</p><section>dkon brtsegs</section><text>par byed/ /shA ri'i bu 'di dag ni sangs rgyas kyi chos ma 'dres pa bcwa brgyad de/ sangs rgyas kyi chos ma 'dres pa de dag dang ldan pas de bzhin gshegs pa dgra bcom pa yang dag par rdzogs pa'i sangs rgyas 'khor gyi nang du gshegs</text></item>
<item><p>63b7</p><section>dkon brtsegs</section><text>na seng ge'i sgra yang dag par sgrog cing khyu mchog gi gnas su zhal gyis 'che ste/ dge sbyong ngam/ bram ze 'am/ lha 'am/ bdud dam/ sus kyang 'jig rten du chos dang 'thun par ma bskor ba'i tshangs pa'i 'khor lo rab tu</text></item>
<item><p>63b8</p><section>dkon brtsegs</section><text>bskor to/ /shA ri'i bu de ltar dad pa la gnas pa'i byang chub sems dpa' ni bsam gyis mi khyab pa 'di bcus de bzhin gshegs pa la mngon par dad/ yid ches/ rab tu rtog /som nyi mi byed/ the tshom mi za/ rgya cher dga' mgu ste/ rangs pa snyed cing /</text></item>
<item><p>64a1</p><section>dkon brtsegs</section><text>ngo mtshar dang / rmad tu 'du shes skyed do/ /de bzhin gshegs pa'i bsam gyis mi khyab pa'i le'u ste/ /bzhi pa'o// // bam po brgyad pa/ gzhan yang shA ri'i bu de ltar dad pa la rab tu gnas pa'i byang chub</text></item>
<item><p>64a2</p><section>dkon brtsegs</section><text>sems dpa' ni sangs rgyas bcom ldan 'das rnams kyi snod tu rig /byang chub sems dpa'i sde snod kyi chos kyi rnam grangs kyi snod tu rig /sangs rgyas kyi chos rnams kyi snod du rig nas/ /de'i drung du gshegs te byang</text></item>
<item><p>64a3</p><section>dkon brtsegs</section><text>chub sems dpa'i lam yang yang dag par rab tu ston to/ /de lta bas na shA ri'i bu rnam grangs 'dis kyang / de ltar dad pa la rab tu gnas pa'i byang chub sems dpa' ni sangs rgyas bcom ldan 'das rnams kyis snod</text></item>
<item><p>64a4</p><section>dkon brtsegs</section><text>tu rig /byang chub sems dpa'i sde snod kyi chos kyi rnam grangs kyi snod tu rig /sangs rgyas kyi chos rnams kyi snod tu rig gnas/ de'i drung du gshegs te/ byang chub kyi lam yang dag par rab tu ston pa de ltar rig par bya'o/ /</text></item>
<item><p>64a5</p><section>dkon brtsegs</section><text>shA ri'i bu sngon byung ba 'das pa'i dus na bskal pa grangs med pa bas kyang ches grangs med pa/ yangs pa tshad med pa/ bsam gyis mi khyab pa de'i tshe de'i dus na de bzhin gshegs pa dgra bcom pa yang dag par rdzogs</text></item>
<item><p>64a6</p><section>dkon brtsegs</section><text>pa'i sangs rgyas phung po chen po zhes bya ba/ rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan</text></item>
<item><p>64a7</p><section>dkon brtsegs</section><text>'das 'jig rten du byung ste/ gang 'di lhar bcas pa'i 'jig rten dang / bdud tu bcas pa dang / tshangs par bcas pa dang / dge sbyong dang / bram ze bcas pa'i skye dgu dang / lha dang / mi dang / lha ma yin du bcas pa'i 'jig rten</text></item>
<item><p>64a8</p><section>dkon brtsegs</section><text>rang gi mngon par shes pa mngon sum du byas te bsgrubs nas gnas so/ /de chos ston te/ tshangs par spyod pa/ thog mar dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/</text></item>
<item><p>64b1</p><section>dkon brtsegs</section><text>yongs su dag pa/ yongs su byang ba yang dag par ston to/ /shA ri'i bu de bzhin gshegs pa dgra bcom pa yang dag par rdzogs pa'i sangs rgyas phung po chen po'i nyan thos khrag khrig phrag bdun bcu rtsa gnyis kyi nyan thos kyi</text></item>
<item><p>64b2</p><section>dkon brtsegs</section><text>tshogs chen po byung ste/ thams cad kyang dgra bcom pa/ zag pa zad pa/ nyon mongs pa med pa/ sems thams cad kyi dam pa'i pha rol du son pa sha stag go/ /shA ri'i bu de'i dus na rgyal po tshe rnam par rgyal ba zhes bya</text></item>
<item><p>64b3</p><section>dkon brtsegs</section><text>ba chos can chos kyi rgyal po zhig byung ngo / /yang shA ri'i bu rgyal po tshe rnam par rgyal ba'i grong khyer rnam par rgyal ba'i rgyal mtshan zhes bya ba/ rgyal po'i gnas 'byor pa/ mod pa/ bde ba/ lo legs pa/ dga' ba/ 'gro</text></item>
<item><p>64b4</p><section>dkon brtsegs</section><text>ba mang ba dang / mis gang ba zhig yod de/ yang shA ri'i bu rgyal po tshe rnam par rgyal ba'i khye'u gzhon nu brtson 'grus spyod pa zhes bya ba sngon dge ba'i rtsa ba bskrun pa/ sngon gyi sangs rgyas la bya ba byas pa/ sngon gyi sangs</text></item>
<item><p>64b5</p><section>dkon brtsegs</section><text>rgyas bye ba khrag khrig brgya stong la bsnyen bkur byas pa/ /gzugs bzang ba/ mdzes pa/ blta na sdug pa/ mdog bzang zhing rgyas pa'i mchog dang ldan pa zhig byung ste/ yang shA ri'i bu de'i dus na gzhon nu brtson 'grus</text></item>
<item><p>64b6</p><section>dkon brtsegs</section><text>spyod btsun mo'i 'khor dang lhan cig tu bskyed mos tshal gyis sar byung bar gyur to/ /de nas de bzhin gshegs pa dgra bcom pa yang dag par rdzogs pa'i sangs rgyas phung po chen pos e ma'o gzhon nu 'di ni byang chub sems</text></item>
<item><p>64b7</p><section>dkon brtsegs</section><text>dpa'i sde snod kyi chos kyi rnam grangs kyi snod do/ /e ma'o gzhon nu brtson 'grus spyod 'di ni sangs rgyas kyi chos rnams kyi snod do zhes de ltar rig nas bskyed mos tshal gyi sa ga la ba dang / gzhon nu brtson 'grus spyod ga la ba der</text></item>
<item><p>64b8</p><section>dkon brtsegs</section><text>song ste phyin nas steng gi nam mkha' la bzhugs te/ gzhon nu brtson 'grus spyod la byang chub kyi lam yang dag par rab tu ston to/ /de la byang chub kyi lam gang zhe na/ 'di lta ste/ sems can thams cad la byams pa dang / pha rol</text></item>
<item><p>65a1</p><section>dkon brtsegs</section><text>du phyin pa rnams la brtson pa dang / bsdu ba'i dngos po rnams kyi rjes su 'jug pa ste/ de ni byang chub kyi lam zhes bya'o/ /de la sems can thams cad la byams pa gang zhe na/ 'di la gzhon nu byang chub sems dpa' ni sems</text></item>
<item><p>65a2</p><section>dkon brtsegs</section><text>can gyi khams ji tsam de tsam du byams pas khyab par byed do/ /sems can gyi khams ji tsam zhe na/ nam mkha'i khams ji tsam pa sems can gyi khams kyang de tsam mo/ /gzhon nu 'di lta ste/ dper na nam mkha'i khams 'dis khyab par ma gyur pa</text></item>
<item><p>65a3</p><section>dkon brtsegs</section><text>gang yang med do/ /gzhon nu de bzhin du byang chub sems dpa'i byams pa 'dis sems can gyi ris na gang khyab par ma gyur ba'i sems can de gang yang med do/ /'di lta ste gzhon nu sems can gyi khams dpag tu med pa de bzhin du gzhon</text></item>
<item><p>65a4</p><section>dkon brtsegs</section><text>nu byang chub sems dpa'i byams pa bsgom pa yang dpag tu med do/ /gzhon nu de ltar nam mkha' mtha' yas pas sems can mtha' yas sems can mtha' yas pas byams pa mtha' yas so/ /gzhon nu yang sems can</text></item>
<item><p>65a5</p><section>dkon brtsegs</section><text>gyi khams ni ches mang gi sa'i khams dang / chu'i khams dang / me'i khams dang / rlung gi khams ni de lta ma yin mod kyi/ 'on kyang gzhon nu sems can gyi khams tshad med pa ji tsam pa de'i don shes par bya ba'i phyir dpe bstan to/ /gzhon</text></item>
<item><p>65a6</p><section>dkon brtsegs</section><text>nu 'di lta ste/ dper na shar phyogs su 'jig rten gyi khams gang gA'i klung gi bye ma snyed dang / lho dang / nub dang / byang dang / de bzhin du phyogs mtshams dang / phyogs bcu kun du 'jig rten gyi khams gang gA'i klung gi bye ma snyed dang mnyam pa de dag</text></item>
<item><p>65a7</p><section>dkon brtsegs</section><text>thams cad chus yongs su gang ba'i rgya mtshor gyur pa'i rgya mtsho chen po gcig tu gyur pa la yongs su brtag pa bzung ste/ de la sems can gang gA'i klung gi bye ma snyed 'dus nas brgyar btsal ba'i skra'i rtse mos chu'i thigs pa gcig blangs gzhan</text></item>
<item><p>65a8</p><section>dkon brtsegs</section><text>yang sems can gang gA'i klung gi bye ma snyed 'dus nas brgyar btsal ba'i skra'i rtse mo chu'i thigs pa gnyis blangs/ gzhan yang sems can gang gA'i klung gi bye ma snyed 'dus nas/ brgyar btsal ba'i skra'i rtse mos chu'i thigs pa gsum blangs nas</text></item>
<item><p>65b1</p><section>dkon brtsegs</section><text>gzhon nu yongs su brtag pa bzung ste/ de lta bu'i thabs kyis chu'i phung po chen po de zad par gyur kyang sems can gyi khams ni tshad dang mtha' med de/ gzhon nu sems can gyi khams de ltar dpag tu med cing mtha' yas pa de thams cad la</text></item>
<item><p>65b2</p><section>dkon brtsegs</section><text>byang chub sems pa'i byams pas khyab par byed do/ /gzhon nu de ji snyam du sems/ gang de ltar dpag tu med pa byams pa sgom pa'i dge ba'i rtsa ba de'i tshad bzung bar nus sam/ gsol pa bcom ldan 'das de ni ma lags so/ /bde bar gshegs pa</text></item>
<item><p>65b3</p><section>dkon brtsegs</section><text>de ni ma lags so/ /gzhon nu de ltar byang chub sems dpa' sems dpa' chen po rnams kyi byams pa chen po sgom pa'i dge ba'i rtsa ba ni dpag tu med pa yin te/ gzhon nu de'i byams pa ni bdag srung ba yin/ gzhan la phan par gnas pa yin/ mchog tu</text></item>
<item><p>65b4</p><section>dkon brtsegs</section><text>gnod sems med pa khro ba dang / gnod sems kyi tha ba dang bral ba/ nyes pa 'jom pa rjes su chags pa'i kun nas ldang ba dang bral ba/ dad pa kun du ston pa 'khrul pa thams cad la nyes par lta ba/ yongs su gdung ba med pa/ lus dang / ngag dang / sems bde</text></item>
<item><p>65b5</p><section>dkon brtsegs</section><text>ba skyed pa/ gzhan gyi gnod par bya ba thams cad tu ma lhung ba/ 'jigs pa thams cad dang bral ba 'phags pa'i lam dang 'thun pa gshe ba dang / khros pa la dang ba skyed pa/ g.yul thams cad las sgrol ba/ dbyig pa dang mtshon cha mi thogs pa/ sems</text></item>
<item><p>65b6</p><section>dkon brtsegs</section><text>can rab tu thar par bya ba la dga' ba/ khong khro ba thams cad dang bral ba/ tshul 'chos pa dang / kha gsag dang / 'drid pa dang / gzhog pa thams cad dang bral ba/ rang gi rnyed pa dang / bkur sti dang / tshigs su bcad pas nye bar 'tsho ba/ brgya byin dang /</text></item>
<item><p>65b7</p><section>dkon brtsegs</section><text>tshangs pas phyag byas pa/ rang gi gzi brjid kyi brgyan pa/ mkhas pas bstod pa/ byis pa thams cad rjes su srung ba/ tshangs pa'i lam dang 'thun pa/ 'dod pa'i khams dang ma 'dres pa/ thar pa'i lam gyi gtso bor gyur pa/ theg pa thams cad kyis</text></item>
<item><p>65b8</p><section>dkon brtsegs</section><text>yang dag par bzung ba/ zang zing med pa'i bsod nams kyi tshogs bsags pa/ rdzas las byung ba'i bsod nams bya ba'i dngos po thams cad kyis zil gyis mi non pa/ mtshan sum bcu rtsa gnyis dang /</text></item>
<item><p>66a1</p><section>dkon brtsegs</section><text>dpe byad bzang pos yang dag par brgyan pa/ dbang po nyams shing ma tshang ba thams cad spangs pa/ bde 'gro dang / mya ngan las 'da' ba'i lam thams cad tu 'gro ba/ ngan song thams cad dang /</text></item>
<item><p>66a2</p><section>dkon brtsegs</section><text>mi khom pa brgyad las zlog pa/ chos kyi kun dga' la dga' zhing mos pa/ 'dod pa'i longs spyod thams cad dang / dbang po dang / rgyal srid la mngon par mi dga' ba dang / sems can thams cad la mnyam</text></item>
<item><p>66a3</p><section>dkon brtsegs</section><text>pa'i sems kyis/ sbyin pa rab tu sbyor ba/ tha dad pa'i 'du shes dang bral ba tshul khrims dang bslab pa thams cad kyi sgo dang lam/ tshul khrims 'chal pa thams cad kyi skyabs/ bzod pa'i stobs kun</text></item>
<item><p>66a4</p><section>dkon brtsegs</section><text>du ston pa/ nga rgyal dang / rgyags pa dang / dregs pa thams cad dang bral ba/ mi 'khrugs pa'i brtson 'grus rtsom pa/ yang dag par sbyor ba'i bya ba sgrol ba/ bsam gtan dang / rnam par thar pa dang /</text></item>
<item><p>66a5</p><section>dkon brtsegs</section><text>ting nge 'dzin dang / snyoms par 'jug pa'i rtsa ba/ nyon mongs pa las byung ba/ sems nges par rtog pa/ thos pa 'dzin pa/ shes rab kyi rgyu skyed pa'i byams pa/ bdag gi phyogs dang gzhan gyi phyogs</text></item>
<item><p>66a6</p><section>dkon brtsegs</section><text>'jom pa/ bdud dang nyon mongs pa'i phyogs sel ba/ 'grogs na bde ba/ ldang ba dang / slong ba dang / 'dug pa dang / nyal ba'i spyod lam srung bar byed pa/ rgod pa'i yid la byed pa thams cad sel</text></item>
<item><p>66a7</p><section>dkon brtsegs</section><text>ba/ dri zhim po'i byug pa khrel yod pa dang / ngo tsha shes pas byugs pa/ mi khom pa dang / nyon mongs pa dang / ngan 'gro thams cad sel ba'i byams pa/ 'gro ba thams cad skyob pa'i byams pa chen po/ /</text></item>
<item><p>66a8</p><section>dkon brtsegs</section><text>bdag gi bde ba btang ba dang / sems can thams cad la bde ba rab tu sbyin pa ste/ gzhon nu nyan thos rnams kyi byams pa ni bdag skyob pa'o/ /byang chub sems dpa' rnams kyi byams pa ni sems can</text></item>
<item><p>66b1</p><section>dkon brtsegs</section><text>thams cad la skyob pa'o/ /yang gzhon nu byang chub sems dpa' sems dang po bskyed pa rnams kyi byams pa ni sems can la dmigs pa'o/ /byang chub sems dpa' spyod pa la zhugs pa rnams kyi byams</text></item>
<item><p>66b2</p><section>dkon brtsegs</section><text>pa ni chos la dmigs pa'o/ /byang chub sems dpa' bzod pa rab tu thob pa rnams kyi byams pa ni dmigs pa med pa'o/ /gzhon nu 'di ni byang chub sems dpa' sems dpa' chen po rnams kyi byams pa</text></item>
<item><p>66b3</p><section>dkon brtsegs</section><text>zhes bya ste/ byang chub sems dpa' byams pa de la rab tu gnas pas sems can thams cad la byams pas khyab par byed do/ /de la gzhon nu byang chub sems dpa'i snying rje chen po gang zhe na/ gzhon</text></item>
<item><p>66b4</p><section>dkon brtsegs</section><text>nu 'di la byang chub sems dpa' bla na med pa yang dag par rdzogs pa'i byang chub 'dod pa'i sngon du 'gro ba ni snying rje chen po'o/ /'di lta ste/ dper na gzhon nu skyes bu'i srog gi dbang po'i sngon du 'gro ba ni</text></item>
<item><p>66b5</p><section>dkon brtsegs</section><text>dbugs 'byung ba dang rngub pa'o/ /gzhon nu de bzhin du theg pa chen po yang dag par sgrub pa'i byang chub sems dpa'i sngon du 'gro ba ni snying rje chen po'o/ /'di lta ste/ dper na gzhon nu 'khor los sgyur ba'i</text></item>
<item><p>66b6</p><section>dkon brtsegs</section><text>rgyal po'i rin po che thams cad kyi sngon du 'gro ba ni 'khor lo rin po che yin no/ /gzhon nu de bzhin du byang chub sems dpa' sems dpa' chen po'i sangs rgyas kyi chos thams cad kyi sngon du 'gro ba ni</text></item>
<item><p>66b7</p><section>dkon brtsegs</section><text>snying rje chen po yin te/ snying rje chen po de yang sems can thams cad rjes su mi gtong ba'o/ /gzhon nu byang chub sems dpa'i snying rje chen po sems can thams cad la ji ltar 'jug ce na/ gzhon nu</text></item>
<item><p>66b8</p><section>dkon brtsegs</section><text>'di ltar byang chub sems dpa' 'jig tshogs la lta bas bcings shing lta bar gyur ba rnam pa mang po chags pa'i sems can mthong na/ de dag gi 'jig tshogs la lta bas bcings pa spang ba'i phyir chos bstan to/ /zhes sems can rnams la</text></item>
<item><p>67a1</p><section>dkon brtsegs</section><text>byang chub sems dpa'i snying rje chen po 'jug go/ /gzhan yang gzhon nu byang chub sems dpas sems can yang dag pa ma yin pa phyin ci log gi gnas la gnas te/ mi rtag</text></item>
<item><p>67a2</p><section>dkon brtsegs</section><text>pa la rtag par 'du shes pa dang / sdug bsngal ba la bde bar 'du shes pa dang / bdag med pa la bdag tu 'du shes pa dang / mi sdug pa la sdug par 'du shes pa mthong na/ de dag gis</text></item>
<item><p>67a3</p><section>dkon brtsegs</section><text>yang dag pa ma yin pa'i phyin ci log spang ba'i phyir chos bstan to zhes sems can rnams la byang chub sems dpa'i snying rje chen po 'jug go/ /yan zhag byang chub sems dpa' phyin ci log gi 'dod pa la</text></item>
<item><p>67a4</p><section>dkon brtsegs</section><text>sred pa'i sems can de dag ma la yang g.yem pa dang / sring mo la yang g.yeng ba mthong na/ byang chub sems dpa' 'di snyam du sems te/ kye ma'o 'jig rten gnas pa</text></item>
<item><p>67a5</p><section>dkon brtsegs</section><text>'di dag ni 'phags pa ma yin pa 'dus pa ste/ mu cor smra bas yongs su gang zhing ngo tsha mi shes pas yongs su gang ngo / /'di ltar ma'i rum mngal gyi mal na 'dug 'dug</text></item>
<item><p>67a6</p><section>dkon brtsegs</section><text>ste/ de nyid kyi mngal gyi sgo nas byung la de nyid dang yang lhan cig tu 'dod pa sten par byed pa lta ga la srid/ mngal gcig tu 'dug 'dug pa'i sring mo dang 'du zhing 'khrig</text></item>
<item><p>67a7</p><section>dkon brtsegs</section><text>pa byed pa lta ga la srid de/ kye ma'o sems can 'di dag ni brlag go/ /rnam par brlag go/ /rab tu brlag go/ /'dod chags kyis g.yen spyo'o/ /zhe sdang</text></item>
<item><p>67a8</p><section>dkon brtsegs</section><text>kyis g.yen spyo'o/ /gti mug gis g.yen spyo'o/ /mi shes pas g.yen spyo'o/ /chos las nyams shing chos ma yin pa la gnas so/ /mi mthun pa'i chos la rab tu spyod do/ /</text></item>
<item><p>67b1</p><section>dkon brtsegs</section><text>sems can dmyal ba'i spyod yul pa'o/ /dud 'gro'i skye gnas kyi spyod yul pa'o/ /gshin rje'i 'jig rten gyi spyod yul pa'o/ /log pa'i lam la spyod yul pa'o snyom mo/ /gzhon</text></item>
<item><p>67b2</p><section>dkon brtsegs</section><text>nu 'di lta ste dper na wa dur khrod kyi mthar g.yang sa chen po dang nye ba zhig na mtshan mo khyis gtses nas g.yang sa chen po nas lhung ba de bzhin du gzhon nu sems can 'di dag kyang wa dang 'dra'o/ /gzhon</text></item>
<item><p>67b3</p><section>dkon brtsegs</section><text>nu 'di lta ste/ dper na dmus long khyis gtses nas g.yang sa chen po dang nye bar gyur pa de bzhin du/ kye ma'o gzhon nu sems can 'di dag kyang dmus long dang 'dra'o/ /gzhon nu 'di lta</text></item>
<item><p>67b4</p><section>dkon brtsegs</section><text>ste/ dper na phag ni mi gtsang ba za zhing mi gtsang ba spyod yul pa ste/ gzhon nu kye ma'o de bzhin du sems can 'di dag kyang phag dang 'dra ste/ de nyid ma yin/ de nyid sring mo yin na/</text></item>
<item><p>67b5</p><section>dkon brtsegs</section><text>de chung mar bya ba lta ga la srid snyam ste/ sems can nyon mongs pas g.yen spyo ba dang / bdud kyi phyogs kyi spyod yul ba dang / bdud kyi zhags pas bcings pa dang / 'dod pa'i</text></item>
<item><p>67b6</p><section>dkon brtsegs</section><text>'dam du bying ba de dag gi 'dod pa thams cad spang ba'i phyir chos bstan to/ /zhes sems can rnams la byang chub sems dpa'i snying rje chen po 'jug go/ /gzhon nu gzhan yang byang chub</text></item>
<item><p>67b7</p><section>dkon brtsegs</section><text>sems dpas sgrib pa lngas sgribs pa'i sems can 'dod pa'i zug rngus zug pa mthong na/ skye mched drug la chags shing zhen pa/ mig gis gzugs mthong na/ mtshan mar 'dzin</text></item>
<item><p>67b8</p><section>dkon brtsegs</section><text>par 'gyur zhing mngon rtags su 'dzin pa dang / rna bas sgra/ snas dri/ lces ro/ lus kyis reg pa la reg na mtshan mar 'dzin cing mngon rtags su 'dzin par 'gyur te/ kye ma'o sems can 'di dag</text></item>
<item><p>68a1</p><section>dkon brtsegs</section><text>ni khong khro ba mang zhing phan tshun mi mdza' ste/ de dag don rnyed pa'i phyir ni mdza' bor yang mi shes/ gnod par 'gyur ba'i phyir ni gcig la gcig gsod do/ /kye ma'o sems can</text></item>
<item><p>68a2</p><section>dkon brtsegs</section><text>'di dag ni gnyid dang rmugs pa mang ba ste/ zhen cing spong ba mi shes pa'i ling tog gi khebs shing mi dge ba'o/ /kye ma'o sems can 'di dag ni 'gyod pas kun nas bskor ba ste/ blo bur gyi</text></item>
<item><p>68a3</p><section>dkon brtsegs</section><text>nyon mongs pas sems kun nas nyon mongs pa'o/ /kye ma'o sems can 'di dag ni the tshom gyis yongs su dkris pa chos zab mo la nges par ma gyur pa ste/ de dag gi sgrib pa thams cad spang</text></item>
<item><p>68a4</p><section>dkon brtsegs</section><text>ba'i phyir chos bstan to zhes sems can rnams la byang chub sems dpa'i snying rje chen po 'jug go/ /gzhon nu gzhan yang byang chub sems dpa' sems can nga rgyal gyis non pa/ che ba'i</text></item>
<item><p>68a5</p><section>dkon brtsegs</section><text>nga rgyal gyis non pa/ nga rgyal las kyang nga rgyal gyis non pa/ nga'o snyam pa'i nga rgyal gyis non pa/ mngon pa'i nga rgyal gis non pa/ cung zad snyam pa'i nga rgyal gyis non pa/</text></item>
<item><p>68a6</p><section>dkon brtsegs</section><text>log pa'i nga rgyal gyis non pa/ dma' ba bas bdag mtho bar sems pa/ mtshungs pa bas kyang bdag ches lhag par lta ba de dag gzugs la bdag ces khas len pa nas/ rnam par</text></item>
<item><p>68a7</p><section>dkon brtsegs</section><text>shes pa'i bar la bdag ces khas len pa/ khong du ma chud par khong du chud snyam du shes pa/ gus par smra bar 'os pa la gus par mi smra ba/ phyag bya bar 'os pa la phyag mi</text></item>
<item><p>68a8</p><section>dkon brtsegs</section><text>'tshal pa/ rgan pa dang / gzhon pa la mi 'dud pa/ bla ma la rim gro mi byed pa/ mkhas pa la dge ba gang / mi dge ba gang / bsten par bya ba gang / bsten par mi bya ba gang /</text></item>
<item><p>68b1</p><section>dkon brtsegs</section><text>bya ba gang / mi bya ba gang / kha na ma tho ba dang bcas pa gang / kha na ma tho ba med pa gang / lam gang / ting nge 'dzin gang / rnam par grol ba gang zhes mi 'dri ba dang / bdag nyid la bdag ni gtso bo'o/ /bdag ni</text></item>
<item><p>68b2</p><section>dkon brtsegs</section><text>mchog go snyam du rlom sems su byed pa mthong na 'di ltar nga rgyal gyi rnam pa thams cad spang ba'i phyir chos bstan to zhes sems can rnams la byang chub sems dpa'i snying rje chen po 'jug go/ /gzhon nu gzhan</text></item>
<item><p>68b3</p><section>dkon brtsegs</section><text>yang byang chub sems dpas sred pa'i bcing pas bcings pa/ sred pas 'khol ba/ chung ma dang / bu pho dang / bu mos zin pa/ gnod pas zin pa/ don med pas zin pa/ 'khor ba'i gtan zin pa/ sems can</text></item>
<item><p>68b4</p><section>dkon brtsegs</section><text>dmyal ba dang / dud 'gro'i skye gnas dang / gshin rje'i 'jig rten gyi lam gyis zin pa/ srid pa'i bcing bas zin pa/ rang nyam med pa/ rang dbang med pa'i sems can mthong na/ de dag rang nyam dang /</text></item>
<item><p>68b5</p><section>dkon brtsegs</section><text>rang dbang dang / gang du dga' bar 'gro ba dang / mya ngan las 'da' bar 'gro bar bya ba'i phyir chos bstan to zhes sems can rnams la byang chub sems dpa'i snying rje chen po 'jug go/ /gzhon nu gzhan</text></item>
<item><p>68b6</p><section>dkon brtsegs</section><text>yang byang chub sems dpas dge ba'i bshes gnyen dang bral ba/ sdig pa'i grogs pos 'khol ba de dag sdig pa'i grogs pos non pas mi dge ba'i las la chags pa 'di lta ste/ srog gcod pa dang /</text></item>
<item><p>68b7</p><section>dkon brtsegs</section><text>ma byin par len pa dang / 'dod pa la log par g.yem pa dang / brdzun smra ba dang / phra ma dang / ngag rtsub po dang / tshig kyal ba dang / brnab sems dang / gnod sems dang / log par lta ba'i sems can</text></item>
<item><p>68b8</p><section>dkon brtsegs</section><text>mthong na 'di ltar dge ba'i bshes gnyen bsdu ba dang / mi dge ba'i las las bzlog pa dang / dge ba bcu'i las kyi lam yang dag par bzung ste/ spyod par bya ba'i phyir chos bstan to zhes sems can rnams la</text></item>
<item><p>69a1</p><section>dkon brtsegs</section><text>byang chub sems dpa'i snying rje chen po 'jug go/ /gzhon nu gzhan yang byang chub sems dpas gti mug gis bsgribs pa/ ma rig pa'i mun pa mun nag gi ling tog gis kun tu bsgribs pa/</text></item>
<item><p>69a2</p><section>dkon brtsegs</section><text>bdag dang / sems can dang / srog dang / skye ba po dang / shed las skyes pa dang / shed bu dang / skyes bu dang / gang zag dang / byed pa po dang / tshor ba po dang / ngar 'dzin pa/ nga yir 'dzin</text></item>
<item><p>69a3</p><section>dkon brtsegs</section><text>pa la mngon par chags pa'i sems can mthong na de dag 'phags pa'i shes rab kyi mig rnam par sbyangs zhing lta bar gyur pa thams cad spang ba'i phyir chos bstan to zhes sems can rnams la byang chub</text></item>
<item><p>69a4</p><section>dkon brtsegs</section><text>sems dpa'i snying rje chen po 'jug go/ /gzhon nu gzhan yang byang chub sems dpas 'khor ba la mngon par dga' ba'i sems can mthong na de dag phung po lnga'i gshed ma las rab tu</text></item>
<item><p>69a5</p><section>dkon brtsegs</section><text>thar par bya ba dang / 'khor ba'i 'brog dgon pa las rab tu bzla ba dang / khams gsum thams cad las gdon pa'i phyir chos bstan to zhes sems can rnams la</text></item>
<item><p>69a6</p><section>dkon brtsegs</section><text>byang chub sems dpa'i snying rje chen po 'jug go/ /gzhon nu gzhan yang byang chub sems dpas sems can 'khrugs par gyur pa/ rtswa mun dza dang / bal ba dza</text></item>
<item><p>69a7</p><section>dkon brtsegs</section><text>lta bu mi drang ba drang ba ltar 'chos pa/ 'jig rten 'di nas 'jig rten pha rol du/ 'jig rten pha rol nas 'jig rten 'dir kun du rgyug cing 'khor ba/ 'gro ba lngar</text></item>
<item><p>69a8</p><section>dkon brtsegs</section><text>'gro ba la phyogs pa/ mya ngan las 'das par 'gro ba la phyir bltas pa mthong na de dag gi mya ngan las 'da' ba'i sgo dbye ba'i phyir chos bstan to zhes sems can rnams la</text></item>
<item><p>69b1</p><section>dkon brtsegs</section><text>byang chub sems dpa'i snying rje chen po 'jug go/ /gzhon nu de ltar byang chub sems dpas sems can gyi khams mthong na rnam pa bcu po 'di dag gis snying rje chen po 'jug go/ /</text></item>
<item><p>69b2</p><section>dkon brtsegs</section><text>bsam pa las byung ba'i phyir de'i snying rje chen po de yang g.yo ba med par 'jug go/ /lhag pa'i bsam pa las shin du byung ba'i phyir de'i snying rje chen po de yang mnyam par 'jug</text></item>
<item><p>69b3</p><section>dkon brtsegs</section><text>go/ /lam las byung ba'i phyir de'i snying rje chen po de yang drang po bcos ma ma yin par 'jug go/ /sems gya gyu med pa'i sems las shin du gnas pa las byung</text></item>
<item><p>69b4</p><section>dkon brtsegs</section><text>ba'i phyir de'i snying rje chen po de yang gya gyu med par 'jug go/ /'di lta ste/ sems can thams cad la 'dud pa dang / phyag 'tshal ba las shin du byung ba'i phyir</text></item>
<item><p>69b5</p><section>dkon brtsegs</section><text>de'i snying rje chen po de yang bdag gi bde ba gtong bar 'jug go/ /'di lta ste/ bdag gi sems yongs su dag pa las byung ba'i phyir de'i snying rje chen po de yang</text></item>
<item><p>69b6</p><section>dkon brtsegs</section><text>pha rol rjes su srung bar 'jug go/ /'di lta ste/ g.yo zhing 'gul ba'i sems dang bral ba rab tu gnas pa'i sems las byung ba'i phyir de'i snying rje</text></item>
<item><p>69b7</p><section>dkon brtsegs</section><text>chen po de yang shes rab brtan par 'jug go/ /'di lta ste/ pha rol la bde ba sbyin pa las rab tu byung ba'i phyir de'i snying rje chen po de yang bdag gi bde ba gtong</text></item>
<item><p>69b8</p><section>dkon brtsegs</section><text>bar 'jug go/ /brtson 'grus brtan pa las byung ba'i phyir de'i snying rje chen po de yang sems can thams cad kyi khur khyer bar 'jug go/ /gzhon nu</text></item>
<item><p>70a1</p><section>dkon brtsegs</section><text>'di ltar byang chub sems dpa'i snying rje chen po ni rnam pa 'di dag dang gzhan yang rnam pa bcus 'jug go/ /gzhon nu 'di ltar gang la la theg pa chen pos</text></item>
<item><p>70a2</p><section>dkon brtsegs</section><text>nges par 'byung bar 'gyur ba de dag thams cad kyang snying rje chen pos 'byung ste/ de'i phyir snying rje chen po zhes bya'o/ /sbyin pa byed pa dang / tshul khrims byed pa dang /</text></item>
<item><p>70a3</p><section>dkon brtsegs</section><text>bzod pa byed pa dang / brtson 'grus byed pa dang / bsam gtan byed pa dang / shes rab byed pa ni snying rje chen po zhes bya ste/ de'i phyir snying rje chen po</text></item>
<item><p>70a4</p><section>dkon brtsegs</section><text>zhes bya'o/ /dran pa nye bar gzhag pa byed pa dang / yang dag par spong bar byed pas snying rje chen po'o/ /dbang po dang / stobs dang / /byang chub kyi yan</text></item>
<item><p>70a5</p><section>dkon brtsegs</section><text>lag dang / lam dang / mchog tu dga' ba'i rtsa ba'i las dang / mthar gyis snyoms par 'jug pa dang / dge ba bcu'i las kyi lam dang / tshig de dag</text></item>
<item><p>70a6</p><section>dkon brtsegs</section><text>thams cad kyang rgyas par bya'o/ /snying rje chen po ni rang byung gi ye shes sgrub par byed pas na de'i phyir snying rje chen po zhes bya'o/ /rang gi bya ba dang / legs par byed pa'i bya ba dang / mi</text></item>
<item><p>70a7</p><section>dkon brtsegs</section><text>'gyur ba'i bya ba dang / sems can thams cad la bya ba ci yod snyam pa ste/ de'i snying rje chen po de yang sems can rnams kyi bsam pa ji lta ba bzhin du yongs su rdzogs par byed pas</text></item>
<item><p>70a8</p><section>dkon brtsegs</section><text>'di ni byang chub sems dpa' chen po'i snying rje chen po zhes bya ste/ byang chub sems dpa' sems dpa' chen po snying rje de dang ldan pas sems can 'di 'dra ba'i gnas</text></item>
<item><p>70b1</p><section>dkon brtsegs</section><text>thob pa mthong na de dag la snying brtse ba dang snying rje'i sems bskyed do/ /de la byang chub sems dpa'i dga' ba gang zhe na/ gang dge ba'i chos rnams dran pa dang / rjes su dran pa dang /</text></item>
<item><p>70b2</p><section>dkon brtsegs</section><text>dga' ba dang / dad pa dang / rab tu dga' ba dang / dge ba'i chos la mi zhum pa dang / mi 'god pa dang / yongs su mi skyo ba dang / mi dga' ba thams cad spong ba dang / chos</text></item>
<item><p>70b3</p><section>dkon brtsegs</section><text>thams cad la dga' bar gnas pa dang / sems rab tu dga' ba dang / lus rab tu sim pa dang / blo rab tu dga' ba dang / yid rab tu mgu ba dang / de bzhin gshegs pa'i</text></item>
<item><p>70b4</p><section>dkon brtsegs</section><text>sku la mngon par dga' zhing mos pa dang / mtshan dang / dpe byad bzang po'i rgyan kun du tshol ba la dga' ba dang / chos nyan pas yongs su mi skyo zhing dga' ba dang / chos kyi phyir 'brang</text></item>
<item><p>70b5</p><section>dkon brtsegs</section><text>ba'i nan tan la rab tu dga' ba dang / rab tu dga' ba'i chos la mgu ba dang / sems can rnams la khong khro ba med pa dang / byang chub la dga' ba dang / chos rgya chen</text></item>
<item><p>70b6</p><section>dkon brtsegs</section><text>po la mos pa dang / nyi tshe ba'i theg pa sel bar sems bskyed pa dang / ser sna tshar gcod pa dang / slong ba la dga' ba dang / gtong ba la rab tu dga' ba dang /</text></item>
<item><p>70b7</p><section>dkon brtsegs</section><text>tshul khrims 'chal ba dag sdud cing byams pa dang / tshul khrims dang ldan pa la rtag tu dad pa dang / bdag gi tshul khrims yongs su dag pas ngan 'gro dang /</text></item>
<item><p>70b8</p><section>dkon brtsegs</section><text>'jigs pa thams cad las rab tu 'da' bar dbugs 'byin pa la rab tu dga' ba dang / pha rol ngan du zer ba dang / ngan par brjod pa'i tshig gi lam bzod cing rab tu dga' ba dang /</text></item>
<item><p>71a1</p><section>dkon brtsegs</section><text>lag pa dang / rkang pa dang / mig dang mgo bcad kyang bzod par nus te/ sems mi nyams shing rab tu dga' ba dang / rgan rabs la 'dud cing zhe sa byed pa la dga' ba dang / rtag tu bzhin</text></item>
<item><p>71a2</p><section>dkon brtsegs</section><text>'dzum pa la dga' ba dang / khro gnyer med cing gsong por smra ba la dga' ba dang / tshul 'chos pa dang / kha gsag dang / gzhog slongs med pa la rab tu dga' ba dang / snying po dang ldan pa'i chos</text></item>
<item><p>71a3</p><section>dkon brtsegs</section><text>la 'jug par rab tu dga' ba dang / byang chub sems dpa' la ston pa bzhin du phangs pa dang / chos la bdag bzhin du phangs pa dang / de bzhin gshegs pa la srog bzhin du phangs pa dang</text></item>
<item><p>71a4</p><section>dkon brtsegs</section><text>bla ma la pha ma bzhi du phangs pa dang / sems can thams cad la bu bzhin du phangs pa dang / slob dpon la mig bzhin du phangs pa dang / nan tan la yan lag gi dam pa mgo bzhin du</text></item>
<item><p>71a5</p><section>dkon brtsegs</section><text>phangs pa dang / pha rol du phyin pa la lag pa dang / rkang pa bzhin du phangs pa dang / chos smra ba la rin po che thams cad bzhin du phangs pa dang / chos yongs su tshol ba la</text></item>
<item><p>71a6</p><section>dkon brtsegs</section><text>sman bzhin du phangs pa dang / skul zhing dran par byed pa la sman pa bzhin du phangs par sems pa'o/ gzhon nu 'di ni dga' ba zhes bya ste/ byang chub sems dpa'</text></item>
<item><p>71a7</p><section>dkon brtsegs</section><text>sems dpa' chen po dga' ba de la rab tu gnas nas rtag tu chos tshol ba la dga' bar 'gyur te/ byang chub sems dpa'i spyad pa spyod pa la mi skyo 'o/ de la byang chub</text></item>
<item><p>71a8</p><section>dkon brtsegs</section><text>sems dpa' rnams kyi btang snyoms gang zhe na/ btang snyoms rnam pa gsum ste/ rnam pa gsum gang zhe na/ 'di lta ste/ nyon mongs pa la btang snyoms pa dang /</text></item>
<item><p>71b1</p><section>dkon brtsegs</section><text>bdag dang gzhan rjes su bsrung ba'i btang snyoms pa dang / dus dang dus ma yin par btang snyoms pa'o/ /de la nyon mongs pa'i btang snyoms pa gang zhe na/ gang</text></item>
<item><p>71b2</p><section>dkon brtsegs</section><text>bkur sti byas kyang mthor mi sems pa dang / bkur sti ma byas kyang dma' bar mi sems pa dang / rnyed pas snyems pa med pa dang / ma rnyed pas yi mi 'chad pa dang /</text></item>
<item><p>71b3</p><section>dkon brtsegs</section><text>tshul khrims dang ldan pa dang / tshul khrims 'chal pa la blo mnyam pa dang / grags pa la dga' ba med pa dang / ma grags pa la zhum pa med pa dang / smad pa la yid mi gsod pa dang / bstod pa la</text></item>
<item><p>71b4</p><section>dkon brtsegs</section><text>chos nyid du shin tu gnas pa dang / sdug bsngal so sor rtog pa'i stobs dang / bde ba la mi rtag par rtog pa'i stobs dang / rjes su chags pa 'dor ba dang / khong</text></item>
<item><p>71b5</p><section>dkon brtsegs</section><text>khro ba spong ba dang / mdza' ba dang mi mdza' ba la sems mnyam pa dang / legs par byas pa dang / nyes par byas pa la gnyis su mi 'byed pa dang / sdug pa dang mi sdug pa</text></item>
<item><p>71b6</p><section>dkon brtsegs</section><text>la mi lta ba dang / bsnyen bkur byed pa dang / bsnyen bkur mi byed pa la dga' ba bya ba med pa dang / snyan par smra ba dang / mi snyan par smra ba la rjes su chags pa dang /</text></item>
<item><p>71b7</p><section>dkon brtsegs</section><text>khong khro ba med pa dang / kun myang ba'i nyes pa la mtshungs par yongs su 'jal ba dang / bdag dang sems can gzhan la bsam pa mnyam pa dang / lus dang srog la mi lta</text></item>
<item><p>71b8</p><section>dkon brtsegs</section><text>ba dang / sems can rab 'bring tha ma la 'od zer mnyam pa dang / bsngags pa dang ma bsngags pa la chos nyid mnyam pa dang / bden pa dang / mi bden pa la bdag gi bden</text></item>
<item><p>72a1</p><section>dkon brtsegs</section><text>pa yongs su dag pa ste/ gzhon nu 'di ltar gang bdag la gnod par byed pa de la byang chub sems dpa' btang snyoms pa yin no/ /de la bdag dang gzhan rjes su</text></item>
<item><p>72a2</p><section>dkon brtsegs</section><text>srung ba'i btang snyoms gang zhe na/ gang yan lag dang nying lag gi sha bcad kyang btang snyoms pa yin no/ /yan lag dang nying lag gi sha bcad kyang / 'dod pa</text></item>
<item><p>72a3</p><section>dkon brtsegs</section><text>med cing tshol ba med de btang snyoms pa yin no/ /lus kyang mi 'gyur/ ngag kyang mi 'gyur te/ gnyis ga bzod pas de'i phyir btang snyoms shes bya'o/ /mig gi</text></item>
<item><p>72a4</p><section>dkon brtsegs</section><text>rnam pas ma yin/ gzugs kyi rnam pas ma yin te/ gnyis gas kyang rma mi phyin pa nas/ yid kyi rnam pa dang / chos kyi rnam pa'i bar gyis rma mi phyin pas de'i phyir</text></item>
<item><p>72a5</p><section>dkon brtsegs</section><text>btang snyoms shes bya'o/ /rma mi phyin cing snang ba med pas de'i phyir btang snyoms shes bya'o/ /rma phyung ba la rma mi 'byin pas de'i 'byin pas de'i phyir btang snyoms shes bya'o/ /</text></item>
<item><p>72a6</p><section>dkon brtsegs</section><text>bdag dang pha rol gnyis ga las bzod pas de'i phyir btang snyoms shes bya'o/ /phan par byed pa dang / phan par mi byed pa la mnyam par sbyor bas de'i phyir btang snyoms</text></item>
<item><p>72a7</p><section>dkon brtsegs</section><text>shes bya'o/ /btang snyoms ni rtsod pa med pa lhur byed pa'o/ /btang snyoms ni rang gi sems nges par rtog pa'o/ /btang snyoms ni bdag la so sor rtog pa'o/ /</text></item>
<item><p>72a8</p><section>dkon brtsegs</section><text>btang snyoms ni gzhan la gnod pa med pa'o/ /byang chub sems dpa' rnams kyi btang snyoms ni mnyam par bzhag pa'i dngos po ste/ sangs rgyas bcom ldan 'das rnams ni</text></item>
<item><p>72b1</p><section>dkon brtsegs</section><text>byang chub sems dpa' sems dpa' chen po la btang snyoms pa gnang bar mi mdzad do/ /de ci'i phyir zhe na/ byang chub sems dpas rtag tu 'bad par bya'o/ /rtag par rgyun mi</text></item>
<item><p>72b2</p><section>dkon brtsegs</section><text>'chad par dge ba yongs su btsal ba la brtson par bya ste/ dus dus su btang snyoms bsgom par bya'o/ /de la dus dus su btang snyoms bsgom pa gang zhe na/ 'di lta ste/</text></item>
<item><p>72b3</p><section>dkon brtsegs</section><text>snod ma yin pa'i sems can la btang snyoms pa dang / bsnyen bkur mi byed pa la btang snyoms pa dang / ma rnyed pa dang / smad pa dang / ma grags pa dang / sdug bsngal ba la</text></item>
<item><p>72b4</p><section>dkon brtsegs</section><text>btang snyoms pa dang / nyan thos kyi theg par nges par 'gyur ba la zhugs pa rnams la btang snyoms dang / sbyin pa'i dus na tshul khrims nye bar btang snyoms pa dang / tshul</text></item>
<item><p>72b5</p><section>dkon brtsegs</section><text>khrims kyi dus na sbyin pa nye bar sgrub pa btang snyoms pa dang / bzod pa'i dus na sbyin pa dang / tshul khrims dang / brtson 'grus nye bar sgrub pa btang snyoms pa dang / brtson 'grus kyi</text></item>
<item><p>72b6</p><section>dkon brtsegs</section><text>dus na tshul khrims kyi rjes su 'jug pa btang snyoms pa dang / bsam gtan gyi dus na sbyin pa'i pha rol tu phyin pa nye bar sgrub pa btang snyoms pa dang / shes rab kyi dus na pha rol tu phyin pa lnga la</text></item>
<item><p>72b7</p><section>dkon brtsegs</section><text>dmigs pa nye bar sgrub pa btang snyoms pa ste/ 'di ni dus dus su btang snyoms pa zhes bya'o/ /de ltar gang mi bya ba'i chos mi byed pa 'di ni btang snyoms shes bya ste/ de la</text></item>
<item><p>72b8</p><section>dkon brtsegs</section><text>gnas pa'i byang chub sems dpa' ni mi dge ba'i phyogs thams cad la btang snyoms su byed do/ /gzhon nu 'di ni byang chub sems dpa' sems dpa' chen po'i sems can</text></item>
<item><p>73a1</p><section>dkon brtsegs</section><text>thams cad la byams pa dang / snying rje dang / dga' ba dang / btang snyoms shes bya'o/ /de ltar shA ri'i bu bcom ldan 'das de bzhin gshegs pa phung po chen po des bzhon nu brtson</text></item>
<item><p>73a2</p><section>dkon brtsegs</section><text>'grus spyod la byams pa dang / snying rje dang / dga' ba dang / /btang snyoms mdor bstan pa dang bcas/ /rgyas par bstan pa dang bcas te/ rgya tshar yang dag par bstan to/ /</text></item>
<item><p>73a3</p><section>dkon brtsegs</section><text>gzhon nu brtson 'grus spyod des de thos nas pha rol du phyin pa la brtson 'grus brtsams par gyur to/ /byams pa dang / snying rje dang / dga' ba dang / btang snyoms kyi le'u ste/</text></item>
<item><p>73a4</p><section>dkon brtsegs</section><text>lnga pa'o// // de la shA ri'i bu pha rol tu phyin pa rnams la brtson pa gang zhe na/ /shA ri'i bu pha rol tu phyin pa drug po 'di dag nyid yin te/ /gang</text></item>
<item><p>73a5</p><section>dkon brtsegs</section><text>pha rol du phyin pa drug po 'di dag la brtson pa'i byang chub sems dpa' ni byang chub sems dpa'i spyad pa spyod do/ /drug gang zhe na/ /'di lta ste/ /sbyin pa'i pha rol du</text></item>
<item><p>73a6</p><section>dkon brtsegs</section><text>phyin pa dang / /tshul khrims kyi pha rol du phyin pa dang / /bzod pa'i pha rol du phyin pa dang / /brtson 'grus kyi pha rol du phyin pa dang / /bsam gtan</text></item>
<item><p>73a7</p><section>dkon brtsegs</section><text>gyi pha rol du phyin pa dang / /shes rab kyi pha rol du phyin pa ste/ /de dag ni pha rol du phyin pa drug rnams so/ /de la sbyin pa'i pha rol du phyin pa gang zhe na/</text></item>
<item><p>73a8</p><section>dkon brtsegs</section><text>shA ri'i bu 'di la byang chub sems dpa' ni dge sbyong dang / /bram ze dang / phongs pa rnams kyi sbyin bdag yin te/ 'di lta ste/ /zas kyis phongs pa la zas/ /skom gyis phongs pa la skom</text></item>
<item><p>73b1</p><section>dkon brtsegs</section><text>bzhon pa dang / /gos dang / /spos dang / phreng ba dang / /byug pa dang / /gnas dang / /yo byad dang / /na ba'i gsos sman dang / /mar me dang / /sil snyan dang / bran pho</text></item>
<item><p>73b2</p><section>dkon brtsegs</section><text>dang / /bran mo dang / gser dang / nor bu dang / /mu tig dang / /bai dUr+ya dang / /dung dang / /man shel dang / byi ru dang / /rin po che thams cad dang / /rta dang /</text></item>
<item><p>73b3</p><section>dkon brtsegs</section><text>glang po che dang / /shing rta dang / /bskyed mos tshal dang / /dka' thub kyi nags tshal dang / bu dang / bu mo dang / /chung ma dang / /nor dang / /'bru dang / mdzod dang / /bang ba</text></item>
<item><p>73b4</p><section>dkon brtsegs</section><text>dang / /gling bzhi'i rgyal po'i longs spyod kyi bde ba thams cad dang / /rtse ba dang / /dga' ba thams cad dang / /lag pa dang / /rkang pa dang / rna ba dang / sna dang / mig dang /</text></item>
<item><p>73b5</p><section>dkon brtsegs</section><text>mgo dang / /sha dang / khrag dang / /rkang dang / /rus pa dang / /'jig rten gyi yo byad gang yang slong ba la yongs su mi gtong ba med do/ /sbyin pa de rnam pa bcus yongs su dag</text></item>
<item><p>73b6</p><section>dkon brtsegs</section><text>par sbyin par byed de/ /bcu gang zhe na/ /byang chub sems dpa' rnams la mi mthun pa'i longs spyod yongs su tshol zhing sbyin pa med/ /byang chub sems dpa'</text></item>
<item><p>73b7</p><section>dkon brtsegs</section><text>rnams la sems can la gnod pa'i sbyin pa med/ /byang chub sems dpa' rnams la 'jigs shing skrag nas sbyin pa med/ /byang chub sems dpa' rnams la</text></item>
<item><p>73b8</p><section>dkon brtsegs</section><text>yongs su ma btang ba la 'gron du gnyer ba'i sbyin pa med/ /byang chub sems dpa' rnams la gdong du lta zhing sbyin pa med/ /byang chub sems dpa' rnams la sems can</text></item>
<item><p>74a1</p><section>dkon brtsegs</section><text>la tha dad par sbyin pa med/ /byang chub sems dpa' rnams la mdza' bas sbyin pa med/ /byang chub sems dpa' rnams la sdang bas sbyin pa med/ byang chub sems dpa' rnams la zhing</text></item>
<item><p>74a2</p><section>dkon brtsegs</section><text>tshol zhing sbyin pa med/ byang chub sems dpa' rnams la sems can thams cad la sbyin gnas ma yin zhes brnyas shing sbyin pa med de/ /shA ri'i bu byang chub sems dpa' sbyin pa de rnam pa de bcus</text></item>
<item><p>74a3</p><section>dkon brtsegs</section><text>yongs su dag par sbyin par byed do/ /gzhan yang shA ri'i bu byang chub sems dpa' sbyin pa de gzhan rnam pa bcus yongs su dag par sbyin pa byed de/ bcu gang zhe na/ /</text></item>
<item><p>74a4</p><section>dkon brtsegs</section><text>byang chub sems dpa' rnams la las kyi rnam par smin pa 'dod cing sbyin pa med/ byang chub sems dpa' rnams la bsam pa log par sbyin pa med/ byang chub</text></item>
<item><p>74a5</p><section>dkon brtsegs</section><text>sems dpa' rnams la yongs su skyo ba'i sbyin pa med/ byang chub sems dpa' rnams la nye bar bstan nas sbyin pa med/ byang chub sems dpa' rnams la</text></item>
<item><p>74a6</p><section>dkon brtsegs</section><text>rjes su mi dga' ba'i sbyin pa med/ byang chub sems dpa' rnams la 'gyod pa'i sbyin pa med/ byang chub sems dpa' rnams la tshul khrims dang ldan</text></item>
<item><p>74a7</p><section>dkon brtsegs</section><text>pa la bkur sti sbyin pa med/ tshul khrims 'chal ba la brnyas te sbyin pa med/ byang chub sems dpa' rnams la rnam par smin pa re ba'i sbyin pa med de/ shA ri'i bu</text></item>
<item><p>74a8</p><section>dkon brtsegs</section><text>byang chub sems dpa' sbyin pa de bcus yongs su dag par sbyin par byed do/ /gzhan yang shA ri'i bu byang chub sems dpa' sbyin pa de gzhan rnam pa bcus</text></item>
<item><p>74b1</p><section>dkon brtsegs</section><text>yongs su dag par sbyin pa byed de/ bcu gang zhe na/ byang chub sems dpa' rnams la smad nas sbyin pa med/ /byang chub sems dpa' rnams la gzhan du phyogs nas sbyin pa med/</text></item>
<item><p>74b2</p><section>dkon brtsegs</section><text>byang chub sems dpa' rnams la nyon mongs shing sbyin pa med/ khro ba dang / phrag dog dang / gnod sems ston cing sbyin pa med/ ri mor mi byed par sbyin pa med/ rang</text></item>
<item><p>74b3</p><section>dkon brtsegs</section><text>gi lag nas ma yin pa med/ ci tsam dpags pa las dbri zhing sbyin pa med/ /byang chub sems dpa' rnams la skye ba 'dod cing sbyin pa med de/ shA ri'i bu byang chub</text></item>
<item><p>74b4</p><section>dkon brtsegs</section><text>sems dpa' sbyin pa de rnam pa de bcus yongs su dag par sbyin par byed do/ /gzhan yang shA ri'i bu byang chub sems dpa' sbyin pa de gzhan rnam pa bcus yongs su dag</text></item>
<item><p>74b5</p><section>dkon brtsegs</section><text>par byed de/ bcu gang zhe na/ /byang chub sems dpa' rnams la mi brtan par sbyin pa med/ byang chub sems dpa' rnams la tshod 'dzin cing sbyin pa med/ yongs su</text></item>
<item><p>74b6</p><section>dkon brtsegs</section><text>chad par sbyin pa med/ gzhan gyi dring 'jog ste sbyin pa med/ nyung zhes cung zad tsam sbyin pa med/ gzugs dang / longs spyod dang / dbang phyug la mngon par dga' ba'i sbyin pa</text></item>
<item><p>74b7</p><section>dkon brtsegs</section><text>med/ byang chub sems dpa' rnams la brgya byin dang / tshangs pa dang / 'jig rten skyong ba dang / lhar skye ba thams cad 'dod pa'i sbyin pa med/ byang chub sems dpa' rnams la</text></item>
<item><p>74b8</p><section>dkon brtsegs</section><text>nyan thos dang / rang sangs rgyas kyi sar bsngo zhing sbyin pa med/ byang chub sems dpa' rnams la mkhas pas smad pa'i sbyin pa med/ byang chub sems dpa' rnams la thams cad mkhyen par ma sngos</text></item>
<item><p>75a1</p><section>dkon brtsegs</section><text>pa'i sbyin pa med de/ shA ri'i bu byang chub sems dpa' sbyin pa de rnam pa de bcus yongs su dag par sbyin pa byed do/ /gzhan yang shA ri'i bu byang chub sems dpa' sbyin</text></item>
<item><p>75a2</p><section>dkon brtsegs</section><text>pa de gzhan rnam pa bcus yongs su dag par sbyin par byed de/ bcu gang zhe na/ ji tsam 'dus byas las nges par 'byung ba dang / 'dus ma byas thob par bya ba'i phyir de ltar</text></item>
<item><p>75a3</p><section>dkon brtsegs</section><text>sbyin pa byin na/ shA ri'i bu byang chub sems dpa'i sbyin pa'i phan yon bcu 'thob par 'gyur ro/ /bcu gang zhe na/ bza' ba byin pas tshe dang / spobs pa dang / bde ba dang /</text></item>
<item><p>75a4</p><section>dkon brtsegs</section><text>stobs dang / kha dog phun sum tshogs pa rab tu 'thob bo/ /btung ba byin pas nyon mongs pa dang / sred pa thams cad bsal ba phun sum tshogs pa rab tu 'thob bo/ /gzhon</text></item>
<item><p>75a5</p><section>dkon brtsegs</section><text>pa byin pas bde ba thams cad kyi dngos po phun sum tshogs pa rab tu 'thob bo/ /bgo ba byin pas khrel yod pa dang / ngo tsha shes pa dang / gser ltar kha dog yongs su dag</text></item>
<item><p>75a6</p><section>dkon brtsegs</section><text>pa phun sum tshogs pa rab tu 'thob bo/ /spos dang phreng ba byin pas tshul khrims dang / thos pa dang / ting nge 'dzin gyi dri dang / byug pa phun sum tshogs pa rab tu</text></item>
<item><p>75a7</p><section>dkon brtsegs</section><text>'thob bo/ /dri rab tu zhim pa'i spos dang / phye ma dang / byug pa byin pas lus kyi nan tan gyi dri zhim po phun sum tshogs pa rab tu 'thob bo/ /ro byin pas ro bro</text></item>
<item><p>75a8</p><section>dkon brtsegs</section><text>ba'i nang na mchog gi ro bro ba'i skyes bu chen po'i mtshan phun sum tshogs pa rab tu 'thob bo/ /gnas byin pas sems can thams cad kyi gnas dang / rten dang /</text></item>
<item><p>75b1</p><section>dkon brtsegs</section><text>gling dang / skyabs dang / dpung gnyen phun sum tshogs pa rab tu 'thob bo/ /nad pa la sman byin pas mi rga mi 'chi shi ba med pa'i bde ba yongs su rdzogs pa phun sum tshogs pa</text></item>
<item><p>75b2</p><section>dkon brtsegs</section><text>rab tu 'thob bo/ /yo byad sna tshogs byin pas byang chub kyi phyogs kyi chos kyi yo byad yongs su rdzogs pa rab tu 'thob bo/ /shA ri'i bu byang chub sems dpa' byang chub</text></item>
<item><p>75b3</p><section>dkon brtsegs</section><text>'dod pa'i de ltar sbyin pa byin na sbyin pa'i phan yon bcu po de dag yongs su bzung bar 'gyur ro/ /gzhan yang shA ri'i bu byang chub sems dpa' phan yon gzhan bcu rab tu</text></item>
<item><p>75b4</p><section>dkon brtsegs</section><text>'thob bo/ /bcu gang zhe na/ 'di lta ste/ mar me byin pas de bzhin gshegs pa'i spyan lnga yongs su dag pa phun tshogs pa rab tu 'thob bo/ /sil snyan byin pas lha'i</text></item>
<item><p>75b5</p><section>dkon brtsegs</section><text>rna ba yongs su dag pa phun sum tshogs pa rab tu 'thob bo/ /gser dang / nor bu dang / mu tig dang / bai dUr+ya dang / dung dang / man shel dang / byi ru dang / rin po che</text></item>
<item><p>75b6</p><section>dkon brtsegs</section><text>thams cad byin pas skyes bu chen po'i mtshan sum bcu rtsa gnyis yongs su rdzogs pa phun sum tshogs pa rab tu 'thob bo/ /rin po che tha dad pa sna tshogs dang / me tog sna</text></item>
<item><p>75b7</p><section>dkon brtsegs</section><text>tshogs byin pas dpe byad bzang po brgyad bcu yongs su rdzogs pa phun sum tshogs pa rab tu 'thob bo/ /rta dang / glang po che dang / shing rta byin pas rgyas pa dang / yangs pa dang /</text></item>
<item><p>75b8</p><section>dkon brtsegs</section><text>che ba phun sum tshogs pa rab tu 'thob bo/ /bskyed mos tshal dang / dka' thub kyi nags tshal byin pas bsam gtan dang / rnam par thar pa dang / ting nge 'dzin dang / snyoms</text></item>
<item><p>76a1</p><section>dkon brtsegs</section><text>par 'jug pa yongs su rdzogs pa phun sum tshogs pa rab tu 'thob bo/ /nor dang / 'bru dang / mdzod dang / bang ba byin pas chos rin po che thams cad kyi mdzod yongs su rdzogs pa phun sum tshogs pa</text></item>
<item><p>76a2</p><section>dkon brtsegs</section><text>rab tu 'thob bo/ /bran pho dang / bran mo dang / las byed pa'i mi byin pas rang nyam dang / rang dbang dang / /rang byung gi ye shes yongs su rdzogs pa phun sum tshogs pa rab tu 'thob bo/ /bu pho dang / bu mo byin pa sa mdza' ba dang /</text></item>
<item><p>76a3</p><section>dkon brtsegs</section><text>sdug pa dang / 'dod pa'i bla na med pa yang dag par rdzogs pa'i byang chub yongs su rdzogs pa phun sum tshogs pa rab tu 'thob bo/ /gling bzhi'i rgyal po'i longs spyod thams cad byin pas byang chub sems dpa'</text></item>
<item><p>76a4</p><section>dkon brtsegs</section><text>rnam pa'i mchog thams cad dang ldan pa'i thams cad mkhyen pa'i ye shes phun sum tshogs pa rab tu 'thob bo/ /shA ri'i bu phan yon bcu po de dag yongs su bzung bar 'gyur ro/ shA ri'i bu byang chub sems</text></item>
<item><p>76a5</p><section>dkon brtsegs</section><text>dpa' byang chub 'dod pas de ltar sbyin pa byin na phan yon gzhan yang bcu 'thob bo/ /bcu gang zhe na/ 'dod pa'i yon tan lnga byin pas tshul khrims dang / ting nge 'dzin dang / shes rab dang / rnam par grol ba</text></item>
<item><p>76a6</p><section>dkon brtsegs</section><text>dang rnam par grol ba'i ye shes mthong ba'i phung po yongs su dag pa phun sum tshogs pa rab tu 'thob bo/ /dga' ba'i rtsad mo thams cad yongs su gtong ba'i sbyin pas dam pa'i chos kyi dga' ba dang / rtse ba</text></item>
<item><p>76a7</p><section>dkon brtsegs</section><text>yongs su dag pa phun sum tshogs pa rab tu 'thob bo/ /rkang pa byin pas chos kyi don gyi rkang pa byang chub kyi snying por 'gro ba yongs su rdzogs pa phun sum tshogs pa rab tu 'thob bo/ /lag pa byin pas sems can thams cad la</text></item>
<item><p>76a8</p><section>dkon brtsegs</section><text>chos kyi lag par rab tu sbyin pa yongs su rdzogs pa phun sum tshogs pa rab tu 'thob bo/ /rna ba dang / sna byin pas dbang po ma tshang ba med cing yongs su rdzogs pa phun sum tshogs pa rab tu 'thob bo/ /yan lag dang nying</text></item>
<item><p>76b1</p><section>dkon brtsegs</section><text>lag byin pas kha na ma tho ba med cing mdzes pa'i yan lag sangs rgyas kyi sku yongs su rdzogs pa phun sum tshogs pa rab tu 'thob bo/ /mig byin pas sems can thams cad la chos kyi mig mi sgrib pa yongs su dag pa</text></item>
<item><p>76b2</p><section>dkon brtsegs</section><text>phun sum tshogs pa rab tu 'thob bo/ /sha dang khrag byin pas sems can thams cad kyi lus dang srog snying po med pa las snying po len pas nye bar 'tsho ba la mkhas pa phun sum tshogs par rab tu 'thob bo/ /rkang byin pas</text></item>
<item><p>76b3</p><section>dkon brtsegs</section><text>rdo rje ltar mi shigs pa'i lus 'thob pa phun sum tshogs pa rab tu 'thob bo/ /yan lag gi dam pa mgo byin pas byang chub sems dpa' sems dpa' chen po 'jig rten gsum gyi mchog bla na med cing ltag na med</text></item>
<item><p>76b4</p><section>dkon brtsegs</section><text>pa'i thams cad mkhyen pa'i ye shes khong du chud pa yongs su rdzogs pa phun sum tshogs pa rab tu 'thob ste/ shA ri'i bu byang chub sems dpa' byang chub 'dod pas de ltar sbyin pa byin na 'di lta bu'i sangs rgyas kyi chos</text></item>
<item><p>76b5</p><section>dkon brtsegs</section><text>yongs su rdzogs pa'i phan yon de dag yongs su bzung bar 'gyur ro/ /shA ri'i bu byang chub sems dpa' mkhas pa zab pa shes rab kyi snang ba ni 'jig rten gyi zang zing gis bla na med pa yang dag par rdzogs</text></item>
<item><p>76b6</p><section>dkon brtsegs</section><text>pa'i byang chub 'dod/ bdud rtsi 'dod/ snying po 'dod/ byang chub 'dod de/ yang shA ri'i bu mya ngan las 'das pa 'dod pa ni bla na med pa yang dag par rdzogs pa'i byang chub la gnas te/</text></item>
<item><p>76b7</p><section>dkon brtsegs</section><text>'jig rten gyi zang zing sbyin pa na 'jig rten gyi bde ba thams cad yongs su mi gtong ba gang yang med do/ /'di lta ste/ shA ri'i bu khyim bdag chun pa zhing skam sa la gnas nas ba lang dang /</text></item>
<item><p>76b8</p><section>dkon brtsegs</section><text>gnam sdong ma yin pa'i zhing gi rmo brko rdzogs par byas te/ sa bon btab nas rnam grangs 'dis gshol gyis 'tsho bas gser dang / dngul yang 'grub bo/ /dngos po sna tshogs gzhan yang</text></item>
<item><p>77a1</p><section>dkon brtsegs</section><text>'grub bo/ /de ci'i phyir zhe na/ shA ri'i bu 'bru dang mtshungs pa'i nor med do/ /shA ri'i bu de bzhin du byang chub sems dpa' 'di ltar 'jig rten gyi zang</text></item>
<item><p>77a2</p><section>dkon brtsegs</section><text>zing la gnas nas bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i dus dang tshod yod do/ /'di lta ste/ shA ri'i bu bas</text></item>
<item><p>77a3</p><section>dkon brtsegs</section><text>rtswa skam po dang / gsher ba zos pa dang / chu grang mo dang / dron mo 'thungs pa de las 'o ma 'grub ste/ zho dang / mar sar pa dang / mar gyi snying po yang 'grub bo/ /</text></item>
<item><p>77a4</p><section>dkon brtsegs</section><text>shA ri'i bu de bzhin du byang chub sems dpa' sems dpa' chen po bla na med pa yang dag par rdzogs pa'i byang chub la gnas te/ 'jig rten gyi zang zing sbyin pa na/ de</text></item>
<item><p>77a5</p><section>dkon brtsegs</section><text>mi 'dod kyang 'khor los sgyur ba'i rgyal po yang yongs su 'grub bo/ /brgya byin dang / tshangs pa yang 'grub bo/ /gnas de gsum yongs su grub nas byang chub sems</text></item>
<item><p>77a6</p><section>dkon brtsegs</section><text>dpa'i sa bcu yongs su 'grub bo/ /de bzhin gshegs pa'i stobs bcu dang / mi 'jigs pa bzhi yang yongs su 'grub bo/ /las stong gis grub pa'i sangs rgyas</text></item>
<item><p>77a7</p><section>dkon brtsegs</section><text>kyi chos ma 'dres pa bcwa brgyad rnams kyang yongs su 'grub bo/ /las stong gis 'grub pa'i rnam pa drug bcu dang ldan pa'i dbyangs phun sum tshogs pa yang yongs</text></item>
<item><p>77a8</p><section>dkon brtsegs</section><text>su 'grub bo/ /las brgyas 'grub pa'i skyes bu chen po'am mtshan gcig yongs su 'grub bo/ /las nyis brgyas 'grub pa'i gtsug tor spyi bor 'grub bo/ /rnam</text></item>
<item><p>77b1</p><section>dkon brtsegs</section><text>pa dang yon tan brgyas yongs su rdzogs pa'i de bzhin gshegs pa'i chos kyi dung chen po yang 'grub bo/ /rnam pa bye ba dang / yon tan brgya phrag stong dang ldan pa'i tshegs kyi phreng</text></item>
<item><p>77b2</p><section>dkon brtsegs</section><text>ba thags bzang ba/ phrag med pa snyoms shing dkar ba yang yongs su 'grub ste/ da ltar shA ri'i bu de bzhin gshegs pa rnams de bzhin gshegs pa'i las gyi 'bras</text></item>
<item><p>77b3</p><section>dkon brtsegs</section><text>bu rnam par smin pas mngon par 'grub bo/ /yang shA ri'i bu gang byams pa'i sems skyed ni slong ba la sbyin pa byin pa de ni gang gA'i klung gi bye ma snyed tu sems bskyed pas sangs rgyas</text></item>
<item><p>77b4</p><section>dkon brtsegs</section><text>kyi ting nge 'dzin rgyun mi 'chad pa gcig 'grub ste/ ting nge 'dzin la gnas nas de bzhin gshegs pa dgra bcom pa yang dag par rdzogs pa'i sangs rgyas ba spu'i</text></item>
<item><p>77b5</p><section>dkon brtsegs</section><text>bu ga re re nas ting nge 'dzin brgya gang gA'i rgyun ltar mngon par sprul pa mdzad de/ /shA ri'i bu de bzhin gshegs pa ni rdzu 'phrul gyi bya ba thams cad la dbang thob pa'o/ /</text></item>
<item><p>77b6</p><section>dkon brtsegs</section><text>shA ri'i bu gang 'di lta bu'i sangs rgyas kyi chos de dag ni de bzhin gshegs pa sngon byang chub sems dpa'i spyad pa spyod pa na 'jig rten gyi zang zing gi sbyin pas yongs</text></item>
<item><p>77b7</p><section>dkon brtsegs</section><text>su bzung ba yin no/ /shA ri'i bu byang chub sems dpa' mi 'chi ba 'dod pa dang / byang chub 'dod pa dang / /mya ngan las 'das pa 'dod</text></item>
<item><p>77b8</p><section>dkon brtsegs</section><text>pa ni 'jig rten gyi zang zing sbyin par byed do/ /shA ri'i bu rnam grangs des na khyod kyis byang chub sems dpa' 'jig rten gyi zang zing la gnas nas bla na med</text></item>
<item><p>78a1</p><section>dkon brtsegs</section><text>pa yang dag par rdzogs pa'i byang chub mngon par rdzogs par 'tshang rgya bar rig par gyis shig /shA ri'i bu sngon byung ba 'das pa'i dus kyi bskal pa grangs</text></item>
<item><p>78a2</p><section>dkon brtsegs</section><text>med pa shin du grangs med pa/ tshad med pa/ bsam gyis mi khyab pa gang byung ba de'i tshe de'i dus na de bzhin gshegs pa dgra bcom pa yang dag par rdzogs pa'i sangs</text></item>
<item><p>78a3</p><section>dkon brtsegs</section><text>rgyas chos mos zhes bya ba/ rig pa dang zhabs su ldan pa/ bde bar gshegs pa 'jig rten mkhyen pa/ skyes bu 'dul ba'i kha lo sgyur ba bla na med pa/ lha</text></item>
<item><p>78a4</p><section>dkon brtsegs</section><text>dang mi rnams kyi ston pa sangs rgyas bcom ldan 'das 'jig rten du byung ngo / /yang shA ri'i bu bcom ldan 'das de bzhin gshegs pa chos mos kyi tshe'i tshad ni</text></item>
<item><p>78a5</p><section>dkon brtsegs</section><text>lo stong phrag bcur gyur to/ /yang shA ri'i bu de bzhin gshegs pa chos mos de'i dge slong stong phrag brgya ni dgra bcom pa/ nyon mongs pa med pa/ dbang dang ldan par gyur pa nas/ sems</text></item>
<item><p>78a6</p><section>dkon brtsegs</section><text>kyi dbang thams cad kyi dam pa'i pha rol du son pa'i bar du ste/ dgra bcom pa sha stag gi 'dus pa chen po byung ngo / /shA ri'i bu de'i tshe tha ga pa zhes bya ba thags 'thag pa/ gzugs bzang</text></item>
<item><p>78a7</p><section>dkon brtsegs</section><text>ba/ mdzes pa/ blta na sdug pa/ mdog bzang zhing rgyas pa'i mchog dang ldan pa zhig byung ste/ de de bzhin gshegs pa chos mos gang na bzhugs pa'i sa phyogs de nas ha cang yang</text></item>
<item><p>78a8</p><section>dkon brtsegs</section><text>mi ring ba'i sa phyogs zhig na rang gi las byed do/ /de nyin par las byas nas nub kar khyim du 'gro ba'i tshe rtag tu dus thams cad tu bcom ldan 'das de bzhin gshegs pa chos mos</text></item>
<item><p>78b1</p><section>dkon brtsegs</section><text>de'i drung du 'ongs nas ras kyi kha tshar gcig 'bul cing 'di skad ces gsol to/ /bcom ldan 'das bsdu ba'i gnas kyis bdag bcom ldan 'das la ras kyi kha tshar phul ba'i dge ba'i rtsa ba</text></item>
<item><p>78b2</p><section>dkon brtsegs</section><text>des bdag ma 'ongs pa'i dus na bsdu ba thams cad dang ldan pa'i de bzhin gshegs pa dgra bcom pa yang dag par rdzogs pa'i sangs rgyas su gyur cig ces des rim gyis ras kyi kha tshar stong lnga brgya phul</text></item>
<item><p>78b3</p><section>dkon brtsegs</section><text>te/ des bskal pa bye ba phrag bcwa lngar ngan 'gro log par ltung bar ma song ngo / /dge ba'i rtsa ba de nyid kyis 'khor los sgyur ba'i rgyal po bye ba phrag stong myong ngo / /de dge ba'i rtsa ba de nyid kyis brgya byin gyis</text></item>
<item><p>78b4</p><section>dkon brtsegs</section><text>bdag po bye ba phrag stong myong ngo / /dge ba'i rtsa ba 'jam pa yid du 'ong ba dang po pa'i las de nyid kyis sangs rgyas bye ba phrag stong mnyes par byas te/ des thams cad la me tog dang / bdug pa dang /</text></item>
<item><p>78b5</p><section>dkon brtsegs</section><text>spos dang / phreng ba dang / byug pa dang / phye ma dang / chos gos dang / gdugs dang / rgyal mtshan dang / ba dan dang / gos dang / zhal zas dang / mal cha dang / na ba'i gsos sman dang / yo byad kyis sti stang</text></item>
<item><p>78b6</p><section>dkon brtsegs</section><text>byas/ bla mar byas/ ri mor byas nas mchod do/ /de phyis bskal pa grangs med pa zhig na bla na med pa yang dag par rdzogs par sangs rgyas nas/ rab tu bsdus pa zhes bya ba'i de bzhin gshegs</text></item>
<item><p>78b7</p><section>dkon brtsegs</section><text>pa dgra bcom pa yang dag par rdzogs pa'i sangs rgyas 'jig rten du byung ba nas/ sangs rgyas bcom ldan 'das zhes bya ba'i bar du ste/ de lo bye ba phrag nyi shu'i bar du gnas so/ /de'i dgra bcom pa</text></item>
<item><p>78b8</p><section>dkon brtsegs</section><text>bye ba khrag khrig phrag nyi shu zag pa zad pa/ nyon mongs pa med pa/ dbang dang ldan par gyur pa nas/ sems kyi dbang thams cad kyi dam pa'i pha rol du son pa'i bar gyi nyan thos 'dus pa chen po byung ngo / /</text></item>
<item><p>79a1</p><section>dkon brtsegs</section><text>byang chub sems dpa' bye ba phrag lnga yang bla na med pa yang dag par rdzogs pa'i byang chub la bkod do/ /des chos bstan te sems can grangs med dpag tu med pa'i don byas nas yongs su mya ngan las</text></item>
<item><p>79a2</p><section>dkon brtsegs</section><text>'das so/ /der bcom ldan 'das de yongs su mya ngan las 'das nas/ lo stong gi bar du dam pa'i chos gnas so/ /de'i sku gdung yang rgyas par gyur te/ 'di lta ste/ dper na shA ri'i bu nga da yongs su</text></item>
<item><p>79a3</p><section>dkon brtsegs</section><text>mya ngan las 'da' bar 'gyur ba'i bzhin no/ /shA ri'i bu ras kyi kha tshar phul ba dang / sems bskyed pas kyang mthar gyis sangs rgyas kyis chos yongs su rdzogs pa la ltos/ shA ri'i bu sems</text></item>
<item><p>79a4</p><section>dkon brtsegs</section><text>ni rgya che'i sbyin pa ni ma yin no/ /shA ri'i bu gal te sbyin pa rgya che la sems kyis ma yin na ni sbyin bdag rtsub mo zhes bya ba ltar 'gyur te/ des sbyin pa de snyed byin yang sems yongs su ma sbyangs so/ /</text></item>
<item><p>79a5</p><section>dkon brtsegs</section><text>shA ri'i bu 'jig rten gyi zang zing la gnas te/ thams cad yongs su thob par gyur pa la ltos/ shA ri'i bu byang chub sems dpa' mkhas pa ni sbyin pa nyung ngu yang mang por byed do/</text></item>
<item><p>79a6</p><section>dkon brtsegs</section><text>ye shes kyis stobs kyis lhag par byed do/ /shes rab kyi stobs kyis rgyas par byed do/ /bsngo ba'i stobs kyis dpag tu med par byed do/ /de nas bcom ldan 'das kyi don de nyid</text></item>
<item><p>79a7</p><section>dkon brtsegs</section><text>rgya cher rab tu bstan pa'i phyir de'i tshe tshigs su bcad pa 'di dag gsungs so/ /gzugs 'dod phyir ni sbyin pa sbyin mi byed/ longs spyod mtho ris 'dod phyir ma yin gyi/ bla na med</text></item>
<item><p>79a8</p><section>dkon brtsegs</section><text>pa'i sangs rgyas mchog 'dod phyir/ de phyir sbyin pa chung yang du mar 'gyur/ grags dang brjod pa dag dang sgra dag dang / g.yog dang bde ba nam yang mi 'dod cing / 'chi 'pho</text></item>
<item><p>79b1</p><section>dkon brtsegs</section><text>skye ba kun kyang mi 'dod de/ de phyir sbyin nyung 'bras bu chen por 'gyur/ zas dang skom dang chos gos gang sbyin pa/ srid pa'i 'gro ba 'dod phyir ma yin te/ sbyin pas 'chi bar med pa'i sgo btsal phyir/ de ni skra rtse</text></item>
<item><p>79b2</p><section>dkon brtsegs</section><text>tsam yang sbyin pa sbyin/ 'phyar ba med cing khengs pa med par 'gyur/ g.yo dang ser sna dag ni thams cad spong / de dag le lo nam yang yod min te/ de ltar de dag 'jig rten phan phyir spro/ rgyal po'i srid dang</text></item>
<item><p>79b3</p><section>dkon brtsegs</section><text>nor dang 'bru srog gtong / de dag sems ni gzhan du mi 'gyur te/ byin nas dga' ba chen po rnyed par 'gyur/ sbyin zhing gtong la byang chub rnyed mi dka'/ pha dang ma dang bu ni sdug par ltar/ slong dang 'jig rten</text></item>
<item><p>79b4</p><section>dkon brtsegs</section><text>kun la de bzhin te/ gang gis byang chub spyod mchog spyad pa rnams/ sbyin tshe rtag tu phrag dog med par 'gyur/ de dag mthong na mi khro ste/ ji ltar sngon gyi bzhin du smra/ mi mdza' dag dang rtag mdza'</text></item>
<item><p>79b5</p><section>dkon brtsegs</section><text>zhing / skrag pa rnams la 'jigs med sbyin/ de la dngos po gang yod pa/ slong ba la ni sri ba med/ chos 'dod par ni rtag 'gyur te/ rgyal srid 'dod par mi 'gyur ro/ /'byung bar rtag tu smra byed cing / chos</text></item>
<item><p>79b6</p><section>dkon brtsegs</section><text>kyi sbyin pa 'ang sbyin par byed/ 'dod la rkam pa ma gtogs par/ su zhig rgyal srid 'dod par 'gyur/ 'dod pa'i rgyal srid mi 'dod cing / mtho ris bde ba 'dod ma yin/ sangs rgyas byang chub yongs</text></item>
<item><p>79b7</p><section>dkon brtsegs</section><text>tshol zhing / grags pa chen po sbyin pa sbyin/ bdag dang nor rdzas gzhan dag kyang / mang po myur du gtong ba ni/ de dag byang chub dam pa'i mchog /nam yang gtong bar mi 'gyur ro/ /mkhas pa gzugs ni mi</text></item>
<item><p>79b8</p><section>dkon brtsegs</section><text>'dod do/ /longs spyod dag kyang 'dod ma yin/ mtho ris dag kyang de mi 'dod/ mya ngan 'da' ba 'ang 'dod ma yin/ lam shes lam la mkhas pa dag /gang dag bshes par gyur pa la/ brten pa dag tu</text></item>
<item><p>80a1</p><section>dkon brtsegs</section><text>mi byed de/ srid pa med pa 'dod par 'gyur/ shA ri'i bu 'di ni byang chub sems dpa' sems dpa' chen po rnams kyi sbyin pa'i pha rol tu phyin pa ste/ de la brtson pa'i byang chub sems dpa' dag byang chub kyi</text></item>
<item><p>80a2</p><section>dkon brtsegs</section><text>spyad pa spyod do/ /sbyin pa'i pha rol tu phyin pa'i le'u ste/ drug pa'o// // bam po dgu pa/ /de la gang la brtson pas byang chub sems dpa' byang chub kyi spyad pa spyod par 'gyur ba'i byang chub sems dpa' sems dpa' chen po'i</text></item>
<item><p>80a3</p><section>dkon brtsegs</section><text>tshul khrims kyi pha rol tu phyin pa gang zhe na/ shA ri'i bu 'di gsum ni/ byang chub sems dpa' rnams kyi legs par spyod pa ste/ gsum gang zhe na/ lus kyis legs par spyod pa dang / ngag gis legs par</text></item>
<item><p>80a4</p><section>dkon brtsegs</section><text>spyod pa dang / yid kyis legs par spyod pa'o/ /de la lus kyis legs par spyod pa gang zhe na/ 'di la shA ri'i bu byang chub sems dpa' ni/ srog gcod pa spangs pa yin/ ma byin par len pa spangs pa yin/ 'dod pa la</text></item>
<item><p>80a5</p><section>dkon brtsegs</section><text>log par g.yem pa spangs pa yin te/ 'di ni lus kyis legs par spyod pa zhes bya'o/ /gzhan yang shA ri'i bu byang chub sems dpa' ni/ brdzun du sma ba spangs pa yin/ phra ma dang ngag rtsub po dang / tshig kyal pa spangs</text></item>
<item><p>80a6</p><section>dkon brtsegs</section><text>pa yin te/ 'di ni ngag gis legs par spyod pa zhes bya'o/ /gzhan yang shA ri'i bu byang chub sems dpa' ni/ brnab sems med/ gnod sems med cing / yang dag par lta ba yin te/ 'di ni yid kyis legs</text></item>
<item><p>80a7</p><section>dkon brtsegs</section><text>par spyod pa zhes bya'o/ /de 'di snyam du sems te/ lus kyis legs par spyod pa gang / ngag gis legs par spyod pa gang / yid kyis legs par spyod pa gang / gang yin snyam mo/ /de yang 'di snyam du sems</text></item>
<item><p>80a8</p><section>dkon brtsegs</section><text>te/ lus kyi las gang / srog gcod pa dang / ma byin pa len pa dang / 'dod pa la log par g.yem pa ma byas pa de ni/ lus kyis legs par spyod pa zhes bya'o/ /snyam mo/ /de la ngag gis legs par spyod pa</text></item>
<item><p>80b1</p><section>dkon brtsegs</section><text>gang zhe na/ de 'di snyam du sems te/ ngag gis las gang brdzun du smra ba dang / phra ma dang / ngag rtsub po dang tshigs kyal pa ma smras pa de ni/ ngag gis legs par spyod pa zhes bya'o/ /snyam mo de la yid kyis</text></item>
<item><p>80b2</p><section>dkon brtsegs</section><text>legs par spyod pa gang zhe na/ de 'di snyam du sems te/ yid kyis las gang / brnab sems dang / gnod sems dang / log par lta ba ma byas pa de ni yid kyis legs par spyod pa zhes bya'o/ /snyam mo/ /de 'di ltar</text></item>
<item><p>80b3</p><section>dkon brtsegs</section><text>tshul bzhin du so sor rtog ste/ las gang lus kyis ma byas pa dang / las gang ngag dang / yid kyis ma byas pa de ci gdags par nus sam/ de 'di ltar tshul bzhin gyis/ rtog pa na 'di snyam du sems te/</text></item>
<item><p>80b4</p><section>dkon brtsegs</section><text>las gang lus kyis ma byas pa dang / las gang ngag dang yid kyis ma byas pa de sngon po 'am/ ser po 'am/ dmar po 'am/ dkar po 'am/ leb rgan nam/ shel gyi kha dog tu gdags par mi nus te/ mig gis</text></item>
<item><p>80b5</p><section>dkon brtsegs</section><text>shes par bya ba ma yin/ rna bas shes par bya ba ma yin/ snas shes par bya ba ma yin/ lces shes par bya ba ma yin/ lus kyis shes par bya ba ma yin/ yid kyis shes par bya ba ma yin/ de ci'i phyir zhe na/</text></item>
<item><p>80b6</p><section>dkon brtsegs</section><text>'di ltar de ni skyes pa ma yin/ bskyed pa ma yin/ byung ba ma yin/ zin pa ma yin te/ de ni las gang gis kyang shes par bya ba ma yin no/ /de 'di snyam du sems te/ tshul khrims de ni/ gang mngon par 'dus ma byas</text></item>
<item><p>80b7</p><section>dkon brtsegs</section><text>pa'o/ /gang mngon par 'dus mi byed pa de la gdags pa yang med do/ /gang gdags pa med pa/ de la bdag mngon par chags par mi bya'o/ /snyam nas/ de 'di ltar legs par spyad pa'i tshul khrims kyang yang dag</text></item>
<item><p>80b8</p><section>dkon brtsegs</section><text>par rjes su mi mthong / gang gi tshul khrims de dang / tshul khrims de gang du bsngo ba/ de yang yang dag par rdzes su mi mthong ngo / /de de ltar mthong bas/ 'jigs tshogs la lta ba gang gis/ tshul khrims sam/</text></item>
<item><p>81a1</p><section>dkon brtsegs</section><text>'chal pa'i tshul khrims la/ so sor rtog par 'gyur ba'i 'jigs tshogs la lta ba mi slong ngo / de de ltar mthong bas sdoms pa dang / cho ga dang / spyod pa dang / spyod yul shes bzhin du spyod par 'gyur te/ shes</text></item>
<item><p>81a2</p><section>dkon brtsegs</section><text>bzhin du spyod pas tshul khrims dang ldan pa zhes bya'o/ /de bdag tu dmigs shing mi spyod/ pha rol tu dmigs shing mi spyod de/ de tshul khrims ma nyams pa dang / tshul khrims mchog tu mi 'dzin pa yin no/ /bdag tu</text></item>
<item><p>81a3</p><section>dkon brtsegs</section><text>dmigs na tshul khrims su dmigs par 'gyur gyi/ gang bdag tu mi dmigs pa de ni tshul khrims su mi dmigs so/ /gang tshul khrims su mi dmigs pa de ni bslab pa nyams par mi byed do/ /gang slab pa nyams</text></item>
<item><p>81a4</p><section>dkon brtsegs</section><text>par mi byed pa de tshul khrims nyams par mi byed de/ tshul khrims mchog tu mi 'dzin to/ /ci'i phyir mchog tu mi 'dzin ce na/ des gzhan las chos thams cad shes so/ /gzhan gang yin pa de la bdag med do/ /gang bdag</text></item>
<item><p>81a5</p><section>dkon brtsegs</section><text>med pa de la ci zhig yongs su gzung bar bya/ de nas bcom ldan 'das kyis de'i tshe/ tshigs su bcad pa 'di dag gsungs so/ /lus kyis dag cing ngag gis dag pa dang / yid kyis dag cing rtag tu spyod pa dag /dag pa'i</text></item>
<item><p>81a6</p><section>dkon brtsegs</section><text>brtul zhugs la ni rtag gnas pa/ de ni byang chub sems dpa' tshul khrims ldan/ shin du bzang po'i las lam bcu po 'di/ gang dag srung ba byang chub sems dpa' mkhas/ lus dang ngag dang yid kyis gang ma byas/</text></item>
<item><p>81a7</p><section>dkon brtsegs</section><text>de ni mkhas pa tshul khrims ldan zhes bya/ gang dag ma byas ma skyed mi len pa/ de la kha dog med cing dbyibs kyang med/ gang la kha dog med cing dbyibs med pa/ de la gdags pa nam yang mi dmigs so/ /rtag tu tshul</text></item>
<item><p>81a8</p><section>dkon brtsegs</section><text>khrims ma byas 'dus ma byas/ de ni mig gis blta bar mi nus te/ rna ba sna dang lce yid shes ma yin/ lus dang yid kyis shes par bya ma yin/ gang de dbang pos shes par mi nus pa/ de la snying rje 'jug pa nus ma</text></item>
<item><p>81b1</p><section>dkon brtsegs</section><text>yin/ de ltar tshul khrims yongs dag mthong ba de/ nam yang tshul khrims dmigs par mi gnas so/ /tshul khrims ldan zhes yid kyis mi snyems shing / bdag tu 'dzin pa'i tshul khrims mi srung ste/ tshul khrims srung yang</text></item>
<item><p>81b2</p><section>dkon brtsegs</section><text>tshul khrims 'du shes med/ de ni khrims ldan byang chub spyad spyod pa/ 'jig tshogs la ni lta ba gang sel ba/ de ni lta bar nam du 'ang mi 'gyur ro/ /gang la lta med de la gnas med de/ tshul khrims 'chal dang tshul</text></item>
<item><p>81b3</p><section>dkon brtsegs</section><text>khrims de mi snyems/ chos kyi tshul la 'jug pa kun srung ba/ de yi cho ga bsam du med par 'gyur/ rab tu 'byung zhing rab tu bsrungs pa ni/ tshul khrims ldan te gzhan la rtsod mi byed/ bdag med 'du shes tshul</text></item>
<item><p>81b4</p><section>dkon brtsegs</section><text>khrims mi dmigs te/ bdag med de la tshul khrims dmigs pa 'ang med/ bdag dang de bzhin tshul khrims gang snyems pa/ rtag tu 'jig pa'i mtha' zhes ngas bshad do/ /bdag med smra ba tshul khrims mi sems te/</text></item>
<item><p>81b5</p><section>dkon brtsegs</section><text>bdag med smra ba tshul khrims gnas ma yin/ bdag med smra ba tshul khrims mi sems te/ bdag med smra ba tshul khrims rtog ma yin/ tshul khrims ma nyams tshul khrims skyon med pa/ bdag ni</text></item>
<item><p>81b6</p><section>dkon brtsegs</section><text>tshul khrims ldan zhes mi slad do/ bdag la bdag med med tshul khrims 'du shes med/ shes rab zab mo byang chub spyad pa spyod/ 'jigs med gang dag tshul khrims 'di 'dra ba/ nam yang tshul</text></item>
<item><p>81b7</p><section>dkon brtsegs</section><text>khrims 'chal bar de mi 'gyur/ thams cad chos ni gang dag mi dmigs pa/ de yi tshul khrims de ni 'phags pas bsngags/ byis pa gang dag bdag tu lta gnas te/ bdag ni tshul</text></item>
<item><p>81b8</p><section>dkon brtsegs</section><text>khrims ldan zhes khrims srung zhing / bsrungs nas tshul khrims 'bras bu myong ba de/ ngan 'gro gsum po kun las mi thar to/ /gang dag bdag tu lta ba kun spangs pa/ de ni nga dang nga zhes</text></item>
<item><p>82a1</p><section>dkon brtsegs</section><text>bya mi 'byung / tshul khrims ldan pa de la lta med de/ de ni phyir yang log ltung mi 'jigs so/ /'di 'dra ba yi tshul khrims gang shes pa/ de la 'chal pa'i tshul khrims</text></item>
<item><p>82a2</p><section>dkon brtsegs</section><text>blta mi nus/ srid pa gsum na de bdag mi mthong na/ khrims dang tshul 'chal mthong 'gyur smos ci dgos/ shA ri'i bu de ltar tshul khrims spyod pa'i byang chub sems dpa'i bsam pa'i</text></item>
<item><p>82a3</p><section>dkon brtsegs</section><text>chos bcu 'dus par 'gyur ro/ /bcu gang zhe na/ dad pa'i bsam pa 'dus par 'gyur ba dang / brtson 'grus kyi bsam pa 'dus par 'gyur ba dang / rab tu 'dun pa dang / las kyi rnam</text></item>
<item><p>82a4</p><section>dkon brtsegs</section><text>par smin pa rgya chen po la dad pa dang / 'phags pa la ldang ba byed pa dang / bla ma la rim gro byed pa dang / slob dpon la bsnyen bkur byed pa dang / chos tshol ba la 'jug</text></item>
<item><p>82a5</p><section>dkon brtsegs</section><text>par byed pa dang / byang chub yongs su tshul zhing lus dang srog la mi lta bar byed pa ste/ shA ri'i bu de ltar tshul khrims spyod pa'i byang chub sems dpa'i bsam pa chos bcu po de dag 'dus par</text></item>
<item><p>82a6</p><section>dkon brtsegs</section><text>'gyur ro/ /de chos bcu po de dag la rab tu gnas nas dge ba'i chos rnams yang dag par sgrub bo/ /dge ba'i chos gang zhe na/ 'di lta ste/ legs par spyod pa gsum po 'di dag nyid de</text></item>
<item><p>82a7</p><section>dkon brtsegs</section><text>lus dang ngag dang yid kyis legs par spyod pa'o/ /legs par spyod pa gsum po de dag la rab tu gnas pa'i byang chub sems dpa' sems dpa' chen po de ni de'i byang chub gang dang 'brel</text></item>
<item><p>82a8</p><section>dkon brtsegs</section><text>pa'i byang chub sems dpa'i sde snod kyi chos kyi rnam grangs yongs su tshol lo/ /'di la de'i chos nyid ni 'di yin te/ de la 'di skad ces bya'o/ /sangs rgyas dag gis</text></item>
<item><p>82b1</p><section>dkon brtsegs</section><text>bsngags pa yi/ dge ba'i las rnams lus kyis byed/ gang las thos pa rnyed 'gyur ba'i/ slob dpon la yang rim gro byed/ sems can thams cad don gyi phyir/</text></item>
<item><p>82b2</p><section>dkon brtsegs</section><text>byams pa'i sems ldan phrag dog med/ chos las brtsams te gang zag la/ ri mo dag ni rab tu byed/ ngag ni shin du sdom gyur te/ de ni mi snyan tshig mi smra/</text></item>
<item><p>82b3</p><section>dkon brtsegs</section><text>'di ni 'dun dang ldan pa'i mtshan/ nam du'ang ngag rtsub mi smra'o/ /yid ni dge ba'i yid du 'gyur/ nam du'ang sdig pa mi 'dod do/ /byams sems gus</text></item>
<item><p>82b4</p><section>dkon brtsegs</section><text>dang bcas pa yi/ bsam pa nyid kyis rtag tu lta/ rgyal bas bstan pa thos gyur nas/ chos 'di la ni gus dang bcas/ chos la gus par byas pas na/</text></item>
<item><p>82b5</p><section>dkon brtsegs</section><text>myur du byang chub rnam 'tshang rgya/ chos bcu po de dag la rab tu gnas pa'i byang chub sems dpa' ni byang chub sems dpa'i sde snod kyi chos yongs su tshol bas slob dpon la rim gro</text></item>
<item><p>82b6</p><section>dkon brtsegs</section><text>dang bsnyen bkur byed de/ tha na chu rdza gang tsam yang 'bul lo/ /gzhan yang shA ri'i bu byang chub sems dpa' sems bskyed pa bcu bskyed de/ bcu gang</text></item>
<item><p>82b7</p><section>dkon brtsegs</section><text>zhe na/ kye ma'o lus 'di ni na ba ste/ khams ni sbrul gdug pa bzhin du rtag par phan tshun mi 'phrod pa'o/ /sdug bsngal mang pa'o// nyes pa mang ba'o/ /</text></item>
<item><p>82b8</p><section>dkon brtsegs</section><text>// // // // //</text></item>
<item><p>83a1</p><section>dkon brtsegs</section><text>smyo ba dang / 'bras dang / phol mig dang / me dpa la dang / g.yan pa dang / rlung dang / mkhris pa dang / bad kan gyis gang ste/ nad dang 'dra/ phol mig dang 'dra/ zug rngu dang 'dra/ chu bo dang 'dra/ gnod pa dang 'dra/ g.yo ba/</text></item>
<item><p>83a2</p><section>dkon brtsegs</section><text>'jig pa/ snying po med pa/ nyam chung ba/ shig shig po/ yun thung ba/ skad cig pa/ dur khrod du 'jig pa ste/ snying po med pas lus las snying po blang ngo snyam du sems bskyed pa dang po de bskyed nas/ byang chub sems dpa'</text></item>
<item><p>83a3</p><section>dkon brtsegs</section><text>byang chub sems dpa'i sde snod yongs su tshol bas slob dpon la rim gro dang / bsnyen bkur byed de/ tha na chu phor gang tsam yang 'bul lo/ /bcol ldan 'das kyis de skad gsungs te/ bde bar gshegs pas de skad bka'</text></item>
<item><p>83a4</p><section>dkon brtsegs</section><text>stsal nas ston pa yang 'di skad gsung ngo / /khams ni sbrul gdug ma rung ba/ /bzhi po gcig la gcig brten te/ /re re yang ni 'khrugs pa las/ /nad po che ni 'byung bar 'gyur/ /mig nad dang ni rna nad dang / /sna nad</text></item>
<item><p>83a5</p><section>dkon brtsegs</section><text>dang ni de bzhin du/ /so nad dang ni mchu nad rnams/ /gzhan yang lus las 'byung bar 'gyur/ /smyo dang 'bras dang phol mig dang / /me dbal g.yan pa rnams dang ni/ /nad gzhan rnam pa mang po dag /lus las su ni</text></item>
<item><p>83a6</p><section>dkon brtsegs</section><text>'byung bar 'gyur/ /lus 'di nad dang mtshungs pa ste/ //lus ni 'brum bu 'dra ba'o/ /lus 'di gnod pa 'dra ba ste/ /yun thung skad cig 'dus pa'o/ /dur khrod du ni 'gro zhing 'jig /mi rtag mi brtan g.yo ba ste/ rab tu 'jig</text></item>
<item><p>83a7</p><section>dkon brtsegs</section><text>cing na ba dang / /lus 'di rnag gis gang ba ste/ /shig shig po dang yun thung ba/ /rnag gis gang ba'i lus 'di yis/ /sangs rgyas kyi ni sku yi phyir/ /dge ba'i las rnams bsgrub par bya/ /thams cad tu ni rab zag pa/ /</text></item>
<item><p>83a8</p><section>dkon brtsegs</section><text>rnag gis gang ba'i lus 'di yis/ /chos sku bsam gyis mi khyab pa/ /sangs rgyas kyi ni sku 'grub bo/ /gang na gzhan gyis thob med pa/ de 'dra'i lus ni thob par bya/ /tsha ba dag kyang gang sgrib dang / /bsil ba dag kyang rab</text></item>
<item><p>83b1</p><section>dkon brtsegs</section><text>srung ba/ /lus 'di yang ni dga' ba dang / /'chi ba dag gis gzhom par 'gyur/ /gang dag grang dang tsha bzod pa/ /lus kyis su ni thams cad tu/ /skyes bu'i bya ba byed pa yi/ /mchog gi lus ni thob par 'gyur/ /'jig</text></item>
<item><p>83b2</p><section>dkon brtsegs</section><text>rten grags pa'i bla ma la/ /rim gro dag ni rab bya ste/ /snying po med pa'i lus las su/ /snying po dag ni blangs bar 'gyur/ /shA ri'i bu sems bskyed pa dang po 'di bskyed nas byang chub sems dpa' byang chub sems dpa'i sde snod</text></item>
<item><p>83b3</p><section>dkon brtsegs</section><text>kyi chos kyi rnam grangs yongs su tshol bas slob dpon la rim gro dang / bsnyen bkur byed de/ tha na chu rdza gang tsam yang 'bul lo/ /gzhan yang shA ri'i bu byang chub sems dpa' 'di ltar sems bskyed de/ kye ma'o lus 'di ni snying po</text></item>
<item><p>83b4</p><section>dkon brtsegs</section><text>med pa ste/ rtag tu dril ba dang / bkru ba dang / mnye ba dang / 'jig pa dang / 'gyes pa dang / 'bral ba'i chos can no/ /shA ri'i bu 'di lta ste/ dper na ji tsam du rdza mkhan gyis bum chung tshad dang / che tshad byas pa thams cad kyang mthar</text></item>
<item><p>83b5</p><section>dkon brtsegs</section><text>'jig go/ /de bzhin du kye ma'o lus 'di yang snying po med pa so ma btang ba'i snod bzhin te/ mthar 'jig pa'o/ /shA ri'i bu 'di lta ste/ dper na shing gi yal ga'i 'dab ma dang / me tog dang / 'bras bu ji snyed pa de thams cad kyang</text></item>
<item><p>83b6</p><section>dkon brtsegs</section><text>mthar ltung bar 'gyur ro/ /shA ri'i bu de bzhin du kye ma'o lus 'di ni snying po med de/ 'bras bu smin pa bzhin du ltung ba'i chos can no/ /shA ri'i bu 'di lta ste/ dper na rtswa'i rtse mo'i zil ba'i thigs pa ji snyed pa de thams cad kyang nyi</text></item>
<item><p>83b7</p><section>dkon brtsegs</section><text>mas phog na ring por mi gnas so/ /shA ri'i bu de bzhin du kye ma'o lus 'di ni snying po med pa ste/ zil pa'i thig pa bzhin du ring por mi gnas pa'o/ /shA ri'i bu 'di lta ste/ dper na rgya mtsho chen po dang / 'bab chu dang / 'bab</text></item>
<item><p>83b8</p><section>dkon brtsegs</section><text>chu'i rgyun la dbu ba rdos pa yod pa ji snyed pa de dag thams cad kyang snying po med de rang bzhin gyis nyam chung ba'o/ /shA ri'i bu de bzhin du kye ma'o lus 'di ni snying po med pa ste/ dbu ba rdos pa ltar rang bzhin gyis nyam chung</text></item>
<item><p>84a1</p><section>dkon brtsegs</section><text>ba'o/ /shA ri'i bu 'di lta ste/ dper na char bab pa'i chu'i chu bur gzhan skye zhing gzhan 'gag go/ /shA ri'i bu de bzhin du kye ma'o lus ni snying po med pa ste/ chu'i chu bur lhar rang bzhin gyi nyam chung ba'o/ /de ltar</text></item>
<item><p>84a2</p><section>dkon brtsegs</section><text>snying po med pa'i lus las snying po blang ngo snyam du sems bskyed pa gnyis pa de bskyed nas byang chub sems dpa' byang chub sems dpa'i sde snod kyi chos kyi rnam grangs yongs su tshol bas slob dpon la rim gro dang bsnyen</text></item>
<item><p>84a3</p><section>dkon brtsegs</section><text>bkur byed do/ /de nas bcom ldan 'das kyis don de nyid rgya cher rab tu bstan pa'i phyir/ de tshe tshigs su bcad pa 'di dag gsungs so/ /ji ltar rdza ma'i mkhan po yis/ /sa la snod rnams byas pa dag /</text></item>
<item><p>84a4</p><section>dkon brtsegs</section><text>de dag thams cad mthar 'jig ste/ /sems can srog kyang de dang 'dra/ /ji ltar shing gi yal ga yi/ /lo ma me tog 'bras bu rnams/ /thams cad ltung ba'i chos can te/ /mi yi srog kyang de bzhin no/ /rtswa</text></item>
<item><p>84a5</p><section>dkon brtsegs</section><text>mchog dag gi zil pa'i thigs/ /nyi mas yongs su bab pa na/ /yid tsam gyis ni med 'gyur te/ /mi yi srog kyang de bzhin no/ /ji ltar 'bab chu'i rgyun rnams kyi/ /dbu ba rdos pa nyam chung ltar/ /de ltar lus</text></item>
<item><p>84a6</p><section>dkon brtsegs</section><text>ni nyam chung ste/ /snying po med pa dbu ba 'dra/ /ji ltar char pa bab pa yi/ /chu'i chu bur skyes pa yang / /skad cig gi ni de 'jig 'gyur/ /de bzhin lus kyang snying po med/ /snying po ma yin snying por shes/ /snying po</text></item>
<item><p>84a7</p><section>dkon brtsegs</section><text>snying po ma yin 'dzin/ /de dag log rtog spyod yul te/ /snying po khong du chud ma yin/ /snying po med la snying med pa/ /snying po snying por shes pa ni/ /de dag yang dag rtog pa'i yul/ /snying po khong du chud pa yin/ /</text></item>
<item><p>84a8</p><section>dkon brtsegs</section><text>snying po 'du shes byas gyur te/ rdza gang tsam gyi chu 'bul ba/ /snying po med pa'i lus las ni/ snying po dag ni len par 'gyur/ /shA ri'i bu sems bskyed pa gnyis pa 'di bskyed nas byang chub sems dpa'</text></item>
<item><p>84b1</p><section>dkon brtsegs</section><text>byang chub sems dpa'i sde snod kyi chos kyi rnam grangs yongs su tshol ba'i slob dpon la rim gro dang / bsnyen bkur byed de/ tha na chu phor gang tsam yang 'bul lo/ /gzhan yang shA ri'i bu byang chub sems dpa' 'di ltar</text></item>
<item><p>84b2</p><section>dkon brtsegs</section><text>sems bskyed de/ /bdag yun ring por dge ba'i bshes gnyen dang bral zhing mi dge ba'i bshes gnyen gyi dbang du song ste/ le lo can/ brtson 'grus nyams pa/ snyom las can/ blun pa/ log par lta ba ste/</text></item>
<item><p>84b3</p><section>dkon brtsegs</section><text>mchod sbyin yang med/ sbyin sreg kyang med/ legs byas dang / nyes byas kyi las rnams byas pa'i 'bras bu rnam par smin pa bsags pa yang med par lta ba dang / 'dod pa'i zil gyis non te/ bdag gis mi</text></item>
<item><p>84b4</p><section>dkon brtsegs</section><text>dge ba'i las mang po mngon par 'dus byas te/ mi dge ba'i las kyi rnam par smin pa des 'di lta ste/ yi dags kyis yul du sbyin gnas thams cad gso ba ma yin pa 'jigs su rung ba'i lus thob ste/ 'di lta bu'i</text></item>
<item><p>84b5</p><section>dkon brtsegs</section><text>sbyin gnas mnyes par ma byas pas de ni bdag yi dags su gyur te/ lo mang po/ lo stong phrag mang po/ lo brgya stong phrag mang por me mur za zhing chu'i sgra yang mi thos na/ lus kyis</text></item>
<item><p>84b6</p><section>dkon brtsegs</section><text>lta ga la zhig reg ste/ bdag gis ni da ltar mnyes par byas pas bdag dge ba'i lus thob kyis sbyin gnas thams cad kyi nye bar 'tsho bar bya zhing / /lus dang srog la mi lta</text></item>
<item><p>84b7</p><section>dkon brtsegs</section><text>bar byang chub sems dpa'i sde snod kyi chos kyi rnam grangs yongs su btsal ba'i phyir slob dpon la rim gro bya'o snyam du sems bskyed pa gsum pa 'di bskyed nas/ byang chub</text></item>
<item><p>84b8</p><section>dkon brtsegs</section><text>sems dpa' slob dpon la rim gro dang / /tha na chu rdza gang tsam yang 'bul lo/ /de nas bcom ldan 'das kyis tshigs su bcad pa 'di dag gsungs so/ /</text></item>
<item><p>85a1</p><section>dkon brtsegs</section><text>ji ltar grogs po bstan pa dang / /ji ltar nye bar bsten pa ltar/ /de dag yang dang yang bsnyen pas/ /de yang de dang 'dra bar 'gyur/ /sdig pa'i grogs po'i dbang song nas/ /</text></item>
<item><p>85a2</p><section>dkon brtsegs</section><text>dge ba'i bshes gnyen rnam par spangs/ /le lo che zhing brtson 'grus nyams/ /g.yo dang phrag dog ser sna can/ /byin pa yod par gang lta ba/ /thams cad tu ni rnam spangs pas/ /bdag ni yi dags skye gnas su/ /'jigs su rung ba'i lus thob bo/ /yun ring</text></item>
<item><p>85a3</p><section>dkon brtsegs</section><text>dus su 'khor ba yi/ /mun nag phung po 'jigs pas na/ /bkres pa dang ni skom pas gzir/ /sdug bsngal mang po rjes su myong / /sbyin gnas rnams ni ma mthong zhing / /bdag gis 'di 'dra dal ma thob/ /lo ni mang po stong rnams su/ /chu yi sgra yang yongs ma thos/ /da</text></item>
<item><p>85a4</p><section>dkon brtsegs</section><text>ltar bdag gis 'jig rten na/ /shin du dkon pa rab rnyed de/ /bdag gis slob dpon mnyes byas pas/ /dal ba 'byor pa bdag gis thob/ /sdig pa'i grogs po rnam spangs pas/ /bdag gis dge ba'i bshes gnyen rnyed/ /byang chub thob par bya ba'i phyir/ /</text></item>
<item><p>85a5</p><section>dkon brtsegs</section><text>lus dang srog la mi blta'o/ /sangs rgyas kyi ni byang chub phyir/ /slob dpon bla ma mchod gnas la/ /rnam par dang ba'i sems kyis su/ /sti stang gus par rab tu bya/ /shA ri'i bu sems skyed pa gsum pa 'di bskyed nas byang chub sems</text></item>
<item><p>85a6</p><section>dkon brtsegs</section><text>dpa' byang chub sems dpa'i sde snod kyi chos kyi rnam grangs yongs su tshol bas slob dpon la rim gro dang / /bsnyen bkur byed de/ tha na chu phor gang tsam yang 'bul lo/ /gzhan yang shA ri'i bu byang chub sems dpa' 'di ltar sems</text></item>
<item><p>85a7</p><section>dkon brtsegs</section><text>skyed de/ bdag yun ring por dge ba'i bshes gnyen dang bral zhing sdig pa'i grogs pos zin pas le lo can/ brtson 'grus nyams pa/ snyom las can/ blun pas sems can la khu tshur dang / thal mos brdegs shing gtses nas</text></item>
<item><p>85a8</p><section>dkon brtsegs</section><text>bsdus shing cho nge bton te/ de'i gzhi las sdig pa yang med/ de'i gzhi las sdig pa 'byung ba yang med do/ /zhes de ltar lta ba dang / de ltar mos shing zhe sdang gi zil gyis non pas mi dge ba'i las rnams mngon par 'dus byas te/</text></item>
<item><p>85b1</p><section>dkon brtsegs</section><text>mi dge ba'i las kyi rnam par smin pa des 'di lta ste dud 'gro'i skye gnas su/ sbyin gnas thams cad nye bar 'tsho ba ma yin pa/ 'jigs su rung ba'i lus thob ste/ 'di ltar sbyin gnas mgu bar ma byas pas/ des na bdag rnga mo dang / ba</text></item>
<item><p>85b2</p><section>dkon brtsegs</section><text>lang dang / bong bur gyur te/ rtswa za zhing dbyig pas bsdigs/ 'jigs pas bsdigs nas/ mi 'dod bzhin du khal bkal to/ /bdag gis ni da ltar mnyes par byas te/ dge ba'i lus thob kyis lus dang srog la mi blta bar slob dpon</text></item>
<item><p>85b3</p><section>dkon brtsegs</section><text>la ni rim gro dang / bsnyen bkur bya'o zhes/ shA ri'i bu sems bskyed pa bzhi pa de bskyed nas byang chub sems dpa' slob dpon la rim gro dang bsnyen bkur byed de/ tha na chu bum pa gang tsam yang 'bul lo/ /'di la chos nyid ni</text></item>
<item><p>85b4</p><section>dkon brtsegs</section><text>'di yin te/ de la 'di skad ces bya'o/ /yun ring por ni 'phags pa'i lam/ /ma rig par ni gnas pas na/ /rnga mo dag dang bong bur gyur/ /sdug bsngal mang po rjes su myong / /mir gyur pa yang bdag gis rnyed/ /gang gis byang</text></item>
<item><p>85b5</p><section>dkon brtsegs</section><text>chub reg 'gyur ba'i/ /bzang po yi ni las bya ste/ /de ni mkhas pa'i mtshan nyid do/ /sangs rgyas chos la rab gnas shing / /gus pa dang ni ldan par bya/ /byang chub phyir ni slob dpon la/ /rim gro dang ni sti stang bya/ /'das pa'i</text></item>
<item><p>85b6</p><section>dkon brtsegs</section><text>dus kyi bskal pa bsam med nas/ /'khor ba'i 'khor lor yongs su 'khyam pa na/ /skye mched dag ni don med 'das gyur te/ /sbyin gnas dag ni nye bar 'tsho ba min/ /dge ba'i bshes gnyen yongs su spangs gyur nas/ /</text></item>
<item><p>85b7</p><section>dkon brtsegs</section><text>rtag tu sdig pa'i grogs po rab bsten te/ /de dag gi ni bstan pa'i rjes 'jug cing / /rgyun mi 'chad par ngan song sa la gnas/ /gtse ba dang ni bcing zhing brdeg pa rnams/ /byed tu bcug cing gzhan la spyos</text></item>
<item><p>85b8</p><section>dkon brtsegs</section><text>byas nas/ /de yi 'bras bu ngan song skye gnas 'gro/ /sdig pa'i las kyis sdug bsngal rjes su myong / /dge ba'i bshes gnyen rnams ni ma bsten pas/ /rnga mo ba lang de bzhin bong bu yi/ /ngan pa'i mtshams kyi skye mched bzung gyur nas/ /</text></item>
<item><p>86a1</p><section>dkon brtsegs</section><text>dbyug pa dag gis brdegs shing khal kyang bkal/ /mir 'gyur ba ni shin du rnyed dka' dang / /'thun pa'i yul dang dge ba'i bshes gnyen rnyed/ /shin du yun ring dal ba rnyed gyur te/ /dka' ba'i</text></item>
<item><p>86a2</p><section>dkon brtsegs</section><text>las kyi bu gar chud pa bzhin/ /lus dang ngag ni shin du bsdams gyur nas/ /zhan pa med pa'i sems kyis brtson 'grus brtsam/ /dge ba'i bshes gnyen dag la g.yo med pas/ /bdag gi lus ni nye bar</text></item>
<item><p>86a3</p><section>dkon brtsegs</section><text>'tsho bar bya/ /bdag gi slob dpon bla ma gang dag dang / /gang dag bdag gi byang chub sems bskyed pa/ /byang chub dam pa mchog gi lam ston pa/ /ston pa bzhin du dga' bas bsnyen bkur bya/ /</text></item>
<item><p>86a4</p><section>dkon brtsegs</section><text>rnam pa sna tshogs dag gi byug pa dang / dri dang phye ma rnam pa sna tshogs dang / /gos dang me tog dag gi chun po yis/ /rkang gnyis dam pa la ni mchod par bya/ /phyogs bcu dag na sangs rgyas gang bzhugs</text></item>
<item><p>86a5</p><section>dkon brtsegs</section><text>pa/ /sems can don la brtson zhing don dam gzigs/ /gser gyi kha dog lta bu'i 'od mdzes pa/ /kha dog mtha' yas pa la mchod par bya/ /sangs rgyas mi yi kha lo sgyur rnams la/ /'jig</text></item>
<item><p>86a6</p><section>dkon brtsegs</section><text>rten spyod dang mchod pa cher byas pas/ /gang gis byang chub snying por bdag 'gro ba'i/ /byang chub lam ni shin du sbyangs par 'gyur/ /shA ri'i bu sems bskyed pa bzhi pa 'di bskyed nas/ /byang chub sems</text></item>
<item><p>86a7</p><section>dkon brtsegs</section><text>dpa' byang chub sems dpa'i sde snod kyi chos kyi rnam grangs yongs su tshol bas slob dpon la rim gro dang / bsnyen bkur byed de/ tha na chu bum pa gang tsam yang 'bul lo/ /gzhan yang shA ri'i bu byang chub sems</text></item>
<item><p>86a8</p><section>dkon brtsegs</section><text>dpa' 'di ltar sems bskyed de/ bdag yun ring por dge ba'i bshes gnyen dang bral zhing sdig pa'i grogs pos zin pas/ le lo can brtson 'grus nyams pa/ snyom las can/ blun pas/ 'di lta bu'i</text></item>
<item><p>86b1</p><section>dkon brtsegs</section><text>lta ba dang / 'di lta bu'i 'dod pas sems can thams cad dang / srog chags thams cad kyi sha gcig tu spungs shing sha gcig tu bcer te/ bsod nams ma yin pa'i las byed kyang / de'i gzhi las sdig</text></item>
<item><p>86b2</p><section>dkon brtsegs</section><text>pa med/ de'i gzhi las sdig pa'i rnam pa med do/ /rgya mtsho'i tshu rol gyi sems can ji snyed pa de dag thams cad sbyin pas tshim par byas kyang / de'i gzhi las bsod nams med/ de'i gzhi las bsod</text></item>
<item><p>86b3</p><section>dkon brtsegs</section><text>nams kyi rnam pa med do/ /rgya mtsho'i pha rol gyi sems can ji snyed pa de dag thams cad bsad cing gtub kyang de'i gzhi las sdig pa med/ de'i gzhi las sdig pa'i rnam pa med do/ /snyam pas de ltar byas</text></item>
<item><p>86b4</p><section>dkon brtsegs</section><text>kyang bsod nams dang sdig pa yongs su shes par ma nus te sdig pa'i lta ba bsnyen pa dang / gti mug gi zil gyis non pas bdag gis sdig pa mi dge ba'i las mang po mngon par 'dus byas te/ mi dge</text></item>
<item><p>86b5</p><section>dkon brtsegs</section><text>ba'i las de'i rnam par smin pas 'di lta ste/ sems can dmyal bar dman pa 'jigs su rung ba'i lus thob ste/ de la 'di lta bu'i sbyin gnas mnyes par ma byas pas de na bdag ni sems can dmyal</text></item>
<item><p>86b6</p><section>dkon brtsegs</section><text>bar gyur pas lcag kyi thu lum bsregs pa za zhing gcig tu sdug bsngal ba rtsub pa/ mi bzad pa 'tshogs pa/ 'chi ba'i mthar khrid pa myong zhing lo stong phrag mang po'i bar du bde ba'i sgra yang mi thos na/</text></item>
<item><p>86b7</p><section>dkon brtsegs</section><text>lus kyis lta ga la zhig reg ste/ bdag gis ni da ltar mnyes par byas pas/ dge ba'i lus thob kyis/ sbyin gnas rnams kyi nye bar 'tsho bar bya zhing lus dang srog la mi lta bar slob dpon la rim gro dang</text></item>
<item><p>86b8</p><section>dkon brtsegs</section><text>bsnyen bkur bya'o zhes/ shA ri'i bu sems bskyed pa lnga pa de bskyed nas byang chub sems dpa' byang chub sems dpa'i sde snod kyi chos kyi rnam grangs yongs su tshol bas slob dpon la rim gro dang /</text></item>
<item><p>87a1</p><section>dkon brtsegs</section><text>bsnyen bkur byed de/ tha na chu bum pa gang tsam yang 'bul lo/ /de nas bcom ldan 'das kyis de'i tshe tshigs su bcad pa 'di dag gsungs so/ /sdig pa'i grogs po bsnyen pa dang / /sdig pa'i sems</text></item>
<item><p>87a2</p><section>dkon brtsegs</section><text>kyis bslus pas na/ /sdig par lta la bsten gyur te/ /bdag gis sdig pa'i las byas so/ /rgya mtsho yi ni tshu rol na/ /sems can gnas pa ji snyed pa/ /zas dang skom gyis tshim byas kyang / /bsod</text></item>
<item><p>87a3</p><section>dkon brtsegs</section><text>nams dag gi 'byung gnas med/ /rgya mtsho yi ni pha rol na/ /sems can gnas pa ji snyed pa/ /thams cad bsad cing bcom gyur kyang / /sdig pa'i 'byung gnas med do zhes/ /sdig par lta ba 'di lta bu/ /</text></item>
<item><p>87a4</p><section>dkon brtsegs</section><text>yang dang yang du bsten pas na/ /gcig tu mi bzad ma rungs pa'i/ /sems can dmyal bar ring du dengs/ /rdzogs pa'i sangs rgyas 'jig rten gyi/ /yongs su 'dren pa ma mthong bas/ /bdag gi lus ni stong rnams</text></item>
<item><p>87a5</p><section>dkon brtsegs</section><text>kyang / ngan 'gro dag ni gsum du dengs/ /'di ni 'jig rten dge ba ste/ /de yi sgra ni thos gyur nas/ /bdag gis mi yi dngos thob kyis/ /bzang po yi ni las bya'o/ /mir 'gyur ba ni dka' ba ste/ /mi srog</text></item>
<item><p>87a6</p><section>dkon brtsegs</section><text>thob pa 'ang dka' ba yin/ dam pa'i chos thos dka' ba ste/ /sangs rgyas 'byung ba 'ang dka' ba yin/ /bdag gis mir skye dka' ba yi/ /tshe thob pa ni g.yo zhing 'gyur/ /bdag gis sangs rgyas 'byung ba dang / /</text></item>
<item><p>87a7</p><section>dkon brtsegs</section><text>rgyal ba kun mkhyen bstan pa rnyed/ /lus kyi las dang ngag gi las/ yid kyi las kyang sdig pa can/ /mi 'dod mi zad 'bras bur 'gyur/ /phyin cad spyad par mi bya'o/ /bsam pa rnam par dag pa yi/ /lus dang ngag</text></item>
<item><p>87a8</p><section>dkon brtsegs</section><text>dang yid rnams kyis/ /'jig rten rab tu dka' spyod pa/ /bzang po dag gi las bya'o/ /sangs rgyas kyi ni byang chub phyir/ /bdag gi bla mar gang grags pa'i/ /bka' las 'da' bar mi bya ste/ /bsnyen bkur</text></item>
<item><p>87b1</p><section>dkon brtsegs</section><text>dag ni rab tu bya/ /lam ni drang po zhes bya ba/ /g.yo med pas ni rab bstan te/ /sangs rgyas kyi ni byang chub phyir/ /sgyu mar 'gyur bar mi bya'o/ /thabs dang shes rab ldan pa yi/ /byang chub sems dpa' mi 'jigs pa/ /</text></item>
<item><p>87b2</p><section>dkon brtsegs</section><text>de lta bur ni sems bskyed nas/ /snod gang tsam gyi chu yang 'bul/ /shA ri'i bu sems bskyed pa lnga pa 'di bskyed nas byang chub sems dpa' byang chub sems dpa'i sde snod kyi chos kyi rnam grangs yongs su tshol</text></item>
<item><p>87b3</p><section>dkon brtsegs</section><text>bas slob dpon la rim gro dang / bsnyen bkur byed/ tha na chu bum pa gang tsam yang 'bul lo/ /gzhan yang shA ri'i bu byang chub sems dpa' 'di ltar sems bskyed de/ bdag yun ring por dge ba'i bshes gnyen dang bral</text></item>
<item><p>87b4</p><section>dkon brtsegs</section><text>zhing sdig pa'i grogs pos zin pas 'dud pa dang / rab tu 'dud pa dang / gus par smra ba dang / phyag bya ba dang / ldang ba dang / thal mo sbyar ba'i las kyi rnam par smin pa med do/ /zhes de ltar mos pa'i bar gyis</text></item>
<item><p>87b5</p><section>dkon brtsegs</section><text>nga rgyal gyi zil gyis non pas sdig pa mi dge ba'i las mang po mngon 'dus byas te/ mi dge ba'i las de'i rnam par smin pas/ 'di lta ste/ mi'i nang du sbyin gnas thams cad nye bar 'tsho ba ma yin pa smad</text></item>
<item><p>87b6</p><section>dkon brtsegs</section><text>pa'i lus thob ste/ 'di lta bu'i sbyin gnas mnyes par ma byas pas na der bdag mir gyur pa na/ mi bkren pa dang / mi dbul po dang / bran du gyur pa dang / gzhan gyi dbang du song ba dang / 'dod pa la zhen pa'i sems</text></item>
<item><p>87b7</p><section>dkon brtsegs</section><text>can rnams dang / 'dod pa la chags pa rnams dang / mi rigs pa'i spyod pa la gnas pa rnams dang / log par lta ba rnams dang / tshul khrims log par zhugs pa rnams dang / lta ba log par zhugs pa rnams</text></item>
<item><p>87b8</p><section>dkon brtsegs</section><text>dang / mi dge ba'i rtsa ba gsum la rab tu gnas pa rnams dang / 'gro bar bya ba ma yin pa'i 'gro ba bzhi la 'gro bar zhugs pa rnams dang / sgrib pa lngas bsgribs pa rnams dang / bla ma drug la gus</text></item>
<item><p>88a1</p><section>dkon brtsegs</section><text>par mi gnas pa rnams dang / dam pa'i chos ma yin pa bdun la 'jug pa rnams dang / log pa brgyad la log par nges pa rnams dang / gnod pa dgu'i dngos pos gnod par gyur pa rnams dang / mi dge ba</text></item>
<item><p>88a2</p><section>dkon brtsegs</section><text>bcu'i las kyi lam la lam ngan par zhugs pa rnams dang / sems can dmyal ba'i lam la mngon par phyogs pa rnams dang / mtho ris kyi lam la ma phyogs pa rnams dang / dge ba'i bshes gnyen</text></item>
<item><p>88a3</p><section>dkon brtsegs</section><text>dang bral ba rnams dang / sdig pa'i grogs po'i lag tu song ba rnams dang / bdud kyi dbang du song ba rnams dang / dge ba'i chos yongs su spangs pa rnams dang / mi dge ba'i chos la spyod pa</text></item>
<item><p>88a4</p><section>dkon brtsegs</section><text>rnams kyi dbyug pas bsdigs/ 'jigs pas bsdigs nas mi 'dod bzhin du byed cing rim gro dang / bsnyen bkur byed par gyur te/ bdag gis ni da ltar de dag mnyes par byas pas dge</text></item>
<item><p>88a5</p><section>dkon brtsegs</section><text>ba'i lus thob kyis sbyin gnas thams cad nye bar 'tsho bar bya'o/ /lus dang srog la mi blta bar slob dpon la rim gro dang / bsnyen bkur bya'o zhes/ shA ri'i bu sems bskyed pa drug pa de bskyed nas byang</text></item>
<item><p>88a6</p><section>dkon brtsegs</section><text>chub sems dpa' slob dpon la rim gro dang / bsnyen bkur byed de/ tha na chu bum pa gang tsam yang 'bul lo/ /de nas bcom ldan 'das kyis don de nyid rgya cher rab tu rtog tu gzhug pa'i phyir/ de'i tshe tshigs su</text></item>
<item><p>88a7</p><section>dkon brtsegs</section><text>bcad pa 'di dag gsungs so/ /sdig pa'i grogs ni nga rgyal rgyags 'phel ba/ /bskal pa mang po rgya mtshor bstan pas na/ /mi yi nang du skyes kyang bran du 'gyur/ /'khor ba'i rgyun du yun ring</text></item>
<item><p>88a8</p><section>dkon brtsegs</section><text>dus su 'khor/ /mi lus rab tu rnyed par dka' ba yang / /de ni bdag gis dka' bas thob gyur te/ /gnas pa'i yul ni 'thun pa bzang po dang / /sangs rgyas 'byung dang dal 'byor de bzhin no/ /</text></item>
<item><p>88b1</p><section>dkon brtsegs</section><text>grogs po gang dag mchog tu rab bzang ba/ /byang chub sems dpa'i spyod dang lam ston cing / /byang chub sems ni rin chen 'phel byed pa/ /de dag bskal pa bye ba mang pos rnyed/ /lus ni nyams chung mi rtag mi</text></item>
<item><p>88b2</p><section>dkon brtsegs</section><text>brten te/ /dbu ba rdo' dang chu yi chu bur 'dra/ /gyu ma lta bu gar la lta dang mtshungs/ /rmi lam mthong dang 'drid par smra ba bzhin/ /srog ni yun thung tshe yang zad par 'gyur/ /ji ltar sprin dang glog ni mi gnas</text></item>
<item><p>88b3</p><section>dkon brtsegs</section><text>ltar/ /skad cig tu ni de bzhin srog kyang 'gyur/ /snying po med las snying po len par byed/ /gang gis 'das pa'i dus kyi bskal pa yang / /rgya mtsho brgya phrag bsam yas bslus gyur pa/ /nga rgyal ri bo man</text></item>
<item><p>88b4</p><section>dkon brtsegs</section><text>dang gzhom pa yi/ /dus dang tshod dang man ni nyer gnas kyis/ /lus la sdug pa thams cad rab spangs nas/ /srog la chags pa med pa'i yid kyis ni/ /nga dang rgyags dang dregs pa spangs gyur nas/ /yon tan ldan</text></item>
<item><p>88b5</p><section>dkon brtsegs</section><text>la gus bcas rim gro bya/ /nga dang rgyags dang dregs pa spangs gyur nas/ /pha dang ma dang bu pho rnams dang ni/ /'jig rten bla ma mchog tu gang grags pa/ /gus dang bcas shing mchog gi rim gro bya/ /byang chub</text></item>
<item><p>88b6</p><section>dkon brtsegs</section><text>sems dpa' byang chub mchog zhugs pa/ /gang dag bdag dang byang chub 'thun spyod la/ /dga' dang gus pa brtan pa bskyed bya ste/ /rim gro bya ba'i phyir ni brtson par bya/ /skye dgu nga rgyal ldan pa nga rgyal</text></item>
<item><p>88b7</p><section>dkon brtsegs</section><text>spangs/ /mi mkhas nga rgyal gcad cing gdul ba'i phyir/ ye shes rdo rje dag gis bcom byas nas/ /rgyags dang nga rgyal ri ni bsnyil bar bya/ /byang chub spyod pa yongs su rdzogs byas te/ /byang chub snying po</text></item>
<item><p>88b8</p><section>dkon brtsegs</section><text>mchog la gnas gyur nas/ /bdud kyi dkyil 'khor rtsod pa rnams btul te/ /chu bo bzhi las srog chags bsgral bar bya/ /phyogs bcu dag na mi gang na ba rnams/ rang gi mi gtsang bar ltung</text></item>
<item><p>89a1</p><section>dkon brtsegs</section><text>smad pa la/ /byams pa dang ni snying rje'i yid kyis su/ /mgon dang skyabs dang dpung gnyen 'gyur bar bya/ /sbyin pa'i pha rol phyin pa'i dus la bab/ /sangs rgyas yon tan bslab pa bslab nus</text></item>
<item><p>89a2</p><section>dkon brtsegs</section><text>shes/ /bzod pa bsgom par bya ba phun sum tshogs/ /mdud pa med pa'i brtson 'grus brtsam par bya/ /bsam gtan pha rol phyin thob phun sum tshogs/ /sems gdul ba yi dus ni nye bar gnas/ /</text></item>
<item><p>89a3</p><section>dkon brtsegs</section><text>thabs dang shes rab mkhas la gnas gyur te/ /bla ma thams cad la ni bskor ba bya/ /de ltar bsod nams stobs dang gzi brjid spel/ /shes rab ye shes mkhas pa bsam mi khyab/ /rang dbang dam</text></item>
<item><p>89a4</p><section>dkon brtsegs</section><text>pa dag gis mngon 'phags te/ byur bur yongs su bkang ba'i snod byin no/ /shA ri'i bu byang chub sems dpa'i sems bskyed pa drug pa 'di bskyed nas byang chub sems dpa' byang chub sems dpa'i sde</text></item>
<item><p>89a5</p><section>dkon brtsegs</section><text>snod yongs su tshol bas slob dpon la rim gro dang / bsnyen bkur byed de/ tha na chu bum pa gang tsam yang 'bul lo/ /gzhan yang shA ri'i bu byang chub sems dpa' 'di ltar sems bskyed de/ bdag</text></item>
<item><p>89a6</p><section>dkon brtsegs</section><text>yun ring por dge ba'i bshes gnyen dang bral zhing sdig pa'i grogs po dang phrad pas le lo can/ brtson 'grus nyams pa/ snyom las can/ blun pa/ lkug par gyur te/ las nag po dang / nag po'i</text></item>
<item><p>89a7</p><section>dkon brtsegs</section><text>rnam par smin pa'ang med/ las dkar po dang / dkar po'i rnam par smin pa 'ang med/ las dkar gnag dang / dkar gnag gi rnam par smin pa 'ang med/ mi gnag cing dkar ba'i las dang / mi</text></item>
<item><p>89a8</p><section>dkon brtsegs</section><text>gnag cing dkar ba'i rnam par smin pa yang med do/ /zhes de ltar lta/ de ltar bzod/ de ltar mos pas/ dge sbyong dang / bram ze la/ btsun pa dag dge ba gang / mi dge ba gang / kha na ma tho ba dang</text></item>
<item><p>89b1</p><section>dkon brtsegs</section><text>bcas pa gang / kha na ma tho ba med pa gang / bsten par bya ba gang / bsten par mi bya ba gang / bya ba'i rigs pa gang / bya ba'i mi rigs pa gang / ci byas na yun ring por gnod pa dang / mi phan pa dang /</text></item>
<item><p>89b2</p><section>dkon brtsegs</section><text>sdug bsngal bar 'gyur/ ci byas na don dang / phan pa dang / bde bar 'gyur/ zhes mi 'dri ba dang / nga rgyal gyis zil gyis non pas sdig pa mi dge ba'i las mngon par 'dus byas te/ mi dge</text></item>
<item><p>89b3</p><section>dkon brtsegs</section><text>ba'i las de'i rnam par smin pas 'di lta ste/ sbyin gnas thams cad nye bar 'tsho ba ma yin pa/ dbang po ma tshang ba'i mir gyur nas 'di lta bu'i sbyin gnas mnyes par ma byas pas/ bdag mir</text></item>
<item><p>89b4</p><section>dkon brtsegs</section><text>gyur pa na yang long ba/ lkug pa/ blun pa/ rku ba/ dig pa/ rmongs pa/ 'on par gyur te/ legs par bshad pa dang / nyes par bshad pa'i don shes par mi nus so/ /bdag gis ni da ltar mnyes</text></item>
<item><p>89b5</p><section>dkon brtsegs</section><text>par byas pas 'di lta ste/ dbang po tshang ba dge ba'i lus thob kyis/ sbyin gnas thams cad kyi nye bar 'tsho bar bya/ lus dang srog la mi blta bar bya/ legs par bshad pa dang / nyes par bshad pa'i</text></item>
<item><p>89b6</p><section>dkon brtsegs</section><text>don kun shes pa'i mthu yod par bya/ slob dpon la btsun pa dge ba gang / mi dge ba gang / kha na ma tho ba dang bcas pa gang / kha na ma tho ba med pa gang / bsten pa gang / mi bsten pa gang / bya ba gang /</text></item>
<item><p>89b7</p><section>dkon brtsegs</section><text>mi bya ba gang / ci byas na nyan thos dang / rang sangs rgyas kyi chos mngon du 'gyur/ ci byas na byang chub sems dpa'i chos mngon du 'gyur zhes 'dri zhing byang chub sems dpa' byang chub sems dpa'i sde snod</text></item>
<item><p>89b8</p><section>dkon brtsegs</section><text>kyi don gyi phyir slob dpon la rim gro dang / bsnyen bkur byed de/ 'di ltar snying po med pa'i lus las snying po blang ngo snyam nas/ tha na chu bum pa gang tsam yang 'bul lo/ /bcom ldan 'das kyis de skad</text></item>
<item><p>90a1</p><section>dkon brtsegs</section><text>gsungs te/ bde bar gshegs pas de skad bka' stsal nas/ ston pa yang 'di skad gsung ngo / /phan pa 'dod phyir bskal pa brgya mang por/ /dge ba'i bshes gnyen yongs su spangs gyur nas/ /</text></item>
<item><p>90a2</p><section>dkon brtsegs</section><text>dge dang mi dge kha na ma tho dang / /kha na ma tho med byas 'bras mi 'dri/ /lhag pa'i nga rgyal dbang du song ba ni/ /sems dmyal dud 'gro gshin rje'i dbang du song / /sdig sems grogs po bsten par byas</text></item>
<item><p>90a3</p><section>dkon brtsegs</section><text>pas na/ /bskal pa brgya mang gis ni ngan 'gror 'phos/ /mi yi 'jig rten dbang po ma tshang gyur/ /bskal pa stong phrag mang por 'khyams pa'i lus/ /dge dang mi dge kha na ma tho dang / /kha na ma tho med</text></item>
<item><p>90a4</p><section>dkon brtsegs</section><text>byas 'bras mi shes/ /ru sbal mgrin pa shing mig chud 'dra bar/ /mi yi lus ni shin du dka' bar thob/ /dbang po dag ni tshang zhing skye mched dge/ /mi dal yongs su spangs nas dal ba rnyed/ /'jig rten</text></item>
<item><p>90a5</p><section>dkon brtsegs</section><text>sgron ma mdzad pa mnyes byas nas/ /rgyal bas bstan chos 'dod chags bral ba thob/ /dge dang mi dge bya ba'i 'bras bu dag /'jig rten gtso la bdag dri dus la bab/ /'gro bar ser sna'i mir 'gyur</text></item>
<item><p>90a6</p><section>dkon brtsegs</section><text>ji lta bu/ /ji ltar sbyin bdag ser sna med par 'gyur/ /ji ltar g.yo ngan brkam pa tshul khrims 'chal/ /tshul khrims nor kun srung ba ji lta bu/ /mi ni khro dang 'khrug par ji ltar 'gyur/ /khro med bzod pa'i</text></item>
<item><p>90a7</p><section>dkon brtsegs</section><text>stobs su ji ltar 'gyur/ /ji ltar le lo can dang g.yeng yid 'gyur/ /brtson 'phags bsam gtan dga' ba ji lta bu/ /ji ltar 'chal ba'i shes rab blun lkug 'gyur/ /ji ltar shes rab ldan zhing bden</text></item>
<item><p>90a8</p><section>dkon brtsegs</section><text>gtam dga'/ /ji ltar byang chub spyod pa gcig sems pas/ /spyod pa bzang po thams cad tshol bar 'gyur/ /ji ltar 'gro ba kun la byams pa bgyid/ /ji ltar ngan song song ba'i sems can 'dren/ /</text></item>
<item><p>90b1</p><section>dkon brtsegs</section><text>ji ltar chos kyi dga' bas mi ngoms yid/ /byang chub spyod pa sde snod yongs su tshol/ /phyogs dang phyogs mtshams rab 'byam zhing rnams na/ /'jig rten bla ma bzhugs par ji ltar 'gro/ /phyag 'tshal</text></item>
<item><p>90b2</p><section>dkon brtsegs</section><text>bsod nams byed pa ji lta bu/ /kun du bzang po spyod pa ci 'dra 'dri/ /slob dpon bla ma dag la bdag 'dri ba/ /de yi dus ni di ring nyer gnas te/ /bla ma'i gnas su gnas las nyan dga' ste/ /slob dpon yid</text></item>
<item><p>90b3</p><section>dkon brtsegs</section><text>mgu byed pa ji lta bu/ /sangs rgyas sras kyi sems ni bskyed gyur nas/ /stobs dang bsod nams yangs pa'i blo gros can/ /nges par mchog gi ye shes stobs ldan pas/ /dga' ba'i yid kyis</text></item>
<item><p>90b4</p><section>dkon brtsegs</section><text>snod gang chu yang 'bul/ /shA ri'i bu sems bskyed pa bdun pa 'di bskyed nas/ /byang chub sems dpa' byang chub sems dpa'i sde snod kyi don gyi phyir slob dpon la ni rim gro dang / bsnyen bkur byed de/</text></item>
<item><p>90b5</p><section>dkon brtsegs</section><text>tha na chu bum pa gang tsam yang 'bul lo/ /gzhan yang shA ri'i bu byang chub sems dpa' 'di ltar sems bskyed de/ bdag yun ring por dge ba'i bshes gnyen dang bral zhig sdig pa'i grogs pos zin</text></item>
<item><p>90b6</p><section>dkon brtsegs</section><text>pas le lo can/ brtson 'grus nyams pa/ snyoms las can/ lkug pas gang tshig dang / yi ge dang / don dang / tshig tu ldan pa dang / chos dang tshig tu ldan pa dang / mya ngan las 'das pa dang ldan pa dang / 'dod</text></item>
<item><p>90b7</p><section>dkon brtsegs</section><text>chags dang bral ba ldan pa dang / 'gog pa dang / zhi ba dang / rdzogs pa'i byang chub dang / dge sbyong dang / bram ze dang / mya ngan las 'das pa dang ldan pa dang / thams cad la bya ste/ de dag spangs nas don dang tshig tu</text></item>
<item><p>90b8</p><section>dkon brtsegs</section><text>mi ldan pa dang / chos kyi tshig dang mi ldan pa nas/ mya ngan las 'das pa dang mi ldan pa'i bar gyis tshig dang / yi ge de dag 'dzin pa dang / len pa dang / klog pa dang / kun chub par byed pa ni 'di lta ste/ stobs med/</text></item>
<item><p>91a1</p><section>dkon brtsegs</section><text>brtson 'grus med/ skyes bu'i stobs med/ skyes bu'i mthu med/ skyes bu'i brtul ba med/ spyod pa med/ rtul ba med/ spyod pa la mthu med/ rgyu med/ rkyen med de/ sems can kun</text></item>
<item><p>91a2</p><section>dkon brtsegs</section><text>nas nyon mongs pa yang rgyu med rkyen med par sems can kun nas nyon mongs par gyur te/ rgyu med do/ /rkyen med do/ /sems can rnams rnam par dag pa yang rgyu med/ rkyen med par sems can rnam par dag go/ /</text></item>
<item><p>91a3</p><section>dkon brtsegs</section><text>zhes 'di ltar rgyu med par lta ba la gnas nas/ bdag gis mi dge ba'i las mang po mngon par 'dus byas te/ las de'i rnam par smin pas 'di lta ste/ mi'i nang du sbyin gnas thams cad nye bar 'tsho</text></item>
<item><p>91a4</p><section>dkon brtsegs</section><text>ba ma yin pa/ dbang po ma tshang ba'i mi'i lus thob ste/ de na bdag glen pa/ g.yeng ba/ dig pa/ lkug pa/ rmongs pa/ blun pa/ long ba/ 'on par gyur pas/ gang tshig dang / yi ge dang / don du ldan</text></item>
<item><p>91a5</p><section>dkon brtsegs</section><text>pa nas/ mya ngan las 'das pa dang ldan pa'i bar du de dag 'dzin pa dang / len pa dang / klog pa dang / kun chub par byed pa'i mthu med pas 'di lta bu'i sbyin gnas mnyes par ma byas so/ /bdag gis ni</text></item>
<item><p>91a6</p><section>dkon brtsegs</section><text>da ltar sbyin gnas mnyes par byas kyis/ lus dang srog la mi lta ba'i bar du byas te/ gang tshig dang / yi ge dang / don du ldan pa nas mya ngan las 'das pa dang ldan pa'i bar du 'di lta ste/</text></item>
<item><p>91a7</p><section>dkon brtsegs</section><text>byang chub sems dpa'i sde snod kyi chos kyi rnam grangs 'di nyid gzung ba nas/ kun chub par bya ba'i bar du nus kyis/ 'on bdag gis brtson 'grus brtsams te/ 'di lta ste/ byang chub</text></item>
<item><p>91a8</p><section>dkon brtsegs</section><text>sems dpa'i sde snod kyi chos kyi rnam grangs 'di nyid blang ba'i phyir lus kyi slob dpon la rim gro dang / bsnyen bkur bya'o/ /'dzin pa dang / klog pa dang / kha ton dang / bsnyen bkur byas</text></item>
<item><p>91b1</p><section>dkon brtsegs</section><text>te/ snying po med pa'i lus las snying po blangs par 'gyur/ bsod nams dang ye shes kyi stobs kyis nye bar brten par byas par 'gyur te/ bsod nams dang / ye shes kyi stobs des nye bar brtan pas</text></item>
<item><p>91b2</p><section>dkon brtsegs</section><text>byang chub sems dpa'i sde snod 'di dang nye bar 'gyur ro snyam nas ched du bsams te/ slob dpon la rim gro dang / bsnyen bkur byed de/ tha na chu bum pa gang tsam yang 'bul lo/ /'di la de'i chos nyid</text></item>
<item><p>91b3</p><section>dkon brtsegs</section><text>ni 'di yin te/ de la 'di skad ces bya'o/ /chos gang don dang ldan pa dang / lam gyi yan lag lam sgom dang / 'gog pa mngon du byed pa dang / mya ngan 'das lam snying po can/ /chos de dag ni yongs spangs</text></item>
<item><p>91b4</p><section>dkon brtsegs</section><text>nas/ /gang chos phan pa med pa dang / /don dang tshig tu mi ldan pa/ /chos de dag ni bdag gis bsnyen/ /brtson 'grus dang ni stobs med de/ /skyes bu yi ni mthu yang med/ /shin du rtul ba mchog rnams dang /</text></item>
<item><p>91b5</p><section>dkon brtsegs</section><text>de dag thams cad mi dmigs so/ /sangs rgyas dang ni chos kyang med/ /pha ma med pa de bzhin du/ /dkar po dang ni nag po'i las/ /rnam par smin pa kun med ces/ /'di 'dra'i sdig par lta ba dag /yang</text></item>
<item><p>91b6</p><section>dkon brtsegs</section><text>dang yang du bsten pas na/ /gcig tu mi bzad ma rungs pa/ /sems can dmyal bar yun ring gnas/ /de bzhin dud 'gro'i skye gnas dang / /gshin rje'i 'jig rten sdig can te/ /nam tshe 'ang mir ni</text></item>
<item><p>91b7</p><section>dkon brtsegs</section><text>skyes gyur kyang / /blun zhing lce ni med par 'gyur/ /g.yeng ba dang ni 'on par 'gyur/ /dig pa lkug pa rmongs par 'gyur/ /yun ring sems dmyal ma rungs par/ /mi shis pas ni rab tu ltung / /dbang</text></item>
<item><p>91b8</p><section>dkon brtsegs</section><text>po thams cad phun tshogs shing / /bdag gi lus 'di rab mdzes pa/ /yun ring dus na bdag gis thob/ /'di ni bdag gis brtson bya'i/ /chos gang don dang ldan pa dang / /mya ngan 'da' ba'i grogs byed pa/ /</text></item>
<item><p>92a1</p><section>dkon brtsegs</section><text>byang chub lam dang byang chub la/ /bdag ni 'bad par bya ba'i dus/ /byang chub sems dpa'i sde snod ni/ /zab mo'i don dang ldan pa ste/ /bskal pa stong phrag bye bar yang / /de ni shin du thos par</text></item>
<item><p>92a2</p><section>dkon brtsegs</section><text>dka'/ /sangs rgyas kyi ni byang chub phyir/ /sangs rgyas chos mang 'di dang ni/ /gzhan yang bsam gyis mi khyab la/ /rab tu 'jug cing gzung bar bya/ /slob dpon la ni gus bcas shing / /bsnyen</text></item>
<item><p>92a3</p><section>dkon brtsegs</section><text>bkur dag ni byas pa na/ /sangs rgyas byang chub sems dpa' rnams/ /thos pa de ni rnyed par 'gyur/ /byang chub sems dpa' mi 'jigs pa/ /thabs dang shes rab ldan pa yi/ /'di lta bur ni</text></item>
<item><p>92a4</p><section>dkon brtsegs</section><text>sems bskyed nas/ /rdza gang tsam gyi chu yang 'bul/ /shA ri'i bu sems bskyed pa brgyad pa 'di bskyed nas byang chub sems dpa'i sde snod kyi phyir slob dpon la rim gro dang /</text></item>
<item><p>92a5</p><section>dkon brtsegs</section><text>bsnyen bkur byed de/ tha na chu rdza gang tsam yang 'bul lo/ /gzhan yang shA ri'i bu byang chub sems dpa' 'di ltar sems bskyed de/ kye ma'o sems can 'di dag ni don med pas yongs su bskor</text></item>
<item><p>92a6</p><section>dkon brtsegs</section><text>ba/ lus dang srog la lta ba'o/ /don gyis yongs su bskor ba ni lus dang srog la mi lta'o/ /don med pas yongs su bskor ba gang zhe na/ 'di lta ste/ lus dang srog la lta'i/ byang chub kyi</text></item>
<item><p>92a7</p><section>dkon brtsegs</section><text>phyogs kyi chos rnams la mi lta zhing nga yir 'dzin pa sngon du 'gro bas bdag sba ba dang / dril ba dang / mnye ba dang / bkru ba dang / brdzi bas yongs su bskor ba de ni don med pas yongs su bskor</text></item>
<item><p>92a8</p><section>dkon brtsegs</section><text>ba zhes bya'o/ /gzhan yang don med pas yongs su bskor ba ni 'di lta ste/ lus dang srog la lta zhing nga yir 'dzin pa sngon du 'gro bas chung ma dang / bu pho dang / bu mo dang / mdza' bo dang / nye du dang /</text></item>
<item><p>92b1</p><section>dkon brtsegs</section><text>snag gi gnyen mtshams sbed pa dang / dril ba nas yo byad dang / longs spyod thams cad kyi bar gyis yongs su bskor ba de ni don med pas yongs su bskor ba zhes bya'o/ /gzhan yang nga yir 'dzin pa sngon du</text></item>
<item><p>92b2</p><section>dkon brtsegs</section><text>'gro ba nas/ bran pho dang / bran mo dang / las byed pa'i mi sbed pa dang / mngag pa dang / kun du srung ba de ni don med pas yongs su bskor ba zhes bya'o/ /de la don gyis yongs su bskor ba gang zhe na/ 'di</text></item>
<item><p>92b3</p><section>dkon brtsegs</section><text>lta ste/ lus dang srog la mi lta yi/ byang chub kyi phyogs kyi chos la lta zhing byang chub kyi sems sngon du 'gro ba'i lus kyi las dang / ngag gi las dang / yid kyi las yongs su bskor ba de ni don gyis yongs</text></item>
<item><p>92b4</p><section>dkon brtsegs</section><text>su bskor ba zhes bya'o/ /gzhan yang don gyis yongs su bskor ba ni/ 'di lta ste/ lus dang srog la mi lta yi/ byang chub kyi phyogs kyi chos la lta zhing byang chub kyi sems sngon du 'gro ba'i sbyin pa'i pha rol</text></item>
<item><p>92b5</p><section>dkon brtsegs</section><text>du phyin pa bsgrubs pa nas/ shes rab kyi pha rol tu phyin pa'i bsgrub pa'i bar gyis yongs su bskor ba de ni don gyis yongs su bskor ba zhes bya'o/ /gzhan yang don gyis yongs su bskor ba ni lus dang srog la mi lta</text></item>
<item><p>92b6</p><section>dkon brtsegs</section><text>yi byang chub kyi phyogs kyi chos la lta zhing byang chub kyi sems sngon du 'gro ba'i sbyin pa dang / snyan par smra ba dang / don bya ba dang / don 'thun pas sems can thams cad sdud pas sems su bskor ba de ni</text></item>
<item><p>92b7</p><section>dkon brtsegs</section><text>don gyis yongs su bskor ba zhes bya'o/ /gzhan yang don gyis yongs su bskor ba ni 'di lta ste/ lus dang srog la mi lta yi/ byang chub kyi phyogs kyi chos la lta zhing byang chub kyi sems sngon du 'gro ba'i</text></item>
<item><p>92b8</p><section>dkon brtsegs</section><text>dran pa nye bar bzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam bsgom pas yongs su bskor ba de ni don gyis yongs</text></item>
<item><p>93a1</p><section>dkon brtsegs</section><text>su bskor ba zhes bya'o/ /gzhan yang don gyis yongs su bskor ba ni 'di lta ste/ lus dang srog la mi lta'i/ byang chub kyi phyogs kyi chos la lta zhing / byang chub kyi sems sngon du 'gro ba'i</text></item>
<item><p>93a2</p><section>dkon brtsegs</section><text>pha ma dang / slob dpon la rim gro byed cing bla ma'i gnas la bsnyen bkur byed pa dang / 'dud pa dang / rab tu 'dud pa dang / gus par smra ba dang / phyag 'tshal ba dang / ldang ba dang / thal mo sbyor</text></item>
<item><p>93a3</p><section>dkon brtsegs</section><text>ba'i las kyis yongs su bskor ba de ni don gyis yongs su bskor ba zhes bya'o/ /gzhan yang don gyis yongs su bskor ba ni 'di lta ste/ lus dang srog la mi lta yi/ byang chub kyi phyogs kyi</text></item>
<item><p>93a4</p><section>dkon brtsegs</section><text>chos la lta zhing byang chub kyi sems sngon du 'gro ba'i dkon mchog gyi zhal ta byas pas yongs su bskor ba'o/ /de ltar kye ma'o sems can 'di dag ni don med pas yongs su bskor ba/</text></item>
<item><p>93a5</p><section>dkon brtsegs</section><text>lus dang srog la lta ba'o/ /kye ma'o bdag ni don gyis yongs su bskor bas yongs su bskor gyi bdag gang brtson 'grus brtsams la slob dpon la lus kyi rim gro dang / bsnyen bkur</text></item>
<item><p>93a6</p><section>dkon brtsegs</section><text>bya ste/ de ltar na snying po med pa'i lus las snying po blangs pa dang / bsod nams dang / ye shes kyi stobs kyis nye bar brtan par byas par 'gyur te/ bsod nams dang ye shes kyi</text></item>
<item><p>93a7</p><section>dkon brtsegs</section><text>stobs des nye bar brtan pas byang chub kyi snying po dang nye bar 'gyur ro/ /snyam pa de ni shA ri'i bu sems bskyed pa dgu pa 'di bskyed nas slob dpon la rim gro dang bsnyen bkur byed de/ tha na chu rdza gang</text></item>
<item><p>93a8</p><section>dkon brtsegs</section><text>yang 'bul lo/ /de nas bcom ldan 'das kyis don de nyid rgya cher bstan pa'i phyir de'i tshe tshigs su bcad pa 'di dag gsungaso/ /byis pa so so'i skye bo kun/ /lus dang srog la lta ldan zhing / /byang chub phyogs la mi lta ste/ rnam pa sna tshogs las</text></item>
<item><p>93b1</p><section>dkon brtsegs</section><text>kyang byed/ /so so'i skye bo de dag ni/ /bdag gi don dang chung ma'i don/ /bu pho dang ni bu mo'i phyir/ /don med pa la chags par 'gyur/ /bran dang las byed mngag pa bdag /mi mkhas pas ni kun du mngags/ /rkang bzhi pa dag gos byed de/ de dag don med chags</text></item>
<item><p>93b2</p><section>dkon brtsegs</section><text>par 'gyur/ /nor dang 'bru rnams rab sogs shing / /sbyin pa mi byed mi spyod de/ /don med chags pa de dag ni/ /gdeng gyi srungs mar brjod pa yin/ /'di ni don med chags pa ste/ /so so'i skye bo de la chags/ /byang chub sems dpa' blo ldan ni/ /</text></item>
<item><p>93b3</p><section>dkon brtsegs</section><text>don la chags shing brtson par byed/ /lus dang srog la mi lta yi/ /byang chub phyogs la lta byed cing / /rnam pa sna tshogs las byed pa/ /don la yongs su chags shes bya/ /sbyin dang tshul khrims brtson 'grus bzod/ /bsam gtan shes rab</text></item>
<item><p>93b4</p><section>dkon brtsegs</section><text>de bzhin du/ /thabs dang rab tu ldan pa ni/ /don la yongs su chags shes bya/ /pha dang ma la bsnyen bkur byed/ /bla ma rgan rabs rjes su bskyangs/ /dkon mchog gsum gyi zhal ta byed/ /don la yongs su chags shes bya/ /chos kun yang dag bsdus</text></item>
<item><p>93b5</p><section>dkon brtsegs</section><text>pa yi/ /byang chub sems dpa'i sde snod 'di/ /klog cing rab tu ston pa ni/ /don la yongs su chags shes bya/ /don la chags pa de dag ni/ /sangs rgyas kun gyis bsngags pa ste/ /de la brtson dang ldan pa ni/ /rgyal sras 'jigs pa med pa'o/ /de lta bu yi</text></item>
<item><p>93b6</p><section>dkon brtsegs</section><text>sems bskyed nas/ /rab tu dang ba'i sems kyis ni/ /bla ma rnams la bsnyen bkur byed/ /snod gang tsam gyi chu yang 'bul/ /shA ri'i bu sems bskyed pa dgu pa 'di bskyed nas byang chub sems dpa' byang chub sems dpa'i sde snod kyi phyir slob dpon la rim gro</text></item>
<item><p>93b7</p><section>dkon brtsegs</section><text>dang / bsnyen bkur byed de/ tha na chu bum pa gang tsam yang 'bul lo/ /gzhan yang sha ri'i bu byang chub sems dpa' 'di ltar sems bskyed de/ kye ma'o sems can 'di dag ni bka' blo mi bde ba ste/ slob dpon gyi rjes su bstan pa dang mi mthun par 'dzin pas de dag khong du mi chud do</text></item>
<item><p>93b8</p><section>dkon brtsegs</section><text>ci khong du mi chud ce na 'di lta ste/ slob dpon gyi nor khong du mi chud do/ /slob dpon gyi nor gang zhe na/ 'di lta ste/ dad pa'i nor dang / tshul khrims kyi nor dang / thos pa'i nor dang / khrel yod pa'i nor dang / gtong ba'i nor dang /</text></item>
<item><p>94a1</p><section>dkon brtsegs</section><text>shes rab kyi nor te/ de dag ni slob dpon nor zhes bya ste/ de dag khong du ma chud pas na rab tu dbul ba zhes bya'o/ /bdag ni bka' blo bde zhing slob dpon gyi rjes su bstan pa dang mthun par bya'o/ /de ci'i phyir zhe na/ byang chub sems</text></item>
<item><p>94a2</p><section>dkon brtsegs</section><text>dpa' ni shin du bka' blo bde ba ste/ slob dpon gyi rjes su bstan pa dang 'thun par 'dzin cing khong du chud par byed do/ /ci khong du chud ce na/ 'di lta ste/ slob dpon gyi nor ro/ /byang chub sems dpa'i slob dpon gyi nor gang zhe na/ 'di lta ste/ byang chub sems</text></item>
<item><p>94a3</p><section>dkon brtsegs</section><text>dpa'i sde snod kyi chos kyi rnam grangs so/ /slob dpon gyis byang chub sems dpa' rnam pa thams cad tu bka' blo bde bar rig nas byang chub sems dpa'i sde snod kyi chos kyi rnam grangs rgya cher ston to/ /rab tu ston to/ /rab tu 'chad do/ /rab tu gzhog go/ /rnam</text></item>
<item><p>94a4</p><section>dkon brtsegs</section><text>par 'grel to/ /rnam par 'byed do/ /gsal por go bar byed do/ /yang dag par rab tu ston to/ /byang chub sems dpa'i sde snod la rab tu gnas pa'i byang chub sems dpa' ni dbul ba yongs su chad pa khong du chud par 'gyur te/ 'di</text></item>
<item><p>94a5</p><section>dkon brtsegs</section><text>lta ste/ bla na med pa yang dag par rdzogs pa'i byang chub bo/ /de de ltar sems bskyed de bka' blo bde zhing slob dpon gyi bstan pa dang 'thun par 'dzin pa ni snying po med pa'i lus las snying po blangs par 'gyur ro snyam nas slob dpon</text></item>
<item><p>94a6</p><section>dkon brtsegs</section><text>la rim gro dang / bsnyen bkur byed de tha na chu rdza gang tsam yang 'bul lo/ /shA ri'i bu sems bskyed pa bcu pa 'di bskyed nas byang chub sems dpa' byang chub sems dpa'i sde snod yongs su tshol bas slob dpon la bsnyen bkur</text></item>
<item><p>94a7</p><section>dkon brtsegs</section><text>dang rim gro byed de/ tha na chu rdza gang tsam yang 'bul lo/ /bcom ldan 'das kyis de skad gsungs te/ bde bar gshegs pas de skad bka' stsal nas ston pa yang 'di skad gsung / bka' blo mi bde sems can gang / /</text></item>
<item><p>94a8</p><section>dkon brtsegs</section><text>mi drang sgyu dang g.yo ngan cing / /bla ma rnams dang mi mthun pa/ /tshig bzhin du ni byed mi 'gyur/ /bstan pa dang ni mi mthun zhing / /bka' blo mi bde shes gyur nas/ /drang srong nor ni gang yin pa/ /de ni de la mi ston to/ /dad pa'i nor</text></item>
<item><p>94b1</p><section>dkon brtsegs</section><text>dang tshul khrims nor/ /khrel yod ngo tsha shes pa'i nor/ /thos pa'i nor dang gtong nor dang / /shes rab nyid ni nor bdun pa/ /nor gyi rnam pa 'di dag ni/ /mi zad pa yi gter bdun te/ /snod ma yin par rig nas ni/ /de ni de la</text></item>
<item><p>94b2</p><section>dkon brtsegs</section><text>mi ston to/ /sems can gang dag rnam pa kun/ /sangs rgyas chos kyi snod gyur cing / /g.yo med tshig 'jam sgyu med la/ /bka' blo bde zhing rab 'thun pa/ /sangs rgyas kyi ni byang chub phyir/ /lus dang srog</text></item>
<item><p>94b3</p><section>dkon brtsegs</section><text>la mi lta bar/ /gus dang bcas pa'i chos 'dod cing / /brtson 'grus rtsom pa rab tu sems/ /tshul 'di 'dzin par 'gyur ba yi/ /snod tu rung bar rig gyur nas/ /chos kyi dbyings ni dbyer med pa/ /'dren pas</text></item>
<item><p>94b4</p><section>dkon brtsegs</section><text>yang dag rab tu ston/ /gang la byang chub gnas pa yi/ /sangs rgyas rnams kyi snying po'i nor/ /byang chub sems dpa'i sde snod ni/ /rgyas par rab tu ston par byed/ /chos rnams thams cad bdag med de/ /mtshan med stong</text></item>
<item><p>94b5</p><section>dkon brtsegs</section><text>pa'i mtshan nyid can/ /srog kyang med cing 'gyur ba med/ /spros pa med de kun gzhi med/ /chos rnams thams cad rang bzhin gyis/ /ma skyes shing ni mtshan nyid med/ /byung ba med cing grub pa med/ /mtshan</text></item>
<item><p>94b6</p><section>dkon brtsegs</section><text>ma med pas phye ba ste/ /mi gang bka' blo bde zhing mi 'gal ba/ /bstan pa la ni rjes su 'thun 'dzin pa/ /de dag la yang rgyal ba rang 'byung rnams/ /thar sgo slebs shes rang gi spyod yul ston/ /dad nor tshul khrims nor dang</text></item>
<item><p>94b7</p><section>dkon brtsegs</section><text>khrel yod dang / /ngo tsha shes dang thos gtong shes rab dang / /de la nor 'di rnams ni kun 'ged cing / /bdun po mi zad chos kyi mdzod kyang 'bying / mi 'ga' bka' blo bde zhing rjes su 'thun/ /dge ba'i bshes gnyen snyam du rtag bsams nas/ /</text></item>
<item><p>94b8</p><section>dkon brtsegs</section><text>bla na med pa'i byang chub tshol ba'i phyir/ bla ma dag la bdag gis rim gro bya/ de lta bu yi sems ni bskyed byas la/ snying rje dga' ba rgya cher rab bskyed de/ kham snod dang ba'i chu yis bkang ba yang / /skom pa dag la nye bar sbyin par bya/ /shA ri'i bu sems bskyed pa bcu</text></item>
<item><p>95a1</p><section>dkon brtsegs</section><text>pa 'di bskyed nas byang chub sems dpa'i sde snod yongs su tshol bas slob dpon la lus kyis bsnyen bkur dang rim 'gro byed de/ tha na chu rdza gang tsam yang 'bul lo/ /de dge ba'i rtsa ba des chos bzhi thob par 'gyur te/ bzhi gang zhe na/ myur du dge ba'i chos la 'jug</text></item>
<item><p>95a2</p><section>dkon brtsegs</section><text>pa dang / slob dpon gyi bsngags pa brjod par 'gyur ba dang / nan tan gyis sgrub kyi log pa'i nan tan gyis ma yin pa dang / chos kyi phyir sdug bsngal gyi gzhan du phyogs bar mi 'gyur ba ste/ shA ri'i bu byang chub sems dpa' mi gyur ba na chos bzhi po de dag thob par</text></item>
<item><p>95a3</p><section>dkon brtsegs</section><text>'gyur ro/ /gzhan yang chos bzhi thob par 'gyur te/ bzhi gang zhe na/ skye bo mang po'i rjes su bslabs nas dkar po'i chos la gnas pa dang / sbas shing bzhag pa'i gnas skye bo mang po mgu ba dang / rab tu dga' bar byed pa myur du 'thob pa dang / sems dga' bzhin</text></item>
<item><p>95a4</p><section>dkon brtsegs</section><text>du nyin mtshan zad par 'gyur ba dang / kun nas ldang ba med par 'chi ba'i dus byas nas bde 'gro mtho ris su skye bar 'gyur ba ste/ shA ri'i bu byang chub sems dpa' chos bzhi po de dag thob par 'gyur ro/ /de ltar gyur ba na chos bzhi po thob par 'gyur te/ bzhi</text></item>
<item><p>95a5</p><section>dkon brtsegs</section><text>gang zhe na/ lha'i 'khor gyi stan mchog rnyed par 'gyur ba dang / lha'i 'khor thams cad de'i gdong du lta zhing ci bshad pa de dag thos nas shes par bya'o snyam du sems par 'gyur ba dang / lha'i dbang po brgya byin dang de bzhin du lha'i bu gzhan</text></item>
<item><p>95a6</p><section>dkon brtsegs</section><text>yang de'i drung du 'ong gis/ de lha'i bu gzhan gyi drung du the tshom yongs su 'dri zhing gcad pa'i phyir 'gro ba ma yin pa dang / de'i longs spyod kyi phyir gzhal med khang chen por 'byung ba ste/ shA ri'i bu byang chub sems dpa' chos bzhi</text></item>
<item><p>95a7</p><section>dkon brtsegs</section><text>po de dag thob par 'gyur te/ lhar gyur pa dang / mir gyur pa na chos kyi sgo brgya stong phrag dpag tu med pa 'thob par 'gyur ro/ /de nas bcom ldan 'das kyis de'i tshe tshigs su bcad pa 'di dag gsungs so/ /de yi stan ni mthon</text></item>
<item><p>95a8</p><section>dkon brtsegs</section><text>por 'gyur/ /lha yis mngon par phyag byas nas/ /gang dag chos 'di 'chad pa la/ /lha rnams de la lta bar 'gyur/ /mkhas pa ser sna bral ba la/ /kun gyi sti stang byas par 'gyur/ /brgya byin de gan 'dir 'ong zhing / /</text></item>
<item><p>95b1</p><section>dkon brtsegs</section><text>gzhal med khang yang yid 'ong bzang / /lha'i 'jig rten gnas 'phos te/ /mi yi srid par 'ongs gyur nas/ /'khor los bsgyur ba ser sna med/ /rgyal po rdzu 'phrul chen por 'gyur/ /mi yi 'jig rten 'phos nas kyang / /</text></item>
<item><p>95b2</p><section>dkon brtsegs</section><text>lha'i nang du yang 'gro ste/ /bla ma dag la gus byas pas/ /nam yang sdug bsngal mi 'gyur ro/ /zhum pa med pa'i sems kyis su/ /bla ma dag la gus byas pas/ /gnas bzhi po ni de dag rnams/ /rgya cher rtag tu</text></item>
<item><p>95b3</p><section>dkon brtsegs</section><text>rnyed par 'gyur/ /dga' ba dang ni gus pa yis/ /snod gang tsam gyi chu byin na/ /lha dang mi dang klu rnams kyis/ /mchod pa dag tu 'os pa yin// // bam po bcu pa/ de ltar gyur na gzhan yang chos bzhi 'thob</text></item>
<item><p>95b4</p><section>dkon brtsegs</section><text>par 'gyur te/ chos bzhi gang zhe na/ sngon gyi las mngon par 'dus byas pa'i dge ba'i rtsa ba gang gis skyes pa rab tu shes pa dang / de na dge ba'i chos rnams yongs su 'dri ba yang rab tu shes pa dang / de nas shi 'phos</text></item>
<item><p>95b5</p><section>dkon brtsegs</section><text>nas gang du skye bar 'gyur ba de yang rab tu shes pa dang / lha'i 'khor la chos kyi gtam yang dag par bstan/ yang dag par 'dzin du bcug /yang dag par gzeng bstod/ yang dag par rab tu dga' bar byas nas lha'i 'jig</text></item>
<item><p>95b6</p><section>dkon brtsegs</section><text>rten nas 'chi 'pho bar 'gyur ba ste/ shA ri'i bu byang chub sems dpa' chos bzhi po de dag 'thob par 'gyur ro/ /gzhan yang shA ri'i bu byang chub sems dpa' chos bzhi 'thob par</text></item>
<item><p>95b7</p><section>dkon brtsegs</section><text>'gyur te/ bzhi gang zhe na/ de lha'i gnas nas/ shi 'phos nas mi rnams dang skal pa mnyam par skye ba dang / de mir gyur na btsun par byed pa lnga 'thob par 'gyur</text></item>
<item><p>95b8</p><section>dkon brtsegs</section><text>ro/ /lnga gang zhe na/ 'di lta ste/ de rig btsun par skye bar 'gyur ba dang / gzugs btsun par 'gyur ba dang / tshul khrims btsun par 'gyur ba dang / de'i 'khor btsun par 'gyur ba dang / de'i sems</text></item>
<item><p>96a1</p><section>dkon brtsegs</section><text>can btsun pa rnams la byams pa sgom par 'gyur ba ste/ shA ri'i bu btsun par byed pa'i chos lnga po de dag 'thob par 'gyur ro/ /gzhan yang mi phyed par byed</text></item>
<item><p>96a2</p><section>dkon brtsegs</section><text>pa'i chos lnga 'thob par 'gyur te/ lnga gang zhe na/ 'di lta ste/ de'i mdza' bo mi phyed pa dang / lus myur du 'jig par mi 'gyur ba dang / de'i longs spyod yongs su</text></item>
<item><p>96a3</p><section>dkon brtsegs</section><text>nyams par mi 'gyur ba dang / byang chub kyi sems dang 'bral bar mi nus pa dang / chos kyi mu ge 'byung ba na de la chos kyi lo legs par 'gyur te/ shA ri'i bu</text></item>
<item><p>96a4</p><section>dkon brtsegs</section><text>mi phyed par byed pa'i chos lnga po de dag 'thob par 'gyur ro/ /gzhan yang ngo mtshar yongs su rdzogs pa'i chos lnga 'thob par 'gyur te/ lnga gang zhe na/ 'di lta ste/ gang snod</text></item>
<item><p>96a5</p><section>dkon brtsegs</section><text>stong pa gsog bzhag par gyur pa rnams su de'i lag pa gang du bcug pa de dag thams cad rin po ches yongs su gang bar 'gyur te/ ngo mtshar yongs su rdzogs pa dang po 'di</text></item>
<item><p>96a6</p><section>dkon brtsegs</section><text>'thob par 'gyur ro/ /de sgom par gyur na yan lag brgyad dang ldan pa'i chu'i rdzing bu 'byung ste/ ngo mtshar yongs su rdzogs pa gnyis pa 'di 'thob par 'gyur ro/ /gzhan yang</text></item>
<item><p>96a7</p><section>dkon brtsegs</section><text>de'i lus la gzhan gyis gnod par bya bar mi 'gyur te/ 'di lta ste/ dug dang / mtshon dang / me dang / chu dang / mdangs 'phrog pa'i gnod sbyin gyis gtse ba med pa ste/ ngo mtshar yongs</text></item>
<item><p>96a8</p><section>dkon brtsegs</section><text>su rdzogs pa gsum pa 'di 'thob par 'gyur ro/ /gzhan yang mtshon gyi bskal pa bar ma byung ba 'am/ nad kyi bskal pa bar ma byung ba 'am/ mu ge'i bskal pa bar ma byung ba 'am/</text></item>
<item><p>96b1</p><section>dkon brtsegs</section><text>me'i bskal pa bar ma byung ba 'am/ chu'i bskal pa bar ma byung ba 'am/ rlung gis bskal pa bar ma byung ba 'am/ skom pa'i bskal pa bar ma 'am/ kun du gdung ba'i bskal pa bar</text></item>
<item><p>96b2</p><section>dkon brtsegs</section><text>ma 'am/ gnod sbyin gyi bskal pa bar ma byung ba na 'dzam bu'i gling du skye bar mi 'gyur gyi/ de bde ba dang / mthu dang ldan par 'gyur zhing bde ba dang / mthu mang bar 'gyur te/</text></item>
<item><p>96b3</p><section>dkon brtsegs</section><text>ngo mtshar yongs su rdzogs pa bzhi po 'di 'thob par 'gyur ro/ /gzhan yang shA ri'i bu byang chub sems dpa' dge ba'i rtsa ba de nyid gyis mi dal bar mi skye/ ngan 'gror mi skye/</text></item>
<item><p>96b4</p><section>dkon brtsegs</section><text>sems la 'gyod pas kun du dkri bar mi nus shing nges par 'byung ba myur du mthong bar 'gyur te/ ngo mtshar yongs su rdzogs pa lnga pa 'di 'thob par 'gyur ro/ /shA ri'i bu byang</text></item>
<item><p>96b5</p><section>dkon brtsegs</section><text>chub sems dpa'i ngo mtshar yongs su rdzogs pa lnga po 'di dag 'thob par 'gyur ro/ /gzhan yang shA ri'i bu byang chub sems dpa' dge ba'i rtsa ba de nyid kyis chos bzhi dang mi</text></item>
<item><p>96b6</p><section>dkon brtsegs</section><text>'bral bar 'gyur te/ bzhi gang zhe na/ byang chub sems dpa'i sdug bsngal ba'i sems can rnams mthong ma thag tu snying rje chen po 'thob pa dang / de la de'i bu dang bu mo gus</text></item>
<item><p>96b7</p><section>dkon brtsegs</section><text>pa dang bcas shing zhe sa byed par 'gyur ba dang / rga bas bcom yang brnyas par mi 'gyur ba dang / de las kyi mtha' gang byed pa de dag kyang nyis 'gyur sum 'gyur du 'thob par</text></item>
<item><p>96b8</p><section>dkon brtsegs</section><text>'gyur ba ste/ chos bzhi po de dag dang rtag tu rgyun mi 'chad par mi 'bral bar 'gyur ro/ /gzhan yang shA ri'i bu byang chub sems dpa' dge ba'i rtsa ba de nyid dang ldan pas chos gsum gyis</text></item>
<item><p>97a1</p><section>dkon brtsegs</section><text>mi 'phrogs te/ gsum gang zhe na/ chags pas mi 'phrogs pa dang / zhe sdang dang / gti mug gis mi 'phrog pa ste/ chos gsum po de dag gis mi 'phrogs so/ /</text></item>
<item><p>97a2</p><section>dkon brtsegs</section><text>gzhan yang shA ri'i bu byang chub sems dpa' dge ba'i rtsa ba de nyid dang ldan pas nad med par byed pa'i chos bzhi 'thob par 'gyur te/ bzhi gang zhe na/ nad rgyun ring po med pa dang / yan</text></item>
<item><p>97a3</p><section>dkon brtsegs</section><text>lag skam par mi 'gyur ba dang / longs spyod nyams par mi 'gyur ba dang / rgyal po 'am/ rkun po 'am/ de ma yin pa'i sems can 'tshe bar byed pa gzhan gyis sdug bsngal ba dang</text></item>
<item><p>97a4</p><section>dkon brtsegs</section><text>gnod par bya bar mi 'gyur te/ shA ri'i bu byang chub sems dpa' nad med par byed pa'i chos bzhi po de dag 'thob par 'gyur ro/ /gzhan yang shA ri'i bu byang chub sems dpa' dge ba'i</text></item>
<item><p>97a5</p><section>dkon brtsegs</section><text>rtsa ba de nyid dang ldan pas bla ma'i gnas bzhi 'thob par 'gyur te/ bzhi gang zhe na/ 'khor los sgyur ba'i rgyal po mtha' bzhir rnam par rgyal zhing chos can chos kyi rgyal po rin po che sna</text></item>
<item><p>97a6</p><section>dkon brtsegs</section><text>bdun dang ldan par 'gyur te/ de'i rin che sna bdun ni 'di rnams yin no/ /'di lta ste/ 'khor lo rin po che dang / glang po rin po che dang / rta rin po che dang / nor bu rin po che dang / bud</text></item>
<item><p>97a7</p><section>dkon brtsegs</section><text>med rin po che dang / khyim bdag rin po che dang / blon po rin po che ste/ bdun po de dag go/ /de'i bu dpa' ba/ rtul phod pa/ yan lag mchog gi gzugs can/ pha rol gyi sde rab tu</text></item>
<item><p>97a8</p><section>dkon brtsegs</section><text>'joms pa stong tham par 'gyur ro/ /gling bzhi pa yang de'i rjes su 'brang bar 'gyur/ de la gus par byed par 'gyur/ skar mkhan dang / blon po chen po dang / sgo ba dang / 'khor dang / grong rdal gyi mi dang /</text></item>
<item><p>97b1</p><section>dkon brtsegs</section><text>ljongs kyi mi dag dang / khams kyi rgyal po thams cad kyis kyang gus par byed par 'gyur te/ bla ma'i gnas dang po 'di 'thob par 'gyur ro/ /gzhan yang shA ri 'i bu byang chub sems</text></item>
<item><p>97b2</p><section>dkon brtsegs</section><text>dpa' 'dod pa'i yon tan lnga la chags par mi 'gyur te/ lnga gang zhe na/ 'di lta ste/ mig gis shes par bya ba'i gzugs dang / rna bas shes par bya ba'i sgra dang / snas shes</text></item>
<item><p>97b3</p><section>dkon brtsegs</section><text>par ba'i dri dang / lces shes par bya ba'i ro dang / lus kyis shes par bya ba'i reg rnams te/ de ltar 'dod pa'i yon tan lnga po la chags par mi 'gyur gyi/ dad pas khyim</text></item>
<item><p>97b4</p><section>dkon brtsegs</section><text>nas khyim med par rab tu byung ste/ myur du mngon par shes pa lnga 'thob par 'gyur zhing / de la mi dang mi ma yin pa rnams gus par byed par 'gyur te/ bla ma'i gnas gnyis</text></item>
<item><p>97b5</p><section>dkon brtsegs</section><text>pa 'di rjes su 'thob par 'gyur ro/ /gzhan yang shA ri'i bu byang chub sems dpa' gang dang gang du skyes pa thams cad tu blos mchog tu 'gyur/ shes rab kyis mchog tu 'gyur/</text></item>
<item><p>97b6</p><section>dkon brtsegs</section><text>spobs pas mchog tu 'gyur/ de rgyal por grags par 'gyur ro/ /'di lta ste/ 'das pa'i dus na sman chen po zhes bya ba zhig byung ba de bzhin du de rgyal po'i pho brang gi stan mchog 'thob</text></item>
<item><p>97b7</p><section>dkon brtsegs</section><text>ste/ de la rgyal po dang / gang de ma yin pa gzhan skar mkhan dang / blon po chen po dang / sgo ba dang / 'khor dang / grong rdal gyi mi dang / yul gyi mi rnams gus pa byed par 'gyur te/ bla ma'i</text></item>
<item><p>97b8</p><section>dkon brtsegs</section><text>gnas gsum pa 'di rjes su 'thob par 'gyur ro/ /gzhan yang shA ri'i bu byang chub sems dpa' bla na med pa yang dag par rdzogs pa'i byang chub mngon par rdzogs par sangs rgyas pa</text></item>
<item><p>98a1</p><section>dkon brtsegs</section><text>na/ lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang mi ma yin pa dang / sems</text></item>
<item><p>98a2</p><section>dkon brtsegs</section><text>can thams cad kyi mchog tu 'gyur/ mngon par 'phags par 'gyur/ tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes</text></item>
<item><p>98a3</p><section>dkon brtsegs</section><text>mthong bas mngon par 'phags par 'gyur/ tshul khrims rnam par 'phel bas mngon par 'phags par 'gyur/ ting nge 'dzin dang / shes rab dang / rnam par grol ba dang / rnam par</text></item>
<item><p>98a4</p><section>dkon brtsegs</section><text>grol ba'i ye shes mthong ba rnam par 'phel bas mngon par 'phags par 'gyur te/ bla ma'i gnas bzhi pa de 'thob par 'gyur te/ bla ma'i gnas bzhi po de dag 'thob par 'gyur ro/ /</text></item>
<item><p>98a5</p><section>dkon brtsegs</section><text>shA ri'i bu byang chub sems dpas 'di lta ste/ chos 'dod pa'i phyir mkhan po dang / slob dpon la chu bum pa gang tsam phul na de lta bu'i yon tan gyi chos tshad med pa len par 'gyur ro/ /</text></item>
<item><p>98a6</p><section>dkon brtsegs</section><text>tshul shog ces byas na yang 'ong zhing ji ltar smras pa las 'gal bar mi byed pa'i dge ba'i rtsa ba de nyid kyis de yo byad bzhi thob pa 'gyur te/ bzhi gang zhe na/ skye bo ma rabs kyi yo byad ma</text></item>
<item><p>98a7</p><section>dkon brtsegs</section><text>yin gyi rgyal po'i yo byad 'thob par 'gyur/ drang srong gi yo byad 'thob par 'gyur te/ 'dod pa spong ba la 'dzud pa 'di lta ste/ dad pas khyim nas khyim med par rab tu 'byung ba de ni</text></item>
<item><p>98a8</p><section>dkon brtsegs</section><text>chos kyi yo byad ces bya'o/ /gzhan yang shA ri'i bu byang chub sems dpa' skye ba gang dang gang du skyes pa na skye ba thams cad tu skye ba dran par 'gyur te/ de skye ba dran pas skye ba de dang de</text></item>
<item><p>98b1</p><section>dkon brtsegs</section><text>dag tu byang chub kyi sems brjed par mi 'gyur ba de ni dran pa'i yo byad ces bya'o/ /gzhan yang shA ri'i bu byang chub sems dpa' bla na med pa yang dag par rdzogs pa'i byang chub</text></item>
<item><p>98b2</p><section>dkon brtsegs</section><text>mngon par rdzogs par sangs rgyas nas 'khor bzhis bskor cing / mdun du bdar bar 'gyur/ lha dang / klu dang / gnod sbyin dang / dri za dang / lha ma yin dang / namakha' lding</text></item>
<item><p>98b3</p><section>dkon brtsegs</section><text>dang mi 'am ci dang / lto 'phye chen po dang / mi dang mi ma yin pas kun nas bskor cing mdun du bdar bar 'gyur te/ yo byad bzhi po de dag 'thob par 'gyur ro/ /gzhan yang shA ri'i bu</text></item>
<item><p>98b4</p><section>dkon brtsegs</section><text>byang chub sems dpa' slob dpon gang dang gang las tshig bzhi pa'i tshigs su bcad pa rnyed cing 'dzin par 'gyur te/ de tshur shog ces bsgo na yang de 'ong / song shig ces bsgo na yang</text></item>
<item><p>98b5</p><section>dkon brtsegs</section><text>de 'gro ba dang / 'di ni dge ba/ 'di ni mi dge ba/ 'di ni kha na ma tho ba dang bcas pa 'di ni kha na ma tho ba med pa/ 'di ni bsten pa bya ba/ 'di ni bsten par bya ba ma yin pa zhes bya ba</text></item>
<item><p>98b6</p><section>dkon brtsegs</section><text>nas gong ma bzhin du sbyar te bya ba 'di ni gnod pa/ phan pa med pa/ sdug bsngal bar 'gyur ro/ /'di byas na yun ring po'i don dang phan pa dang bde bar 'gyur ro/ /zhes ji ltar bsgo ba</text></item>
<item><p>98b7</p><section>dkon brtsegs</section><text>bzhin du mi dge ba mi byed cing dge ba la sten te/ slar mi zlog cing mi mthon par mi byed pa de dge ba'i rtsa ba de dang ldan pas mthon por byed pa'i chos bzhi 'thob par 'gyur te/</text></item>
<item><p>98b8</p><section>dkon brtsegs</section><text>bzhi gang zhe na/ tshul khrims mthon por byed pa'i chos 'thob par 'gyur/ lus mthon por byed pa'i chos 'thob par 'gyur te/ de'i lus ring zhing lus thams cad rgyas par</text></item>
<item><p>99a1</p><section>dkon brtsegs</section><text>'gyur/ shes rab che bar 'gyur te/ shes rab mtho ba/ shes rab rgya che ba/ shes rab yangs pa/ shes rab mgyogs pa/ shes rab rno ba/ shes rab myur ba/ shes</text></item>
<item><p>99a2</p><section>dkon brtsegs</section><text>rab zab pa/ shes rab nges par rtogs par 'gyur/ lus zhig nas bde 'gro mtho ris kyi 'jig rten du skye bar 'gyur te/ mthon por byed pa'i chos bzhi po de dag 'thob par</text></item>
<item><p>99a3</p><section>dkon brtsegs</section><text>'gyur ro/ /gzhan yang shA ri'i bu byang chub sems dpa' dge ba'i rtsa ba de nyid ldan pas bltar mi snang bar byed pa'i chos bzhi 'thob par 'gyur te/ bzhi gang zhe na/ 'doms kyi</text></item>
<item><p>99a4</p><section>dkon brtsegs</section><text>sba ba sbubs su nub pa 'thob ste/ 'di ni bltar mi snang bar byed pa'i chos 'thob par 'gyur ba dang po'o/ /gzhan yang shA ri'i bu byang chub sems dpa' dge ba'i rtsa ba de nyid</text></item>
<item><p>99a5</p><section>dkon brtsegs</section><text>dang ldan pa'i byang chub sems dpa' skyes nas pha dang ma dang / gzhan nye du rnams dang / lha dang / klu dang / dri za dang / gnod sbyin dang / srin po dang / nam mkha' lding dang /</text></item>
<item><p>99a6</p><section>dkon brtsegs</section><text>mi 'am ci dang / lto 'phye chen po dang / mi dang mi ma yin pa rnams kyis dad pa'i sems kyis kyang rung / ma dad pa'i sems kyis kyang rung ste/ sems can gang gis kyang byang chub sems</text></item>
<item><p>99a7</p><section>dkon brtsegs</section><text>dpa'i spyi gtsug mthong bar mi nus te/ 'di ni bltar mi snang bar byed pa'i chos 'thob par 'gyur ba gnyis pa'o/ /gzhan yang shA ri'i bu byang chub sems dpa' dge ba'i rtsa ba de nyid dang ldan pas</text></item>
<item><p>99a8</p><section>dkon brtsegs</section><text>skyes pa nas rgyas par byas te/ pha ma nas mi dang mi ma yin pa'i bar gyis dad pa'i sems kyis kyang rung / ma dad pa'i sems kyis kyang rung ste/ gang gis kyang byang chub sems dpa'i kha'i byi dor</text></item>
<item><p>99b1</p><section>dkon brtsegs</section><text>byed mi nus to/ de kha'i byi dor bya 'o snyam pa dang / rkang pa gnyis la kha'i sgo 'byung ngo / de ci'i phyir zhe na/ shA ri'i bu skyes bu dam pa de dag 'di lta bu'i ngo mtshar dang rmad kyi chos dang ldan</text></item>
<item><p>99b2</p><section>dkon brtsegs</section><text>zhing skyes bu dam pa'i ngag mchog dang ldan par 'gyur te/ 'di bltar mi snang bar byed pa'i chos gsum pa'o/ /gzhan yang shA ri'i bu byang chub sems dpa'/ /dge ba'i rtsa ba</text></item>
<item><p>99b3</p><section>dkon brtsegs</section><text>de nyid dang ldan pas byang chub sems dpa' skyes ma thag tu gzhan gyis ma bzung bar sa la 'dug nas phyogs bzhir rnam par lta ste/ de ye shes 'bar ba rnyed do/ /de ci'i phyir zhe na/</text></item>
<item><p>99b4</p><section>dkon brtsegs</section><text>'di ltar byang chub sems dpa' des sngon g.yo med par thos pa btsal bas g.yo med pa'i mig thob ste/ byang chub sems dpa' g.yo med pa'i mig de dang ldan pas stong gsum</text></item>
<item><p>99b5</p><section>dkon brtsegs</section><text>gyi stong chen po'i 'jig rten gyi khams kyi sems can ji snyed pa de dag thams cad lha'i mig rnam par dag par mi'i las 'das pas mthong ngo / de ltar byang chub sems dpa' myur ba'i</text></item>
<item><p>99b6</p><section>dkon brtsegs</section><text>cha dang ldan pa'i ye shes chen po 'thob ste/ byang chub sems dpa' ye shes chen po de dang ldan pas sems can thams cad kyi dus gsum gyi sems kyi tshul rab tu shes so/ /</text></item>
<item><p>99b7</p><section>dkon brtsegs</section><text>de ci'i phyir zhe na/ 'di ltar byang chub sems dpa' des sngon don du gnyer bar byas/ yid la byas/ sems thams cad kyis bsam shing ri mor byas nas chos la sman du</text></item>
<item><p>99b8</p><section>dkon brtsegs</section><text>'du shes pa dang / rin po cher 'du shes pa dang / dkon par 'du shes pa dang / ji lta ba bzhin du 'du shes bskyed de thos pa yongs su bzung ngo / de bas na byang chub sems dpa'</text></item>
<item><p>100a1</p><section>dkon brtsegs</section><text>myur du rab tu rnam par 'byed pa'i ye shes rnyed do/ /rab tu rnam par 'byed pa'i ye shes de dang ldan pa'i byang chub sems dpa' sems can thams cad kyi tshul khrims la yongs su 'jal ba</text></item>
<item><p>100a2</p><section>dkon brtsegs</section><text>nas thos pa dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba'i bar la yongs su 'jal lo/ /tshul khrims kyi spyir yongs su 'jal ba nas/ thos pa dang / ting nge 'dzin dang /</text></item>
<item><p>100a3</p><section>dkon brtsegs</section><text>shes rab dang / rnam par grol ba dang / rnam par grol ba'i ye shes mthong ba'i bar gyi spyir yongs su 'jal lo/ /sems can thams cad kyi tshul khrims kyi rgyu 'thun pa la yongs su 'jal ba nas</text></item>
<item><p>100a4</p><section>dkon brtsegs</section><text>thos pa dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba'i rgyu 'thun pa'i bar la yongs su 'jal lo/ /gang sems can thams cad kyi tshul khrims kyi rgyu 'thun pa las</text></item>
<item><p>100a5</p><section>dkon brtsegs</section><text>shin du lhag par yongs su 'jal ba nas thos pa dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba'i rgyu 'thun pa'i bar la yongs su 'jal lo/ /gang sems</text></item>
<item><p>100a6</p><section>dkon brtsegs</section><text>can thams cad kyi tshul khrims kyi rgyu 'thun pa las shin du lhag par yongs su 'jal ba nas thos pa dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba'i rgyu 'thun</text></item>
<item><p>100a7</p><section>dkon brtsegs</section><text>pa las shin du lhag pa'i bar la yongs su 'jal lo/ /sems can thams kyi spyod lam dang / spyod pa dang / nan tan dang / rtul pa la yongs su 'jal lo/ /sems can thams cad phan tshun brtsal na gang sems</text></item>
<item><p>100a8</p><section>dkon brtsegs</section><text>can thams cad kyi tshul khrims dang thos pa nas/ rnam par grol ba'i ye shes mthong ba'i bar dang / sems can thams cad kyi spyi'i tshul khrims nas/ spyi'i thos pa dang / ting nge 'dzin dang / shes rab dang / rnam par grol</text></item>
<item><p>100b1</p><section>dkon brtsegs</section><text>ba dang / rnam par grol ba'i ye shes mthong ba'i bar dang / gang sems can thams cad kyi tshul khrims kyi rgyu 'thun pa las shin du lhag pa nas/ thos pa dang / ting nge 'dzin dang / shes rab dang / rnam par grol</text></item>
<item><p>100b2</p><section>dkon brtsegs</section><text>ba dang / rnam par grol ba'i ye shes mthong ba'i bar gyi rgyu 'dra ba dang / gang sems can thams cad kyi tshul khrims kyi rgyu 'thun pa las shin du lhag pa nas thos pa dang / ting nge 'dzin dang / shes rab dang /</text></item>
<item><p>100b3</p><section>dkon brtsegs</section><text>rnam par grol ba dang / rnam par grol ba'i ye shes mthong ba'i rgyu 'thun pa las shin du lhag pa'i bar dang / gang sems can thams cad kyi spyod lam dang / spyod pa dang / rtul pa de dag thams cad dang /</text></item>
<item><p>100b4</p><section>dkon brtsegs</section><text>bdag gis bsod nams dang bsgrun cing yongs su btsal na bdag dang mtshungs shing mnyam pa yang dag par rjes su mi mthong ngo / /de yang sems can thams cad kyi rtsa ba la lhag par gnas pa</text></item>
<item><p>100b5</p><section>dkon brtsegs</section><text>yongs su tshol te/ des thams cad yongs su btsal na bdag dang mtshungs shing mnyam pa yang dag par rjes su mi mthong ngo / /de ltar shA ri'i bu byang chub sems dpa' myur du de'i skad cig nyid la</text></item>
<item><p>100b6</p><section>dkon brtsegs</section><text>las kyi rnam par smin pas grub pa'i ye shes skye ste/ des se gol gtogs pa srid kyis sems can thams cad kyi sems kyi rnam pa stong rab tu shes te/ des thams cad yongs su btsal na bdag</text></item>
<item><p>100b7</p><section>dkon brtsegs</section><text>dang mtshungs shing mnyam pa yang dag par rjes su mi mthong ngo / /bdag bla ma'i gnas la gnas par shes shing ma bzung bar seng ge dang / glang po che'i 'gros lta bus sa la gom pa bdun bor te/</text></item>
<item><p>100b8</p><section>dkon brtsegs</section><text>de byang chub kyi snying po gang na pa der las kyi rnam par smin pa bdun du byas nas gnas te/ bdag ni 'jig rten gyi gtso bo/ bdag ni 'jig rten gyi mchog ste/ skye ba dang / rga ba dang / na pa dang / 'chi ba</text></item>
<item><p>101a1</p><section>dkon brtsegs</section><text>mthar bya'o/ /sems can skye ba dang / rga ba dang / na pa dang / 'chi bas gzir ba rnams thar bar bya'o/ /chos bzang po bstan par bya'o zhes smras te/ shA ri'i byang chub sems dpas tshig de smras</text></item>
<item><p>101a2</p><section>dkon brtsegs</section><text>ma thag tu stong gsum gyi stong chen po'i 'jig rten gyi khams 'di dbyangs kyis go bar byas par 'gyur/ sa g.yo bas 'jigs shing spu zing zhes byed pa yang 'jig rten du 'byung bar 'gyur ro/ /lha'i rnga yang rgyun mi 'chad</text></item>
<item><p>101a3</p><section>dkon brtsegs</section><text>par rdung ngo / /sa phyogs gang na byang chub sems dpa' gnas par 'gyur ba'i sa phyogs der 'khor lo tsam zhig mi g.yo'o/ /chu'i phung po gang la gnas pa'i chu'i phung po de rlung gis bskyod par mi 'gyur ro/ /</text></item>
<item><p>101a4</p><section>dkon brtsegs</section><text>des thams cad tu bltas na bdag snang bar gyur cing gnas par mthong ngo / /de bla na med pa yang dag par rdzogs pa'i byang chub mngon par sangs rgyas na de la sems can thams cad kyi lta bar mi nus so/ /'di ni bltar</text></item>
<item><p>101a5</p><section>dkon brtsegs</section><text>mi snang bar byed pa'i chos 'thob par byed pa bzhi pa ste/ shA ri'i bu bltar mi snang bar byed pa'i chos bzhi po de dag 'thob par 'gyur ro/ /de ci'i phyir zhe na/ ji ltar slob dpon gyis tshur shog shig ces byas na</text></item>
<item><p>101a6</p><section>dkon brtsegs</section><text>yang 'ong / song shig ces byas na yang 'gro ba'i phyir ro/ /de dge ba'i rtsa ba de nyid dang ldan pas yang ba bzhi 'thob par 'gyur te/ bzhi gang zhe na/ 'di lta ste/ sangs rgyas bcom ldan 'das</text></item>
<item><p>101a7</p><section>dkon brtsegs</section><text>rnams kyis bstan pa mtshan nyid ma tshang ba med cing sangs rgyas bcom ldan 'das rnams kyi chos bstan pa 'bras bu yod pa yang ba dang po 'di thob bo/ /dge ba'i rtsa ba de nyid dang ldan pas de bzhin gshegs</text></item>
<item><p>101a8</p><section>dkon brtsegs</section><text>pa la dge slong tshur shog ces gsung bar 'gyur te/ dge slong tshur shog ces byas na skra bregs par 'gyur/ ngur smrig gyon cing lhung bzed thogs par 'gyur te/ yang ba gnyis pa 'di 'thob bo/ /</text></item>
<item><p>101b1</p><section>dkon brtsegs</section><text>dge ba'i rtsa ba de nyid dang ldan pas de bzhin gshegs pas sems can thams cad kyi dus gsum gyi sems rab tu mkhyen te/ yang ba gsum pa 'di 'thob bo/ /dge ba'i rtsa ba de nyid dang ldan pas de bzhin gshegs pa</text></item>
<item><p>101b2</p><section>dkon brtsegs</section><text>sems can thams cad kyi sman ji lta ba bzhin du rab tu mkhyen te/ yang ba bzhi pa 'di 'thob bo/ /de dag ni yang ba bzhi ste/ de ci'i phyir zhe na/ de ltar de legs par zhugs pas slob dpon dang mkhan po la</text></item>
<item><p>101b3</p><section>dkon brtsegs</section><text>tha na chu bum pa gang tsam yang 'bul ba'i phyir ro/ /gzhan yang shA ri'i bu byang chub sems dpa' dge ba'i rtsa ba de nyid dang ldan pas gzhan gyis mi tshugs pa'i chos bzhi 'thob par 'gyur te/ bzhi gang zhe na/</text></item>
<item><p>101b4</p><section>dkon brtsegs</section><text>shA ri'i bu de bzhin gshegs pa'i sku la me dang / mtshon dang / dug gis tshugs pa ni gnas ma yin zhing skabs med pa dang / pha rol gyis gnod pa byas pas 'chi ba'i dus byed par 'gyur ba de lta bu'i</text></item>
<item><p>101b5</p><section>dkon brtsegs</section><text>gnas med do/ /pha rol gyis mi tshugs pa'i chos bzhi po de dag 'thob par 'gyur ro/ /de yang pha rol gyis mi tshugs pa'i chos bzhi 'thob par 'gyur te/ bzhi gang zhe na/ shA ri'i bu sems can</text></item>
<item><p>101b6</p><section>dkon brtsegs</section><text>thams cad kyis de bzhin gshegs pas ma gsan pa'i chos tha na chos kyi tshig gcig tsam yang thos par byed nus pa gnas ma yin zhing skabs med de/ de lta bu'i gnas med do/ /sems can thams cad kyis</text></item>
<item><p>101b7</p><section>dkon brtsegs</section><text>tha na sems bskyed pa gcig tsam yang mnyam par ma bzhag pa'i sems rnyed par 'gyur ba'i bar du de lta bu'i gnas med do/ /gzhan yang shA ri'i bu de bzhin gshegs pa ni rtag tu mnyam par bzhag pa ste/ de bzhin</text></item>
<item><p>101b8</p><section>dkon brtsegs</section><text>gshegs pa ni byams pa la gnas/ snying rje la gnas/ dga' ba la gnas/ btang snyoms la gnas so/ /shA ri'i bu sems can thams cad kyis de bzhin gshegs pa'i lus sam/</text></item>
<item><p>102a1</p><section>dkon brtsegs</section><text>gzugs la mtshan mar 'dzin nus pa ni gnas ma yin zhing skabs med/ de lta bu'i gnas med de/ gzhan gyis mi tshugs par byed pa'i chos bzhi po de dag 'thob par 'gyur ro/ /shA ri'i bu 'di</text></item>
<item><p>102a2</p><section>dkon brtsegs</section><text>lnga ni de bzhin gshegs pa'i tshad med par byed pa'i chos so/ /lnga gang zhe na/ shA ri'i bu de bzhin gshegs pa'i tshul khrims tshad med pa dang / shA ri'i bu de bzhin gshegs pa'i thos pa tshad med pa dang /</text></item>
<item><p>102a3</p><section>dkon brtsegs</section><text>de bzhin gshegs pa'i ting nge 'dzin dang / shes rab kyis rnam par grol ba dang / rnam par grol ba'i ye shes mthong ba tshad med pa ste/ shA ri'i bu lnga po de dag ni de bzhin gshegs pa'i tshad med par byed pa'i chos so/ /</text></item>
<item><p>102a4</p><section>dkon brtsegs</section><text>tshur shog ces byas na yang 'ong ba'i dge ba'i rtsa ba de nyid dang ldan pas thogs pa med pa'i ye shes bzhi 'thob par 'gyur te/ bzhi gang zhe na/ sangs rgyas bcom ldan 'das rnams 'das pa'i dus la ma chags</text></item>
<item><p>102a5</p><section>dkon brtsegs</section><text>ma thogs pa'i ye shes mthong ba 'jug pa dang / sangs rgyas bcom ldan 'das rnams ma 'ongs pa'i dus la ma chags ma thogs pa'i ye shes mthong ba 'jug pa dang / sangs rgyas bcom ldan 'das</text></item>
<item><p>102a6</p><section>dkon brtsegs</section><text>rnams da ltar byung ba'i dus la ma chags ma thogs pa'i ye shes mthong ba 'jug pa dang / de bzhin gshegs pa'i sems mnyam par bsgrub pa ste/ sems mnyam par bsgrub pa des de bzhin gshegs</text></item>
<item><p>102a7</p><section>dkon brtsegs</section><text>pa'i dus gsum mnyam pa nyid kyi ye shes dang / yang dag pa'i ye shes dang ldan no/ /yang dag pa'i ye shes des gzhan la rag ma las/ gzhan gyi khar ma las par chos thams cad</text></item>
<item><p>102a8</p><section>dkon brtsegs</section><text>shes te/ de bzhin gshegs pa'i ye shes bsam gyis mi khyab bo/ /bsam gyis mi khyab pa'i ye shes de dang ldan pas rlung dang / char rab tu mkhyen te/ rjes su 'thun pa zhes bya ba'i</text></item>
<item><p>102b1</p><section>dkon brtsegs</section><text>rlung ldang ste/ sems can ji snyed pas cung zad so sor rjes su myong bar 'gyur te/ rlung de'i 'phang du rgyang grags gsum mo/ /de'i steng gi bar snang la rlung sprin ces bya ba'i rlung ldang ste/ de'i 'phang du rgyang</text></item>
<item><p>102b2</p><section>dkon brtsegs</section><text>grags lnga'o/ /de'i steng gi bar snang la 'jom pa zhes bya ba'i rlung ldang ste/ rlung de'i dkyil 'khor gyi 'phang du dpag tshad bcu'o/ /de'i steng gi bar snang la skye bral zhes bya ba'i rlung ldang ste/ rlung gi</text></item>
<item><p>102b3</p><section>dkon brtsegs</section><text>dkyil 'khor de'i 'phang du dpag tshad sum bcu'o/ /de'i steng gi bar snang la de bzhin gshegs pa zhes bya ba'i rlung ldang ste/ rlung gi dkyil 'khor de'i 'phang du dpag tshad bzhi bcu'o/ /shA ri'i bu</text></item>
<item><p>102b4</p><section>dkon brtsegs</section><text>de bzhin gshegs pa dgra bcom pa yang dag par rdzogs pa'i sangs rgyas ni shes rab la ston pa ste/ rlung gi dkyil 'khor bye ba stong phrag drug bcu rtsa brgyad rab tu mkhyen te/ de la tha ma'i</text></item>
<item><p>102b5</p><section>dkon brtsegs</section><text>rlung gi dkyil 'khor kun tu khyab ces bya ste/ gang la sa chen po gnas pa'i chu'i phung po 'phang du dpag tshad stong phrag drug bcu rtsa brgyad yod de/ sa chen po'i 'phang du yang dpag tshad stong</text></item>
<item><p>102b6</p><section>dkon brtsegs</section><text>phrag drug bcu rtsa brgyad do/ /de ltar shA ri'i bu grangs dang / bgrang ba bstan pas stong gsum gyi stong chen po'i 'jig rten gyi khams te/ de na phung po chen po zhes bya ba'i</text></item>
<item><p>102b7</p><section>dkon brtsegs</section><text>de bzhin gshegs pa dgra bcom pa yang dag par rdzogs pa'i sangs rgyas da ltar bzhugs te 'tsho zhing bzhes so/ /de'i tshe'i tshad ni lo bye ba phrag sum bcu'o/ /de'i 'khor</text></item>
<item><p>102b8</p><section>dkon brtsegs</section><text>nyan thos ni bye ba khrag khrig phrag sum bcu ste/ thams cad kyang dgra bcom pa/ zag pa zad pa/ nyon mongs pa med pa/ dbang dang ldan par gyur pa/</text></item>
<item><p>103a1</p><section>dkon brtsegs</section><text>sems kyi dbang thams cad kyi dam pa'i pha rol tu son pa'i bar tu ste/ nyan thos chen po rnams kyi nyan thos 'dus pa chen po yod do/ /de'i byang chub sems dpa' sems dpa' chen po bye ba phrag brgya byang chub sems dpa'i sde</text></item>
<item><p>103a2</p><section>dkon brtsegs</section><text>snod thob pa don la shin du rnam par nges pa/ thos pa rgya mtsho chos smra ba/ stong pa nyid la gnas pa/ mtshan ma med pa la gnas pa/ smon pa med pa la gnas pa chen po sha stag 'dus pa yod do/ /de yongs su mya ngan</text></item>
<item><p>103a3</p><section>dkon brtsegs</section><text>las 'das nas dam pa'i chos lo stong du gnas par 'gyur shing yongs su mya ngan las 'das nas lo stong na de yongs su mya ngan las 'da' bar 'gyur te/ de'i ring bsrel yang rgyas par 'gyur ro/ /'di lta ste/ dper na/ nga da ltar yongs</text></item>
<item><p>103a4</p><section>dkon brtsegs</section><text>su mya ngan las 'das pa'i ring bsrel rab tu rgyas par 'gyur ba bzhin no/ /shA ri'i bu de bzhin gshegs pa ni ye shes thog pa med pa ste/ de bas kyang lhag par de bzhin gshegs pa'i ye shes dpag tu med do/ /rlung gi dkyil 'khor</text></item>
<item><p>103a5</p><section>dkon brtsegs</section><text>yongs su khyab pas sangs rgyas kyi zhing yongs su khyab bo/ /shA ri'i bu steng gi phyogs kyi 'jig rten gyi khams na da ltar de bzhin gshegs pa med pa yang yod do/ /de na rang sangs rgyas brgya phrag stong yod de/ de dag la sems can rnams dge</text></item>
<item><p>103a6</p><section>dkon brtsegs</section><text>ba'i rtsa ba skyed do/ /shA ri'i bu de bzhin gshegs pa ni ye shes la rton pa ste/ /de'i yang steng gi de bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma dang mnyam pa da ltar byung ba rnams rab tu mkhyen to/ /de bzhin du</text></item>
<item><p>103a7</p><section>dkon brtsegs</section><text>phyogs bcu kun tu tshad med grangs med gzhal du med dpag tu med pa'i de bzhin gshegs pa dgra bcom pa yang dag par rdzogs pa'i sangs rgyas da ltar byung ba de dag rab tu mkhyen/ sangs rgyas kyi zhing tshig pa de snyed kyang rab tu mkhyen to/ /</text></item>
<item><p>103a8</p><section>dkon brtsegs</section><text>de skad ces bka' stsal nas/ bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das dge ba'i rtsa ba gang dang ldan pas de bzhin gshegs pa dgra bcom pa yang dag par rdzogs pa'i sangs rgyas 'di lta bur/</text></item>
<item><p>103b1</p><section>dkon brtsegs</section><text>sgrib pa med pa'i ye shes dang ldan/ bcom ldan 'das kyis bka' stsal pa/ shA ri'i bu dang la rab tu gnas te/ chos la gus pa 'du shes pa dang / ri mor byas te sman du 'du shes pa dang / rin po cher 'du shes pa dang / dkon par 'du</text></item>
<item><p>103b2</p><section>dkon brtsegs</section><text>shes pa dang / dge ba'i rtsa bar 'du shes pa dang / ji lta ba bzhin tu 'du shes bskyed nas gus pa'i 'du shes dang / chos su 'du shes yongs su bzung ba la gnas te/ shA ri'i bu de ltar de bzhin gshegs pa'i ye shes 'bar bas/</text></item>
<item><p>103b3</p><section>dkon brtsegs</section><text>shA ri'i bu de bzhin gshegs pas shin tu mang po dang de bas kyang lhag par sangs rgyas bcom ldan 'das rnams kyi ye shes rgyun mi 'chad/ dpag tu med/ grangs med/ gzhal tu med/ brjod tu med par rab tu mkhyen to/ /tshur</text></item>
<item><p>103b4</p><section>dkon brtsegs</section><text>shog ces byas na yang 'ong ba'i dbang des se gol gtogs pa srid kyis de bzhin gshegs pa sangs rgyas kyi zhing gang gA'i klung gi bye ma dang mnyam par 'chag cing slar yang 'ong ngo / /shA ri'i bu des mos pas</text></item>
<item><p>103b5</p><section>dkon brtsegs</section><text>thos pa bzung bas de nyid kyis/ myur du rnam par grol ba thob ste/ rnam par grol ba des shin tu rnam par grol lo/ /ci las rnam par grol zhe na/ sdug bsngal thams cad las shin du rnam par grol lo/ /shA ri'i bu</text></item>
<item><p>103b6</p><section>dkon brtsegs</section><text>gang la las gus pa'i gnas bzhi thob pa tsam gyis dad pa thob nas ji ltar sangs rgyas kyi chos dang 'brel bar mi 'gyur ba de ltar gnas/ de bzhin du gnas de lta bu'i tshul du gnas par bya'o/ /snyam du sems bskyed</text></item>
<item><p>103b7</p><section>dkon brtsegs</section><text>na yang 'di lta bu'i mdo sde'i chos kyi rnam grangs kyi tshig dang yi ge mi 'dzin kyang de dge ba'i rtsa de nyid kyis shes rab byed pa'i chos bzhi 'thob par 'gyur te/ bzhi gang zhe na/ shes rab can shes rab chen po dang ldan par</text></item>
<item><p>103b8</p><section>dkon brtsegs</section><text>'gyur ba dang / shes rab can sangs rgyas mthong zhing phrad nas mnyes par byed pa dang / shes rab can dad pas khyim nas khyim med par rab tu 'byung ba dang / shes rab can bla na med pa yang dag rdzogs pa'i byang chub</text></item>
<item><p>104a1</p><section>dkon brtsegs</section><text>mngon par 'tshang rgya ba ste/ shes rab byed pa'i chos bzhi po de dag 'thob par 'gyur ro/ /de mang por byed pa'i chos bzhi thob par 'gyur te/ bzhi gang zhe na/ mir 'gyur ba mang po rnyed pa dang /</text></item>
<item><p>104a2</p><section>dkon brtsegs</section><text>sangs rgyas 'byung ba mnyes par byed pa mang po dang / dad pas khyim nas khyim med par rab tu 'byung ba mang po dang / bla na med pa yang dag par rdzogs pa'i byang chub mngon par rdzogs par 'tshang rgya ba mang po ste/</text></item>
<item><p>104a3</p><section>dkon brtsegs</section><text>mang por byed pa'i chos bzhi po de dag 'thob par 'gyur ro/ /de yan lag bzhi rjes su 'thob par 'gyur te/ bzhi gang zhe na/ 'khor los sgyur ba'i yan lag rjes su 'thob ste/</text></item>
<item><p>104a4</p><section>dkon brtsegs</section><text>'khor los sgyur ba'i rgyal por 'gyur ba dang / tshangs pa'i 'jig rten du 'tshangs par 'gyur ba dang / lha'i dbang po brgya byin du 'gyur ba dang / bla na med pa yang dag par rdzogs pa'i byang chub mngon par</text></item>
<item><p>104a5</p><section>dkon brtsegs</section><text>rdzogs par sangs rgyas nas/ chos thams cad yongs su rdzogs pa rjes su 'thob/ stobs bsngags pa rjes su 'thob/ sems can yongs su rtogs pa'i ye shes rjes su 'thob/ rdzu 'phrul</text></item>
<item><p>104a6</p><section>dkon brtsegs</section><text>gyi spyod yul yang rab tu mkhyen cing lhar bcas pa'i 'jig rten gyi mig tu 'gyur ro/ /de nas bcom ldan 'das kyis don de nyid rgya cher rab tu bstan pa'i phyir/ de'i tshe tshigs su bcad pa</text></item>
<item><p>104a7</p><section>dkon brtsegs</section><text>'di dag gsungs so/ /'jig rten gyi ni skyabs dang mig /sems can kun gyi dam pa ste/ gang reg mya ngan 'da' 'gyur ba'i/ /gso ba thams cad rab tu shes/ /</text></item>
<item><p>104a8</p><section>dkon brtsegs</section><text>tshur shog ces byas 'ong gyur pa'i/ /rnam par smin pa 'di 'dra ste/ /nam yang sdug bsngal mi 'gyur zhing / /bka' blo mi bder yong mi 'gyur/ /</text></item>
<item><p>104b1</p><section>dkon brtsegs</section><text>lha yi nang du myur 'gro zhing / /mi yi nang du 'ang myur du 'gro/ /sangs rgyas dag kyang myur mthong zhing / /mi khom rnam par spong bar 'gyur/ /'byor cing nor yang chen</text></item>
<item><p>104b2</p><section>dkon brtsegs</section><text>por 'gyur/ /gter gyi rnams ni mang mthong zhing / /gang du lag pa bcug pa rnams/ /thams cad rin chen gang bar 'gyur/ /yan lag brgyad kyi chus gang ba'i/ /</text></item>
<item><p>104b3</p><section>dkon brtsegs</section><text>rdzing bu rab tu bsags par 'gyur/ /nam yang mya ngan mi myong ste/ /bka' blo bde ba'i 'bras bu 'di/ /thing po zha bor mi 'gyur zhing / /rkang pa 'khums dang 'bub</text></item>
<item><p>104b4</p><section>dkon brtsegs</section><text>pa dang / /yan lag skam par mi 'gyur zhing / /yan lag nyams par mi 'gro'o/ /sor mo dgu par mi 'gyur zhing / /sgur po zhar bar mi 'gyur ro/ /glang po'i</text></item>
<item><p>104b5</p><section>dkon brtsegs</section><text>mgo ltar mi 'gyur te/ /bka' blo bde ba'i 'bras bu 'di/ /de'i yan lag rgyas shing dkar/ /lcags kyi dngos po 'dra bar 'gyur/ /rab tu mdzes shing blta na</text></item>
<item><p>104b6</p><section>dkon brtsegs</section><text>sdug /kha dog ldan zhing mdzes par gnas/ /lha yis mngon par mchod par 'gyur/ /mi rnams shin du sti stang byed/ /klu rnams kyis ni mngon mchod</text></item>
<item><p>104b7</p><section>dkon brtsegs</section><text>'gyur/ /bka' blo bde ba'i 'bras bu 'di/ /ngan 'gro thams cad spangs nas ni/ /mi de mtho ris 'gro bar 'gyur/ /myur du byang chub 'tshang rgya ste/ /bka'</text></item>
<item><p>104b8</p><section>dkon brtsegs</section><text>blo bde ba'i 'bras bu 'di/ /mi des sems can thams cad kyi/ /sems rnams thams cad rab tu shes/ /gom pa dag ni bdun por nas/ /</text></item>
<item><p>105a1</p><section>dkon brtsegs</section><text>'jig rten dbyangs kyis go bar byed/ /de yi ye shes mchog 'gyur zhing / /shes rab dag kyang mchog tu 'gyur/ /rnam par grol ba mchog</text></item>
<item><p>105a2</p><section>dkon brtsegs</section><text>'gyur te/ /sems can rnams ni kun gyi mchog /shes rab kyis ni shes rab spyod/ /shes rab ye shes gnas pa ste/ /shes rab ye shes rnam par</text></item>
<item><p>105a3</p><section>dkon brtsegs</section><text>grol/ /sangs rgyas kun gyi brnyes pa yin/ /shes rab kyis ni rang bzhin shes/ /ye shes kyis ni shes bya shes/ /gang dag shes rab ye shes dag /</text></item>
<item><p>105a4</p><section>dkon brtsegs</section><text>thams cad de la dkon mi 'gyur/ /'di 'dra'i dge ba 'di dag gi/ /don ni khyod la ngas bshad do/ /de ni mos pa chung ba yi/ /sems can rnams kyi don ma yin/ /</text></item>
<item><p>105a5</p><section>dkon brtsegs</section><text>gti mug gis ni rmongs pa dang / /sdigs pas mngon par gtses pa rnams/ /zhe sdang khro ba bskyed byas nas/ /chos la gus par mi 'gyur ro/ /nam zhig</text></item>
<item><p>105a6</p><section>dkon brtsegs</section><text>sems can mos chung tshe/ /'di 'dra ba yi chos 'byung ste/ /de na phyir zhing gcig la gcig /gus pa byed par mi 'gyur te/ /gang tshe sems can mi gus shing / /</text></item>
<item><p>105a7</p><section>dkon brtsegs</section><text>khro ba'i nyes la yid dga' ste/ /kun nas nyon mongs sems kyis kyang / /de dag bdag cag dgra bcom 'dzer/ /gnas brtan gang dag rgas pa dang / /rgas shing 'khogs</text></item>
<item><p>105a8</p><section>dkon brtsegs</section><text>pa gtugs pa dag /de dag 'chi ba'i dus byed tshe/ /srid pa'i tha mar gyur ces zer/ /gnas brtan gang dag rgas pa dang / /rgas shing 'khogs pa gtugs pa dag /</text></item>
<item><p>105b1</p><section>dkon brtsegs</section><text>dgra bcom bsod snyoms zos gyur nas/ /sems can dmyal bar myur du 'gro/ /de dag tshul khrims rab dkon na/ /dgra bcom par lta ga la 'gyur/ /dad pas mchod rten byed 'gyur</text></item>
<item><p>105b2</p><section>dkon brtsegs</section><text>te/ /de dag ngan 'gro rnams su 'gro/ /shA ri'i bu de ltar tshul khrims spyod pa'i byang chub sems dpa' byang chub sems dpa'i sde snod kyi don gyi phyir slob dpon la bsnyen bkur dang / /rim</text></item>
<item><p>105b3</p><section>dkon brtsegs</section><text>gro byed pa ni 'di 'dra ba'i phan yon de dag dang / /de bas kyang lhag pa dpag tu med/ /bsam gyis mi khyab/ /tshad med pa 'thob par 'gyur ro/ /de ltar shA ri'i bu byang chub sems</text></item>
<item><p>105b4</p><section>dkon brtsegs</section><text>dpa'i sde snod la rab tu gnas pa'i byang chub sems dpa' rab tu dpang du gyur pa/ /tshul khrims yongs su dag pa/ /byang chub sems dpa'i spyad pa spyod do/ /de la tshul khrims yongs</text></item>
<item><p>105b5</p><section>dkon brtsegs</section><text>su dag pa gang zhe na/ /shA ri'i bu rnam pa bcus byang chub sems dpa'i tshul khrims yongs su dag par rig par bya'o/ /bcu gang zhe na/ /sems can thams cad la mi 'tshe ba</text></item>
<item><p>105b6</p><section>dkon brtsegs</section><text>yin/ /gzhan gyis rdzas la mi rku ba yin/ /gzhan gyis chung ma spangs pa yin/ /sems can thams cad la mi slu ba yin/ /gzhan gyi g.yog 'thun pa la phra ma mi</text></item>
<item><p>105b7</p><section>dkon brtsegs</section><text>zer ba yin/ /tshig drag po bzod pa'i phyir ngag mi rtsub pa yin/ /tshig bsdams pas tshig 'khyal pa spangs pa yin/ /gzhan gyi longs spyod la nga yir mi 'dzin pas brnab</text></item>
<item><p>105b8</p><section>dkon brtsegs</section><text>sems med pa yin/ /tshig ngan par smras pa bzod pas gnod sems spangs pa yin/ lha gzhan mi 'dod pas log par lta ba spangs pa yin te shA ri'i bu rnam pa bcu po de dag gis byang chub sems dpa'i tshul</text></item>
<item><p>106a1</p><section>dkon brtsegs</section><text>khrims yongs su dag par rig par bya'o/ /shA ri'i bu gzhan yang rnam pa bcus byang chub sems dpa'i tshul khrims yongs su dag par rig par bya ste/ bcu gang zhe na/ mi shes pa mi 'dod pas ma nyams pa'i tshul khrims yin/ ngan</text></item>
<item><p>106a2</p><section>dkon brtsegs</section><text>par skye ba yongs su spangs pas skyon med pa'i tshul khrims yin/ nyon mongs pa thams cad dang ma 'dres pas 'dren ma ma yin pa'i tshul khrims yin/ gcig tu dkar po'i chos rnam par spel bas sra sre med pa'i tshul khrims yin/</text></item>
<item><p>106a3</p><section>dkon brtsegs</section><text>ji ltar 'dod pa bzhin du 'gro bas rang dbang gi tshul khrims yin/ mkhas pas ma smad pas bsngags pa'i tshul khrims yin/ nyes pa thams cad mi sgrub pas ma smad pa'i tshul khrims yin/ dbang po bsrungs pas shin du sbas</text></item>
<item><p>106a4</p><section>dkon brtsegs</section><text>pa'i tshul khrims yin/ dran pa dang / shes bzhin gyi phyir shin du bsrungs pa'i tshul khrims yin te/ shA ri'i bu rnam pa bcu po de dag gis byang chub sems dpa'i tshul khrims yongs su dag par rig par bya'o/ /shA ri'i bu gzhan yang</text></item>
<item><p>106a5</p><section>dkon brtsegs</section><text>rnam pa bcus byang chub sems dpa'i tshul khrims yongs su dag par rig par bya ste/ bcu gang zhe na/ rung ba'i tshod shes pas 'dod pa nyung ba'i tshul khrims yin/ 'dod pa spong bas chog shes pa'i tshul khrims yin/ lus dang sems</text></item>
<item><p>106a6</p><section>dkon brtsegs</section><text>rab tu dben pas nan tan gyi tshul khrims yin/ 'du 'dzi la smod pas dgon par gnas pa'i tshul khrims yin/ bdag gi khar las pa'i dge ba'i rtsa ba sgrub ba'i phyir sbyangs pa'i yon tan dang yo byad bsnyungs pa'i tshul khrims</text></item>
<item><p>106a7</p><section>dkon brtsegs</section><text>yin/ pha rol gyi gdong du mi lta bas 'phags pa'i rigs la dga' ba'i tshul khrims yin/ lha dang mi rnams la mi slu bas ji ltar smras pa de ltar byed pa'i tshul khrims yin/ rang gi sems nges par rtog</text></item>
<item><p>106a8</p><section>dkon brtsegs</section><text>pas bdag gi 'khrul pa la so sor rtog pa'i tshul khrims yin/ pha rol gyi sems srung bas gzhan gyi 'khrul pa la nyes par mi lta ba'i tshul khrims yin/ bsdu ba'i dngos po rjes su mi gtong bas sems can yongs su smin</text></item>
<item><p>106b1</p><section>dkon brtsegs</section><text>par byed pa'i tshul khrims yin te/ shA ri'i bu rnam pa bcu po de dag gis byang chub sems dpa'i tshul khrims yongs su dag par rig par bya'o/ /shA ri'i bu gzhan yang rnam pa bcus byang chub sems dpa'i tshul khrims yongs su dag par rig par bya ste/ bcu</text></item>
<item><p>106b2</p><section>dkon brtsegs</section><text>gang zhe na/ 'di lta ste/ tha ba'i sems med pas sangs rgyas la dad pa'i tshul khrims yin/ dam pa'i chos srung bas chos la dad pa'i tshul khrims yin/ 'phags pa 'dus pa la gus pas dge 'dun la dad pa'i tshul khrims yin/ sangs</text></item>
<item><p>106b3</p><section>dkon brtsegs</section><text>rgyas dang byang chub sems dpa' yid la byed pa dang ma bral bas 'dud pa'i tshul khrims yin/ byang chub kyi yan lag gi tshogs bsags pas dge ba'i bshes gnyen la bsten pa'i tshul khrims yin/ mi dge ba'i chos thams</text></item>
<item><p>106b4</p><section>dkon brtsegs</section><text>cad yongs su spangs pas sdig pa'i grogs po yongs su spong ba'i tshul khrims yin/ sems can thams cad yongs su smin par byed pas byams pa'i tshul khrims yin/ nyam thag par gyur pa'i sems can yongs su smin par byed</text></item>
<item><p>106b5</p><section>dkon brtsegs</section><text>pas snying rje'i tshul khrims yin/ chos la dga' zhing rab tu mos pas dga' ba'i tshul khrims yin/ rjes su chags pa dang / khong khro ba spangs pas btang snyoms kyi tshul khrims yin te/ shA ri'i bu rnam pa bcu po de dag gis</text></item>
<item><p>106b6</p><section>dkon brtsegs</section><text>byang chub sems dpa'i tshul khrims yongs su dag par rig par bya'o/ /shA ri'i bu gzhan yang rnam pa bcus byang chub sems dpa'i tshul khrims yongs su dag par rig par bya ste/ bcu gang zhe na/ sems can yongs su smin par</text></item>
<item><p>106b7</p><section>dkon brtsegs</section><text>byed pas sbyin pa'i tshul khrims yin/ sems kun du srung bas bzod pa'i tshul khrims yin/ mi zlogs pas brtson 'grus kyi tshul khrims yin/ bsam gtan gyi tshogs yang dag par rdzogs par byed pas bsam gtan gyi tshul khrims yin/ thos</text></item>
<item><p>106b8</p><section>dkon brtsegs</section><text>pa dang tshul khrims kyis mi ngoms pas shes rab kyi tshul khrims yin/ byang chub sems dpa'i sde snod yongs su tshol bas thos pa yongs su tshol ba'i tshul khrims yin/ mi rtag pa'i 'du shes so sor rtog pas lus la mi lta ba'i</text></item>
<item><p>107a1</p><section>dkon brtsegs</section><text>tshul khrims yin/ sems la sgyu ma lta bur so sor rtog pas srog la yid mi rton pa'i tshul khrims yin/ thog ma nas tshul khrims yongs su dag pas bsam pa thams cad yongs su rdzogs par byed pa'i tshul khrims yin/</text></item>
<item><p>107a2</p><section>dkon brtsegs</section><text>tshul khrims thams cad yongs su bsngo bas de bzhin gshegs pa dang phrad pa'i tshul khrims yin te/ shA ri'i bu rnam pa bcu po de dag gis byang chub sems dpa'i tshul khrims yongs su dag par rig par bya'o/ /shA ri'i bu de ltar tshul</text></item>
<item><p>107a3</p><section>dkon brtsegs</section><text>khrims shin du yongs su dag pa'i byang chub sems dpa' lha dang mi'i dpal phun sum tshogs pa myong bar mi 'gyur ba gang yang med do/ /'jig rten gyi bzo'i gnas dang / las kyi gnas mi shes pa gang yang med do/ /des sems can</text></item>
<item><p>107a4</p><section>dkon brtsegs</section><text>thams cad longs spyod dang / nye bar spyod pa thob par mi byed pa gang yang med do/ /so so'i skye bo phan tshun mi mdza' bar mi 'gyur ba de gang yang med de/ de la byang chub sems dpa' khong khro ba med do/ /gang la byang chub sems dpa' ma</text></item>
<item><p>107a5</p><section>dkon brtsegs</section><text>dad par 'gyur ba'i brdzun du smra ba de gang yang med do/ /de sems can gang la yang mar 'du shes mi skyed pa med do/ /de sems can gyi ris na sems can gang la yang phar 'du shes mi skyed pa med do/ /de sems can gang la yang</text></item>
<item><p>107a6</p><section>dkon brtsegs</section><text>yid rton pa'i 'du shes mi skyed pa med do/ /de 'dus byas kyi chos gang la yang mi rtag par 'du shes mi skyed pa med do/ /de thams cad 'du byed du gtogs par shes nas lus dang srog la mi lta ste/ tshul khrims yongs su dag</text></item>
<item><p>107a7</p><section>dkon brtsegs</section><text>pa'i byang chub sems dpa' byang chub sems dpa'i spyad pa spyod do/ /bcom ldan 'das kyis de skad gsungs te/ bde bar gshegs pas de skad bka' stsal nas ston pa yang 'di skad gsung ngo / /tshul khrims 'di la gang gnas</text></item>
<item><p>107a8</p><section>dkon brtsegs</section><text>pa skyob pa yi ni chos sku dang / dbyangs dang kha dog gzugs rnams ni/ de dag la ni rnyed mi dka'/ ldongs shing dmus long mi 'gyur la/ zhar sgur zha bar mi 'gyur ro/ /'byung ba rnam par dag 'gyur zhing / de yi lus ni mdzes par 'gyur/ /</text></item>
<item><p>107b1</p><section>dkon brtsegs</section><text>stobs che zhing ni mthu che ste/ gzi che zhing ni gzi brjid rab/ shes rab dang ni brtson 'grus kyis/ /sdig can bdud ni skrag par byed/ /rgyal po yis ni mngon mchod cing / /lha klu rnams kyis bkur sti byas/ the tshom thams cad chad</text></item>
<item><p>107b2</p><section>dkon brtsegs</section><text>par 'gyur/ /de dag byams pa shin du bsgoms/ tshul khrims phung po rab gnas nas/ gsod par byed kyang 'jigs pa med/ grags pa chen po chos spyod pa/ ngan 'gro dag tu mi 'gro 'o/ /sems can thams cad gnyid log kyang / snyos</text></item>
<item><p>107b3</p><section>dkon brtsegs</section><text>pa med cing mi nyal te/ phyogs bzhi dag ni kun du yang / legs par bshad pa yongs su tshol/ tshul khrims phung por gnas pa dag /rin chen mchog dang chung ma dang / bdag gi sha yang rab gtong zhing / byang chub lam ni kun du tshol/</text></item>
<item><p>107b4</p><section>dkon brtsegs</section><text>sangs rgyas chos ni bla med pa/ mchog gi chos rnams yongs su tshol/ 'jig rten dag gi mgon 'gyur zhing / mchod rten dang ni sbyin par 'os/ gshe zhing yongs su spyo ba dang / nyes pa byas pa thams cad bzod/ bzod pa nyid la rab</text></item>
<item><p>107b5</p><section>dkon brtsegs</section><text>gnas shing / bzod pa yi ni bsngags pa brjod/ mi bden par ni mi smra ste/ ji ltar smras pa de bzhin byed/ byang chub snying por 'dug nas ni/ sa 'di dag kyang g.yo bar byed/ sangs rgyas chos la nem nur med/ /lha gzhan dag ni</text></item>
<item><p>107b6</p><section>dkon brtsegs</section><text>rab tu spong / /rtag tu sangs rgyas bcom ldan las/ lha gzhan yod par mi 'gyur ro/ /mtshon dag dang ni dug rnams kyis/ phan tshun gnod pa byed pa yi/ sdums ni byed par 'gyur ba dag /de ni mkhas pa'i mtshan</text></item>
<item><p>107b7</p><section>dkon brtsegs</section><text>nyid do/ sems can sdug bsngal rnams mthong na/ bskal pa bye ba mang por yang / bdag gi don ni med 'gyur kyang / yal bar 'dor bar mi 'gyur ro/ /don rnyed na ni mdza' bo zhes/ phan tshun du ni rab tu smra/ don ni byed par</text></item>
<item><p>107b8</p><section>dkon brtsegs</section><text>ma 'gyur na/ gcig la gcig ni gsod par byed/ 'dzam bu yi ni gling 'di dang / sangs rgyas kyi ni zhing kun du/ rin chen bkang ste sbyin byas nas/ rtag tu bdag gi grogs su 'gyur/ /gang dag mtshon rnams rnon po yis/ yan lag nying lag gcod pa yi/ /sems can</text></item>
<item><p>108a1</p><section>dkon brtsegs</section><text>dag ni thams cad la/ /sems ni mnyam par rab tu 'jug /sangs rgyas dag gi chos rnams phyir/ /byis pa rnams kyi chos spong ste/ /chos la shin du gnas gyur pas/ /tshul khrims rtag tu dag par 'gyur/ /chos kyi rjes 'thun chos zhugs nas/ /</text></item>
<item><p>108a2</p><section>dkon brtsegs</section><text>byang chub kyi ni spyad pa spyod/ /sangs rgyas kyi ni byang chub phyir/ /rigs gsum bdud rtsi rab tu sbyin/ /tshul khrims phung po gnas byas nas/ /chos rnams thams cad mngon par bslabs/ mkhas pa lha dang bcas pa yi/ /'jig rten na ni mchod</text></item>
<item><p>108a3</p><section>dkon brtsegs</section><text>par 'os/ /chos rnams kun la the tshom med/ /bzo kun la yang rab tu mkhas/ /sems can bsam pa shes gyur nas/ /snyan pa'i tshig ni ston par byed/ /tshul khrims phung po rnams sbyangs nas/ byang chub dam pa sangs rgyas te/ /shing mchog drung du</text></item>
<item><p>108a4</p><section>dkon brtsegs</section><text>'dug byas nas/ /sdig can bdud ni skrag par byed/ /nyi zla dag ni snang bar ltar/ /gzi brjid drag po'i 'od byed pa/ /de ltar sems can mchog 'gyur zhing / /shes rab kyi ni mig las byung / /sems can rnams la lag byin te/ /dris pa la ni</text></item>
<item><p>108a5</p><section>dkon brtsegs</section><text>lam rnams ston/ /rtag tu gsong por smra 'gyur te/ /de dag la ni phrag dog med/ /bdag dang rin chen gzhan dag kyang / /mang po rnams ni myur du gtong / /de ni brgya lam byang chub mchog /gtong bar 'gyur ba ma yin no/ /dad dang tshul khrims</text></item>
<item><p>108a6</p><section>dkon brtsegs</section><text>phun sum tshogs/ /bden pa'i tshig la rab tu gnas/ /tshul khrims phung po rab gnas pas/ /de dag la ni rgyu med do/ /brdzun zer ba dag 'ongs gyur nas/ /sbyin zhing bya zhes zer yang na/ /bden pa'i tshig la gnas pas na/ /</text></item>
<item><p>108a7</p><section>dkon brtsegs</section><text>dad pas de la dad par 'gyur/ /phan tshun gcig la gcig smra ba/ /chos gos dang ni bsod snyoms rnams/ /'di sbyin smras te ma byin yang / /de la yid ni 'khrugs pa med/ /gzhan yang shA ri'i bu de ltar tshul khrims yongs su</text></item>
<item><p>108a8</p><section>dkon brtsegs</section><text>dag pa'i byang chub sems dpa' ni 'du byed thams cad la mngon par mi dga' ba'i 'du shes skyed do/ /sems can thams cad la pha mar 'du shes skyed do/ /tshor ba dang / rnam par rig pa la rnam par rig pa med par 'du</text></item>
<item><p>108b1</p><section>dkon brtsegs</section><text>shes skyed do/ /de mnyam pa dang / mi mnyam par yang sems kyi mngon par mi sgrub bo/ /de ci'i phyir zhe na/ gal te sems kyis mnyam par byed na mya ngan las 'das pa sems las 'das par 'gyur ro/ /sems kyis mi mnyam par byed na ni chags</text></item>
<item><p>108b2</p><section>dkon brtsegs</section><text>pa'i sems su gyur bas ches mi mnyam par 'gyur ro/ /mig dang gzugs la brten nas mig gi rnam par shes pa skye ste/ /chags pa'i sems bskyed nas 'gags pa de'i bag la nyal gyi sems de'i rang bzhin du skye ste/ /mi bden pa'i</text></item>
<item><p>108b3</p><section>dkon brtsegs</section><text>dmigs pa la mi bden pa'i sems sdug go zhes rtog ste/ de ni tshul bzhin ma yin pa'o/ /mi sdug pa'o zhes mos par byed pa ni rnam par grol ba'o/ /rnam par grol ba gang na pa de na zad pa'o/ /ci zad ce na/ gang zad pa de ni 'dod</text></item>
<item><p>108b4</p><section>dkon brtsegs</section><text>chags zad pa/ zhe sdang zad pa/ gti mug zad pa'o/ /de ci'i phyir zhe na/ 'dod chags skad cig gis zad par 'gyur te/ 'dod chags kyang gzhan la zad pa yang gzhan zhig yin du zin na 'dod chags yang dag par nyid du 'gyur ro/ /de ltar</text></item>
<item><p>108b5</p><section>dkon brtsegs</section><text>'dod chags yang dag pa ma yin pas zad par 'gyur yang shA ri'i bu 'dod chags ni tshul bzhin ma yin par yid la byed pa las byung ba/ kun du rtog pas phye ba ste/ gang kun mi rtog pa de ni mi rtog go/ /rtog pa spangs pa ni yang</text></item>
<item><p>108b6</p><section>dkon brtsegs</section><text>dag pa ma yin pa ste/ de la 'dod chags byed pa 'di ni yang dag pa ma yin no/ /gang yang dag pa ma yin pa de la sdug bsngal med/ yongs su gdung ba med do/ /gang yongs su gdung ba med pa de ni yang dag pa ma yin pa'o/ /gang yang dag</text></item>
<item><p>108b7</p><section>dkon brtsegs</section><text>pa ma yin pa de la gdung ba med de/ de ni bsil bar gyur pa mya ngan las 'das pa yin pas de la 'dod chags med do/ /de ci'i phyir zhe na/ mya ngan las 'das pa ni sems dang ldan pa ma yin te/ 'di ltar 'dod chags zad par 'gyur ro/ /</text></item>
<item><p>108b8</p><section>dkon brtsegs</section><text>mya ngan las 'das pa ni 'dod chags zad pa ste/ de ltar 'dod chags kyang gzhan/ mya ngan las 'das pa yang gzhan te/ gang gzhan pa de ni pha rol bas kyang pha rol lo/ /pha rol bas kyang pha rol gang yin pa de ni mkhas pa rnams</text></item>
<item><p>109a1</p><section>dkon brtsegs</section><text>yongs su tshol te yongs su tshol ba na snying po mi dmigs so/ /gang snying po med pa ni gsog go/ /gsog gang yin pa de ni gsob bo/ /gsob gang yin pa de ni stong pa'o/ /cis stong zhe na/ bdag dang bdag gi dang / rtag pa dang /</text></item>
<item><p>109a2</p><section>dkon brtsegs</section><text>brtan pa dang / ther zug dang / mi 'gyur ba'i chos kyis stong ste/ gang sems can med pa de ni srog med pa ste/ de las 'dod chags mi skye zhe sdang mi skye ste/ gti mug mi skye'o/ /ci yod pas nga zhes bya ba 'am/ nga'i zhes bya ba 'am/ 'di ni nga /</text></item>
<item><p>109a3</p><section>dkon brtsegs</section><text>'di ni nga'i 'o zhes ngar 'dzin pa dang / nga yir 'dzin pa log pa 'di 'byung zhe na/ nga yir 'dzin pa las mngon par 'du byed pa 'byung ste/ de la mngon par 'du byed pa ni bzhi'o/ /bzhi gang zhe na lus kyis mngon par 'du byed do/ /ngag gis mngon</text></item>
<item><p>109a4</p><section>dkon brtsegs</section><text>par 'du byed do/ /yid kyis brtags nas ngag rtsub po smras te/ de nas phyis lus kyis gnod par byed do/ /de ltar bdag dang gzhan du 'du shes pa la 'du shes 'dzin par 'gyur ro/ /yang shA ri'i bu byis pa so so'i skye bo thams cad ni 'du</text></item>
<item><p>109a5</p><section>dkon brtsegs</section><text>shes kyis mdud pa yin te/ shA ri'i bu de la byang chub sems dpas phyin ci log gi 'du shes 'di lta bu rig nas su yang sten par mi byed do/ /de ci'i phyir zhe na/ sten pa las de'i 'jigs pa byung ste/ bdag ni 'jigs pa mi</text></item>
<item><p>109a6</p><section>dkon brtsegs</section><text>'dod do zhes shA ri'i bu de'i phyir byang chub sems dpa' sems can thams cad la yid mi rton pa yin no/ /shA ri'i bu ji ltar na byang chub sems dpa' sems can thams cad la pha mar 'du shes skyed ce na/ shA ri'i bu 'di la yun ring</text></item>
<item><p>109a7</p><section>dkon brtsegs</section><text>po'i dus na mar ma gyur pa dang / phar ma gyur pa'i sems can gang yang rnyed par sla ba ma yin te/ sems can thams cad kyang pha mar gyur to/ /de dag la 'dod chags kyi sems skyes na mar 'du shes pa spang ngo / /zhe sdang gi sems skyes na</text></item>
<item><p>109a8</p><section>dkon brtsegs</section><text>phar 'du shes pas spong ste/ shA ri'i bu rnam grangs 'dis ci nas sems can thams cad byang chub sems dpa'i gnyen yin par de ltar rig par bya'o/ /shA ri'i bu sngon byung ba 'das pa'i dus na bskal pa grangs med pa bas kyang ches grangs</text></item>
<item><p>109b1</p><section>dkon brtsegs</section><text>med pa yangs pa/ tshad med pa/ bsam gyi mi khyab pa'i de'i dus de'i tshe na/ mchog gi tshogs can zhes bya ba de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa bde bar gshegs pa/ 'jig rten mkhyen</text></item>
<item><p>109b2</p><section>dkon brtsegs</section><text>pa skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das 'jig rten du byung ste/ de lo bye ba phrag dgu bcu'i bar du bzhugs so/ /de'i nyan thos bye ba khrag khrig phrag dgu bcu'i 'dus pa chen po</text></item>
<item><p>109b3</p><section>dkon brtsegs</section><text>byung ngo / /yang de'i tshe byang chub sems dpa' dran pa rnyed ces bya ba zhig rgyal po'i rigs su skyes te/ gzugs bzang zhing mdzes la blta na sdug ste/ kha dog bzang po rgyas pa'i mchog dang ldan pa zhig byung ste/ de btsas ma thag tu mas bu mo</text></item>
<item><p>109b4</p><section>dkon brtsegs</section><text>brgyad khri bzhi stong byin/ phas bu mo brgyad khri bzhi stong byin/ mdza' bo dang / nye du dang / snag gi gnyen mtshams kyis bu mo brgyad khri bzhi stong byin/ pha ma'i gnyen bshes kyis kyang bu mo brgyad khri bzhi stong gnyen gyi g.yog tu byin</text></item>
<item><p>109b5</p><section>dkon brtsegs</section><text>no/ /shA ri'i bu byang chub sems dpa'i phas khang pa gsum byed du bcug pa 'di lta ste/ dpyid sa dang / dbyar sa dang / dgun sa byas so/ /byang chub sems dpa' dus bzhin du khang pa'i steng na 'dug ste/ gang na 'dug pa 'dir sil snyan</text></item>
<item><p>109b6</p><section>dkon brtsegs</section><text>thogs pa brgya stong du ma 'ongs nas/ bsnyen bkur dang / rim gro byed de/ rol mo'i sgra phyung ma thag tu byang chub sems dpa' de skye ba dang / 'jig pa'i 'du shes skyes so/ /sgra 'gags ma thag tu sgra 'di ga las byung / gang du byung / gang nas</text></item>
<item><p>109b7</p><section>dkon brtsegs</section><text>'gags/ gang du 'gags shes yongs su tshol te/ de mtshan mo'i 'du shes kyang mi skye/ nyin mo'i 'du shes kyang mi skye zhing / gzhan du na mi rtag par 'du shes skye ste/ de mngon par mi dga' ba'i 'du shes skye'o/ /shA ri'i bu de ltar byang chub</text></item>
<item><p>109b8</p><section>dkon brtsegs</section><text>sems dpa' dran pa thob pa de lo stong phrag bzhi bcur nam yang yid rol mo la chags par ma gyur to/ /lo stong phrag bzhi bcur nam yang 'dod pa la ma spyad do/ /de nyid na de khyim na gnas bzhin du bsam</text></item>
<item><p>110a1</p><section>dkon brtsegs</section><text>gtan bzhi rnams la bsam gtan byed de/ mngon par shes pa lnga bsgrubs nas de khyim de nas rdzu 'phrul gyis steng gi bar snang las bcom ldan 'das mchog gi tshogs can de bzhin gshegs pa dgra bcom pa yang dag par rdzogs pa'i</text></item>
<item><p>110a2</p><section>dkon brtsegs</section><text>sangs rgyas ga la ba der song ste bcom ldan 'das mchog gi tshogs can de bzhin gshegs pa la dge ba'i rtsa ba'i dngos po cung zad cig zhu'o snyam pa dang / shA ri'i bu bcom ldan 'das mchog gi tshogs can de bzhin gshegs pa de nyid kyi</text></item>
<item><p>110a3</p><section>dkon brtsegs</section><text>nyin par yongs su mya ngan las 'das te/ de yongs su mya ngan las 'das pa'i drung du phyin nas dge slong dag de bzhin gshegs pa la bsnyen bkur bgyi'o zhes dris na/ de la dge slong de dag na re rigs kyi bu de bzhin gshegs pa yongs su mya</text></item>
<item><p>110a4</p><section>dkon brtsegs</section><text>ngan las 'das so zhes zer ro/ /nga yongs su mya ngan las 'das shes thos nas sa phyogs de nyid du ngu zhing brgyal nas/ kha bub tu sa'i steng du 'gyel nas de'i tshe tshigs su bcad pa 'di dag smras so/ /'jig rten sgron mdzad 'di lta bu/ chos</text></item>
<item><p>110a5</p><section>dkon brtsegs</section><text>rnams kun gyi pha rol phyin/ bag med gnas su bdag song bas/ bdag nyid yongs su bslus par gyur/ /bskal pa bye ba phrag stong gis/ de bzhin gshegs pa 'byung 'gyur na/ mgon po bdag gis mnyes ma byas/ bdag gis skyabs</text></item>
<item><p>110a6</p><section>dkon brtsegs</section><text>gyur su zhig yod/ bdag la sangs rgyas ma brjod pa/ ma ni bdag gi dgra yin snyam/ skyes ma thag tu de yi tshe/ /de bzhin gshegs pa blta ba zhig /gang gis 'dod la bdag sbyar ba/ /pha ni bdag gi dgrar sems te/ /de dag dbang du gyur pas</text></item>
<item><p>110a7</p><section>dkon brtsegs</section><text>na/ 'jig rten mgon po ma mnyes byas/ /'di ltar sangs rgyas gsung sgra ni/ yan lag drug bcu bdag ma thos/ bdag gis sangs rgyas ma mnyes byas/ /bdag la nyams pa chen po byung / /'jig rten phan mdzad thugs brtse de lta</text></item>
<item><p>110a8</p><section>dkon brtsegs</section><text>bu/ /chos rnams kun gyi pha rol phyin pa ni/ bag med pa yis de ring dus 'das te/ /rkang gnyis gtso bo bdag gis ma mnyes byas/ /bskal pa khrag khrig bye ba phrag brgyar yang / /sangs rgyas brgya lam mthong ba rnyed par dka'/</text></item>
<item><p>110b1</p><section>dkon brtsegs</section><text>bde gshegs mya ngan 'das nas phyin pa ni/ /rgyal ba deng 'dir bdag gis ma mnyes byas/ /skyes ma thag tu sangs rgyas ma brjod pa/ /pha dang ma ni de ring dgra yin snyam/ /gal te rgyal ba bzhugs pa mthong gyur na/ /chos rnams</text></item>
<item><p>110b2</p><section>dkon brtsegs</section><text>nyan cing mchod pa bya ba zhig /bde gshegs mya ngan 'das nas 'dong 'ongs pas/ /de bzhin gshegs pa'i yan lag drug bcu po/ /de dag kun dang ldan pa'i dbyangs byung ba/ rgyal ba'i de dag bdag gis deng ma thos/ mya ngan 'das nas</text></item>
<item><p>110b3</p><section>dkon brtsegs</section><text>'dir ni bdag phyin pa/ /de ring bdag la nyams pa chen po byung / sngon gyi sangs rgyas dag gis rtag bstan pa/ /gya nom chos rnams bdag la mi ston to/ /de nas shA ri'i bu byang chub sems dpa' de sa phyogs de nas myur du langs te/</text></item>
<item><p>110b4</p><section>dkon brtsegs</section><text>bcom ldan 'das mchog gi tshogs can de bzhin gshegs pa dgra bcom pa yang dag par rdzogs pa'i sangs rgyas ga la ba der song ste phyin nas de bzhin gshegs pa'i khri la ngu zhing lan brgya stong du ma bskor ba byas nas sa phyogs</text></item>
<item><p>110b5</p><section>dkon brtsegs</section><text>gcig tu 'dug ste/ tshigs su bcad pa 'di dag gsol to/ /sems can mchog ni yang dag ste/ /yang dag chos rnams bstan pa mdzad/ /byang chub dam pa mchog gi phyir/ /bdag gi sems ni yang dag skye/ /shes rab chen po</text></item>
<item><p>110b6</p><section>dkon brtsegs</section><text>yang dag gsung / /de bzhin gshegs pa mi mthong ste/ /rgyal ba khyod kyi ci 'dra ba/ /bdag gi shes pa 'ang 'di 'drar gyur/ /bdag sngon stobs kyang chung ba ste/ /shes rab zhan pa bdud kyi phyogs/ /khyim gyi gnas na mchis pas</text></item>
<item><p>110b7</p><section>dkon brtsegs</section><text>na/ /mi yi gtso bo ma mnyes bgyis/ /sngon bgyis bsod nams mchis pas ni/ /de bzhin gshegs pa bdag gis mthong / /chos rnams bdag la mi ston pas/ /de phyir shin du sdug bsngal lo/ /</text></item>
<item><p>110b8</p><section>dkon brtsegs</section><text>lha dang klu yi mdun du ni/ /bden pa'i tshig rnams bdag gis brjod/ /ji ste bdag ni yang dag tu/ /ji skad smras pa bzhin gyur te/ /ma 'ongs pa yi dus kyi tshe/ /glang po chen po don gzigs pa/ /yang dag nyid kyi chos</text></item>
<item><p>111a1</p><section>dkon brtsegs</section><text>ston pa/ /mi mchog sangs rgyas 'gyur bar bgyi/ mi khom par ni mi skye zhing / /skyes nas 'dod pa bsten mi bgyid/ /bud med dngos por mi 'gyur zhing / /bdud kyi bcings pa bcad par bgyi/ mngon sum du ni chos ston pa/ /sangs rgyas rnams ni rtag</text></item>
<item><p>111a2</p><section>dkon brtsegs</section><text>tu blta/ /mthong nas rab tu dad par bgyi/ /dad nas sti stang rim gro bgyi/ bdag gis gang smras tshig 'di ni/ yang dag bden par 'gyur zhe na/ /bden pa des ni sangs rgyas 'di/ /byang chub bzhin du bzhugs par shog /tshig 'di rnams ni smras pa dang / /de bzhin</text></item>
<item><p>111a3</p><section>dkon brtsegs</section><text>gshegs pa cog ger bzhugs/ /lha rnams bye ba stong phrag gis/ /de tshe rab tu gos rab gtor/ /de ni rab tu yid dga' nas/ /bar snang la ni 'dug gyur te/ /bar snang la ni 'dug nas su/ /rgyal ba de la tshigs bcad bstod/ /snang bar gyur phan pa'i thugs/ /</text></item>
<item><p>111a4</p><section>dkon brtsegs</section><text>rdzu 'phrul chen po dam pa gsung / /mchog gi chos rnams ston mdzad pa/ /sangs rgyas smra ba mgon po dran/ /des tshigs su bcad pa de dag smras nas 'khor rnams rgya cher tshim par bya ba'i phyir de'i tshe tshigs su bcad pa 'di dag smras so/ /bdag ni mi gtsos</text></item>
<item><p>111a5</p><section>dkon brtsegs</section><text>lung bstan te/ /'jig rten du yang sangs rgyas 'gyur/ /bdag gis rjes su slob gyis la/ /de bzhin gshegs la rim gro gyis/ /bdag la rjes su thugs brtse'i phyir/ /mya ngan 'das pa 'ang bzhengs gyur na/ /'jig rten mgon po bsam mi khyab/ /su</text></item>
<item><p>111a6</p><section>dkon brtsegs</section><text>zhig sangs rgyas dad mi byed/ /de bzhin gshegs pa la des dge ba'i rtsa ba bskyed de mchod pa dang / /rim gror cher byas nas dge ba'i rtsa ba de nyid kyis de nas shi 'phos pa dang / bde 'gro mtho ris su skyes te/ de bskal pa bye ba phrag nyi shur ngan 'gro log par</text></item>
<item><p>111a7</p><section>dkon brtsegs</section><text>ltung bar ma song ngo / /bskal pa bye ba phrag nyi shur 'dod pa la nam yang yongs su ma spyad do/ /bla na med pa yang dag par rdzogs pa'i byang chub rab tu 'dod pa'i phyir de dag thams cad la yang mchod pa dang / rim gro cher byas te thams cad tu yang</text></item>
<item><p>111a8</p><section>dkon brtsegs</section><text>tshangs par spyod pa spyad nas/ de bskal pa tha ma dus tha ma la lus tha ma bdag gi dngos po tha ma thob pa'i tshe rang gi dge ba'i rtsa bas bskul nas sa la'i rgyal po zhes bya ba de bzhin gshegs pa dgra bcom pa yang dag par rdzogs pa'i</text></item>
<item><p>111b1</p><section>dkon brtsegs</section><text>sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das 'jig rten du byung ste/ shA ri'i bu bcom ldan 'das</text></item>
<item><p>111b2</p><section>dkon brtsegs</section><text>sa la'i rgyal po'i tshe'i tshad ni bskal pa bye ba phrag nyi shur gyur to/ /shA ri'i bu de bzhin gshegs pa sa la'i rgyal po'i nyan thos 'dus pa ni gnyis byung ste/ nyan thos 'dus pa gcig la ni dge slong bye ba phrag nyi shu yod do/ /nyan thos 'dus</text></item>
<item><p>111b3</p><section>dkon brtsegs</section><text>pa gnyis pa la ni dge slong stong phrag bzhi bcu yod do/ /thams cad kyang dgra bcom pa/ zag pa zad pa/ nyon mongs med pa/ dbang dang ldan par gyur ba nas/ sems kyi dbang thams cad kyi dam pa'i pha rol tu son pa'i bar du'o/ /</text></item>
<item><p>111b4</p><section>dkon brtsegs</section><text>yongs su mya ngan las 'das pa'i ring bsrel yang rgyas par gyur to/ /shA ri'i bu de bzhin gshegs pa sa la'i rgyal po yongs su mya ngan las 'das pa'i dam pa'i chos lo stong phrag bcur gnas so/ /de nas bcom ldan 'das</text></item>
<item><p>111b5</p><section>dkon brtsegs</section><text>kyis de'i tshe tshigs su bcad pa 'di dag gsungs so/ /bskal pa bye ba nyi shur ni/ /ngan 'gror nam yang ma song ste/ /bskal pa bye ba nyi shur yang / /'dod pa dag la yong ma sten/ /de yi bar du sangs rgyas ni/ /stong phrag</text></item>
<item><p>111b6</p><section>dkon brtsegs</section><text>bdun rnams mya ngan 'das/ /der ni tshangs par spyod spyad de/ /chos 'dod par yang rtag tu gyur/ /de phyir byang chub sangs rgyas nas/ /rgyal ba'i sA la'i dbang por gyur/ /bye ba stong phrag sum bcu rnams/ /</text></item>
<item><p>111b7</p><section>dkon brtsegs</section><text>byang chub mchog la rab tu bkod/ /srog chags kun la phan pa'i phyir/ /byang chub dam pa sangs rgyas nas/ /bskal pa bye ba nyi shur ni/ /srog chags rnams la chos ston to/ /stong phrag dag ni bzhi bcu</text></item>
<item><p>111b8</p><section>dkon brtsegs</section><text>dang / /gzhan yang bye ba nyi shu rnyed/ /thams cad zag zad drang srong gi/ /dge 'dun de tshe de yi byung / /ston pa mya ngan 'das nas kyang / /ring bsrel shin tu rgyas par gyur/ /mchod rten stong phrag drug bcu dang / /bye ba dag kyang</text></item>
<item><p>112a1</p><section>dkon brtsegs</section><text>der byung ngo / /mya ngan 'das ni dam pa'i chos/ /lo ni stong phrag bcur gnas te/ /rgyal ba'i bstan pa thos nas ni/ /su zhig de la dad mi byed/ /sangs rgyas kyis ni chos thos nas/ /</text></item>
<item><p>112a2</p><section>dkon brtsegs</section><text>mkhas pa su dag nem nur byed/ /de dag ngan 'gror mi 'gro ste/ /myur du mya ngan 'das par reg /shA ri'i bu de ltar tshul khrims yongs su dag pa'i byang chub sems dpa' sems can thams cad la ma dang phar 'du shes</text></item>
<item><p>112a3</p><section>dkon brtsegs</section><text>skyed de/ /'dod chags kyis sems skyes pa ni mar 'du shes pas spong ngo / /zhe sdang gis sems skyes pa ni phar 'du shes pas spong ngo // // bam po bcu gcig pa/ shA ri'i bu gzhan yang tshul khrims yongs</text></item>
<item><p>112a4</p><section>dkon brtsegs</section><text>su dag pa'i byang chub sems dpa' bdag nyid la mi mthun pa mang du gnas pa yin te/ de 'dod chags kyi phyir tshul bzhin yid la byed pas 'dod pa la yang dag par mi mthun pa skyed do/ /de 'dod pa dang / /'dod pa'i</text></item>
<item><p>112a5</p><section>dkon brtsegs</section><text>mi mthun pa yang rab tu shes so/ /de la 'dod pa gang / /'dod pa'i mi mthun pa gang zhe na/ /'dod pa zhes bya ba ni gang mig gis shes par bya ba'i gzugs la mngon par chags pa de ni 'dod pa zhes bya'o/ /gzhan yang</text></item>
<item><p>112a6</p><section>dkon brtsegs</section><text>'dod pa zhes bya ba ni gang rna bas shes par bya ba'i sgra la mngon par chags pa'o/ /de bzhin du sbyar te/ /gang snas shes par bya ba'i dri dang / lces shes par bya ba'i ro dang / lus kyis shes par bya ba'i reg bya la mngon par</text></item>
<item><p>112a7</p><section>dkon brtsegs</section><text>chags pa de ni 'dod pa zhes bya'o/ /de la gang mngon par chags pa de ni lhag par zhen pa'o/ /gang lhag par zhen pa de ni kun du sbyor ba'o/ /gang kun du sbyor ba de ni mngon par 'grub pa'o/ /gang mngon par</text></item>
<item><p>112a8</p><section>dkon brtsegs</section><text>'grub pa de ni 'ching ba ste/ /de yang dag pa ma yin pa 'drid pa'o/ /de ltar kye ma'o sems can 'di dag ni yang dag pa ma yin pa 'drid pa'i 'ching bas bcing pa ste/ /bcings pa/ nges par bcings pa/</text></item>
<item><p>112b1</p><section>dkon brtsegs</section><text>shin du nges par bcings pa'o/ /cis bcings she na/ gzugs kyis bcing bas bcings pa ni bcings shes bya ba nas sgra dang / dri dang / ro dang / reg gi bar gyi 'ching pas bcings pa ni bcings shes bya 'o/ gzugs</text></item>
<item><p>112b2</p><section>dkon brtsegs</section><text>kyis bcings pa gang zhe na/ 'di lta ste/ lus thob pa'i gzugs de la gang bdag tu 'du shes pa dang / srog tu 'du shes pa dang / gang zag tu 'du shes pa dang / rtag par 'du shes pa dang / brtan par 'du shes</text></item>
<item><p>112b3</p><section>dkon brtsegs</section><text>pa dang / ther zug tu 'du shes pa dang / rdzas su 'du shes pa dang / ril por 'du shes pa dang / gong bur 'du shes pa de ni gzugs kyis bcings pa zhes bya'o/ /yang gzugs kyi 'ching ba gang zhe na/ /'di lta ste/</text></item>
<item><p>112b4</p><section>dkon brtsegs</section><text>lus mngon par grub pa de la rim gro bya'o snyam nas/ de bdag la byams pas chung ma la mngon par chags par byed de/ gzugs kyis 'ching bas bcings nas/ 'dod pa'i longs spyod thob pas mi dge ba'i las</text></item>
<item><p>112b5</p><section>dkon brtsegs</section><text>mngon par 'du byed de/ 'dod pa'i nyes pa mi shes so/ /de la 'dod pa'i nyes pa gang zhe na/ nyes pa dag la 'dod pa dang / nyes pa la 'dod pa med mod kyis/ gang ngan song gzhol ba'i 'dod pa'i nyes pa de dag</text></item>
<item><p>112b6</p><section>dkon brtsegs</section><text>bstan par bya'o snyam mo/ /de la ngan song gzhol ba'i 'dod pa'i nyes pa gang zhe na/ shA ri'i bu 'dod pa bsten pa ni sdig pa mi byed pa cung zad kyang med de/ de'i rnam par smin pas sdug bsngal yongs su</text></item>
<item><p>112b7</p><section>dkon brtsegs</section><text>bzung bar ma gyur pa gang yang med ces bshad do/ /de ltar shA ri'i bu stong gi 'jig rten gyi khams su rab tu brtags na/ ji ltar bdag gi chung ma lta bur dgrar gyur pa ni gzhan gang yang med do/ /de ci'i phyir zhe na/</text></item>
<item><p>112b8</p><section>dkon brtsegs</section><text>shA ri'i bu de bzhin gshegs pa ni ye shes dang ldan no/ /sems can thams cad ni mi shes pa ste/ gang ye shes dang ldan pas med pa de ni rab tu yang dag pa'o/ /gang mi shes pas yongs su zin pa de ni/</text></item>
<item><p>113a1</p><section>dkon brtsegs</section><text>yang dag pa ma yin pa'o/ /mi shes pas gang yongs su bzung zhe na/ /'dus byas yongs su bzung ngo / /bu dang / bu mo dang / /chung ma yongs su bzung ngo / /des de ltar yongs su bzung /</text></item>
<item><p>113a2</p><section>dkon brtsegs</section><text>phan tshun du de ltar yongs su bzung / /'phags pa'i lam gyis kun du ma bzung ste/ /bu pho dang / bu mo dang / chung mas kun tu bskor cing / sred pa nye bar len pa ni rab tu 'byung ba'i bar du gcod do/ /tshul</text></item>
<item><p>113a3</p><section>dkon brtsegs</section><text>khrims kyi bar du gcod/ /bsam gtan gyi bar du gcod/ /mtho ris kyi bar du gcod/ /mya ngan las 'das pa'i bar du gcod pa'o/ /bran pho dang / bran mo yongs su 'dzin pa dang / bu pho dang / bu mo dang / chung ma</text></item>
<item><p>113a4</p><section>dkon brtsegs</section><text>yongs su 'dzin pa ni dge ba'i chos thams cad kyi bar du gcod pa'o/ /gong ma bzhin du sbyar te/ /bu pho dang / bu mo dang / chung ma yongs su 'dzin pa ni dgrar gyur pa yongs su 'dzin pa'o/ /sems can dmyal ba dang / dud</text></item>
<item><p>113a5</p><section>dkon brtsegs</section><text>'gro'i skye gnas dang / gshin rje'i 'jig rten yongs su 'dzin pa'o/ /mdor na mi dge ba thams cad yongs su 'dzin pa ste/ tha na zas bzang po'i yang bar du gcod pa'o/ /sangs rgyas mthong ba'i bar du gcod pa'o/ /gong ma</text></item>
<item><p>113a6</p><section>dkon brtsegs</section><text>bzhin du sbyar te/ chos mnyan pa dang / dge 'dun la bsnyen bkur bya ba dang / /sangs rgyas blta bar dad pa rnyed pa dang / chos nyan par dad pa rnyed pa dang / dge 'dun la bsnyen bkur bya bar dad pa rnyed pa dang / dal ba 'byor ba rnyed pa'i</text></item>
<item><p>113a7</p><section>dkon brtsegs</section><text>bar du gcod pa'o/ /gong ma bzhin du sbyar te/ dad pa'i nor dang / tshul khrims kyi nor dang / thos pa'i nor dang / shes rab kyi nor dang / gtong ba'i nor dang / khrel yod pa'i nor dang / ngo tsha shes pa'i nor rnyed pa'i bar du gcod pa'o/ /</text></item>
<item><p>113a8</p><section>dkon brtsegs</section><text>chung ma dang / bu dang / bu mo dang yongs su 'dzin pa ni ma dad pa yongs su 'dzin pa'o/ /chung ma dang / bu dang / bu mo yongs su 'dzin pa ni 'chal ba'i tshul khrims dang / ser sna dang / 'chal ba'i shes rab dang /</text></item>
<item><p>113b1</p><section>dkon brtsegs</section><text>khrel med pa dang / ngo tsha mi shes pa yongs su 'dzin pa'o/ /chung ma dang / bu dang / bu mo yongs su 'dzin pa ni nad dang / 'bras dang / zug rngu yongs su 'dzin pa'o/ /me'i phung po yongs su 'dzin pa'o/ /sbrul gdug</text></item>
<item><p>113b2</p><section>dkon brtsegs</section><text>pa yongs su 'dzin pa'o/ /khyim gyi gnas ni dur khrod kyi gnas so/ /dur khrod dang / khyim ni mya ngam dgon pa smre ba'i sa med pa ste/ chos dkar po thams cad rgud pa'o zhes ngas bshad do/ bu dang / bu mo dang / chung ma</text></item>
<item><p>113b3</p><section>dkon brtsegs</section><text>la chags pa ni rdo'i ser ba 'bab pa la chags pa'o/ /ral gri'i so la chags pa'o/ /lcags kyi khri bsregs pa la chags pa'o/ /de'i me tog dang / spos dang / phreng ba dang / byug pa la chags pa ni lcags kyi khri dang /</text></item>
<item><p>113b4</p><section>dkon brtsegs</section><text>lcags kyi thu lum gyi phreng ba dang / bshang gcis byugs pa la chags pa'o/ /khyim yongs su 'dzin pa ni lcags zangs yongs su 'dzin pa'o/ /bran pho dang / bran mo dang / las byed pa'i mi yongs su 'dzin pa</text></item>
<item><p>113b5</p><section>dkon brtsegs</section><text>ni sems can dmyal ba'i srungs ma yongs su 'dzin pa'o/ /glang po che dang / /rta dang / rnga mo dang / ba lang dang / bong bu dang / lug dang / khyim bya dang / /phag yongs su 'dzin pa ni srog chags sre bo dang / khra bo dpag</text></item>
<item><p>113b6</p><section>dkon brtsegs</section><text>tshad brgya pa yongs su 'dzin pa'o/ /chung ma dang / /bu dang / bu mo yongs su 'dzin pa ni sdug bsngal dang / yid mi bde ba dang / 'khrug pa thams cad yongs su 'dzin pa'o/ /shA ri'i bu lcags kyi khri dpag tshad stong pa rab</text></item>
<item><p>113b7</p><section>dkon brtsegs</section><text>tu tsha ba/ kun tu rab tu 'bar ba/ me dang 'dra bar gyur pa dang mthang sbyar kyang bla'i/ pha dang mas byin pa'i chung ma la rgyang ring po nas kun du chags pa'i sems kyis lta ba yang de lta ma yin na mthang sbyar ba lta ci smos/</text></item>
<item><p>113b8</p><section>dkon brtsegs</section><text>de ci'i phyir zhe na/ chung ma ni sdug bsngal gyi rtsa ba'o/ /chung ma ni sdig pa'i rtsa ba'o/ /chung ma ni kun nas mnar sems kyi rtsa ba'o/ /chung ma ni 'ching ba'i rtsa ba'o/ /chung ma ni mya ngan gyi rtsa ba'o/ /chung ma ni dgra'i rtsa ba'o/ /</text></item>
<item><p>114a1</p><section>dkon brtsegs</section><text>chung ma ni dmus long gi rtsa ba'o/ /chung ma ni shes rab kyi mig dang mi mthun pa'i rtsa ba'o/ /chung ma ni lcags dang rdo bsregs pa bkram pa'i sa'o/ /chung ma ni pha rol gnod par byed pa dang 'dra ba'o/ /</text></item>
<item><p>114a2</p><section>dkon brtsegs</section><text>chung ma ni log pa'i las kyis rab tu gzir ba'o/ /ci'i phyir chung ma zhes bya zhe na/ /khur skur ba dang / khur khyer ba dang / khur rab tu len pa dang / khur thogs pa dang / khur yongs su thogs pa dang / khur gyis</text></item>
<item><p>114a3</p><section>dkon brtsegs</section><text>nyon mongs pa dang / khur gyis nyen pa dang / khur gyis bsrabs pas na de'i phyir chung ma zhes bya'o/ /sems can dag de la gso bar byed pa zhes kyang bya ste/ sred pas 'khol bas chung ma la gzhol zhing chung mas</text></item>
<item><p>114a4</p><section>dkon brtsegs</section><text>yongs su zin/ chung mas pham par byas/ chung mas yongs su bsdus/ chung mas dbang byas/ chung mas 'khol/ chung ma'i rjes su 'brang ste/ de'i phyir chung ma zhes bya'o/ /chung ma'i phyir khur chen po mi 'dor ro/ /</text></item>
<item><p>114a5</p><section>dkon brtsegs</section><text>khur gang mi 'dor zhe na/ 'di lta ste/ phung po lnga'o/ /phung po lnga gang zhe na/ gzugs kyi phung po dang / tshor ba'i phung po dang / 'du shes kyi phung po dang / 'du byed kyi phung po dang / rnam par shes pa'i phung po ste/ phung po</text></item>
<item><p>114a6</p><section>dkon brtsegs</section><text>lnga po de dag gi khur mi 'dor bas de'i phyir chung ma zhes bya'o/ /ci'i phyir gong rnying gnyis pa zhes bya zhe na/ 'di ltar shA ri'i bu tshul khrims nyams pa gnyis pa'o/ /chos nyams pa gnyis pa'o/ /yang dag pa'i lta ba</text></item>
<item><p>114a7</p><section>dkon brtsegs</section><text>nyams pa gnyis pa'o/ /bza' ba dang / btung ba gnyis pa'o/ /sems can dmyal ba dang / dud 'gro'i skyes gnas dang / gshin rje'i 'jig rten du 'gro ba gnyis pa'o/ /'phags pa'i shes rab kyi bar chad</text></item>
<item><p>114a8</p><section>dkon brtsegs</section><text>byed pa'o/ /mya ngan las 'da' ba'i bde ba la mi mthun pa'i phyogs byed pa'o/ /sdug bsngal thams cad yang dag par sdud pa gnyis pa ste/ de'i phyir gong rnying gnyis pa zhes bya'o/ /ci'i phyir bud med ces bya zhe na/</text></item>
<item><p>114b1</p><section>dkon brtsegs</section><text>nyes pa mang zhing sgyu mtha' yas pas de'i phyir 'di ni sgyu ma ste bud med ces bya'o/ /gang bud med kyi lag tu song ba de dag bdud kyi lag tu song ba'o/ /gang bdud kyi lag tu song ba de dag sdig can gyi dbang du song</text></item>
<item><p>114b2</p><section>dkon brtsegs</section><text>ba ste/ bud med ni nyes pa mang ba/ sgyu mtha' yas pa/ sems yang ba/ sems 'gyur ba/ sems mi brtan pa/ sems rab tu g.yo zhing mi brtan pa/ spre'u yi sems/ spre'u dang mtshungs pa/ sgyu ma ston pa la</text></item>
<item><p>114b3</p><section>dkon brtsegs</section><text>mkhas pa ste/ de'i phyir bud med ces bya'o/ /shA ri'i bu bud med ni sgyu ma'i grong khyer/ sgyu ma'i rgyal po'i pho brang 'khor/ sgyu ma'i grong rdal/ sgyu ma'i rgyal po'i yul 'khor/ sgyu ma'i rgyal srid/ sgyu ma'i yul/ sgyu ma'i</text></item>
<item><p>114b4</p><section>dkon brtsegs</section><text>'jig rten/ sgyu ma'i 'jig rten gyi khams/ sgyu ma mthas yas pa/ sgyu ma'i rgyas pa/ sgyu ma dpag tu med pa/ sgyu ma bsam gyi mi khyab pa ste/ de'i phyir bud med ces bya'o/ /shA ri'i bu de ltar 'dod pa'i nyes pa de</text></item>
<item><p>114b5</p><section>dkon brtsegs</section><text>dag ni ngan song du 'gro ba'o/ /zhes bya'o 'di lta ste/ shA ri'i bu sgyu ma byed pa shin tu bslabs pa zhig ltad mo pa'i nang du song nas sgyu ma rnam pa sna tshogs nye bar ston pa de bzhin du/ shA ri'i bu bud med bud med kyi</text></item>
<item><p>114b6</p><section>dkon brtsegs</section><text>sgyu ma shin du bslabs pa yang mthong bas kyang skyes bu 'ching bar byed/ thos pas kyang skyes bu 'ching bar byed/ rig pas kyang skyes bu 'ching zhing dbang du byed/ glu lon pas kyang skyes bu la dbang du</text></item>
<item><p>114b7</p><section>dkon brtsegs</section><text>byed/ gar byed pas kyang skyes bu la dbang du byed/ rgod pas kyang skyes bu la dbang du byed pa nas ngu ba dang / 'gro ba dang / 'ong ba dang / 'greng ba dang / 'dug pa dang / nyal ba dang / rnam pa thams cad kyis kyang skyes bu</text></item>
<item><p>114b8</p><section>dkon brtsegs</section><text>la 'ching zhing dbang du byed do/ /'di lta ste/ shA ri'i bu 'bras sA lu'i zhing phun sum tshogs pa smin pa la ser ba chen po bab na brlag pa de bzhin du/ shA ri'i bu bud med kyi ser ba yang de dang 'dra ste/</text></item>
<item><p>115a1</p><section>dkon brtsegs</section><text>skyes bu'i zhing la bab na chos dkar po thams cad rnam par 'jig par 'gyur ro/ /shA ri'i bu de dag ni ngan song du gzhol ba'i 'dod pa'i nyes pa yin na/ gang byis pa so so'i skye bo</text></item>
<item><p>115a2</p><section>dkon brtsegs</section><text>thams cad kyis mi shes pas chung ma yongs su 'dzin to/ /de la shA ri'i bu byang chub sems dpa' mkhas pas ni 'dod pa'i nyes pa 'di dag rig nas 'du shes gnyis skyed de/ gnyis gang zhe na/</text></item>
<item><p>115a3</p><section>dkon brtsegs</section><text>byis pa so so'i skye bo thams cad la skyes bu ngan par 'du shes skyed pa dang / 'phags pa'i sems can thams cad la skyes bu dam par 'du shes skyed pa'o/ /de 'du shes 'di gnyis bskyed nas/ 'di snyam</text></item>
<item><p>115a4</p><section>dkon brtsegs</section><text>du sems te/ bdag ni skyes bu dam pa'i 'gros su 'gro bar bya yi skyes bu ngan pa'i 'gros su ni ma yin no/ /bdag sems can dmyal ba'i 'gros su su 'gro bar mi bya/ dud 'gro'i skye gnas kyi 'gros su ma</text></item>
<item><p>115a5</p><section>dkon brtsegs</section><text>yin/ gshin rje'i 'jig rten gyi 'gros su 'gro bar mi bya/ bdag 'chal ba'i tshul khrims kyi 'gros su 'gro bar mi bya/ bdag tshul khrims 'chal pa dang 'grogs shing 'gro bar mi bya yi/ mchog /dam pa/</text></item>
<item><p>115a6</p><section>dkon brtsegs</section><text>gtso bo/ chos thams cad sgrib pa med par rtog pa sangs rgyas kyi ye shes kyi 'gros su 'gro bar bya'o/ bdag rgyun las bzlog pa spyod par bya'i/ rgyun gyi rjes su spyod par mi bya ba dag seng ge'i sgra sgrogs par bya'i</text></item>
<item><p>115a7</p><section>dkon brtsegs</section><text>wa'i sgra bsgrog par mi bya/ bdag nam mkha' lding gi mthu ston par bya'i/ srog chags phra mo ltar mi bya/ bdag mi cang shes su 'gyur bar bya yi/ mi ma rungs par 'gyur bar mi bya/ bdag cang shes kyi zas dang / zas ngan pa</text></item>
<item><p>115a8</p><section>dkon brtsegs</section><text>ma yin pa bza' bar bya ste/ bdag cang shes ma yin pa'i zas dang / zas ngan pa bza' bar mi bya'o/ /bdag bsam gtan bzang po dang / bsam gtan mchog dang / bsam gtan rab dang / ting nge 'dzin dam pa</text></item>
<item><p>115b1</p><section>dkon brtsegs</section><text>thob par 'gyur pa de'i rang bzhin gyi bsam gtan dag la bsam gtan du bya ste/ de'i rang bzhin ma yin pa'i bsam gtan dang / dman pa'i bsam gtan la bsam gtan mi bya'o/ /bdag sangs rgyas kyi bsam gtan</text></item>
<item><p>115b2</p><section>dkon brtsegs</section><text>gyis rtse bar bya yi/ nyan thos dang / rang sangs rgyas dang / byis pa so so'i skye bo thams cad kyi bsam gtan gyis ni ma yin no/ /bdag mi gnas par bsam gtan bya ste/ gzugs la mi gnas/ tshor ba dang /</text></item>
<item><p>115b3</p><section>dkon brtsegs</section><text>'du shes dang / 'du byed dang / rnam par shes pa la mi gnas/ sa'i khams la mi gnas par bsam gtan bya'o/ /chu'i khams dang / me'i khams dang / rlung gi khams la mi gnas par bsam gtan bya'o/ /</text></item>
<item><p>115b4</p><section>dkon brtsegs</section><text>'dod pa'i khams la mi gnas/ gzugs kyi khams la mi gnas/ gzugs med pa'i khams la mi gnas/ 'jig rten 'di la mi gnas/ 'jig rten pha rol la mi gnas/ gang mthong ba dang / thos pa dang /</text></item>
<item><p>115b5</p><section>dkon brtsegs</section><text>dran pa dang / rnam par shes pa dang / thob pa dang / reg pa dang / mngon sum du byas pa de dag la yang mi gnas par bsam gtan bya'o/ /bsam gtan byed na ji ltar bdag la gnod par mi 'gyur ba dang / gzhan la gnod</text></item>
<item><p>115b6</p><section>dkon brtsegs</section><text>par mi 'gyur ba dang / gnyis ga la gnod par mi 'gyur bar bya'o/ /bdag sangs rgyas kyi ye shes yongs su grub pa kun du tshol gyi/ bdag la 'dod pa tshol bas ni chog go/ de la shA ri'i bu byang chub sems</text></item>
<item><p>115b7</p><section>dkon brtsegs</section><text>dpa' mkhas pas ni ldog pa bzhi skyed de/ bzhi gang zhe na/ 'dod pa las ldog pa dang / sred pa las ldog pa dang / byas pa mi gzo ba'i sems las ldog pa dang / 'du byed tu gtogs pa'i sdug sngal</text></item>
<item><p>115b8</p><section>dkon brtsegs</section><text>thams cad las ldog pa ste/ ldog pa bzhi po de dag bskyed do/ /shA ri'i bu byang chub sems dpa' ngan song na gnas pas kyang kha dog rgyas pa'i bud med mthong na 'du shes bzhi skyed de/ bzhi gang zhe na/</text></item>
<item><p>116a1</p><section>dkon brtsegs</section><text>nyams par 'du shes pa dang / g.yang sar 'du shes pa dang / phyi sa khung du 'du shes pa dang / rnag tu blos nye bar dpyod cing 'du shes pa'o/ /shA ri'i bu byang chub sems dpa' ngan song na</text></item>
<item><p>116a2</p><section>dkon brtsegs</section><text>gnas pa na yang kha dog rgyas pa'i bud med mthong na 'du shes 'di bzhi skyed na/ mir gyur pa na lta ci smos theg pa chen po la zhugs pa'i rigs kyi bus kha dog rgyas pa'i bud med mthong na 'du shes 'di</text></item>
<item><p>116a3</p><section>dkon brtsegs</section><text>bzhi skyed de/ nyams par 'du shes pa dang / g.yang sar 'du shes pa dang / phyi sa khung du 'du shes pa dang / rnag tu blos nye bar dpyod cing 'du shes pa'o/ /gal te de ltar brtags kyang 'dod chags</text></item>
<item><p>116a4</p><section>dkon brtsegs</section><text>kyi sems skye ba lta na/ des 'du shes gsum bskyed par bya'o/ /gsum gang zhe na/ ma 'dra ba la mar 'du shes pa dang / sring mo 'dra ba la sring mor 'du shes pa dang / bu mo 'dra ba la bu mor 'du shes pa ste/</text></item>
<item><p>116a5</p><section>dkon brtsegs</section><text>'du shes 'di gsum bskyed par bya'o zhes de ltar shA ri'i bu byang chub sems dpa' des legs par bshad pa khong du chud nas mdo sde dang 'thun par bya'o/ /yun ring po nas bdag gi mar ma gyur pa 'am/</text></item>
<item><p>116a6</p><section>dkon brtsegs</section><text>phar ma gyur pa'i sems can de lta bu rnyed par sla ba ma yin te/ sems can thams cad bdag gi ma dang / phar gyur pas ma nyid chung mar bya ba'i mi rigs so zhes de ltar bslab par bya'o/ /byis pa</text></item>
<item><p>116a7</p><section>dkon brtsegs</section><text>so so'i skye bo thams cad ni mi mthun pa la gnas kyis/ bdag ni mi mthun pa la gnas par mi bya'o/ /de ltar spyad kyang 'dod chags kyi sems de nyid kyi rjes su 'brang ba lta na/ des tshul bzhin du so sor brtags</text></item>
<item><p>116a8</p><section>dkon brtsegs</section><text>par bya'o/ /'di lta ste/ 'dod chags kyi sems skyes na de ci mthong ba las skyes/ 'on te 'dod chags de mig las gyur na des 'di ltar tshul bzhin du so sor brtags par bya'o/ /bdag mig la chags na ci mig</text></item>
<item><p>116b1</p><section>dkon brtsegs</section><text>gis mig mthong ngam/ de ci rang bzhin gyis rang bzhin mthong ngam/ de ci'i phyir zhe na/ de yang mig /'di yang mig go/ /de yang 'byung ba chen po las gyur pa ste/ de yang 'byung ba chen po las byung ba'o/ /'di yang</text></item>
<item><p>116b2</p><section>dkon brtsegs</section><text>'byung ba chen po las byung ba ste/ rang bzhin gyis rang bzhin la mi chags/ bdag gis bdag rang la 'ang ma yin no/ /de ci'i phyir zhe na/ de ji tsam pa 'di yang de tsam ste/ de la chags pa dang / 'di la chags</text></item>
<item><p>116b3</p><section>dkon brtsegs</section><text>pa de dag ni khyad par med de byis pa so so'i skye bo thams cad ni khyad par med par gnas so/ /bdag ni khyad par can du 'dod do/ /de cir phyir zhe na/ 'di lta ste/ 'dod pa la rnam par rtog pa de lta bu ni yon tan ma</text></item>
<item><p>116b4</p><section>dkon brtsegs</section><text>yin no/ /de nas bcom ldan 'das kyis de'i tshe tshigs su bcad pa 'di dag gsungs so/ /phan tshun dag ni don gcig ste/ de la khyad par yod med pa/ de ni tshul bzhin ma yin 'dzin/ 'dod chags sems ni kun</text></item>
<item><p>116b5</p><section>dkon brtsegs</section><text>nas langs/ 'di ni 'byung las gyur pa ste/ 'byung ba che la ji ltar chags/ chos 'di rnams ni shing 'dra ste/ de la chags gyur gang yang med/ 'di ni bdag gis brtags pa ste/ yang dag min gyis kun</text></item>
<item><p>116b6</p><section>dkon brtsegs</section><text>nas langs/ med pa las ni 'dod chags skye/ 'dod chags nyid kyang yod ma yin/ phyogs bcu rnams su yod ma yin/ 'dod chags yod pa ma yin te/ yang dag ma yin yongs brtags pas/</text></item>
<item><p>116b7</p><section>dkon brtsegs</section><text>'dod chags sems ni kun nas langs/ gal te de ltar so sor brtags kyang 'dod chags kyi sems de nyid rjes su 'brang ba lta na des dam pa rgya cher legs par bshad pa khong du chud cing mdo sde la mkhas</text></item>
<item><p>116b8</p><section>dkon brtsegs</section><text>pas rab tu mdo sde dang rjes su 'thun par bya'o/ /mig 'di ni dbu ba dang 'dra ste/ mnyer mi bzod do/ /dbu ba la yang bdag med/ sems can med/ srog med/ gang zag med/ skyes bu med shid las skyes med</text></item>
<item><p>117a1</p><section>dkon brtsegs</section><text>shed bu med/ byed pa po med/ tshor ba po med/ de ltar byed pa med pa'i chos la su zhig chags par 'gyur/ mig 'di ni chu'i chu bur dang 'dra ste/ rang bzhin gyis snying po med pa'o/ /chu'i</text></item>
<item><p>117a2</p><section>dkon brtsegs</section><text>chu bur la yang bdag med/ sems can med/ srog med/ gang zag med/ skyes bu med/ shed las skyes pa med/ shed bu med/ byed pa po med/ tshor ba po med de/ de ltar byed pa med pa/ g.yo</text></item>
<item><p>117a3</p><section>dkon brtsegs</section><text>ba med pa'i chos la su zhig chags par 'gyur/ mig 'di ni smig sgyu dang 'dra ste/ las dang / nyon mongs pa dang / sred pa las byung ba'o/ /smig sgyu la yang bdag med/ sems med/ srog med/ gang zag</text></item>
<item><p>117a4</p><section>dkon brtsegs</section><text>med/ skyes bu med/ shed las skyes med/ shed bu med/ byed pa po med/ tshor ba po med de/ de ltar byed pa med pa/ g.yo ba med pa'i chos la su zhig chags par 'gyur/ mig 'di ni chu shing 'dra ste/</text></item>
<item><p>117a5</p><section>dkon brtsegs</section><text>rang bzhin gyis snying po med pa'o/ /chu shing la yang bdag med/ sems can med pa nas su zhig chags par 'gyur ba'i bar du'o/ /mig 'di ni sgyu ma dang 'dra ste/ phyin ci log las 'byung ba'o/ /</text></item>
<item><p>117a6</p><section>dkon brtsegs</section><text>sgyu ma la yang bdag med/ sems can med pa nas/ su zhig chags par 'gyur ba'i bar du'o/ /mig 'di ni rmi lam dang 'dra ste/ mi bden pa yang dag pa ma yin pa mthong ba'o/ /rmi lam la yang</text></item>
<item><p>117a7</p><section>dkon brtsegs</section><text>bdag med/ sems can med pa nas/ su zhig chags par 'gyur/ gang du chags par 'gyur ba'i bar du'o/ /mig 'di ni brag cha dang 'dra ste/ rkyen gyi kha na lus pa'o/ /brag cha la yang bdag med/</text></item>
<item><p>117a8</p><section>dkon brtsegs</section><text>sems can med pa nas/ su zhig chags par 'gyur/ gang du chags par 'gyur ba'i bar du'o/ /mig 'di ni gzugs brnyan dang 'dra ste/ las kyi gzugs brnyan gyis kun du snang ba'o/ /</text></item>
<item><p>117b1</p><section>dkon brtsegs</section><text>gzugs brnyan la yang bdag med/ sems can med pa nas su zhig chags par 'gyur/ gang du chags par 'gyur ba'i bar du'o/ /mig 'di ni sprin dang 'dra ste/ gsal ba 'khrug pa dang bral ba'i</text></item>
<item><p>117b2</p><section>dkon brtsegs</section><text>mtshan nyid do/ /sprin la yang bdag med/ sems can med pa nas/ su zhig chags par 'gyur/ gang du chags par 'gyur ba'i bar du'o/ /mig 'di ni glog dang 'dra ste/ skad cig gis</text></item>
<item><p>117b3</p><section>dkon brtsegs</section><text>'jigs pa dang ldan pa'o/ /glog la yang bdag med/ sems can med pa nas/ su zhig chags par 'gyur/ gang du chags par 'gyur ba'i bar du'o/ /mig 'di ni stong pa dang 'dra ste/ bdag dang</text></item>
<item><p>117b4</p><section>dkon brtsegs</section><text>bdag gi dang bral ba'o/ /de ltar chos rnams stong pa ste/ bdag med sems can med pa nas/ su zhig chags par 'gyur/ gang du chags par 'gyur ba'i bar du'o/ /mig 'di ni bems</text></item>
<item><p>117b5</p><section>dkon brtsegs</section><text>po lta bu ste/ rtswa dang / shing dang / rtsig pa dang / rdo ba dang / mig yor lta bu'o/ /de ltar chos thams cad bems po ste/ bdag med/ sems can med pa nas su zhig chags par 'gyur/</text></item>
<item><p>117b6</p><section>dkon brtsegs</section><text>gang du chags par 'gyur ba'i bar du'o/ /mig 'di ni g.yo ba med pa ste/ rlung gis 'khrul 'khor dang ldan pas 'jug pa'o/ /de ltar chos thams cad byed pa med de/ bdag med/ sems can med</text></item>
<item><p>117b7</p><section>dkon brtsegs</section><text>pa nas/ su zhig chags par 'gyur/ gang du chags par 'gyur ba'i bar du'o/ /mig 'di ni gsob ste/ mi gtsang ba dang / rnag gi tshogs so/ /de ltar chos thams cad gsob ste/ bdag med/</text></item>
<item><p>117b8</p><section>dkon brtsegs</section><text>sems can med pa nas/ su zhig chags par 'gyur/ gang du chags par 'gyur ba'i bar du'o/ /mig 'di ni gsog ste/ 'jig pa dang / 'gyes pa dang / 'bye ba dang / 'thor ba dang /</text></item>
<item><p>118a1</p><section>dkon brtsegs</section><text>'joms pa'i chos can no/ /de ltar chos thams cad gsog ste/ bdag med/ sems can med pa nas/ su zhig chags par 'gyur/ gang du chags par 'gyur ba'i bar du'o/ /</text></item>
<item><p>118a2</p><section>dkon brtsegs</section><text>mig 'di ni khron pa rnying pa dang 'dra ste/ rtag tu rga ba'i zil gyis non to/ /de ltar chos thams cad khron pa rnying pa dang 'dra ste/ bdag med/ sems can med pa nas/ su zhig chags par 'gyur/</text></item>
<item><p>118a3</p><section>dkon brtsegs</section><text>gang du chags par 'gyur ba'i bar du'o/ /mig 'di ni tha mar mi gnas pa ste/ tha mar 'chi ba'o/ /de ltar chos thams cad ni mthar mi gnas pa ste/ bdag med/ sems can med/ srog med/</text></item>
<item><p>118a4</p><section>dkon brtsegs</section><text>gang zag med/ skyes bu med/ shed las skyes med/ shed bu med/ byed pa po med/ tshor ba po med de/ de ltar byed pa med cing rkyen 'dus pa las byung ba de la su zhig chags par 'gyur/ gang du</text></item>
<item><p>118a5</p><section>dkon brtsegs</section><text>chags par 'gyur de bzhin du nang dang / phyi'i skye mched thams cad la yang rgyas par sbyar bar bya'o/ /shA ri'i bu de ltar tshul bzhin du rab tu sbyor ba'i byang chub sems dpa' 'dod chags kyis mi 'phrogs</text></item>
<item><p>118a6</p><section>dkon brtsegs</section><text>te/ de lta bu'i gnas med do/ /de chos thams cad la 'dod chags dang bral ba yin no/ /shA ri'i bu 'di ni byang chub sems dpa' sems dpa' chen po'i tshul khrims yongs su dag pa'o/ /shA ri'i</text></item>
<item><p>118a7</p><section>dkon brtsegs</section><text>bu de ltar tshul khrims yongs su dag pa'i byang chub sems dpa' sems dpa' chen po ni rnam pa thams cad tu srog chags la gsod par mi byed de/ srog chags su gyur pa thams cad la gnod</text></item>
<item><p>118a8</p><section>dkon brtsegs</section><text>pa ma yin no/ /srog gi phyir yang rnam pa thams cad tu ma byin par mi len te/ gzhan gyi longs spyod la mi rku ba yin no/ /srog gi phyir yang rnam pa thams cad tu 'dod pas log par g.yem pa mi sten te/</text></item>
<item><p>118b1</p><section>dkon brtsegs</section><text>gzhan gyi chung ma la snying chags par mi byed do/ /srog gi phyir yang brdzun gyi tshig mi smra ste/ sems can thams cad la mi bslu ba yin no/ /bdag gi g.yog gis chog pas phra ma'i tshig mi zer ba</text></item>
<item><p>118b2</p><section>dkon brtsegs</section><text>yin no/ /srog gi phyir yang phra ma'i tshig med pa yin/ tshig gzhan mi smra bas tshig tshod bzung ba yin/ srog gi phyir gzhan gyi longs spyod la brnab sems mi skyed pas gzhan gyi longs spyod la</text></item>
<item><p>118b3</p><section>dkon brtsegs</section><text>brnab sems med pa yin/ srog gi phyir yang ngan du smra ba dang / ngan du rjod pa'i tshig dang du len pas mi khro zhing bzod pa yin/ sangs rgyas la skyabs su song bas srog gi phyir log par lta ba</text></item>
<item><p>118b4</p><section>dkon brtsegs</section><text>mi spyod de lha gzhan med pa yin/ de ye shes gzhan la re ba med pas ma nyams pa'i tshul khrims yin/ ngan par skye ba yongs su spangs pas skyon med pa'i tshul khrims yin/ 'gro ba ngan pa nyon</text></item>
<item><p>118b5</p><section>dkon brtsegs</section><text>mongs pa rnams dang ma 'dres pas 'dren ma ma yin pa'i tshul khrims yin/ chos dkar po gcig tu rnam par 'phel bas sra sre med pa'i tshul khrims yin/ ji ltar 'dod pa bzhin du 'gro bas rang</text></item>
<item><p>118b6</p><section>dkon brtsegs</section><text>dbang gi tshul khrims yin/ 'gro ba mkhas pas ma smad pas bsngags pa'i tshul khrims yin/ dran pa dang shes bzhin dang ldan pas shin du bsrungs pa'i tshul khrims yin/ nyes pa thams</text></item>
<item><p>118b7</p><section>dkon brtsegs</section><text>cad tu mi skye bas ma smad pa'i tshul khrims yin/ dbang po'i sgo bsdams pas shin du sbas pa'i tshul khrims yin/ sangs rgyas thams cad kyis dgongs pas rnam par bsgrags</text></item>
<item><p>118b8</p><section>dkon brtsegs</section><text>pa'i tshul khrims yin/ rung ba la chog shes pas 'dod pa nyung ba'i tshul khrims yin/ spong ba la dga' ba'i chog shes pa'i tshul khrims yin/ lus dang sems rab tu dben pas nan tan</text></item>
<item><p>119a1</p><section>dkon brtsegs</section><text>gyi tshul khrims yin/ 'du ba la mi dga' bas dgon pa la gnas pa'i tshul khrims yin/ gzhan gyi gdong du mi lta bas 'phags pa'i rigs la dga' ba'i tshul khrims yin/</text></item>
<item><p>119a2</p><section>dkon brtsegs</section><text>bdag gi kha na las pa'i dge ba'i rtsa ba skyed pas sbyangs pa'i yon tan gyi tshul khrims yin/ lha dang mi rnams mi slu bas ji ltar smras pa de ltar byed pa'i tshul khrims yin/ sems can thams cad</text></item>
<item><p>119a3</p><section>dkon brtsegs</section><text>la mi 'tshe bas byams pa'i tshul khrims yin/ sdug bsngal thams cad dang du len pas snying rje'i tshul khrims yin/ chos la dga' zhing zhum pa med pas dga' ba'i tshul khrims yin/ rjes su chags</text></item>
<item><p>119a4</p><section>dkon brtsegs</section><text>pa dang / khong khro ba spongs bas btang snyoms kyi tshul khrims yin/ rang gi sems nges par rtogs pas bdag gis 'khrul pa la so sor rtog pa'i tshul khrims yin/ gzhan gyi sems rjes su srung bas</text></item>
<item><p>119a5</p><section>dkon brtsegs</section><text>gzhan gyi 'khrul pa la nyes par mi lta ba'i tshul khrims yin/ sbyin pa'i pha rol du phyin pas sems can yongs su sbyin par byed pa'i tshul khrims yin/ tshul khrims kyi pha rol du phyin pas shin du</text></item>
<item><p>119a6</p><section>dkon brtsegs</section><text>bsrungs pa'i tshul khrims yin/ bzod pa'i pha rol du phyin pas khong khro med pa'i tshul khrims yin/ brtson 'grus kyi pha rol du phyin pas dge ba'i chos mi zlogs pa'i tshul khrims yin/ bsam</text></item>
<item><p>119a7</p><section>dkon brtsegs</section><text>gtan gyi pha rol du phyin pas bsam gtan gyi yan lag yongs su rdzogs pa'i tshul khrims yin/ shes rab kyi pha rol du phyin pas thos pa rab kyi tshul khrims yin/ byang chub kyi yan lag gi tshogs</text></item>
<item><p>119a8</p><section>dkon brtsegs</section><text>bsags pas dge ba'i bshes gnyen la sten pa'i tshul khrims yin/ lam ngan pa yongs su spong bas sdig pa'i grogs po yongs su spong ba'i tshul khrims yin/ mi rtag pa'i 'du shes so sor rtog pas</text></item>
<item><p>119b1</p><section>dkon brtsegs</section><text>lus la mi lta ba'i tshul khrims yin/ yid mi rton pas srog la mi lta ba'i tshul khrims yin/ bsam pa shin du yongs su dag pas mi 'gyod pa'i tshul khrims yin/ rab tu sbyor ba shin du yongs</text></item>
<item><p>119b2</p><section>dkon brtsegs</section><text>su dag pas bcos ma ma yin pa'i tshul khrims yin/ lhag pa'i bsam pa shin du yongs su dag pas yongs su gdung ba med pa'i tshul khrims yin/ 'dod chags dang bral bas mi rgod pa'i tshul</text></item>
<item><p>119b3</p><section>dkon brtsegs</section><text>khrims yin/ sgrub pas mi snyems pa'i tshul khrims yin/ cang shes pas mu cor mi smra ba'i tshul khrims yin/ khro ba med pas dul ba'i tshul khrims yin/ nye bar zhi ba'i tshul khrims yin/</text></item>
<item><p>119b4</p><section>dkon brtsegs</section><text>ji ltar bsgo ba bzhin las 'gal bar mi byed pas bka' blo bde ba'i tshul khrims yin/ bsdu ba'i dngos po rjes su mi gtong bas sems can yongs su smin par byed pa'i tshul khrims yin/ rang gi nor</text></item>
<item><p>119b5</p><section>dkon brtsegs</section><text>rab tu mi 'jigs pas chos rjes su srung ba'i tshul khrims yin no/ /shA ri'i bu byang chub sems dpa' mkhas pa ni 'di lta bu'i tshul khrims kyi phung po dang ldan pas byang chub sems dpa'i spyad pa spyod do/ /</text></item>
<item><p>119b6</p><section>dkon brtsegs</section><text>shA ri'i bu 'di ni byang chub sems dpa' sems dpa' chen po rnams kyi tshul khrims kyi pha rol du phyin pa ste/ byang chub sems dpa' de la brtson pa byang chub sems dpa'i spyad pa spyod pa rnams</text></item>
<item><p>119b7</p><section>dkon brtsegs</section><text>bdud dang / bdud kyi ris kyi lha'i bus mi thub pa yin/ phas kyi rgol ba gzhan dag gis kyang mi thub pa yin no/ /tshul khrims kyi pha rol du phyin pa'i le'u ste/ bdun pa'o// // shA ri'i bu de la</text></item>
<item><p>119b8</p><section>dkon brtsegs</section><text>byang chub sems dpa' gang la brtson zhing byang chub sems dpa'i spyad pa spyod pa'i byang chub sems dpa'i bzod pa'i pha rol du phyin pa gang zhe na/ 'di ltar shA ri'i bu byang chub sems dpa' ni bzod pa dang ldan zhing</text></item>
<item><p>120a1</p><section>dkon brtsegs</section><text>dang du len pa'i ngang tshul can yin pas/ grang ba dang / tsha ba dang / bkres pa dang / skom pa dang / rlung dang / nyi ma dang / sbrang bu dang / sha sbrang dang / sdig sbrul gyis reg pa dang / ngan du smra ba dang /</text></item>
<item><p>120a2</p><section>dkon brtsegs</section><text>ngan du brjod pa'i tshig gi lam la bzod pa dang ldan pa yin no/ /lus las tshor ba byung zhing skyes pa sdug bsngal ba shin du drag po dang / rtsub pa dang / tsha ba dang / srog 'phrog pa dang / 'chi ba la thug</text></item>
<item><p>120a3</p><section>dkon brtsegs</section><text>pa'i tshor ba rnams bzod pa dang ldan zhing dang du len pa'i ngang tshul can yin no/ /shA ri'i bu mngon par rdzogs par sangs ma rgyas pa na byang chub sems dpa'i spyad pa spyod pa'i tshe/ yun ring por</text></item>
<item><p>120a4</p><section>dkon brtsegs</section><text>bzod pa bsgoms so/ /bcom ldan 'das byang chub sems dpa' ji ltar bzod pa bsgom par bgyid/ bcom ldan 'das kyis bka' stsal pa/ shA ri'i bu ngas mngon par shes pas 'das</text></item>
<item><p>120a5</p><section>dkon brtsegs</section><text>pa'i dus na byang chub sems dpa' gyur te/ byang chub sems dpa'i spyad pa spyod pa na sems can dag 'ongs nas gshe rgya zhing tshig ngan pa dang / ngag rtsub po'i tshig smra ba de la shA ri'i bu nga khro ba dang /</text></item>
<item><p>120a6</p><section>dkon brtsegs</section><text>zhe sdang ba dang / gti mug dang / ser snas yongs su gdung ba ma skyes so/ /de ltar 'khor bar zhugs pa na 'di lta ste/ gshe ba dang / mi snyan par zer ba ltar rnyed par sla ba gang yang med mod kyi/ de la</text></item>
<item><p>120a7</p><section>dkon brtsegs</section><text>bdag gis btang snyoms su bya/ de la snying rje bskyed par bya'o/ /de ci'i phyir zhe na/ ji ltar gshe ba dang / mi snyan par zer ba la phal cher rab tu gnas pa de dag las de 'dra ba'i rnam par smin pa</text></item>
<item><p>120a8</p><section>dkon brtsegs</section><text>mngon par 'grub ste/ gshe ba dang / mi snyan par zer ba rnyed par 'gyur ro/ /gang dang gang du skyes pa thams cad tu gzugs ngan pa dang / mi sdug pa'i lus rab tu 'thob bo/ /nga ni gzugs ngan par mi 'dod/</text></item>
<item><p>120b1</p><section>dkon brtsegs</section><text>gshe ba dang / mi snyan par zer ba mi 'dod do/ /de ci'i phyir zhe na/ 'di lta ste/ gshe ba dang / mi snyan pa zer ba de dag ni mi rigs pa'o/ /de dag ni mi rigs pa'i las so/ /de dag ni byis pa'i las so/ /</text></item>
<item><p>120b2</p><section>dkon brtsegs</section><text>de dag ni dman pa'i las so/ /de dag ni skyes bu dam pa ma yin pa'i las so/ /de dag ni mi bgrungs pa'i las so/ 'di lta ste/ gshe ba dang / mi snyan par zer ba'i chos de lta bu de dag ni sems can dmyal</text></item>
<item><p>120b3</p><section>dkon brtsegs</section><text>bar ltung ba'o/ /'di lta ste/ gshe ba dang / mi snyan par zer ba'i chos de lta bu de dag ni gshin rje'i 'jig rten du ltung ba'o/ /'di lta ste/ gshe ba dang / mi snyan par zer ba'i chos de lta bu de dag ni sems</text></item>
<item><p>120b4</p><section>dkon brtsegs</section><text>can dmyal ba'i g.yog byed pa'o/ /'di lta ste/ gshe ba dang / mi snyan par zer ba'i chos de lta bu de dag ni gnod sbyin dbul por byed pa'o/ /'di lta ste/ gshe ba dang / mi snyan pa zer ba'i chos de lta bu de dag</text></item>
<item><p>120b5</p><section>dkon brtsegs</section><text>ni gnod sbyin dbul por byed pa'i rtsa ba'o/ /'di lta ste/ gshe ba dang / mi snyan par zer ba'i chos de lta bu de dag ni yi dags dbul por byed pa dang / yi dags dbul por byed pa'i rtsa ba'o/ /'di lta ste/ gshe ba dang /</text></item>
<item><p>120b6</p><section>dkon brtsegs</section><text>mi snyan par zer ba'i chos de lta bu de dag ni mi dbul por byed pa dang / mi dbul por byed pa'i rtsa ba'o/ /'di lta ste/ gshe ba dang / mi snyan par zer ba'i chos de lta bu de dag ni dman pa'i 'gro bar byed pa dang /</text></item>
<item><p>120b7</p><section>dkon brtsegs</section><text>dman pa'i 'gro bar byed pa'i rtsa ba ste/ nga ni dman pa'i 'gro ba mi 'dod do/ /de ci'i phyir zhe na/ de dag rigs pa dang / de dag mi rigs par yang khyad par ci zhig yod/ bye brag ci zhig yod par 'gyur/</text></item>
<item><p>120b8</p><section>dkon brtsegs</section><text>shA ri'i bu de bas byang chub sems dpa' sems dpa' chen pos nga'i rjes su slob pa'i rang bzhin can du 'gyur ba'o/ /de ci'i phyir zhe na/ shA ri'i bu gang gi tshe byang chub sems dpa' la gzhan gshe ba</text></item>
<item><p>121a1</p><section>dkon brtsegs</section><text>'am/ mi snyan pa zer na/ 'di lta bu'i chos yid la byas na bzod par 'gyur te/ gang gling chen po bzhi pa'i 'jig rten gyi khams 'di mgron bu dang / gser dang / nor bu dang / mu tig dang /</text></item>
<item><p>121a2</p><section>dkon brtsegs</section><text>bai dUr+ya dang / dung dang / man shel dang / byi ru dang / gser dang / dngul gyis yongs su bkang ste byin pa bas bzod pas bsgrubs pa'i dge ba'i rtsa ba ches mang du yongs su 'dzin par 'gyur ro/ /de ci'i phyir</text></item>
<item><p>121a3</p><section>dkon brtsegs</section><text>zhe na/ shA ri'i bu skyes bu dam pas nan tan gyis sgrub par byed/ bzod pas stobs shes par byed do/ /shA ri'i bu sems can phal cher ni gshe ba dang / mi snyan par zer ba'i dbang du song bas</text></item>
<item><p>121a4</p><section>dkon brtsegs</section><text>'khor ba las mi ldog go/ /shA ri'i bu gzhan yang byang chub sems dpa' ci bdag la pha rol gshe ba 'am/ mi snyan par zer nas sangs rgyas dang / byang chub dang / chos dang / dge 'dun yid la byed</text></item>
<item><p>121a5</p><section>dkon brtsegs</section><text>dam zhes bdag gi mthu shes par bya ste/ gal te yid la byed na legs/ yid la mi byed par gyur na des rnam grangs du mar sangs rgyas sam/ byang chub bam/ chos sam/ dge 'dun yid la bya'o/ /</text></item>
<item><p>121a6</p><section>dkon brtsegs</section><text>yid la mi byed na de dag kyang gnod sems dang ldan pa/ sangs rgyas dang / byang chub dang / chos dang / dge 'dun yid la mi byed/ bdag kyang yid la mi byed na/ bdag dang / sems can de dag tu khyad par</text></item>
<item><p>121a7</p><section>dkon brtsegs</section><text>ci zhig yod/ tha dad pa ci zhig yod/ dka' ba spyod pa ci zhig yod kyis de dag dang bdag cag gnod sems kyi dus na btang snyoms su bya ba dang / sangs rgyas dang / byang chub dang / chos dang / dge 'dun</text></item>
<item><p>121a8</p><section>dkon brtsegs</section><text>yid la bya ba dang / bzod pa'i stobs kyang go bar bya ba'i rigs so zhes bdag la bskul bar bya'o/ /de ci'i phyir zhe na/ bdag ni sems can gcig gzung la sems can thams cad gtang pa ma yin gyi/</text></item>
<item><p>121b1</p><section>dkon brtsegs</section><text>bdag gis bla na med pa yang dag par rdzogs pa'i byang chub mngon par rdzogs par sangs rgyas te/ sems can thams cad la chos bstan par bya'o zhes de lta bu'i tshig smras te/ sangs</text></item>
<item><p>121b2</p><section>dkon brtsegs</section><text>rgyas bcom ldan 'das rnams kyis kyang bdag la rigs kyi bu 'di bla na med pa yang dag par rdzogs pa'i byang chub tu zhugs te/ sems can thams cad la chos ston par mkhyen to/ /sangs</text></item>
<item><p>121b3</p><section>dkon brtsegs</section><text>rgyas bcom ldan 'das rnams kyi ye shes gzigs pa/ chags pa med pa dang / thogs pa med pas/ sangs rgyas bcom ldan 'das rnams kyis bdag mkhyen te/ gal te bdag gnod sems kyi dus na</text></item>
<item><p>121b4</p><section>dkon brtsegs</section><text>btang snyoms su ma gyur cing gang sangs rgyas dang / byang chub dang / chos dang dge 'dun yid la mi byed na de ni bdag gi mi cha'o/ /shar phyogs kyi de bzhin gshegs pa dgra bcom pa yang dag par</text></item>
<item><p>121b5</p><section>dkon brtsegs</section><text>rdzogs pa'i sangs rgyas gang gA'i klung gi bye ma dang mnyam pa gang da ltar bzhugs te/ 'tsho zhing gzhes pa'i sangs rgyas bcom ldan 'das de dag gis kyang rigs kyi bu des 'di ltar sems skyed de/</text></item>
<item><p>121b6</p><section>dkon brtsegs</section><text>bdag bla na med pa yang dag par rdzogs pa'i byang chub mngon par rdzogs par sangs rgyas nas sems can thams cad la chos bstan par bya'o snyam du bdag gi sems bskyed pa mkhyen to/ /yang lho</text></item>
<item><p>121b7</p><section>dkon brtsegs</section><text>phyogs dang / nub phyogs dang / byang phyogs dang / shar lho dang / lho nub dang / nub byang dang / byang shar dang / de bzhin du steng dang / 'og gi phyogs dang / de ltar phyogs dang / phyogs mtshams dang / de bzhin</text></item>
<item><p>121b8</p><section>dkon brtsegs</section><text>du phyogs bcu'i de bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma dang mnyam pa gang da ltar bzhugs te/ 'tsho zhing gzhes pa de dag gis kyang rigs</text></item>
<item><p>122a1</p><section>dkon brtsegs</section><text>kyi bu 'di bla na med pa yang dag par rdzogs pa'i byang chub tu zhugs so zhes bdag bla na med pa yang dag par rdzogs pa'i byang chub mngon par rdzogs par sangs rgyas nas/ sems</text></item>
<item><p>122a2</p><section>dkon brtsegs</section><text>can thams cad la chos ston cing bzod pa'i bsngags pa brjod par bya'o zhes sems bskyed pa de mkhyen gyis de bas na seng ge'i sgra bsgrags la bdag wa'i sgra sgrog par ni mi bya'o/ /kye ma'o</text></item>
<item><p>122a3</p><section>dkon brtsegs</section><text>'di lta ste/ seng ge'i sgra de ni bzod pa'i stobs shes par byed pa'o/ /kye ma'o 'di lta ste/ wa'i sgra de ni gshe ba dang / mi snyan par zer ba'o/ /sems can 'di dag ni sems can gang don byed na sems</text></item>
<item><p>122a4</p><section>dkon brtsegs</section><text>can de yang de'i don byed do/ /bdag kyang sems can gang gis don byas pa'i de'i phyir de'i don byed par gyur na de la khyad par ci zhig yod/ tha dad pa ci zhig yod/ dka' ba spyod pa ci zhig yod/ sems can 'di dag ni sems</text></item>
<item><p>122a5</p><section>dkon brtsegs</section><text>can gang gnod par byed na de la sems can de yang gnod par byed do/ /bdag gis kyang sems can gang gnod par byed na/ bdag kyang de la gnod par byed de/ gnod pa'i phyir/ gnod par byed na/</text></item>
<item><p>122a6</p><section>dkon brtsegs</section><text>de la khyad par ci zhig yod/ tha dad pa ci zhig yod/ dka' ba spyod pa ci zhig yod par 'gyur/ shA ri'i bu gzhan yang byang chub sems dpa' 'di ltar slob ste/ sems can 'di dag thams cad</text></item>
<item><p>122a7</p><section>dkon brtsegs</section><text>ni phan tshun du mi mdza' ba ste/ de dag nor thob na ni mdza' bar shes/ gnod par byas na ni gcig la gcig gsod par byed do/ /bdag ni sems can gyi don la tsham tshom med de/ bdag la</text></item>
<item><p>122a8</p><section>dkon brtsegs</section><text>gnod par gyur kyang bdag sems can gyi don bya'o snyam mo/ /de nas bcom ldan 'das kyis de'i tshe tshigs su bcad pa 'di dag gsungs so/ /bskal pa bye ba mang por brgyar/</text></item>
<item><p>122b1</p><section>dkon brtsegs</section><text>bdag la gnod par gyur kyang ni/ sems can sdug bsngal rnams mthong na/ yal bar bor zhing mi 'dug go/ /don rnyed na ni mdza' bo shes/ phan tshun gcig la gcig smra yi/ don rnams</text></item>
<item><p>122b2</p><section>dkon brtsegs</section><text>byed par phar mi 'gyur na/ phan tshun du ni gnod par byed/ nga dang rtag tu mdza' bya zhes/ 'dza' bu'i gling 'di thams cad dang / sangs rgyas zhing rnams rin po che/ 'ba' shig bkang ste sbyin</text></item>
<item><p>122b3</p><section>dkon brtsegs</section><text>byed dang / gang dag mtshon ni rnon po yis/ yan lag nying lag gcod pa yi/ sems can rnams ni thams cad la/ mnyam pa yi ni sems su bya/ gshe dang mi snyan zer ba dang /</text></item>
<item><p>122b4</p><section>dkon brtsegs</section><text>ngan du byas pa thams cad bzod/ bzod pa la ni rab gnas nas/ bzod pa dag gi bsngags pa brjod/ dug ldud mtshon gyis 'debs pa yi/ gcig la gcig ni gnod byed pa/ sems can de</text></item>
<item><p>122b5</p><section>dkon brtsegs</section><text>dag bsdum par bya/ de ni mkhas pa'i mtshan nyid do/ /byis pa spyod pa 'ang de bzhin no/ /gang gis mya ngan 'da' ba'ang gzhan/ bdag ni khyad par tshol bas na/ byis pa dag ni bdag mi slob/ yang</text></item>
<item><p>122b6</p><section>dkon brtsegs</section><text>shA ri'i bu byang chub sems dpa' 'di ltar bslab par bya ste/ gal te bskal pa bye ba khrag khrig brgya phrag stong du rdo dbyug dang mtshon 'debs shing 'phen pas yud tsam yang 'tshor mi ster na/ /</text></item>
<item><p>122b7</p><section>dkon brtsegs</section><text>des kye ma'o ngo mtshar to zhes bya ba nas sems can 'di dag ni 'phags pa ste/ bdag gi srog ma bcad do snyam pa'i bar du de ltar bdag go bar bya zhing yang 'di ltar bslab po/ /yongs su</text></item>
<item><p>122b8</p><section>dkon brtsegs</section><text>brtag pa bzung ste/ brgya la bdag gom pa bdun bor ba tsam gyi yun la gang gA'i klung gi bye ma rnyed kyi mgo bcad par gyur kyang bdag khro ba dang / gshe bar bsgom par mi bya'o/ /de ci'i phyir zhe na/</text></item>
<item><p>123a1</p><section>dkon brtsegs</section><text>khong khro ba khong khro ba zhes bya ba ni bskal pa brgya stong du bsgrubs pa'i dge ba'i rtsa ba 'jom pa ste/ yang phyir bdag gis bskal pa brgya stong du dge ba'i rtsa ba bsgrub par bya dgos</text></item>
<item><p>123a2</p><section>dkon brtsegs</section><text>so/ /de ltar bla na med pa yang dag par rdzogs pa'i byang chub 'di ni bsgrub dka' ba yin te/ de ltar chos de 'byung bar dka' ba'o/ /de bas na bdag bzod pa'i stobs kyi go cha bgo bar bya'o/ /de ltar shA ri'i</text></item>
<item><p>123a3</p><section>dkon brtsegs</section><text>bu theg pa chen po la zhugs pa sems sdang bar gyur pa la bdud kyis glags rnyed do/ /glags rnyed na bla na med pa yang dag par rdzogs pa'i byang chub kyi bar du gcod par 'gyur ro/ /sems sdang</text></item>
<item><p>123a4</p><section>dkon brtsegs</section><text>bas byang chub tu bya ba la g.yeng bar 'gyur ro/ /sems g.yengs pa la ni bdud sdig can bdud kyi las kyis skul bar byed do/ /de la bdud kyi las gang zhe na/ 'di lta ste/ lhung bzed la zhugs pa'i</text></item>
<item><p>123a5</p><section>dkon brtsegs</section><text>sems ni bdud kyi las so/ /chos gos la zhugs pa'i sems ni bdud kyi las so/ grong du slong ba la zhugs pa'i sems ni bdud kyi las so/ /rnyed pa dang / bkur sti dang / tshigs su bcad pa</text></item>
<item><p>123a6</p><section>dkon brtsegs</section><text>la zhugs pa'i sems ni bdud kyi las so/ /rab tu 'byung ba las 'dun pa zlog pa ni bdud kyi las so/ /chos dkar po mang po las 'dun pa zlog pa ni bdud kyi las so/ /dgon par gnas pa las</text></item>
<item><p>123a7</p><section>dkon brtsegs</section><text>mos pa zlog pa ni bdud kyi las so/ /bla na med pa yang dag par rdzogs pa'i byang chub las 'dun pa zlog pa ni bdud kyi las so/ /ye shes gzhan 'dod pa ni bdud kyi las so/ /mkhan po dang</text></item>
<item><p>123a8</p><section>dkon brtsegs</section><text>slob dpon la sri zhu mi byed pa ni bdud kyi las so/ /de ltar shA ri'i bu sems sdang ba la ni byang chub tu bya ba la g.yeng bar 'gyur ro/ /sems g.yeng ba ni bdud sdig can bdud kyi las 'di dag</text></item>
<item><p>123b1</p><section>dkon brtsegs</section><text>la 'dzud do/ /shA ri'i bu bdud sdig can yun ring po nas glags tshol te/ 'di lta ste/ khro ba dang / gnod sems tshol mod kyi/ shA ri'i bu des mngon par shes pa'i 'das pa'i dus na nga spyod</text></item>
<item><p>123b2</p><section>dkon brtsegs</section><text>pa'i spyod yul zhes bya ba'i drang srong du gyur te/ de na nga la bdud sdig can gyis skyes bu lnga brgya gshe ba la dpa' ba mngon par sprul nas de dag lo lnga brgya'i bar du rtag tu rgyun mi 'chad par nga'i phyi bzhin</text></item>
<item><p>123b3</p><section>dkon brtsegs</section><text>thog thag tu 'brang zhing de dag mtshan yang gshe/ nyin yang gshe/ 'gro yang gshe/ 'ong yang gshe/ 'greng yang gshe/ 'dug kyang gshe/ nyal ba dang / 'chag pa dang / 'dug pa dang / grong du 'gro</text></item>
<item><p>123b4</p><section>dkon brtsegs</section><text>ba dang / srang na 'greng ba dang / khyim na 'greng ba dang / srang na 'dug pa dang / khyim na 'dug pa dang / dgon par song ba dang / dgon par 'greng ba dang / gshe zhing mi snyan pa zer te/ ngan du smra tshig rtsub</text></item>
<item><p>123b5</p><section>dkon brtsegs</section><text>po smra zhing thabs de lta bur gnas te/ de dag lo lnga brgya'i bar du phyi bzhin thog thag tu 'brangs par gyur te/ 'on kyang shA ri'i bu lo lnga brgyar gshe ba la dpa' ba'i skyes bu de dag la byams pa nye</text></item>
<item><p>123b6</p><section>dkon brtsegs</section><text>bar sbyor bas lta ba las gzhan tha ba'i nyes pa skyed pa'i sems bskyed pa gcig tsam yang mi shes so/ /de'i tshe nga 'di snyam du sems te/ gang rigs kyi bu de dag ni tshul khrims dang ldan pa/ dge ba'i</text></item>
<item><p>123b7</p><section>dkon brtsegs</section><text>chos can/ rang bzhin gyis 'dod chags chung ba/ zhe sdang chung ba/ gti mug chung ba ste/ bdag ni de dag nyi tshe'i don du dka' ba spyod pa ma yin/ de dag nyi tshe'i don du bla na med pa yang dag par rdzogs pa'i</text></item>
<item><p>123b8</p><section>dkon brtsegs</section><text>byang chub sgrub pa ma yin gyi/ sems can dmu rgod gdul dka' ba/ tshul khrims 'chal ba/ sdig pa'i chos can/ rang bzhin gyis 'dod chags mang ba/ zhe sdang mang ba/ gti mug mang ba/</text></item>
<item><p>124a1</p><section>dkon brtsegs</section><text>de dag gi don du bdag dka' ba spyad pa spyod/ de dag gi don du bla na med pa yang dag par rdzogs pa'i byang chub sgrub ste/ de dag nyid bdag gi thog mar mya ngan las bzla bar bya'o/ /</text></item>
<item><p>124a2</p><section>dkon brtsegs</section><text>shA ri'i bu sems sdang ba med pa la dran pa 'di skyes so/ /de ltar shA ri'i bu de bzhin gshegs pa ni phan pa'i dngos po phun sum tshogs pa ste/ sngon gyi mtha' nas byang chub sems dpa'i spyad</text></item>
<item><p>124a3</p><section>dkon brtsegs</section><text>pa spyod cing 'ongs pa'o/ /shA ri'i bu byang chub sems dpa' gang la la bla na med pa yang dag par rdzogs pa'i byang chub mngon par 'dod pa de dag gis bzod pa dang ldan zhing dang du len pa'i rang</text></item>
<item><p>124a4</p><section>dkon brtsegs</section><text>bzhin can du bya'o/ /grang ba dang / tsha ba dang / bkres pa dang / skom pa dang / rlung dang / nyi ma dang / sbrang bu dang / sha sbrang dang / sdig sbrul gyis rig pa dang / pha rol gyis ngan du smra ba dang / ngan du</text></item>
<item><p>124a5</p><section>dkon brtsegs</section><text>brjod pa'i tshig gi lam rnams la bzod pa dang ldan zhing dang du len pa'i rang bzhin can du bya'o/ /lus las skyes shing byung ba'i tshor ba sdug bsngal ba/ mi bzad pa/ rtsub pa/ srog 'phrog pa/</text></item>
<item><p>124a6</p><section>dkon brtsegs</section><text>'chi ba la thug pa'i tshor ba rnams la bzod pa dang ldan zhing dang du len pa'i rang bzhin can du bya'o/ /de ltar shA ri'i bu bzod pa de lta bu la gnas pa'i byang chub sems dpa' byang chub sems</text></item>
<item><p>124a7</p><section>dkon brtsegs</section><text>dpa'i bzod pa thob par 'gyur ro/ /de la byang chub sems dpa'i bzod pa gang zhe na/ gnod sems med pa ni byang chub sems dpa'i bzod par blta'o/ /mi khro ba ni byang chub sems</text></item>
<item><p>124a8</p><section>dkon brtsegs</section><text>dpa'i bzod par blta'o/ /mi 'tshe ba ni byang chub sems dpa'i bzod par blta'o/ /rtsod pa med pa ni byang chub sems dpa'i bzod par blta'o/ /gnod par bya ba med pa ni byang chub sems</text></item>
<item><p>124b1</p><section>dkon brtsegs</section><text>dpa'i bzod par blta'o/ /bdag rjes su srung ba ni byang chub sems dpa'i bzod par blta'o/ /gzhan rjes su srung ba ni byang chub sems dpa'i bzod par blta'o/ /lus rjes su srung ba</text></item>
<item><p>124b2</p><section>dkon brtsegs</section><text>ni byang chub sems dpa'i bzod par blta'o/ /ngag rjes su srung ba ni byang chub sems dpa'i bzod par blta'o/ /sems can rjes su srung ba ni byang chub sems dpa'i bzod par blta'o/ /</text></item>
<item><p>124b3</p><section>dkon brtsegs</section><text>tshul bzhin gyis so sor rtog pa ni byang chub sems dpa'i bzod par blta'o/ /mya ngan las 'das pa 'dod chags dang bral ba ni byang chub sems dpa'i bzod par blta'o/ /las kyi rnam par</text></item>
<item><p>124b4</p><section>dkon brtsegs</section><text>smin pa la rton pa ni byang chub sems dpa'i bzod par blta'o/ /lus yongs su dag pa ni byang chub sems dpa'i bzod par blta'o/ /ngag yongs su dag pa ni byang chub sems dpa'i bzod</text></item>
<item><p>124b5</p><section>dkon brtsegs</section><text>par blta'o/ /sems yongs su dag pa ni byang chub sems dpa'i bzod par blta'o/ /lha dang mi'i phun sum tshogs pa rjes su myong ba ni byang chub sems dpa'i bzod par blta'o/ /byang chub sems</text></item>
<item><p>124b6</p><section>dkon brtsegs</section><text>dpa' de bzhin gshegs pa'i mtshan dang dpe byad bzang po yongs su rdzogs pa ni byang chub sems dpa'i bzod par blta'o/ /de bzhin gshegs pa'i gsung tshangs pa'i sgra dbyangs</text></item>
<item><p>124b7</p><section>dkon brtsegs</section><text>bsgrags pa 'thob pa ni byang chub sems dpa'i bzod par blta'o/ /byang chub sems dpa'i spyod pa dang / dge ba'i rtsa ba thams cad chud mi gson pa ni byang chub sems dpa'i bzod par blta'o/ /</text></item>
<item><p>124b8</p><section>dkon brtsegs</section><text>phas kyi gnod par byed pa thams cad las 'das pa ni byang chub sems dpa'i bzod par blta'o/ /phyir rgol ba thams cad bcom pa ni byang chub sems dpa'i bzod par blta'o/ /</text></item>
<item><p>125a1</p><section>dkon brtsegs</section><text>mdor na de bzhin gshegs pa'i stobs dang / mi 'jigs pa dang / ma 'dres pa dang / snying rje chen po dang / byams pa chen po dang / dga' ba chen po dang / btang</text></item>
<item><p>125a2</p><section>dkon brtsegs</section><text>snyoms chen po dang / sangs rgyas kyi chos thams cad yongs su rdzogs pa ni byang chub sems dpa'i bzod par blta'o/ /yang shA ri'i bu byang chub sems dpa'i bzod pa zhes bya ba</text></item>
<item><p>125a3</p><section>dkon brtsegs</section><text>ni 'di ltar brag cha'i sgra dang mtshungs par rab tu shes pas spyos kyang slar mi gshe'o/ /lus gzugs rnyan du shes pas brdegs kyang sle mi rdeg /sems sgyu ma lta bur rab tu rtogs</text></item>
<item><p>125a4</p><section>dkon brtsegs</section><text>pas khros kyang slar mi khro/ rang gi yon tan yongs su rdzogs pas de ma bsngags pa la khong khro ba med/ bsngags pa la rjes su chags par mi byed do/ /dul zhing zhi ba'i phyir rnyed</text></item>
<item><p>125a5</p><section>dkon brtsegs</section><text>pas dga' bar mi 'gyur/ ma rnyed pas zhum par mi 'gyur/ rab tu brtags pa'i blo rgya che ba'i phyir grags pas ngo mtshar du mi 'dzin/ ma grags pas 'khrul par mi 'gyur/</text></item>
<item><p>125a6</p><section>dkon brtsegs</section><text>mi g.yo bar rab tu gnas pa'i phyir dmad pas 'dud par mi 'gyur/ bstod pas khengs par mi 'gyur/ sems can la lta ba'i phyir sdug bsngal gyis yongs su mi skyo/ 'dus byas</text></item>
<item><p>125a7</p><section>dkon brtsegs</section><text>kyi bde ba mi rtag pa'i phyir/ bde ba la dga' ba med/ srid pa'i 'gro bar skye ba thams cad la mi gnas pas 'jig rten gyi chos kyis mi gos pha rol la mi gnod pas bdag la gnod</text></item>
<item><p>125a8</p><section>dkon brtsegs</section><text>pa bzod/ byang chub kyi yan lag gi tshogs yongs su rdzogs pas yan lag dang / nying lag dang / mgo bcad kyang bzod/ sangs rgyas kyi sku 'dod pas lus gtubs kyang bzod//</text></item>
<item><p>125b1</p><section>dkon brtsegs</section><text>legs par byas pa'i las kyi stobs bskyed pas ngan du byas pa thams cad bzod de/ shA ri'i bu de ni byang chub sems dpa'i bzod pa zhes bya'o/ /shA ri'i bu gzhan yang byang</text></item>
<item><p>125b2</p><section>dkon brtsegs</section><text>chub sems dpa'i bzod pa zhes bya ba ni/ 'di lta ste/ rab tu bzod pa'o/ /de ci'i phyir zhe na/ gshe ba ni su/ gshe bar bya ba ni gang zhes bzod na de gnyis ga dmigs pa'i bzod pa ste/ /</text></item>
<item><p>125b3</p><section>dkon brtsegs</section><text>de rab tu bzod pa ma yin no/ /yang 'di la gshe ba gang zhes bzod na de chos bgrang ba'i bzod pa ste/ de rab tu bzod pa ma yin no/ /ci mig gis mig la gshe 'am zhes bzod na de skye mched</text></item>
<item><p>125b4</p><section>dkon brtsegs</section><text>la so sor rtog pa'i bzod pa ste/ de rab tu bzod pa ma yin no/ /'di ni yi ge yin no zhes bzod na/ de brag cha'i sgra'i bzod pa ste/ de rab tu bzod pa ma yin no/ /'di yang mi rtag /bdag</text></item>
<item><p>125b5</p><section>dkon brtsegs</section><text>kyang mi rtag ces bzod na de mi rtag pa la 'jug pa'i bzod pa ste/ de rab tu bzod pa ma yin no/ /'di ni phyin ci log /bdag ni phyin ci log ma yin zhes bzod na de mtho dman gyi bzod pa</text></item>
<item><p>125b6</p><section>dkon brtsegs</section><text>ste/ de rab tu bzod pa ma yin no/ /bdag ni rigs/ 'di ni mi rigs so zhes bzod na de rigs pa ma yin pa'i bzod pa ste/ de rab tu bzod pa ma yin no/ /bdag ni lam la gnas/ 'di ni</text></item>
<item><p>125b7</p><section>dkon brtsegs</section><text>lam ngan pa la gnas shes bzod na de gnyis kyi bzod pa skye ste/ de rab tu bzod pa ma yin no/ /bdag stong pa nyid bzod kyi/ bdag lta bar song ba mi bzod/ bdag mtshan ma med</text></item>
<item><p>125b8</p><section>dkon brtsegs</section><text>pa bzod kyi/ bdag rnam par rtog pa mi bzod/ bdag smon pa med pa bzod kyi/ bdag smon pa mi bzod/ bdag mngon par 'du mi byed pa bzod kyi/ bdag mngon par 'du byed pa mi bzod/</text></item>
<item><p>126a1</p><section>dkon brtsegs</section><text>bdag nyon mongs pa zad pa bzod kyi/ bdag nyon mongs pa mi bzod/ bdag dge ba bzod/ bdag mi dge ba mi bzod/ bdag kha na ma tho ba med pa bzod kyi/</text></item>
<item><p>126a2</p><section>dkon brtsegs</section><text>bdag kha na ma tho ba mi bzod/ bdag zag pa zad pa bzod kyi/ bdag zag pa dang bcas pa mi bzod/ bdag 'jig rten las 'das pa bzod kyi/ bdag 'jig rten pa mi bzod/ bdag</text></item>
<item><p>126a3</p><section>dkon brtsegs</section><text>rnam par byang ba bzod kyi/ bdag kun nas nyon mongs pa mi bzod/ bdag mya ngan las 'das pa bzod kyi/ bdag 'khor ba mi bzod na de gnyen pos spong ba'i bzod pa ste/ rab tu bzod</text></item>
<item><p>126a4</p><section>dkon brtsegs</section><text>pa ma yin no/ /de la rab tu bzod pa gang zhe na/ gang stong pa nyid khong du chud pa de la lta ba bsal pa yang med/ stong pa nyid du sgro 'dogs pa yang med/ gang stong pa nyid khong du chud pa de</text></item>
<item><p>126a5</p><section>dkon brtsegs</section><text>la rnam par rtog pa bsal pa yang med/ mtshan ma med pa'i sgro 'dogs pa yang med/ gang stong pa nyid khong du chud pa de la smon lam bsal pa yang med/ smon pa med par sgro 'dogs</text></item>
<item><p>126a6</p><section>dkon brtsegs</section><text>pa yang med/ gang stong pa nyid khong du chud pa de la mngon par 'du byed pa bsal pa yang med/ mngon par 'du mi byed par sgro 'dogs pa yang med/ gang stong pa nyid khong du chud pa de la nyon mongs</text></item>
<item><p>126a7</p><section>dkon brtsegs</section><text>pa bsal ba yang med/ kun nas nyon mongs pa zad par sgro 'dogs pa yang med/ gang stong pa nyid khong du chud pa de la mi dge ba bsal ba yang med/ dge bar sgro 'dogs pa yang med/ gang stong pa</text></item>
<item><p>126a8</p><section>dkon brtsegs</section><text>nyid khong du chud pa de la kha na ma tho ba dang bcas pa bsal pa yang med/ kha na ma tho ba med pa'i sgro 'dogs pa yang med de gong ma bzhin du thams cad la rgyas par bya ste/ gang stong pa nyid du khong du chud</text></item>
<item><p>126b1</p><section>dkon brtsegs</section><text>pa de la 'khor ba bsal pa med/ mya ngan las 'das par sgro 'dogs pa yang med de/ gang 'di la bzod pa de ni rab tu bzod pa zhes bya'o/ /gang ma skyes/ ma bskyed/ ma byung / byung bar ma gyur pa</text></item>
<item><p>126b2</p><section>dkon brtsegs</section><text>de la 'byung ba gang yang med do/ /'byung ba med pas mi zad de/ gang mi zad pa de rab tu bzod pa'o/ /gang 'dus byas kyang ma yin/ 'dus ma byas kyang ma yin/ sgro 'dogs pa yang ma yin/ /</text></item>
<item><p>126b3</p><section>dkon brtsegs</section><text>ma bzhag pa/ ma spel ba/ yang dag par ma spel ba/ mi gsog pa/ mi 'bri ba de la skye ba gang yang med do/ /gang mi skye ba de ni mi zad pa ste/ gang de ltar bzod na de ni mi skye ba la bzod pa zhes</text></item>
<item><p>126b4</p><section>dkon brtsegs</section><text>bya'o/ /shA ri'i bu bzod pa 'di lta bu dang ldan pa'i byang chub sems dpa' sems dpa' chen po byang chub sems dpa'i spyad pa spyod do/ /shA ri'i bu 'di ni byang chub sems dpa' sems dpa'</text></item>
<item><p>126b5</p><section>dkon brtsegs</section><text>chen po'i bzod pa'i pha rol du phyin pa ste/ 'di la zhugs pa'i byang chub sems dpa' sems dpa' chen po byang chub sems dpa'i spyad pa spyod de bdud dang bdud kyi ris kyi lha'i bu rnams dang / /</text></item>
<item><p>126b6</p><section>dkon brtsegs</section><text>de ma yin pa phas kyi rgol ba gzhan thams cad kyis mi thul ba yin no/ /bzod pa'i pha rol du phyin pa'i le'u zhes bya ste/ brgyad pa'o// // bam po bcu gnyis pa/ de la byang chub sems</text></item>
<item><p>126b7</p><section>dkon brtsegs</section><text>dpa' sems dpa' chen po gang la zhugs pa byang chub sems dpa'i spyad pa spyod cing bdud dang bdud kyi ris kyi lha'i bu rnams dang / de ma yin pa gzhan phas kyi rgol ba thams cad kyis mi thul</text></item>
<item><p>126b8</p><section>dkon brtsegs</section><text>bar 'gyur ba'i byang chub sems dpa'i brtson 'grus kyi pha rol du phyin pa gang zhe na/ 'di ltar shA ri'i bu byang chub sems dpa' sems dpa' chen po phyir mi ldog pa'i brtson 'grus dang ldan</text></item>
<item><p>127a1</p><section>dkon brtsegs</section><text>pa yin te/ rang gi lus dang srog la mi lta bar brtson 'grus drag po bskyed nas byang chub sems dpa'i sde snod kyi chos kyi rnam grangs 'di yongs su tshol bar byed/ shin du nyan</text></item>
<item><p>127a2</p><section>dkon brtsegs</section><text>par byed/ 'chad par byed/ 'dzin par byed/ klog par byed/ kun chub par byed/ gzhan la 'chad par byed/ rgya cher yang dag par rab tu ston par byed/ bris nas 'dzin par byed do/ /de ji ltar na</text></item>
<item><p>127a3</p><section>dkon brtsegs</section><text>lus dang srog la mi lta ba yin zhe na/ 'di la shA ri'i bu byang chub sems dpa' 'di lta bu'i mdo sde 'chad pa dang / 'dzin pa dang / klog pa dang / kun chub par byed pa dang / gzhan la yang go bar</text></item>
<item><p>127a4</p><section>dkon brtsegs</section><text>byed pa dang / rgya cher yang dag par rab tu ston pa dang / bris nas 'dzin pa dang / de bzhin du nan tan byed pa de dag gi lus la ngas mda' dang / mtshon dang mdung thung brgyas phug ste/ srog gcad</text></item>
<item><p>127a5</p><section>dkon brtsegs</section><text>do zhes pha rol gyis bsdigs kyang de la shA ri'i bu byang chub sems dpa' mi 'jigs/ mi dngang / mi skrag /kun du skrag par mi 'gyur gyi/ phyir zhing brtson 'grus brtan pa bskyed nas byang chub</text></item>
<item><p>127a6</p><section>dkon brtsegs</section><text>sems dpa'i sde snod kyi chos kyi rnam grangs mi spong / rab tu rnam par mi spong / mi 'dor te/ mos pa drag por 'gyur/ mos pa brtan par 'gyur/ bzod pa brtan par 'gyur/ brtson 'grus</text></item>
<item><p>127a7</p><section>dkon brtsegs</section><text>brtan par 'gyur ro/ /shA ri'i bu bzod pa brtan pa dang / brtson 'grus brtan pa las bzung ste/ dpe bstan to/ /bzod pa brtan pa ji tsam pa dang / brtson 'grus brtan pa ji tsam pas byang</text></item>
<item><p>127a8</p><section>dkon brtsegs</section><text>chub sems dpa' lus dang srog la mi lta bar 'gyur te/ shA ri'i bu stong gsum gyi stong chen po'i 'jig rten gyi khams kyi sems can ji rnyed pa sgo nga las skyes pa 'am//</text></item>
<item><p>127b1</p><section>dkon brtsegs</section><text>mngal nas skyes pa 'am/ drod gsher las skyes pa 'am/ rdzus te skyes pa 'am/ gzugs can nam/ gzugs med pa 'am/ 'du shes can nam/ 'du shes med 'du shes</text></item>
<item><p>127b2</p><section>dkon brtsegs</section><text>med min nam/ snang bar gyur pa 'am/ mi snang bar gyur pa 'am/ sems can ji snyed sems can du bsdu bar bsdus pa de dag thams cad yongs su brtag pa bzung ste/ skad cig</text></item>
<item><p>127b3</p><section>dkon brtsegs</section><text>thang cig yud tsam la snga phyi med par mi'i lus thob par gyur la/ de dag mir gyur nas thams cad kyi lag na mtshon rnon po thogs te dgrar gyur nas de dag tshig 'di skad ces 'di</text></item>
<item><p>127b4</p><section>dkon brtsegs</section><text>lta bu'i tshig dang / yi ge 'chang ba dang / 'dzin pa dang / klog pa dang / gzhan dag la 'chad pa dang / rgya cher yang dag par rab tu ston pa dang / de bzhin du nan tan byed pa de dag ded kyis</text></item>
<item><p>127b5</p><section>dkon brtsegs</section><text>bzung ste/ srog gcad do zhes zer na yang de la shA ri'i bu byang chub sems dpa' dngang ba dang / skrag pa skye ba'i sems can cig kyang mi skyed kyi/ de bas lhag par dam pa'i chos yongs su 'dzin par</text></item>
<item><p>127b6</p><section>dkon brtsegs</section><text>'gyur te/ de ni byang chub sems dpa'i sde snod kyi chos kyi rnam grangs yongs su tshol ba'i phyir ro/ /shA ri'i bu 'di ni byang chub sems dpa' mi zlogs pa'i brtson 'grus dang ldan/ mtha' yas pa'i</text></item>
<item><p>127b7</p><section>dkon brtsegs</section><text>brtson 'grus kyi stobs kyi shugs dang ldan zhing brtson 'grus dpa' ba dang / sems dpa' ba dang / tshul khrims dpa' ba dang / bzod pa dpa' ba dang / ting nge 'dzin dpa' ba dang / shes rab</text></item>
<item><p>127b8</p><section>dkon brtsegs</section><text>dpa' ba dang / spyod pa'i khyad par gyi ye shes dpa' ba zhes bya'o/ /de la shA ri'i bu byang chub sems dpa' gang mtshon rnon po thogs pa'i dgra rnams la gnod pa'i sems cig kyang mi skyed pa</text></item>
<item><p>128a1</p><section>dkon brtsegs</section><text>de ni byang chub sems dpa' tshangs pa dang mtshungs/ dbang po mtshungs/ lhun po dang mtshungs te/ mi sgul ba'i snying rje can/ byams pa la gnas pa sems can thams cad kyi bsam</text></item>
<item><p>128a2</p><section>dkon brtsegs</section><text>pa gso ba la mos pa/ phyir mi ldog pa'i spyod yul ba/ sems sa dang mtshungs pa/ sems chu dang mtshungs pa/ sems me dang mtshungs pa/ sems rlung dang mtshungs pa/ sems nam mkha'</text></item>
<item><p>128a3</p><section>dkon brtsegs</section><text>dang mtshungs pa/ 'dod chags dang / zhe sdang dang / gti mug dang / tha ba sel ba la zhugs pa zhes bya'o/ /yang shA ri'i bu byang chub sems dpa' sems dpa' chen po gang gis gang gA'i klung</text></item>
<item><p>128a4</p><section>dkon brtsegs</section><text>gi bye ma snyed kyi 'jig rten gyi khams rin po che sna bdun gyis yongs su gang bar byas te/ de bzhin gshegs pa dgra bcom pa yang dag par rdzogs pa'i sangs rgyas la sbyin pa byin pa bas/ byang chub</text></item>
<item><p>128a5</p><section>dkon brtsegs</section><text>sems dpa' sems dpa' chen po gang gis byang chub sems dpa'i sde snod kyi chos kyi rnam grangs 'di thos nas 'di lta bu'i chos bdag gis bslab par bya'o zhes sems rab tu</text></item>
<item><p>128a6</p><section>dkon brtsegs</section><text>bzhag na/ shA ri'i bu byang chub sems dpa'i slob par 'dod pas ma bslabs kyang dge ba'i rtsa ba'i ches mang du yongs su bzung bar 'gyur te/ sbyin pa chen po byin pas ni de tsam ma yin no/ /</text></item>
<item><p>128a7</p><section>dkon brtsegs</section><text>de ci'i phyir zhe na/ shA ri'i bu bla na med pa yang dag par rdzogs pa'i byang chub ni 'di'i khar lus so/ /de bas na shA ri'i bu byang chub sems dpa' sems dpa' chen pos byang chub sems</text></item>
<item><p>128a8</p><section>dkon brtsegs</section><text>dpa'i sde snod kyi chos kyi rnam grangs mnyan pa dang / gzung ba dang / yi ger bri ba dang / bklag pa dang / bcang ba dang / pha rol la yang yang dag par rab tu bstan pa'i phyir brtson 'grus</text></item>
<item><p>128b1</p><section>dkon brtsegs</section><text>brtsam mo/ /shA ri'i bu byang chub sems dpa' brtson 'grus brtsams pa ni 'gro ba med pa'i 'gro bar 'gro'o/ /'gro ba med par 'gro ba gang zhe na/ 'di lta ste/ mya ngan las 'das pa ste/</text></item>
<item><p>128b2</p><section>dkon brtsegs</section><text>der bdud sdig can 'gro ba med do/ /de bas na 'gro ba med par 'gro ba zhes bya'o/ /der 'gro ba ni brtson 'grus dang ldan pa/ skyes bu dam pa sangs rgyas dang / nyan thos rnams so/ /</text></item>
<item><p>128b3</p><section>dkon brtsegs</section><text>de ci'i phyir zhe na/ brtson 'grus spyod pa'i lam du zhugs pa de ni de lta bu'i skyes bu dam pa dag dang / sangs rgyas rnams so/ /gang la la kun nas nyon mongs pa'i chos can thams cad ni</text></item>
<item><p>128b4</p><section>dkon brtsegs</section><text>gnas gsum ste/ gsum gang zhe na/ ngan song du gzhol ba dang / ngan song du 'bab pa dang / ngan song du bab pa ste/ tshul khrims dang / bzod pa dang / mang du thos pa ma gtogs</text></item>
<item><p>128b5</p><section>dkon brtsegs</section><text>par mngon par 'byung ba'i chos gzhan gang yang med do/ /kye ma'o sems can 'di dag ni nga zhes zer ba'i tshig gi las la gnas pa ste/ las ma yin pa la gnas so/ /kye ma'o sems</text></item>
<item><p>128b6</p><section>dkon brtsegs</section><text>can 'di dag ni nga zhes zer ba'i brtson 'grus brtsams pa ste/ le lo can no/ /shA ri'i bu byang chub sems dpa' mkhas pa ni las ma yin pa la gnas pa'i sems can le lo can</text></item>
<item><p>128b7</p><section>dkon brtsegs</section><text>dang / mdza' bar mi byed/ sten par mi byed de/ gzhan du na byang chub sems dpa' 'thun par spyod pa/ brtson 'grus brtsams pa dang sten par byed do/ /de ci'i phyir zhe na/ shA ri'i bu sangs</text></item>
<item><p>128b8</p><section>dkon brtsegs</section><text>rgyas kyi yongs su mya ngan las 'das pa las gzhan mya ngan las 'das pa'i mchog gang yang med do/ /shA ri'i bu byang chub sems dpa' rnam par byang ba la mos shing / brtson 'grus</text></item>
<item><p>129a1</p><section>dkon brtsegs</section><text>brtsams pa ni bdag gi lus 'ba' shig nye bar zhi bar bya ba'i phyir brtson 'grus rtsom pa ma yin gyi/ sems can thams cad la phan pa dang / bde ba'i phyir zhugs nas</text></item>
<item><p>129a2</p><section>dkon brtsegs</section><text>khong du chud par byed/ ston par byed/ skul bar byed/ 'dzin du 'jug /'phags pa'i lam srang du 'dzud de/ de bas na skyes bu dam pa byang chub sems dpa' zhes bya'o/ /de nas bcom</text></item>
<item><p>129a3</p><section>dkon brtsegs</section><text>ldan 'das kyis de'i tshe tshigs su bcad pa 'di dag gsungs so/ /mdud pa med pa'i brtson 'grus gyis/ rtag tu yang dag 'phags par 'gyur/ mkhas pa byang chub sems dpa' yi/</text></item>
<item><p>129a4</p><section>dkon brtsegs</section><text>sde snod dag ni rtag tu 'dzin/ chos rnams kyi ni don sems te/ de dag blo ni bsam mi khyab/ rnam par byang ba kun tshol ba/ byang chub sems dpa' brjod pa yin/ shes rab chen po de dag</text></item>
<item><p>129a5</p><section>dkon brtsegs</section><text>'bad/ shing mchog drung du 'dug nas ni/ de bzhin shes rab brtson 'grus kyis/ sdig can bdud rnams skrag par byed/ 'jig rten kun gyi brda dag las/ tshul khrims dag ni thams cad</text></item>
<item><p>129a6</p><section>dkon brtsegs</section><text>ston/ sems can kun la phan pa'i phyir/ de la brtson 'grus nyams mi 'gyur/ shA ri'i bu dus 'di lta bu dang / tshong 'di lta bu 'byung bar 'gyur te/ gang nga dang khyod yongs su mya ngan las 'das</text></item>
<item><p>129a7</p><section>dkon brtsegs</section><text>pa'i 'og tu lnga brgya pa tha ma la 'di lta bu'i mdo sde 'gro ba mang po dga' ba dang / mgu bar byed pa/ shes rab sgrub par byed pa/ bsod nams sgrub par byed pa/ longs spyod 'phel ba sgrub par</text></item>
<item><p>129a8</p><section>dkon brtsegs</section><text>byed pa/ mtho ris sgrub par byed pa/ phun sum tshogs pa thams cad sgrub par byed pa/ de bzhin gshegs pa'i stobs dang / mi 'jig pa dang / so sor yang dag pa</text></item>
<item><p>129b1</p><section>dkon brtsegs</section><text>rig pa dang / byams pa chen po dang / snying rje chen po dang / dga' ba chen po dang / btang snyoms chen po dang / sangs rgyas kyi chos ma 'dres pa rnams sgrub par byed pa/ mdor na sangs</text></item>
<item><p>129b2</p><section>dkon brtsegs</section><text>rgyas kyi chos rnams sgrub pa/ bdud skrag par byed pa/ sems rnam par dag par byed pa/ skye ba zad pa'i mthar byed pa/ sdug bsngal mthar byed pa/ mya ngan las 'das pa dang nye bar byed pa</text></item>
<item><p>129b3</p><section>dkon brtsegs</section><text>'byung na/ de dag de'i dus spong bar 'gyur/ mi 'dod par 'gyur/ yongs su gtong bar 'gyur ro/ /de la shA ri'i bu gang brtson ba/ rab tu brtson ba/ mngon par rab tu brtson ba/ bla na med pa</text></item>
<item><p>129b4</p><section>dkon brtsegs</section><text>yang dag par rdzogs pa'i byang chub 'dod pa/ tshul khrims 'dod pa/ thos pa 'dod pa/ ting nge 'dzin 'dod pa/ shes rab 'dod pa/ rnam par grol ba 'dod pa/ rnam par grol ba'i ye shes</text></item>
<item><p>129b5</p><section>dkon brtsegs</section><text>mthong ba 'dod pa/ sangs rgyas kyi chos 'dod pa/ sems can thams cad la phan pa dang bde ba 'dod pa/ log par lta ba spong bar 'dod pa/ yang dag par lta ba sgom par 'dod pa/ 'khor</text></item>
<item><p>129b6</p><section>dkon brtsegs</section><text>ba spong bar 'dod pa/ 'phags pa'i lam sgom par 'dod pa/ chos ston par 'dod pa/ bdud skrag par byed par 'dod pa/ 'dod chags zhi bar 'dod pa/ zhe sdang zhi bar 'dod pa/ gti mug</text></item>
<item><p>129b7</p><section>dkon brtsegs</section><text>'joms par 'dod pa/ ma rig pa 'joms par 'dod pa/ rig pa skyed par 'dod pa'i sems can de dag 'byung bar 'gyur te/ shA ri'i bu de dag 'di lta bu'i chos thos nas dge ba'i rtsa ba'i</text></item>
<item><p>129b8</p><section>dkon brtsegs</section><text>chos thams cad 'dod pa'i phyir brtson 'grus rtsom par 'gyur ro/ /'di 'dra ba'i chos thos nas/ sangs rgyas chos rnams thams cad ni/ bar du gcod pa mi 'byung ste/ 'di la bdag</text></item>
<item><p>130a1</p><section>dkon brtsegs</section><text>ni the tshom med/ de la shA ri'i bu sems can gang bsod nams kyi stobs kyis nye bar brtan pa/ lhag pa'i bsam pas bla na med pa yang dag par rdzogs pa'i byang chub la</text></item>
<item><p>130a2</p><section>dkon brtsegs</section><text>zhugs pa 'byung ba de dag 'di lta bu'i mdo sde nyan par byed de/ thos nas rgya cher dga' zhing mgu ba thob par 'gyur/ byang chub sems dpa'i sde snod kyi chos kyi rnam grangs rab</text></item>
<item><p>130a3</p><section>dkon brtsegs</section><text>tu kun chub par byed par 'gyur/ nan tan gyis sgrub par 'gyur ro/ /yang gang gis de bzhin gshegs pa'i bstan pa mnyan pa'i chos su byas par gyur pa de dag rgyu la la dang / dmigs</text></item>
<item><p>130a4</p><section>dkon brtsegs</section><text>pa la las dbang du ma gyur par nyan par byed de/ thos nas rgya cher dga' ba dang / mgu ba thob par 'gyur/ de dag dga' ba dang mgu ba skyes nas brtson 'grus shin tu brtan pa rtsom par 'gyur te/</text></item>
<item><p>130a5</p><section>dkon brtsegs</section><text>de 'di lta bu'i byang chub sems dpa'i sde snod kyi chos dkon mchog la snying po cung zad tsam len par 'gyur ro/ /'di lta ste/ dper na shA ri'i bu shing tog smin pa rnam pa mang po kha dog phun</text></item>
<item><p>130a6</p><section>dkon brtsegs</section><text>sum tshogs pa/ dri phun sum tshogs pa/ ro phun sum tshogs pa rgya mtsho chen pos khyer ba dang / skyes bu la las brtson 'grus dang / rtul pa chen po bskyed nas chu chen por zhugs te/</text></item>
<item><p>130a7</p><section>dkon brtsegs</section><text>lag pa dang / rkang pas 'bad nas rgya mtsho chen po de las shing tog gcig blangs/ gnyis dang gsum blangs nas rgya mtsho chen po de las rgal nas de phyogs gcig tu song ste/ shing tog de</text></item>
<item><p>130a8</p><section>dkon brtsegs</section><text>myangs na des sngon ma myong ba'i ro myong nas de 'di snyam du sems te/ shing tog 'di dag kha dog dang ldan zhing shing tog 'di dag dri dang ldan/ shing tog 'di dag ro dang ldan te sngon ma myong gis/</text></item>
<item><p>130b1</p><section>dkon brtsegs</section><text>'di ltar bdag gis brtson 'grus rab tu brtsams te/ lag pa dang rkang pas 'bad nas shing tog gzhan yang blang snyam ste/ rgya mtsho chen po de la yang zhugs pa dang / des phyi ma mthong nas</text></item>
<item><p>130b2</p><section>dkon brtsegs</section><text>'di ltar shing tog kha dog dang / dri dang / ro dang ldan zhing smin pa rnams sna tshogs de dag las bdag gis mang du ma blangs pas yongs su nyams par gyur to zhes de sdug bsngal zhing yid</text></item>
<item><p>130b3</p><section>dkon brtsegs</section><text>mi bde nas 'gyod do/ /de bzhin du shA ri'i bu phyi ma'i tshe phyi ma'i dus lnga brgya tha ma la dam pa'i chos nub par 'gyur ba'i dus kyi tshe dad pa chung ba/ gtong ba chung ba/ shes rab chung ba/</text></item>
<item><p>130b4</p><section>dkon brtsegs</section><text>brtson 'grus chung ba 'byung ste/ rnam grangs 'ga' zhig gis 'di lta bu'i mdo sde dkon mchog nyan par 'gyur te/ thos nas gang cung zad tsam tha na tshig bzhi pa'i tshigs su bcad pa gcig</text></item>
<item><p>130b5</p><section>dkon brtsegs</section><text>'dzin pa de dag la bdud sdig can yongs su 'tshe bar 'gyur ro/ /de dag la skye bo mang po dga' bar mi 'gyur/ skye bo mang pos mchod par mi 'gyur/ skye bo mang pos bstod par mi 'gyur te/</text></item>
<item><p>130b6</p><section>dkon brtsegs</section><text>mi dga' mi mchod/ mi bstod par rig nas yal bar 'dor ro/ /yang de dag gis gang thos par 'gyur ba dang / zin par 'gyur ba yang nyung zhing dog la chung ste/ mi mang bas de phyogs gcig tu</text></item>
<item><p>130b7</p><section>dkon brtsegs</section><text>song nas sems la 'jog ste/ sems kyis nges par rtog cing de dag dga' ba mi skye la 'gyod par 'gyur ro/ /kye ma'o bdag de bzhin gshegs pa'i bstan pa mchog las yongs su nyams te/</text></item>
<item><p>130b8</p><section>dkon brtsegs</section><text>chos mang por ma thos/ chos mang por ma bzung ngo zhes de dag yud tsam zhig de bzhin gshegs pa dgra bcom pa yang dag par rdzogs pa'i sangs rgyas rjes su dran par 'gyur ro/ /shA ri'i bu</text></item>
<item><p>131a1</p><section>dkon brtsegs</section><text>gzhan yang de'i dus na bdud kyis byin gyis brlabs pa'i dge slong dag 'byung bar 'gyur te/ gang mdo sde 'di thos nas skye bo mang po'i mdun du mdo sde 'di ni rang bzor byas pa yin</text></item>
<item><p>131a2</p><section>dkon brtsegs</section><text>te/ 'di ni sangs rgyas kyis gsungs pa ma yin no zhes spong bar 'gyur ro/ /yang shA ri'i bu de'i dus na dge slong gang thams cad yod mi nyan pa dag kyang 'byung bar 'gyur ro/ /de nas</text></item>
<item><p>131a3</p><section>dkon brtsegs</section><text>bcom ldan 'das kyis de'i tshe tshigs su bcad pa 'di dag gsungs so/ 'di 'dra ba yi chos thos nas/ bar du gcod par yod mi 'gyur/ sangs rgyas kyi ni chos thams cad/ de la</text></item>
<item><p>131a4</p><section>dkon brtsegs</section><text>bdag ni nem nur med/ gang dag bsod nams chung 'byung ba/ de dag 'di 'dra nyan mi 'gyur/ gang dag bsod nams chung 'byung ba/ thos nas dad par mi 'gyur ro/ /gang dag bsod nams</text></item>
<item><p>131a5</p><section>dkon brtsegs</section><text>ldan 'byung ba/ thos nas dad pas 'dzin par 'gyur/ gang dag bsod nams chung 'byung ba/ 'di ni bstan pa min zhes zer/ de dag ngan 'gror 'gro bar 'gyur/ sa yi steng na dmus long bzhin/</text></item>
<item><p>131a6</p><section>dkon brtsegs</section><text>bsod nams ldan 'byung de dag ni/ thos nas rab tu dga' bar 'gyur/ bde 'gro bar ni de dag 'gro/ /bris ma mar gyi snying po bzhin/ gang dag bsod nams chung 'byung ba/ thos nas</text></item>
<item><p>131a7</p><section>dkon brtsegs</section><text>yid ni mi bder 'gyur/ de dag yun ring sdug bsngal te/ mi shes pas na grol mi 'gyur/ nyung du thos pa kha cig ni/ de dag bdud kyis yongs su gtses/ sangs rgyas byang chub</text></item>
<item><p>131a8</p><section>dkon brtsegs</section><text>spangs gyur nas/ myur du sems can dmyal bar 'gro/ shA ri'i bu de bzhin gshegs pa'i ye shes ni rnam par dag pa ste/ shA ri'i bu 'khor bzhi las gang la la tha na dge slong</text></item>
<item><p>131b1</p><section>dkon brtsegs</section><text>gcig gam/ dge slong ma gcig gam dge snyen gcig gam/ dge bsnyen ma gcig kyang / sangs rgyas kyi chos nub par 'gyur ba'i dus kyi tshe na 'di lta bu'i mdo sde mnyan te/ thos nas nan tan byed cing</text></item>
<item><p>131b2</p><section>dkon brtsegs</section><text>'dzin par 'gyur ba dang / gang gis thos nas spong bar 'gyur ba dang / gang thams cad yod nyan par mi 'gyur ba de kun de bzhin gshegs pas rab tu mkhyen to/ /de la gang thos nas</text></item>
<item><p>131b3</p><section>dkon brtsegs</section><text>nan tan byed cing 'dzin par 'gyur ba de dag sgrib pa med cing yongs su dag pa bzhi dang ldan par 'gyur ro/ /bzhi gang zhe na/ tshul khrims rnam par dag cing sgrib pa med pa dang ldan par 'gyur ba</text></item>
<item><p>131b4</p><section>dkon brtsegs</section><text>dang / dal ba 'byor pa so sor thob pa rnam par dag cing sgrib pa med pa dang ldan par 'gyur ba dang / sangs rgyas mngon sum du mthong ste/ 'grogs pa rnam par dag pa sgrib pa med pa dang</text></item>
<item><p>131b5</p><section>dkon brtsegs</section><text>ldan par 'gyur ba dang / de bzhin gshegs pa byams pa mthong nas mthong ma thag tu rnam par dag cing sgrib pa med par 'gyur te/ ji ltar dge ba'i rtsa ba bskyed pa dang / ji ltar sbyor ba</text></item>
<item><p>131b6</p><section>dkon brtsegs</section><text>de bzhin du so sor myong bar 'gyur te/ shA ri'i bu rnam par dag cing sgrib pa med pa bzhi po de dag dang ldan par 'gyur ro/ /shA ri'i bu yang de'i tshe de'i dus na dam pa'i chos nub par 'gyur ba de'i dus</text></item>
<item><p>131b7</p><section>dkon brtsegs</section><text>kyi tshe/ theg pa chen po la gnas pa 'di lta bu'i mdo sde la brtson pa dag 'byung ste/ brtson 'grus rab tu rtsom par 'gyur/ 'dzin par 'gyur/ 'chang bar 'gyur/ klog par 'gyur/ kun chub par byed</text></item>
<item><p>131b8</p><section>dkon brtsegs</section><text>par 'gyur/ 'chad par 'gyur/ gzhan dag la yang go bar byed par 'gyur/ rgya cher yang dag par rab tu ston par 'gyur ro/ /de'i tshe de dag la bar du gcod pa bcu 'byung ste/ de dag mkhas</text></item>
<item><p>132a1</p><section>dkon brtsegs</section><text>pas khong du chud par bya'i/ de dag gi dbang du 'gro bar mi bya ste/ brtson 'grus kyang brtsam par bya'o/ /bar du gcod par 'gyur ba/ gang mkhas pa dag gis khong du chud par</text></item>
<item><p>132a2</p><section>dkon brtsegs</section><text>bya'i/ de dag gi dbang du 'gro bar mi bya ba bcu gang zhe na/ shA ri'i bu dge slong don du gnyer ba mngon par brtson pa dag la mdo sde rnams brtsams na bdud sdig can tshig gzhig par byed de/</text></item>
<item><p>132a3</p><section>dkon brtsegs</section><text>de ni bar du gcod pa dang po ste/ mkhas pas khong du chud par bya'i/ de'i dbang du 'gro bar mi bya'o/ /shA ri'i bu gzhan yang dge slong don du gnyer ba mngon par brtson pa dag la mdo sde rnams</text></item>
<item><p>132a4</p><section>dkon brtsegs</section><text>brtsams na mig nad 'byung ba de ni bar du gcod pa gnyis pa ste/ mkhas pas khong du chud par bya'i/ de'i dbang du 'gro bar mi bya'o/ /shA ri'i bu gzhan yang dge slong don du gnyer ba mngon</text></item>
<item><p>132a5</p><section>dkon brtsegs</section><text>par brtson pa dag la mdo sde rnams brtsams na yan lag dang nying lag na par 'gyur ba de ni bar du gcod pa gsum pa ste/ mkhas pas khong du chud par bya'i/ de'i dbang du 'gro bar mi bya'o/ /</text></item>
<item><p>132a6</p><section>dkon brtsegs</section><text>shA ri'i bu gzhan yang dge slong don du gnyer ba mngon par brtson pa dag la mdo sde rnams brtsams na gnas la mi dga' bar 'gyur zhing 'gro ba'i sems skyed par 'gyur ba de ni bar du gcod pa</text></item>
<item><p>132a7</p><section>dkon brtsegs</section><text>bzhi pa ste/ mkhas pas khong du chud par bya'i/ de'i dbang du 'gro bar mi bya'o/ /shA ri'i bu gzhan yang dge slong don du gnyer ba mngon par brtson pa dag la mdo sde rnams brtsams na phan tshun</text></item>
<item><p>132a8</p><section>dkon brtsegs</section><text>khro ba skyed par 'gyur zhing khro ba'i zil gyis non pas gcig la gcig gnod pa'i sems kyis 'di lta bu'i mdo sde la gnas par mi 'gyur ba de ni gcod pa lnga pa ste/ mkhas pas</text></item>
<item><p>132b1</p><section>dkon brtsegs</section><text>khong du chud par bya'i/ de'i dbang du 'gro bar mi bya'o/ /shA ri'i bu gzhan yang dge slong don du gnyer ba mngon par brtson pa dag la mdo sde rnams brtsams na rtsod pa'i gzhi 'byung zhing gnas par</text></item>
<item><p>132b2</p><section>dkon brtsegs</section><text>'gyur/ thab mo 'byung ba dang / mtshang 'dru ba 'byung ba dang / 'gyed pa dang / ngan sems ldan par gyur pas gcig la gcig dag gi mdung thung brgyas mngon par rtsod cing 'tshe ba la gnas par</text></item>
<item><p>132b3</p><section>dkon brtsegs</section><text>'gyur ro/ /de dag rtsod pa'i gzhi byung ba dang / mtshang 'dru ba 'byung ba dang / 'gyed pa dang / gnod sems dang ldan zhing phan tshun ngag gi mdung thung brgyas rtsod cing gtse ba la gnas pas bar du gcod</text></item>
<item><p>132b4</p><section>dkon brtsegs</section><text>par 'gyur te/ smod pa'i las kyi phyir 'di lta bu'i mdo sde mi brjod pa bya ba la brtson par 'gyur ba de ni bar du gcod pa drug pa ste/ mkhas pas khong du chud par bya'i/ de'i dbang du 'gro bar</text></item>
<item><p>132b5</p><section>dkon brtsegs</section><text>mi bya'o/ /shA ri'i bu gzhan yang dge slong don du gnyer ba mngon par brtson pa dag la mdo sde rnams brtsams na khyim pa dang rab tu byung ba la bdud sdig can kun nas slong bar 'gyur ro/ /</text></item>
<item><p>132b6</p><section>dkon brtsegs</section><text>de dag bdud sdig can gyis kun nas bslangs nas 'di lta bu'i mdo sde la nan tan mi byed pa dang / rab tu smod cing spong ba'i las la spro bar 'gyur ba de ni bar du gcod pa bdun pa ste/</text></item>
<item><p>132b7</p><section>dkon brtsegs</section><text>mkhas pas khong du chud par bya'i/ de'i dbang du 'gro bar mi bya'o/ /shA ri'i bu gzhan yang dge slong rnams de'i tshe de'i dus na dam pa'i chos nub pa'i dus kyi tshe 'di lta bu'i mdo sde</text></item>
<item><p>132b8</p><section>dkon brtsegs</section><text>dang / chos 'dul ba la brtson pa'i dge slong gzhon nu ring por ma lon pa 'byung bar 'gyur te/ de dag des pa dang / dad pa dang / lhag pa'i bsam pas bla na med pa yang dag par</text></item>
<item><p>133a1</p><section>dkon brtsegs</section><text>rdzogs pa'i byang chub la yang dag par zhugs pa de dag 'di lta bu'i mdo sde mnyan te thos nas dga' ba dang / mos pa rgya chen po thob par 'gyur ba de dag la de dag gi mkhan</text></item>
<item><p>133a2</p><section>dkon brtsegs</section><text>po dang / slob dpon gyis chos dka' po gcod par byed de/ 'di ni sangs rgyas kyi tshig ma yin/ 'di ni sangs rgyas kyi byang chub ma yin/ 'di ni 'dul ba ma yin/ 'di ni ston pa'i</text></item>
<item><p>133a3</p><section>dkon brtsegs</section><text>bstan pa ma yin no zhes bzlog pa dang / de dag dad pas rab tu brtags nas 'di ni bdag gi don 'dod pa yang dag pa yin no zhes smras nas sangs rgyas kyi byang chub spong bar 'gyur ro/ /</text></item>
<item><p>133a4</p><section>dkon brtsegs</section><text>dge slong ser bu de dag dad pa dang / yid ches pas rab tu brtags nas sngon gyi dge ba'i rtsa ba kun 'joms par 'gyur/ yang dag par gcod par 'gyur ro/ /de dag dge ba'i rtsa ba chad nas</text></item>
<item><p>133a5</p><section>dkon brtsegs</section><text>bdud sdig can gyis kun nas bslangs nas chos kyis phongs par 'gyur ba'i las mngon par 'du byed par 'gyur te/ de dag 'chi ba'i dus kyi tshe ma dul bar 'chi bar 'gyur/ 'chi ba chen por mngon</text></item>
<item><p>133a6</p><section>dkon brtsegs</section><text>par 'gro bar 'gyur/ sems can dmyal ba'i lus mngon par 'du byed par 'gyur te/ de dag kyang shA ri'i bu de bzhin gshegs pas rab tu mkhyen to/ /gang yongs su spong bar 'gyur ba dang / sems</text></item>
<item><p>133a7</p><section>dkon brtsegs</section><text>can ji snyed yongs su spong bar 'gyur ba dang / gang 'ongs nas yongs su spong bar 'gyur ba dang / song nas yongs su spong bar 'gyur ba de dag kyang de bzhin gshegs pas rab tu mkhyen to/ /</text></item>
<item><p>133a8</p><section>dkon brtsegs</section><text>de la shA ri'i bu byang chub sems dpa' brtson 'grus brtsams shing theg pa chen po la zhugs pas 'du shes bzhi bskyed par bya'o/ /bzhi gang zhe na/ bdag gdul ba'i 'du shes bskyed par</text></item>
<item><p>133b1</p><section>dkon brtsegs</section><text>bya ba dang / bdag gis byas pa la so sor brtag par bya'i/ gzhan gyis byas pa la ma yin pa dang / sems can gzhan la snying rje ba'i 'du shes skyed par bya ba dang / rang gi sems rjes</text></item>
<item><p>133b2</p><section>dkon brtsegs</section><text>su srung ba dang / gzhan gyi sems rjes su srung zhing dgon pa nags kyi bas mtha'i gnas mal du gnas par bya ba ste/ 'du shes 'di bzhi bskyed par bya'o/ /shA ri'i bu gzhan yang de'i</text></item>
<item><p>133b3</p><section>dkon brtsegs</section><text>dus na skye bo mang po log par lta ba yongs su 'dzin par 'gyur ro/ /de'i dus na chos smra ba'i dge slong nyung bar 'gyur zhing de dag la yang brnyas par 'gyur/ sti stang mi byed/ bla mar mi byed</text></item>
<item><p>133b4</p><section>dkon brtsegs</section><text>ri mor mi byed/ mchod par mi byed/ gtsang bar mi byed/ rten par mi byed/ bsnyen bkur mi byed do/ /de'i dus na chos ma yin par smra ba'i dge slong dag la skye bo mang po sten par</text></item>
<item><p>133b5</p><section>dkon brtsegs</section><text>'gyur/ sti stang byed/ bla mar byed/ ri mo byed/ mchod par byed de/ rab tu rgod pa dang / shin du stobs dang ldan par 'gyur te/ de dag mdo sde 'di lta bu la 'phya zhing sting bar 'gyur ro/ /de la</text></item>
<item><p>133b6</p><section>dkon brtsegs</section><text>shA ri'i bu gang mi 'dod pa de dag ni mi 'dod pa nyid tu 'gyur ro/ /gang 'dod pa de dag kyang 'dod pa nyid tu 'gyur ro/ /gang 'di lta bu'i mdo sde 'di la 'jug par 'gyur ba de dag ni skye bo mang po'i</text></item>
<item><p>133b7</p><section>dkon brtsegs</section><text>don du 'chad par mi 'gyur te/ de ni bar du gcod pa brgyad pa ste/ mkhas pa dag gis khong du chud par bya'i/ de'i dbang du 'gro bar mi bya'o/ /shA ri'i bu gzhan yang de'i tshe dge slong 'dod pa'i</text></item>
<item><p>133b8</p><section>dkon brtsegs</section><text>zil gyis non pa dku ba mang po dag 'byung ste/ de dag chos gsum la brtson par 'gyur ro/ /gsum gang zhe na/ lhung bzed dang / chos gos kun du tshol ba dang / bza' ba dang / btung ba la chags</text></item>
<item><p>134a1</p><section>dkon brtsegs</section><text>pa dang / 'jig rten rgyang pan pa tshol ba la brtson par 'gyur ba ste/ 'di gsum la brtson par 'gyur ba de ni bar du gcod pa dgu pa ste/ mkhas pa dag gis khong du chud par bya'i/</text></item>
<item><p>134a2</p><section>dkon brtsegs</section><text>de dag gi dbang du 'gro bar mi bya'o/ /shA ri'i bu gzhan yang de'i tshe de'i dus na theg pa chen po la yang dag par zhugs pa 'di lta bu'i mdo sde la rab tu brtson pa dag 'byung ste/ brtson 'grus</text></item>
<item><p>134a3</p><section>dkon brtsegs</section><text>rab tu rtsom pa dang / 'dzin pa dang / yi ger bris nas 'chang ba dang / klog pa dang / kun chub par byed pa dang / gzhan dag la yang go bar byed cing rgya cher yang dag par rab tu ston par 'gyur</text></item>
<item><p>134a4</p><section>dkon brtsegs</section><text>ba de dag bdud kyis byin gyis brlabs nas las kyi sgrib pas bsgrib par 'gyur/ nyon mongs pa'i sgrib pas bsgribs par 'gyur te/ de dag las la dga' bar 'gyur/ las la dga'</text></item>
<item><p>134a5</p><section>dkon brtsegs</section><text>zhing las la dga' ba'i sbyor ba la brtson par 'gyur/ smra ba la dga' bar 'gyur/ smra ba la dga' zhing smra ba la dga' ba'i sbyor ba la brtson par 'gyur/ gnyid la dga' bar 'gyur/ gnyid</text></item>
<item><p>134a6</p><section>dkon brtsegs</section><text>la dga' zhing gnyid la dga' ba'i sbyor ba la brtson par 'gyur/ 'du 'dzi la dga' bar 'gyur/ 'du 'dzi la dga' zhing 'du 'dzi la dga' ba'i sbyor ba la brtson par 'gyur te/ de dag 'di lta</text></item>
<item><p>134a7</p><section>dkon brtsegs</section><text>bu'i mdo sde 'di 'dzin par mi 'gyur/ 'chang bar mi 'gyur/ klog par mi 'gyur/ kun chub par byed par mi 'gyur/ pha rol la go bar byed par mi 'gyur/ pha rol la rgya cher yang dag</text></item>
<item><p>134a8</p><section>dkon brtsegs</section><text>par rab tu ston par mi 'gyur te/ shA ri'i bu de bzhin gshegs pa'i bstan pa'i bar du gcod par 'gyur ba dang / de bzhin gshegs pa'i bstan pa rab tu 'jig par byed pa ni dge slong</text></item>
<item><p>134b1</p><section>dkon brtsegs</section><text>sdig can las gzhan gang yang med do/ /shA ri'i bu de ni de'i dus na par du gcod par 'gyur ba bcu pa ste/ shA ri'i bu mkhas pa dag gis de khong du chud par bya'i/ de'i dbang du 'gro bar mi bya'o/ /</text></item>
<item><p>134b2</p><section>dkon brtsegs</section><text>de nas bcom ldan 'das kyis de'i tshe tshigs su bcad pa 'di dag gsungs so/ /de ni bdud kyi las kyis ni/ bar du gcod pa mang po 'byung / dkar po'i chos ni spong bar 'gyur/ dben</text></item>
<item><p>134b3</p><section>dkon brtsegs</section><text>ba dag ni 'dod pa med/ shes rab chung zhing blo ngan pas/ dam pa'i chos la mi gnas shing / chos ma yin pa spyad byas te/ de dag ngan 'gro spyod yul 'gyur/ de ni 'chi ba'i dus kyi tshe/ bla ma</text></item>
<item><p>134b4</p><section>dkon brtsegs</section><text>mkhan po slob dpon rnams/ mgon dang skyabs ni byed 'gyur yang / de dag ngan 'gror 'gro bar 'gyur/ bdag gis bskal ba bye stong du/ sdug bsngal 'jig rten don spyad na/ me</text></item>
<item><p>134b5</p><section>dkon brtsegs</section><text>gsum dag gis tshig pa yi/ sems can ji ltar 'grol bar 'gyur/ bdag gis byang chub mchog thob ste/ tshangs pa'i 'khor lo rab bskor bas/ lha dang bcas pa'i 'jig rten na/</text></item>
<item><p>134b6</p><section>dkon brtsegs</section><text>bdag mtshungs med na ga la lhag /'jig rten 'di na rab dkon pa'i/ nga la btang snyoms de dag byed/ pha rol phyogs ni bsnyen pa dang / de dag rab tu sdug bsngal 'gyur/ byang chub</text></item>
<item><p>134b7</p><section>dkon brtsegs</section><text>kyi ni lam rgyu yi/ sbyin pa las ni zlog par byed/ sangs rgyas bstan dang gang ldan pa/ lam dag las kyang rmongs par byed/ 'di 'dra ba yi chos thos nas/ gang du stong pa nyid</text></item>
<item><p>134b8</p><section>dkon brtsegs</section><text>bsngags shing / nan tan la ni gang gnas la/ bar du gcod pa 'byung bar 'gyur/ 'di mchog yang dag 'di yin zhes/ yang dag min la yang dag 'dzin/ dam pa'i chos rnams</text></item>
<item><p>135a1</p><section>dkon brtsegs</section><text>smod pa la/ /bar du gcod pa mi 'byung ngo / /sangs rgyas la ni dga' ba dang / /gus pa brtan par gang 'gyur ba/ /de dag 'di 'dra'i chos thos nas/ /bzang po rnams</text></item>
<item><p>135a2</p><section>dkon brtsegs</section><text>ni dga' bar 'gyur/ /dga' ba skyes par rig nas ni/ /bdud rnams yid ni mi bde nas/ /de la de dag bar chad rnams/ /rab tu 'jig pa byed par 'gyur/ /dge slong cha byad brgyur</text></item>
<item><p>135a3</p><section>dkon brtsegs</section><text>byas nas/ /'di ni byang chub lam min na/ /ci phyir 'di la yongs rgyug ces/ /de ni rab tu 'gyod par byed/ /mdo sde 'di la rgyu yod de/ /snying po brtan par rab gnas la/ /'khrug par 'gyur</text></item>
<item><p>135a4</p><section>dkon brtsegs</section><text>ba bskyed byas nas/ /phyis ni rab tu spong bar 'gyur/ /bdud kyis kun nas bslang gyur nas/ /ji ltar bde ba bzhin du bzung / /'di ni chos min zhes smras nas/ /des ni mya ngan 'das</text></item>
<item><p>135a5</p><section>dkon brtsegs</section><text>pa spangs/ /de dag ston pa btang nas ni/ /chos la don du gnyer ba med/ /bdag la sred pa bskyed byas nas/ /sems can dmyal bar myur du 'gro/ /gang dag chung ngu byung ba ni/ /stong</text></item>
<item><p>135a6</p><section>dkon brtsegs</section><text>ba'i chos rnams mi gnyer te/ /yul ni so sor gnas gyur nas/ /mi 'dum pa dang ldan par 'gyur/ /chos rnams kyi ni mchog 'di yang / /mnyan nas 'gal ba smra bar byed/ /dngangs</text></item>
<item><p>135a7</p><section>dkon brtsegs</section><text>shing skrag nas rab 'bros pa/ /phyi ma'i dus na byed par 'gyur/ /mi chung ba dag gzhan rnams ni/ /ston par byed par mi 'byung ste/ /gang dag chung ngur gyur pa rnams/ /de dag rnams</text></item>
<item><p>135a8</p><section>dkon brtsegs</section><text>kyang btang snyoms 'gyur/ /'jig rten mgon gyi bstan pa la/ /'di lta bu yi chos 'di yi/ /bar du gcod pa mang 'byung ste/ /me lce ci 'dra bzhin du 'gyur/ /de ni rab du nges pa rnams//</text></item>
<item><p>135b1</p><section>dkon brtsegs</section><text>srog bor dgon par gnas par 'gyur/ /chos 'di dag ni bsgom byas nas/ /myur du bde 'gror 'gro bar 'gyur/ /de la shA ri'i bu theg pa chen po la yang dag par zhugs pas 'di</text></item>
<item><p>135b2</p><section>dkon brtsegs</section><text>lta bu'i mi bzod pa dang / /mi bsngags pa dang / /dam pa'i chos rab tu 'jigs pa mthong nas brtson 'grus chen po'i stobs kyis shugs rab tu bskyed de/ 'di lta ste/ 'di lta bu'i mdo sde</text></item>
<item><p>135b3</p><section>dkon brtsegs</section><text>byang chub sems dpa'i sde snod kyi chos kyi rnam grangs 'di rab tu mnyan par bya/ gzung bar bya/ yi ger bris nas bcang bar bya/ gzhan la yang go bar bya/ rgya cher yang dag par rab tu bstan</text></item>
<item><p>135b4</p><section>dkon brtsegs</section><text>par bya'o/ /des yang 'du shes bzhi bskyed par bya ste/ bzhi gang zhe na/ bdag gi pha'i nor gyi phung po 'di rab tu 'jig par 'gyur te/ gang gi phyir bcom ldan 'das de bzhin gshegs</text></item>
<item><p>135b5</p><section>dkon brtsegs</section><text>pa dgra bcom pa yang dag par rdzogs pa'i sangs rgyas shAkya thub pa des bskal pa bye ba khrag khrig brgya stong grangs med pa nas bzung ste/ dka' ba spyad pa yin na de'i phyir 'di rab tu</text></item>
<item><p>135b6</p><section>dkon brtsegs</section><text>'jig par 'gyur ba gzung bar bya/ kun nas rab tu gzung bar bya ste/ chud za bar mi bya'o/ /brtson 'grus brtsam mo/ /'di lta ste/ dper na shA ri'i bu skyes bu zhig la bu gcig cig</text></item>
<item><p>135b7</p><section>dkon brtsegs</section><text>yod la byams sdug yid du 'ong zhing mi mthun pa med par snang ba de g.yang sa chen por lhung bar 'gyur ba dang / des de lag gis bzung ste/ sems can dmyal ba'i g.yang sa 'dir</text></item>
<item><p>135b8</p><section>dkon brtsegs</section><text>lhung bar ma gyur cig ces 'dzin/ rab tu 'dzin pa de bzhin du shA ri'i bu gang skyes bu dam pa de dag nga la dad cing chos dkon mchog bla na med pa 'di yang yongs su mi gtong zhing mya</text></item>
<item><p>136a1</p><section>dkon brtsegs</section><text>ngan las 'das pa la yang re bar 'gyur ba de dag de'i dus na dam pa'i chos yongs su 'dzin par 'gyur bas ngas de dag la byang chub mchog 'di gtad par bya'o/ /</text></item>
<item><p>136a2</p><section>dkon brtsegs</section><text>'di lta ste/ dper na shA ri'i bu g.yul chen po'i nang na gang skye bo mang po srung ba'i phyir dmag gi mdun na 'dug par 'gyur ba'i sems can de dag ni nyung bar 'gyur ro/ /yang shA ri'i bu gang</text></item>
<item><p>136a3</p><section>dkon brtsegs</section><text>dpa' ba 'os su gyur bar byas pa/ g.yul las rnam par rgyal ba de dag de na g.yul mi bzad pa chen po'i dus na skye bo mang po'i phyir dmag gi mdun na 'dug pa de bzhin du shA ri'i bu de'i</text></item>
<item><p>136a4</p><section>dkon brtsegs</section><text>tshe dam pa'i chos rab tu 'jig pa nye bar gnas pa na gang lhag pa'i bsam pa yongs su mya ngan las 'das pa 'dod pa/ /dpa' ba/ brtson 'grus brtan pa/ go cha sra ba bgos pa de dag</text></item>
<item><p>136a5</p><section>dkon brtsegs</section><text>brtson 'grus chen po'i stobs bskyed de/ /bdud kyi dmag las rgyal zhing 'di lta bu'i chos dkon mchog 'di las snying po cung zad tsam len par 'gyur ro/ /de ci'i phyir zhe na/ shA ri'i bu</text></item>
<item><p>136a6</p><section>dkon brtsegs</section><text>tshig bzhi pa'i tshigs su bcad pa gcig tsam yongs su spong ba la yang rjes su yi rang bar mi byed cing rtsod par mi byed la/ /'di ni sangs rgyas kyis bshad pa yang dag pa'o zhes skye bo</text></item>
<item><p>136a7</p><section>dkon brtsegs</section><text>mang po la sgrogs shing shes par byed pa de ni 'das pa dang / /ma 'ongs pa dang / da ltar gyi sangs rgyas bcom 'das rnams kyi legs par bshad pa la rjes su yi rang ba ste/</text></item>
<item><p>136a8</p><section>dkon brtsegs</section><text>shA ri'i bu de lta bu'i gang zag rnams la bsod nams kyi rnam par smin pa chung ngu zhes nga mi 'chad de/ /nam mkha' dang mnyam pa'i bsod nams kyi phung po dang ldan par 'gyur ro//</text></item>
<item><p>136b1</p><section>dkon brtsegs</section><text>de ci'i phyir zhe na/ /shA ri'i bu skyes bu dam pa de lta bu ni shin du dkon te/ /skyes bu mchog ces brjod do/ /skyes bu rab ces brjod do/ /skyes bu dpa' bo zhes brjod do/ /</text></item>
<item><p>136b2</p><section>dkon brtsegs</section><text>skyes bu chen po zhes brjod do/ /de ni de bzhin gshegs pa'i chos kyi phyogs so/ /de dag sder mi smra mi 'khrug go/ /de dag nan tan snying por byed pa ste/ shA ri'i bu 'chi</text></item>
<item><p>136b3</p><section>dkon brtsegs</section><text>ba'i mtha'i bar du nan tan snying por bya'o/ /'chi ba'i mtha'i bar du dam pa'i chos yongs su gzung bar bya'o/ /'chi ba'i mtha'i bar du stong pa nyid la mos par bya'o/ /shA ri'i bu</text></item>
<item><p>136b4</p><section>dkon brtsegs</section><text>chos de bzhi dang ldan na de'i tshe de'i dus na dam pa'i chos rab tu rnam par 'jig pa'i dus/ dam pa'i chos nub par 'gyur ba'i dus/ /tshul khrims 'chal ba'i phyogs mang ba'i</text></item>
<item><p>136b5</p><section>dkon brtsegs</section><text>dus/ /'jig rten rgyang pan pa'i gsang tshig kun du tshol ba mang ba'i dus/ /bskal pa snyigs ma'i dus/ sems can snyigs ma'i dus/ tshe snyigs ma'i dus/ nyon mongs</text></item>
<item><p>136b6</p><section>dkon brtsegs</section><text>pa snyigs ma'i dus/ lta ba snyigs ma'i dus na dus gsum la gnas par bya/ thab mo nye bar zhi ba la gnas par bya/ /sangs rgyas kyi byang chub dang 'bral bar mi 'gyur bar</text></item>
<item><p>136b7</p><section>dkon brtsegs</section><text>bya ste/ /shA ri'i bu dus 'di gsum la rab tu gnas par bya'o/ /de nas bcom ldan 'das kyis de'i tshe tshigs su bcad pa 'di dag gsungs so/ /mchog gi chos dang 'bral bar mi</text></item>
<item><p>136b8</p><section>dkon brtsegs</section><text>'gyur te/ rga shi zad par byed dang ldan par 'gyur/ /de la phyir zhing nyams par mi 'gyur te/ /bdag don skye mad don phan ldan par 'gyur/ /gang dag ngas bstan chos thos nas//</text></item>
<item><p>137a1</p><section>dkon brtsegs</section><text>tshul bzhin gnas par 'gyur ba dag /de yi ston pa nga yin te/ /de dag nga yi nyan thos yin/ /gang dag chos rnams thos gyur nas/ /tshul bzhin gnas pa ma yin pa/ /</text></item>
<item><p>137a2</p><section>dkon brtsegs</section><text>de dag ngan 'gror 'gro 'gyur te/ /ji ltar rgya mtshor shing rta bzhin/ /bskal pa bye ba phrag stong du/ /sangs rgyas 'byung bar rab dka' ba/ /rnyed nas mnyes par mi byed pa/ /de dag rnams</text></item>
<item><p>137a3</p><section>dkon brtsegs</section><text>kyang bdud dbang song // // bam po bcu gsum pa/ /shA ri'i bu sngon byung ba 'das pa'i dus bskal pa dgu bcu rtsa gcig tu gyur pa de'i tshe de'i dus na/ /de bzhin gshegs</text></item>
<item><p>137a4</p><section>dkon brtsegs</section><text>pa dgra bcom yang dag par rdzogs pa'i sangs rgyas rnam par gzigs zhes bya ba rig pa dang zhabs su ldan pa/ bde ba gshegs pa/ 'jig rten mkhyen pa/ skyes bu 'dul ba'i kha lo sgyur</text></item>
<item><p>137a5</p><section>dkon brtsegs</section><text>ba bla na med pa/ lha dang mi rnams kyi ston pa/ sangs rgyas bcom ldan 'das 'jig rten du byung ba de'i gsung rab la sdig pa'i dge slong drug 'di lta ste/ shin du mthong zhes bya ba dang /</text></item>
<item><p>137a6</p><section>dkon brtsegs</section><text>rnyed sla dang / dga' byed dang / dge byed dang / grags pa dang / mes byin zhes bya ba rnams byung ste/ bdag tu smra ba/ gang zag tu smra ba/ chad par smra ba/ rtag par smra ba rnams 'grogs sdong zhing</text></item>
<item><p>137a7</p><section>dkon brtsegs</section><text>phan tshun du yid rten cing gnas pa de dag gi khrims 'di lta bu zhig byas te/ bdag cag re res kyang khyim brgya brgya gzung bar bya'o/ /khyim brgya yongs su rdzogs pa la der 'ongs te gcig la</text></item>
<item><p>137a8</p><section>dkon brtsegs</section><text>gcig bsnyad par bya'o khyim nyi shu dang / sum bcu dang / bzhi bcu dang / lnga bcu dang / brgyar ma grub pa la bsnyad par bya'o zhes de lta bu'i khrims byas nas grong dang / grong khyer dang / grong rdal dang /</text></item>
<item><p>137b1</p><section>dkon brtsegs</section><text>ljongs dang / yul dang / pho brang 'khor du dong nas de dag thams cad khyim gcig tu dong ngo / khyim du dong nas gcig la gcig thog ma nyid du sangs rgyas la mi snyan par zer ro/ /sangs rgyas</text></item>
<item><p>137b2</p><section>dkon brtsegs</section><text>la mi snyan pa ji skad zer zhe na/ khyim der phyin nas 'di skad ces smras te/ bdag yod do/ /sems can yod do/ /srog yod do/ /gang zag yod do/ /gal te bdag med du zin na 'ong ba</text></item>
<item><p>137b3</p><section>dkon brtsegs</section><text>su/ 'gro ba su/ 'greng ba su/ 'dug pa su/ nyal ba su/ smra ba su/ mi smra bar 'gyur ba su/ sbyin pa sbyin par byed pa su/ len pa su/ za ba su/ bde ba dang sdug bsngal gyi tshor ba so sor yang</text></item>
<item><p>137b4</p><section>dkon brtsegs</section><text>dag par myong ba su/ gang khyod la 'di skad du bdag med/ sems can med/ srog med/ gang zag med ces smra ba de ni khyed kyi mi dge ba'i bshes gnyen te/ dge ba'i bshes gnyen ma yin</text></item>
<item><p>137b5</p><section>dkon brtsegs</section><text>no zhes zer ba dang / de la shA ri'i bu bud med dang / skyes pa dang / khye'u dang / bu mo dag na re gang dge ba'i bshes gnyen ma yin pa de ni sdig pa'i grogs po'o/ /de'i phyir sdig pa'i grogs</text></item>
<item><p>137b6</p><section>dkon brtsegs</section><text>por gyur pa de dge ba'i bshes gnyen ma yin no zhes de skad smras pa dang / de dag gis de dag la khyed de ltar shes pa ni mkhas pa yin te/ sdig pa'i grogs po gang yin pa de dge ba'i</text></item>
<item><p>137b7</p><section>dkon brtsegs</section><text>bshes gnyen ma yin no/ /de'i phyir gang khyed la 'di skad du bdag med/ sems can med/ srog med/ gang zag med ces zer ba la bsten par mi bya'o/ /'grogs par mi bya/ bsnyen bkur</text></item>
<item><p>137b8</p><section>dkon brtsegs</section><text>mi bya'o zhes smras te/ dge slong de dag re res kyang zla ba phyed phyed kyis khyim lnga brgya lnga brgya log par 'dzin du btsud do/ /shA ri'i bu de na bcom ldan 'das de bzhin gshegs pa dgra bcom</text></item>
<item><p>138a1</p><section>dkon brtsegs</section><text>pa yang dag par rdzogs pa'i sangs rgyas rnam par gzigs kyi nyan thos dge slong dgra bcom pa/ dri ma dang / nyon mongs pa bsal pa dag grong du dong ste phyin pa dang / bud med</text></item>
<item><p>138a2</p><section>dkon brtsegs</section><text>dang / skyes pa dang / khye'u dang / bu mo dag gshe zhing mi snyan pa zer/ tshig ngan pa rtsub pos spyos te tshigs su bcad pa 'di skad zer ro/ /khyed ni lam la rmongs pa ste/ chos shes pa ni</text></item>
<item><p>138a3</p><section>dkon brtsegs</section><text>khyed ma yin/ khyed ni chos las nyams pas na/ thams cad sems can dmyal bar 'gro/ /de ltar dge slong de dag la tshigs su bcad pa'i dbyangs kyis gshe zhing mi snyan par smras</text></item>
<item><p>138a4</p><section>dkon brtsegs</section><text>pa dang / sangs rgyas nyid kyi bsngags pa rjod cing slar tshigs su bcad de smras pa/ /'dus byas thams cad mi rtag cing / chos kun la ni bdag med de/ rtag med ther zug med do zhes/</text></item>
<item><p>138a5</p><section>dkon brtsegs</section><text>sangs rgyas kyis ni chos bshad do/ /gsob dang gsog dang stong pa ste/ 'dus byas thams cad snying po med/ brdzun pa slu ba'i chos can te/ byis pa rtag tu 'drid pa'o/ /de bzhin gshegs</text></item>
<item><p>138a6</p><section>dkon brtsegs</section><text>pa bdag med sems can med/ srog med gang zag med par chos bstan to zhes tshigs su bcad pa de smras so/ /sbyin dang za dang len pa dang / tshor ba rgya che myong gyur la/ /bdag med par ni gang</text></item>
<item><p>138a7</p><section>dkon brtsegs</section><text>smra ba/ de dag ngan 'gror 'gro bar 'gyur/ /de la shA ri'i bu gang skyes pa dang / bud med dang / khye'u dang / bu mo skyes bu dam pa ma yin pa'i tshig bzhin du byed par de dag las srog chags drug khri</text></item>
<item><p>138a8</p><section>dkon brtsegs</section><text>brgyad stong de nas shi 'phos nas mnar med pa'i sems can dmyal ba chen por skyes te/ de na de dag gi lus gzugs 'di lta ste/ nya lta bur mngon par grub po/ /mgo ni 'di lta bur 'di lta ste/</text></item>
<item><p>138b1</p><section>dkon brtsegs</section><text>mi'i lta bur gyur to/ /'di lta bu'i lce mngon par grub pa ni/ 'di lta ste dper na chang 'tshong gi re lde chen po lta bu ste/ de dag gi lce de la lcags kyi gshol mang pos rab tu smos so/ /</text></item>
<item><p>138b2</p><section>dkon brtsegs</section><text>de dag gis lus re re la yang mdung thung brgya brgyas dmyal to/ /steng gis bar snang las kyang lcags kyi thu lum kun du 'bar ba rab tu 'bar ba/ kun du rab tu mched cing 'bar ba/ 'bar</text></item>
<item><p>138b3</p><section>dkon brtsegs</section><text>ba dang bcas par gyur ba/ /'bar ba gcig tu 'gyur pa lus kyi steng du 'bab bo/ /de nas bcom ldan 'das kyis de'i tshe tshigs su bcad pa 'di dag gsungs so/ /glog lce rab tu 'bar ba'i</text></item>
<item><p>138b4</p><section>dkon brtsegs</section><text>mda'/ /brgya phrag mang po stong rnams ni/ /rtag tu lus la rab 'bab ste/ /mi dag na tsha myong bar byed/ /thams cad lus ni kun du 'bar/ /me lce 'bar ba bsnyen par dka'/ /dpag tshad brgya</text></item>
<item><p>138b5</p><section>dkon brtsegs</section><text>snyed gang ba yi/ /lus las me lce rab tu 'byung / /re re dag gi lce la yang / /de snyed gshol gyis rmo bar byed/ kun gyi lce ni dral bas na/ /sdug bsngal tshor ba myong bar 'gyur/ /sdig pa'i</text></item>
<item><p>138b6</p><section>dkon brtsegs</section><text>grogs po bsten byas pas/ /de dag phyi phyir 'byung bar 'gyur/ /tshul khrims ldan pa rnam spangs pas/ /myur du ngan 'gror 'gro bar 'gyur/ /yang shA ri'i bu skyes bu dam pa ma yin pa drug</text></item>
<item><p>138b7</p><section>dkon brtsegs</section><text>po de dag de nas shi 'phos te mnar med pa'i sems can dmyal ba chen por skyes nas de dag re re'i lus kyang dpag tshad brgya brgya par mngon par grub par gyur te/ /lus re re la yang kha stong stong</text></item>
<item><p>138b8</p><section>dkon brtsegs</section><text>mngon par grub par gyur to/ /kha re re la yang lce gnyis gnyis chu zhing du dpag tshad bzhi tsam yod pa mngon par grub par gyur to/ /lce re re la yang gshol lnga brgya lnga brgya mngon par grub</text></item>
<item><p>139a1</p><section>dkon brtsegs</section><text>par gyur te/ de dag lcags kyi thu lum dang / lcags gshol gyis rmos nas de dag gi lce gshegs te/ a na zhes 'dzer kyang mi nus so/ /de dag re re'i mgo la yang sems</text></item>
<item><p>139a2</p><section>dkon brtsegs</section><text>can dmyal ba'i srungs ma bye ba phrag stong gnas shing mgul pa gcod par byed do/ /de na de dag gcig gi tshe'i tshad kyang lo bye ba phrag stong du gyur to/ /de bzhin du sems can dmyal ba chen</text></item>
<item><p>139a3</p><section>dkon brtsegs</section><text>po gzhan dang gzhan dag tu tshor ba rnam pa mang po yang myong bar gyur to/ /de ci'i phyir zhe na/ de ltar sangs rgyas kyi bstan pa la mi bsngags pa brngod pa byas pa'i phyir ro/ /yang de'i dus</text></item>
<item><p>139a4</p><section>dkon brtsegs</section><text>na khyim bdag bde ba zhes bya ba/ phyug cing nor che ba/ longs spyod che ba/ longs spyod mang ba/ bdag dbang ba mang ba/ mgron bu dang / gser dang / nor bu dang / mu tig dang / bai dUr+ya dang / dung dang /</text></item>
<item><p>139a5</p><section>dkon brtsegs</section><text>man shel dang / byi ru dang / dngul dang / sa le sbram mang po dang ldan pa/ bran pho dang / bran mo dang / las byed pa dang / zho shas 'tsho ba'i mi mang ba/ nor dang / 'bru dang / bang ba dang / mdzod mang</text></item>
<item><p>139a6</p><section>dkon brtsegs</section><text>po dang ldan pa de skyes bu dam pa ma yin pa de dag gis chad par lta ba mu stegs can gcer bu pa'i smra ba la bzhag par gyur to/ /de'i chung ma 'od 'phro can zhes bya ba zhig yod de/ gzugs bzang</text></item>
<item><p>139a7</p><section>dkon brtsegs</section><text>ba/ mdzes pa/ blta na sdug pa/ kha dog bzang po rgyas pa mchog dang ldan pa zhig byung ngo / /de las bu zhig btsas pa yang gzugs bzang ba/ mdzes pa/ blta na sdug pa/ kha dog bzang</text></item>
<item><p>139a8</p><section>dkon brtsegs</section><text>po rgyas pa mchog dang ldan pa/ /sangs rgyas bye ba khrag khrig brgya stong phrag mang po la dge ba'i rtsa ba bskyed pa zhig byung ste/ de btsas ma thag tu lan gsum 'dzum mul zhes rgod nas</text></item>
<item><p>139b1</p><section>dkon brtsegs</section><text>bdag ni chad par smra ba'i rigs su skyes so zhes de skad kyi tshig gi las smras pa dang / khye'u de'i mas sgra de thos nas dngangs skrag cing mi dga' ste/ spu zing zhes byed nas khye'u de bor</text></item>
<item><p>139b2</p><section>dkon brtsegs</section><text>te bros pa dang bud med gzhan 'dus par gyur pa dag kyang byer ro/ /de nas shA ri'i bu bud med de dag gi ring zhig tu phyin pa dang / slar log ste lta zhing 'di lha 'am/ klu 'am/ gnod sbyin nam/</text></item>
<item><p>139b3</p><section>dkon brtsegs</section><text>dri za 'am/ lha ma yin nam/ nam mkha' lding ngam/ mi 'am ci 'am/ lto 'phye chen po 'am/ grul bum 'am/ 'byung po 'am/ shA za 'am/ mi 'am/ mi ma yin pa 'am/ 'di su zhig shes</text></item>
<item><p>139b4</p><section>dkon brtsegs</section><text>par bya'o snyam mo/ /shA ri'i bu de nas khye'u des bsams pa/ kye ma'o bud med de dag ni bde ba las bros par gyur to snyam nas de'i tshe tshigs su bcad pa 'di dag smras so/ /nga ni khyed kyi</text></item>
<item><p>139b5</p><section>dkon brtsegs</section><text>don 'dod kyis/ /gnod mi 'byung gis ma 'jigs shig /khyed ni lam ngan zhugs pa las/ /ngas ni rab tu thar par bya/ /khyed rnams bde las 'jigs par byed/ /dgra rnams kyis ni mdun</text></item>
<item><p>139b6</p><section>dkon brtsegs</section><text>du bdar/ /log par lta bar lhung ba las/ /ngas ni khyed rnams dgrol bar bya/ /shA ri'i bu de nas khye'u de'i ma dang / /pha dang / skye bo phal po ches tshigs su bcad pa de dag thos nas khye'u de</text></item>
<item><p>139b7</p><section>dkon brtsegs</section><text>ga la ba der dong ngo / /de nas khye'u des rang gi ma dang / /pha la tshigs su bcad pa 'di dag smras so/ /nor dag dang ni 'bru dag rnams/ /khyim na rgya chen yod pa dag /myur du bdag</text></item>
<item><p>139b8</p><section>dkon brtsegs</section><text>la sbyin par gyis/ /bdag ni sangs rgyas nyan thos so/ /'jig rten gsum kun dkyil 'khor na/ /rnam gzigs 'jig rten snang mdzad pa/ /de 'dra ba ni gang yang med/ /bdag ni</text></item>
<item><p>140a1</p><section>dkon brtsegs</section><text>de yi nyan thos so/ /srog chags kun la phan pa'i phyir/ /chos rnams yang dag rab ston gang / /rnam gzigs 'jig rten snang mdzad pa/ /bdag ni de yi nyan thos so/ /</text></item>
<item><p>140a2</p><section>dkon brtsegs</section><text>gang gi sku la skyes chen gyi/ /sum bcu rtsa gnyis mtshan mnga' ba/ /rnam gzigs 'jig rten sgron ma mdzad/ /bdag ni de yi nyan thos so/ /bskal pa bye ba phrag stong du/ /u dum</text></item>
<item><p>140a3</p><section>dkon brtsegs</section><text>ba ra'i me tog ltar/ /yang dag shin du thos dka' ba/ /bdag ni de yi nyan thos so/ /de ltar shA ri'i bu khye'u de'i pha dang mas gser bye ba phrag nyi shu byin nas/ /khye'u 'di khyed kyi pha ma'i</text></item>
<item><p>140a4</p><section>dkon brtsegs</section><text>nor yin gyis gang la sems dad par gyur pa de la sbyin pa byin cig ces de skad smras nas/ /de'i tshe tshigs su bcad pa 'di dag kyang smras so/ /'di ni khyod kyi pha yi nor/ /'di ni</text></item>
<item><p>140a5</p><section>dkon brtsegs</section><text>khyod kyi ma yi nor/ /gang du sems ni dad gyur pa/ /khye'u yis sbyin pa sbyin par gyis/ /dbyig rnams dang ni gser gyi rnams/ /khyim 'di na ni yod pa dag /de dag myur du khyer gyis te/ /</text></item>
<item><p>140a6</p><section>dkon brtsegs</section><text>gang du sems dad der phul cig /mal cha dang ni gding ba dang / /byug pa phreng ba spos kyi rnams/ /dga' bzhin du ni khyer gyis la/ /gang du sems dad dbul byos shig /sangs rgyas</text></item>
<item><p>140a7</p><section>dkon brtsegs</section><text>chos dang dge 'dun ni/ /bla na med pa'i bsod nams zhing / /srog chags kun la phan pa'i phyir/ /de dag la ni sbyin pa byin/ /shA ri'i bu de nas khye'u des rang gi pha dang ma la slar</text></item>
<item><p>140a8</p><section>dkon brtsegs</section><text>tshigs su bcad pa 'di dag smras so/ /rnam par gzigs pa 'jig rten mgon/ /de yi drung du bdag mchi ste/ /srog chags kun la phan pa'i phyir/ /shin du rgyas pa'i mchod pa bgyi/</text></item>
<item><p>140b1</p><section>dkon brtsegs</section><text>lha rnams dang ni mi dag las/ /gang dag bde ba 'dod pa rnams/ /bdag ni gang du 'gro ba yi/ /rjes bzhin du ni kun shog shig /shA ri'i bu de nas khye'u des shes bzhin du phyogs</text></item>
<item><p>140b2</p><section>dkon brtsegs</section><text>bzhir bltas nas/ rang gi pha ma la kye yab yum bdag ni bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnam par gzigs de ga la ba der</text></item>
<item><p>140b3</p><section>dkon brtsegs</section><text>mchi'o zhes de skad smras pa dang / de na skye bo mang pos thos nas de dag 'di snyam du sems te/ ji ltar na skyes nas nyin cig kho na la lon pa'i khye'u pha ma la smra zhing rkang pas 'gro zhig</text></item>
<item><p>140b4</p><section>dkon brtsegs</section><text>gu snyam nas de na srog chags bye ba brgyad khri bzhi stong 'dus par gyur te/ /khye'u 'di lha 'am/ klu 'am/ gnod sbyin nam/ dri za 'am/ lha ma yin nam/ nam mkha' lding ngam/ mi</text></item>
<item><p>140b5</p><section>dkon brtsegs</section><text>'am ci 'am/ mi 'am/ mi ma yin pa 'am/ gang yin shes par bya'o snyam mo/ /de nas khye'u de srog chags brgyad khri bzhi stong po de dag dang lhan cig tu bcom ldan 'das de bzhin</text></item>
<item><p>140b6</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas rnam par gzigs ga la ba der dong ngo / /yang shA ri'i bu khye'u de 'gro ba na steng gi bar snang las gdugs stong phrag</text></item>
<item><p>140b7</p><section>dkon brtsegs</section><text>bcu byung nas de dag gis de'i lus bskyabs te/ de'i lus la rlung dang / nyi mas gnod par ma gyur par byed do/ /yang khye'u de 'gro ba na steng gi bar snang las gser gyi dra ba bres par gyur to/ /</text></item>
<item><p>140b8</p><section>dkon brtsegs</section><text>yang khye'u de 'gro ba na lha'i las kyang 'das pa'i me tog gi char dang phye ma'i char rab tu 'bab bo/ /yang khye'u de 'gro ba na bsil ba'i rlung lha'i dri dang ldan pa langs so/ /yang khye'u de 'gro</text></item>
<item><p>141a1</p><section>dkon brtsegs</section><text>ba na lam spos chus btab par gyur to/ /yang khye'u de 'gro ba na lam gser gyi glegs mas g.yogs par gyur to/ /yang khye'u de 'gro ba na lam pus nub tsam du lha'i me tog</text></item>
<item><p>141a2</p><section>dkon brtsegs</section><text>char par bkram par gyur to/ / yang khye'u de 'gro ba na rdzing bu stong phrag du ma byung ste/ /rdzing bu de dag kyang yan lag brgyad dang ldan pa'i chus yongs su gang la me tog ud pa la dang /</text></item>
<item><p>141a3</p><section>dkon brtsegs</section><text>pad ma dang / ku mu da dang / pad ma dkar pos khebs shing ngur pa sgra 'byin par gyur to/ /yang khye'u de 'gro ba na lam gyi mu rin po che sna bdun gyi stegs bu dgrigs par gyur to/ /yang khye'u</text></item>
<item><p>141a4</p><section>dkon brtsegs</section><text>de 'gro ba na lha'i sil snyan mang po 'khrol bar gyur to/ /yang khye'u de 'gro ba na lam gyi g.yas g.yon rin po ches kun tu brgyan par gyur to/ /yang khye'u de 'gro ba na mdun du me tog gi srang</text></item>
<item><p>141a5</p><section>dkon brtsegs</section><text>zhig byung bar gyur te/ /de la rkang pa 'dor zhing bteg pa dang mi snang bar gyur to/ /de nas khye'u de yun tsam zhig lam du 'phags te/ /slar bltas nas tshigs su bcad de smras pa/ /</text></item>
<item><p>141a6</p><section>dkon brtsegs</section><text>rigs pa mi rigs nam yang mi 'grogs te/ /da lam rgya chen tshul du gud na yod/ /khyod ni mi rigs da ni rigs pa ste/ /rigs pas rgyal ba'i drung du 'gro bar bya/ /bskal pa khrag</text></item>
<item><p>141a7</p><section>dkon brtsegs</section><text>khrig mang po 'das kyang ni/ /brgya lam dag na mi yi lus thob cing / /brgya lam dag na sangs rgyas 'byung 'gyur te/ /dad dang shes rab dag kyang brgya lam thob/ /shA ri'i bu khye'u des</text></item>
<item><p>141a8</p><section>dkon brtsegs</section><text>tshigs su bcad pa de dag smras ma thag tu de nas steng gi bar snang las lha bye ba brgyad khri stong gis legs so zhes bya ba byin te/ legs so legs so shes rab che/ /khyod kyis</text></item>
<item><p>141b1</p><section>dkon brtsegs</section><text>smras pa mchog yin gyis/ /mi rigs rnams ni phyi nas 'ong / /grogs po rigs pa khyed bzhud cing / /shA ri'i bu de nas khye'u des lha rnams la slar tshigs su bcad de smras pa/ /khyed</text></item>
<item><p>141b2</p><section>dkon brtsegs</section><text>kyis rigs shes smras pa dang / /khyed kyi mi rigs zhes smras pa/ /rigs pa'i don ni ji lta bu/ /mi rigs don kyang ji lta bu/ shA ri'i bu de nas lha de dag gis khye'u de la slar tshigs</text></item>
<item><p>141b3</p><section>dkon brtsegs</section><text>su bcad pa 'di dag smras so/ /'dod pa'i longs spyod gang gnas pa/ /de dag mngon 'byung spyod yul min/ /de dag mi rigs rmongs pa ste/ /de dag sems can dmyal la gnas/ /'dod</text></item>
<item><p>141b4</p><section>dkon brtsegs</section><text>pa'i longs spyod spangs byas nas/ /khyim med par ni rab tu 'byung / /'jig rten 'di na de dag rigs/ /de dag rigs shes rab tu bshad/ /shA ri'i bu de nas khye'u des lha de dag la slar</text></item>
<item><p>141b5</p><section>dkon brtsegs</section><text>tshigs su bcad de smras pa/ ji ltar rigs shes bya ba de/ /khyed kyis de ni mi shes so/ /ji ltar mi rigs shes bya ba/ /ngas ni de dag rab tu shes/ /de ltar shA ri'i bu khye'u de bcom</text></item>
<item><p>141b6</p><section>dkon brtsegs</section><text>ldan 'das de bzhin gshegs pa rnam par gzigs ga la ba der song ste/ /phyin nas bcom ldan 'das kyi zhabs la mgo bos phyag 'tshal te/ /lan gsum bskor ba byas nas</text></item>
<item><p>141b7</p><section>dkon brtsegs</section><text>phyogs gcig tu 'dug ste/ /bcom ldan 'das de bzhin gshegs pa rnam par gzigs de la tshigs su bcad pa de dag gis mngon par bstod do/ /'jig rten dag gi don phyir spyod/ /</text></item>
<item><p>141b8</p><section>dkon brtsegs</section><text>rigs gsum bdud rtsi rab sbyin pa/ /glang po chen po seng ge che/ /rtag tu khyod la phyag 'tshal lo/ /'jig rten snang mdzad shin du dkon/ /'jig rten mgon po 'od mdzad pa/</text></item>
<item><p>142a1</p><section>dkon brtsegs</section><text>u dum 'ba' ra'i me tog bzhin/ /kha dog ldan zhing dbyibs mdzes pa/ /'jig rten 'di ni nye ba gtses/ /'phags pa lam la mi gnas te/ /sa yi steng na dmus</text></item>
<item><p>142a2</p><section>dkon brtsegs</section><text>long bzhin/ /lam ngan par ni rab tu rgyug /mi mchog khyed ni ci 'dra bar/ /bdag ni 'jig rten sangs rgyas gyur/ /me gsum dag gis tshig pa yi/ /sdug bsngal ba las sems</text></item>
<item><p>142a3</p><section>dkon brtsegs</section><text>can dgrol/ /srog chags brgya po 'di kun kyang / /bdag gi slad du mchis pa lags/ /'di dag la ni chos bstan cing / /byang chub mchog la dgong du gsol/ /de nas shA ri'i</text></item>
<item><p>142a4</p><section>dkon brtsegs</section><text>bu khye'u des tshigs su bcad pa 'di dag gsol nas/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnam par gzigs chos bstan</text></item>
<item><p>142a5</p><section>dkon brtsegs</section><text>pa de la de skad ces gsol pa dang / /srog chags brgyad khri bzhi stong po de dag kyang bcom ldan 'das de bzhin gshegs pa dgra bcom pa yang dag par rdzogs pa'i sangs</text></item>
<item><p>142a6</p><section>dkon brtsegs</section><text>rgyas rnam par gzigs la 'di skad ces gsol to/ /bcom ldan 'das bdag cag kyang ma 'ongs pa'i dus na de bzhin gshegs pa dgra bcom pa yang dag par rdzogs pa'i</text></item>
<item><p>142a7</p><section>dkon brtsegs</section><text>sangs rgyas su gyur cing 'di lta ste/ /bcom ldan 'das de bzhin gshegs pa rnam par gzigs chos bstan pa bzhin du chos ston par gyur cig /de nas bcom ldan 'das de</text></item>
<item><p>142a8</p><section>dkon brtsegs</section><text>bzhin gshegs pa dgra bcom pa yang dag par rdzogs pa'i sangs rgyas rnam par gzigs kyis srog chags brgyad khri bzhi stong po de dag gi lhag pa'i bsam pa mkhyen nas</text></item>
<item><p>142b1</p><section>dkon brtsegs</section><text>de'i tshe 'dzum pa mdzad do/ /'di ni chos nyid de sangs rgyas bcom ldan 'das gang gi tshe na 'dzum pa mdzad pa de na bcom ldan 'das kyi zhal gyi sgo nas kha dog du ma kha dog sna</text></item>
<item><p>142b2</p><section>dkon brtsegs</section><text>tshogs kyi 'od zer 'di lta ste/ /sngon po dang / ser po dang / dmar po dang / dkar po dang / leb rgan dang / shel dang / dngul gyi kha dog lta bu byung ste/ /de dag gis mtha' yas mu</text></item>
<item><p>142b3</p><section>dkon brtsegs</section><text>med pa'i 'jig rten gyi khams snang bas khyab par byas nas tshangs pa'i 'jig rten gyi bar du mngon par song ste/ /nyi ma dang / zla ba'i gzi brjid spa bkong nas slar log ste/ /bcom ldan</text></item>
<item><p>142b4</p><section>dkon brtsegs</section><text>'das de bzhin gshegs pa dgra bcom pa yang dag par rdzogs pa'i sangs rgyas rnam par gzigs la lan brgya stong phrag du mar bskor ba byas nas bcom ldan 'das de'i gtsug tu mi</text></item>
<item><p>142b5</p><section>dkon brtsegs</section><text>snang bar gyur to/ /shA ri'i bu de nas bcom ldan 'das de bzhin gshegs pa rnam par gzigs de'i zhabs 'bring pa dge slong des/ /bcom ldan 'das de bzhin gshegs pa rnam par</text></item>
<item><p>142b6</p><section>dkon brtsegs</section><text>gzigs 'dzum pa mdzad pa mthong nas stan las langs te/ /chos gos phrag pa gcig la bgos nas pus mo g.yas pa'i lha nga sa la gtsugs te/ bcom ldan 'das de bzhin</text></item>
<item><p>142b7</p><section>dkon brtsegs</section><text>gshegs pa rnam par gzigs ga la ba de logs su thal mo sbyar nas bcom ldan 'das de bzhin gshegs pa rnam par gzigs la tshigs su bcad pa 'di dag gsol to//</text></item>
<item><p>142b8</p><section>dkon brtsegs</section><text>bcom ldan ci'i rgyu bde gshegs ci rkyen gyis/ /gang phyir 'jig rten mgon po 'dzum mdzad de/ /rab tu mdzes shing shin du dkon 'byung ba/ /rnam gzigs sangs rgyas mchog</text></item>
<item><p>143a1</p><section>dkon brtsegs</section><text>la bdag zhu'o/ /rgyu ma mchis shing rkyen ma mchis par ni/ /rkang gnyis gtso bo 'dzum pa mi mdzad na/ /'jig rten phan pa thugs brtse 'dzum mdzad pa/ /'di'i rgyu rkyen</text></item>
<item><p>143a2</p><section>dkon brtsegs</section><text>gang lags bdag la gsungs/ /thub chen gyi ni spyan sngar mchis pa yi/ /srog chags brgya stong mchis pa 'di dag kyang / /rna ba blags te mchis shing nyan 'tshal na/ /de dag</text></item>
<item><p>143a3</p><section>dkon brtsegs</section><text>thugs brtse'i slad du mgon pos gsungs/ /khyod ni srog chags kun gyi mig lags te/ /khyed ni gnas skyabs mgon dang dpung gnyen lags/ /khyod ni srog chags kun</text></item>
<item><p>143a4</p><section>dkon brtsegs</section><text>gyi the tshom gcod/ /'jig rten phan par mdzad cing thugs brtse ba/ /khyed kyis 'das la rtag tu ye shes 'jug /khyed kyis ma 'ongs thams cad rab tu mkhyen/ /sangs rgyas zhing</text></item>
<item><p>143a5</p><section>dkon brtsegs</section><text>na cung zad ci mchis pa/ /byung ba dag la'ang the tshom mi mnga'o/ /de bzhin gshegs pa dus gsum ye shes ldan/ /chos kyi rje ni thams cad 'dzin pa'i gsung / /'jig rten</text></item>
<item><p>143a6</p><section>dkon brtsegs</section><text>mgon po 'dzum pa mdzad pa 'di/ /rgyu rkyen gang lags bdag ni khyod la zhu/ /khyod kyis 'dir ni tho tshom thams cad chod/ /khyod ni chos kun la yang the tshom med/ /yan lag brgyad</text></item>
<item><p>143a7</p><section>dkon brtsegs</section><text>dang ldan pa'i gsung 'byin cing / /srog chags mya ngan zug rngu bsal du gsol/ /rab tu mgu zhing dga' ba'i sems rgyas nas/ /sor mo bcu rnams thal mo rab sbyar te/ /</text></item>
<item><p>143a8</p><section>dkon brtsegs</section><text>'dzum pa mdzad 'di rgyu rkyen gang lags pa/ /chos rje khyod la bdag ni de zhu'o/ /shA ri'i bu de nas bcom ldan 'das de bzhin gshegs pa dgra bcom pa yang dag par rdzogs</text></item>
<item><p>143b1</p><section>dkon brtsegs</section><text>pa'i sangs rgyas rnam par gzigs des zhabs 'bring ba dge slong de la 'di skad ces bka' stsal to/ /dge slong khyod kyis khye'u 'di mthong ngam/ /gsol pa/ bcom ldan</text></item>
<item><p>143b2</p><section>dkon brtsegs</section><text>'das mthong ngo / /bde bar gshegs pa mthong ngo / /bka' stsal pa/ dge slong khye'u 'dis rdzogs pa'i byang chub btsal ba'i phyir sngon 'das pa'i dus na sangs rgyas bye ba khrag</text></item>
<item><p>143b3</p><section>dkon brtsegs</section><text>khrig brgya stong phrag drug bcu rtsa bzhi la chos gos dang / /bsod snyoms dang / /mal stan dang / /na pa'i gsos sman dang / /yo byad kyis sti stang byas/ bla mar byas/ rim gror</text></item>
<item><p>143b4</p><section>dkon brtsegs</section><text>byas/ mchod par byas so/ /de nas khye'u 'dis rdzogs pa'i byang chub btsal ba'i phyir sangs rgyas khrag khrig phrag bcu la tshangs par spyod pa spyad do/ /dge slong khyod kyis</text></item>
<item><p>143b5</p><section>dkon brtsegs</section><text>srog chags brgyad khri bzhi stong po 'di dag mthong ngam/ gsol pa/ /bcom ldan 'das mthong ngo / /bde bar gshegs pa mthong ngo / /bka' stsal pa/ /srog chags brgyad</text></item>
<item><p>143b6</p><section>dkon brtsegs</section><text>khri bzhi stong po 'di dag ni sngon khye'u 'di'i pha mar gyur to/ /dge slong khye'u 'dis 'di lta bu'i smon lam btab par gyur te/ /de gang dang gang du skyes pa na/ /gang bdag gi pha</text></item>
<item><p>143b7</p><section>dkon brtsegs</section><text>mar gyur pa de dag bdag gis byang chub la dgod do/ /yang gnyis su na de dag bud med kyi dngos por mngon par ma grub cig ces byas pas de dag da ltar khye'u de'i rjes su slob</text></item>
<item><p>143b8</p><section>dkon brtsegs</section><text>pa'i tshul gyis bla na med pa yang dag par rdzogs pa'i byang chub du sems bskyed do/ /de nas bcom ldan 'das de bzhin gshegs pa rnam par gzigs kyis zhabs</text></item>
<item><p>144a1</p><section>dkon brtsegs</section><text>'bring ba dge slong de la tshigs su bcad pa 'di dag gsungs so/ /dge slong khyod kyi mdun na khye'u 'di dang / /srog chags stong gnas mchog tu dga' sems kyis/ /</text></item>
<item><p>144a2</p><section>dkon brtsegs</section><text>ji ltar chos kyi bdag po 'di bzhin du/ /gyur cig ces smra khyod kyis mthong ba ste/ /dge slong 'dis ni sngon gyi tshe rabs la/ /lhar bcas 'jig rten dag la phan pa'i phyir/ /'jig</text></item>
<item><p>144a3</p><section>dkon brtsegs</section><text>rten rnam 'dren bye ba khrag khrig kyang / /stong phrag drug bcu bzhi la ri mor byas/ /byang chub mchog 'di la ni re ba'i phyir/ /de ni sangs rgyas khrag khrig phrag bcu yis/ /bstan pa la</text></item>
<item><p>144a4</p><section>dkon brtsegs</section><text>ni ched du rab byung nas/ /de na tshangs par spyod pa mchog spyod do/ /khyod kyis srog chags stong phrag brgyad bcu bzhi/ /nga mdun 'dug pa de dag kun mthong ngam/ /de dag sngon chad</text></item>
<item><p>144a5</p><section>dkon brtsegs</section><text>'das dus yangs pa na/ /de yi mar ni gyur pa sha stag go/ /gang dang gar skyes nga yi mar gyur pa/ /thams cad bdag gis byang chub mchog la bkod/ /ci nas bud med dngos por</text></item>
<item><p>144a6</p><section>dkon brtsegs</section><text>ma gyur zhes/ /des ni smon lam 'di 'dra btab par gyur/ /de dag thams cad de yi rjes slob cing / /byang chub kyi ni sems la gzhol bar 'gyur/ /'di dag rkang gnyis kyi ni mchog</text></item>
<item><p>144a7</p><section>dkon brtsegs</section><text>'gyur zhes/ /de dag la ni ngas lung bstan par bya/ /ma 'ongs dus na ji ltar spyod 'gyur zhing / /mi mchog tu ni ji ltar 'gyur ba dang / /de dag sngon gyi spyod pa rab shes te/ /de yi phyir</text></item>
<item><p>144a8</p><section>dkon brtsegs</section><text>ni 'dzum pa ngas mdzad do/ /de skad lung bstan pa ni thos gyur nas/ /rnam par gzigs pa 'jig rten spyod pa la/ /lha dang klu dang de bzhin mi rnams dang / /srog chags bye ba</text></item>
<item><p>144b1</p><section>dkon brtsegs</section><text>rnams ni dga' bar gyur/ /shA ri'i bu de nas khye'u de dga' mgu rangs rab tu dga' ste/ /dga' ba dang / /yid bde ba skyes nas rings pa'i tshul gyis rang gi pha ma gang na pa der</text></item>
<item><p>144b2</p><section>dkon brtsegs</section><text>song ste phyin nas rang gi pha ma la tshigs su bcad pa 'di dag smras so/ /srog chags brgya po de dag kun/ /sngon ni bdag gi mar gyur te/ /thams cad byang chub rab zhugs na/ /</text></item>
<item><p>144b3</p><section>dkon brtsegs</section><text>khyed kyi sems ni gang du 'jug /shA ri'i bu de nas khye'u de'i pha mas khye'u de la slar tshigs su bcad pa 'di dag smras so/ /khyod kyis de dag ji lta ba/ /de ltar nga yi sems</text></item>
<item><p>144b4</p><section>dkon brtsegs</section><text>'jug ste/ /da ni thams cad mkhyen par 'gyur/ /'di la nga ni the tshom med/ /gang du skyes par nga ma 'bral/ /khyod la gnas ni 'di slong gis/ /ji ltar byang chub nga thob</text></item>
<item><p>144b5</p><section>dkon brtsegs</section><text>par/ /rtag tu nga ni dran par gyis/ shA ri'i bu de nas khye'u des rang gi ma skyed par byed pa la tshigs su bcad pa 'di smras so/ /ji ltar bdag gis bskul pa rnams/ de dag</text></item>
<item><p>144b6</p><section>dkon brtsegs</section><text>thog mar sangs rgyas 'gyur/ /bdag ni skyes bu kha lo sgyur/ /'jig rten sgron mar phyir 'gyur bgyi/ /shA ri'i bu de'i tshe de'i dus na bcom ldan 'das rnam par gzigs kyi gsung</text></item>
<item><p>144b7</p><section>dkon brtsegs</section><text>rab la khye'u zhig byung ba de gzhan yin pa snyam du the tshom dang yid gnyis za na de ltar mi blta'o/ /de ci'i phyir zhe na/ /lha'i bu dbang phyug chen po 'di ni de'i tshe de'i dus na bcom ldan</text></item>
<item><p>144b8</p><section>dkon brtsegs</section><text>'das de bzhin gshegs pa dgra bcom pa yang dag par rdzogs pa'i sangs rgyas rnam par gzigs kyi bstan pa la khye'u der gyur to/ /de phyis bskal pa bye ba khrag khrig tu log</text></item>
<item><p>145a1</p><section>dkon brtsegs</section><text>bar ltung bar ma song ngo / /bskal pa bye ba khrag khrig 'das pa'i 'og tu de bzhin gshegs pa dgra bcom pa yang dag par rdzogs pa'i sangs rgyas snying rje can zhes</text></item>
<item><p>145a2</p><section>dkon brtsegs</section><text>bya bar 'gyur te/ /'khor los sgyur ba'i rigs las mngon par 'byung bar 'gyur ro/ /de'i dus na de'i yab ni grags pa zhes bya bar 'gyur te/ /'di lta ste dper na da ltar nga'i</text></item>
<item><p>145a3</p><section>dkon brtsegs</section><text>yab zas gtsang ma bzhin no/ /de'i yum mun pa dang bral ba zhes bya ba ni 'di lta ste/ dper na da ltar nga'i yum sgyu 'phrul bzhin no/ /de'i dus na mya ngan med ces bya ba sras su 'gyur</text></item>
<item><p>145a4</p><section>dkon brtsegs</section><text>ba ni 'di lta ste dper na/ /da ltar nga'i sras sgra gcan zin bzhin te/ /de byung nas bla na med pa yang dag par rdzogs pa'i byang chub mngon par rdzogs par 'tshang rgya ste/ /de byang chub</text></item>
<item><p>145a5</p><section>dkon brtsegs</section><text>thob pa na de'i tshe'i tshad ni lo bye ba khrag khrig phrag brgya stong du 'gyur ro/ /sangs rgyas de'i 'od kyis dpag tshad stong phrag bcur khyab par 'gyur ro/ /de'i 'khor gyi dkyil 'khor</text></item>
<item><p>145a6</p><section>dkon brtsegs</section><text>ni dpag tshad brgyar 'gyur ro/ /de'i nyan thos bye ba phrag brgya dang / /bye ba khrag khrig dang / bye ba khrag khrig brgya stong 'dus pa 'byung ste/ /de'i nyan thos bye ba ni dgra bcom</text></item>
<item><p>145a7</p><section>dkon brtsegs</section><text>pa 'ba' shig ste/ /zag pa zad pa/ nyon mongs pa med pa/ dbang dang ldan par gyur pa/ /rnam par thar pa brgyad la bsam gtan pa/ /mngon par shes pa drug dang ldan pa</text></item>
<item><p>145a8</p><section>dkon brtsegs</section><text>sha stag ste/ /shA ri'i bu dgra bcom pa de dag dkon mchog gsum 'dus pa thos pa yongs su brjod pa 'byung ba de snyed kyi de'i byang chub sems dpa'i dge 'dun 'byung ste//</text></item>
<item><p>145b1</p><section>dkon brtsegs</section><text>thams cad kyang sngon mar gyur pa sha stag go/ /phyir mi ldog pa'i chos bstan te/ /tshad med grangs med pa'i sems can gyi don byas nas yongs su mya ngan las 'das</text></item>
<item><p>145b2</p><section>dkon brtsegs</section><text>par 'gyur te/ /de yongs su mya ngan las 'das nas dam pa'i chos lo bye bar gnas par 'gyur/ /de'i ring bsrel yang rgyas par 'gyur te 'di lta ste dper na/ /da nga yongs</text></item>
<item><p>145b3</p><section>dkon brtsegs</section><text>su mya ngan las 'das nas ring bsrel rgyas par 'gyur ba bzhin no/ /shA ri'i bu 'di ni skyes bu dam pas rnam par brtag pa/ /skyes bu dam pas blta ba/ /brtson 'grus ma nyams</text></item>
<item><p>145b4</p><section>dkon brtsegs</section><text>pa/ skyes bu dam pa/ /brtson 'grus mi zlogs pa ste/ /de dag gis byang chub sems dpa' sems dpa' chen pos rjes su dran pa'i sems bskyed de/ /bla na med pa yang dag par</text></item>
<item><p>145b5</p><section>dkon brtsegs</section><text>rdzogs pa'i byang chub la brtson 'grus rab tu brtsam par bya bar grangs kyis bgrang ba de snyed tu btsal zhing bskal pa de snyed tu ni 'khor bar bya'o/ /bskal pa de snyed tu ni mi 'khor bar bya'o zhes</text></item>
<item><p>145b6</p><section>dkon brtsegs</section><text>de ltar mi bya'o/ /shA ri'i bu bsam gyis mi khyab pa'i go cha bgo bar bya ste/ /'khor ba'i mtha' ma'i mtha' ji tsam par bdag 'khor bar bya ba'i yongs su brtag pa bzung ste/ /byang chub kyi phyir</text></item>
<item><p>145b7</p><section>dkon brtsegs</section><text>brtson 'grus lhod par mi bya ste/ /brtson 'grus mi ldog pa rtul ba dang ldan par 'gyur ro/ /byang chub sems dpa'i brtson 'grus rtul ba gang zhe na/ /brtson 'grus rtul ba ma</text></item>
<item><p>145b8</p><section>dkon brtsegs</section><text>nyams pa'i byang chub sems dpa' nam gang stong gsum gyi stong chen po'i 'jig rten gyi khams mes sems yongs su gang ba la rgal zhing de bzhin gshegs pa dgra bcom pa yang</text></item>
<item><p>146a1</p><section>dkon brtsegs</section><text>dag par rdzogs pa'i sangs rgyas la blta ba'i phyir 'gro bar spro ba de ni byang chub sems dpa'i brtson 'grus rtul ba ma nyams pa'o/ /dam pa'i chos mnyan pa'i</text></item>
<item><p>146a2</p><section>dkon brtsegs</section><text>phyir stong gsum gyi stong chen po'i 'jig rten gyi khams mes yongs su gang ba la yongs su brtag pa bzung ste/ /rgal zhing 'gro bar spro ba de ni byang chub sems dpa'i brtson 'grus</text></item>
<item><p>146a3</p><section>dkon brtsegs</section><text>rtul ba ma nyams pa'o/ /gang stong gsum gyi stong chen po'i 'jig rten gyi khams mes yongs su gang ba la rgal zhing dge ba'i rtsa ba'i phyir 'gro bar spro ba de ni byang chub sems dpa'i</text></item>
<item><p>146a4</p><section>dkon brtsegs</section><text>brtson 'grus rtul ba ma nyams pa'o/ /shA ri'i bu gzhan yang byang chub sems dpa'i brtson 'grus rtul ba ma nyams pa ni gang gzhan gyi don gyi phyir rtul ba skyed pa'o/ /shA ri'i</text></item>
<item><p>146a5</p><section>dkon brtsegs</section><text>bu gzhan yang byang chub sems dpa'i brtson 'grus rtul ba ma nyams pa ni/ /gang gzhan yongs su mya ngan las bzla ba'i phyir rtul ba skyed pa'o/ /shA ri'i bu gzhan yang byang chub</text></item>
<item><p>146a6</p><section>dkon brtsegs</section><text>sems dpa'i brtson 'grus rtul ba ma nyams pa ni mi lhod pa dang / /brtan pa dang / mi ldog pa dang / bsam pa dge ba dang / /snying rje chen pos rab tu non pas rtag tu sems can gyi don</text></item>
<item><p>146a7</p><section>dkon brtsegs</section><text>la brtson zhing rtul ba skyed pa'o/ /gzhan yang shA ri'i bu byang chub sems dpa'i brtson 'grus rtul ba ma nyams pa ni gang gom pa 'deg cing 'dor ba na yang byang chub kyi sems mi gtong ste/</text></item>
<item><p>146a8</p><section>dkon brtsegs</section><text>sangs rgyas dang / chos dang / dge 'dun mngon sum du byed cing sems can la lta yang nyon mongs pa'i dbang gis mi 'gro ba'o/ /shA ri'i bu gzhan yang byang chub sems dpa'i</text></item>
<item><p>146b1</p><section>dkon brtsegs</section><text>brtson 'grus rtul ba ma nyams pa ni gang dge ba'i rtsa ba'i sems skyes shing byung ba rnams byang chub tu sngo ba ste/ /de'i dge ba'i rtsa ba de mi zad par 'gyur te/ /shA ri'i bu 'di</text></item>
<item><p>146b2</p><section>dkon brtsegs</section><text>lta ste dper na rgya mtsho chen por song ba'i chu ni bar ma dor zad par mi 'gyur ba de bzhin du shA ri'i bu byang chub tu bsngos pa'i dge ba'i rtsa ba yang bar ma dor zad par mi 'gyur te/</text></item>
<item><p>146b3</p><section>dkon brtsegs</section><text>de'i phyir brtson 'grus rtul ba ma nyams pa zhes bya'o/ /shA ri'i bu gzhan yang byang chub sems dpa' brtson 'grus rtul ba ma nyams par yang dag par zhugs pa ni dge ba'i</text></item>
<item><p>146b4</p><section>dkon brtsegs</section><text>rtsa ba de dag sdud cing thams cad mkhyen pa'i rnam pa mngon par sgrub pa'i dge ba'i rtsa ba sdud pas de'i phyir brtson 'grus rtul ba ma nyams pa zhes bya'o/ /shA ri'i bu gzhan yang</text></item>
<item><p>146b5</p><section>dkon brtsegs</section><text>byang chub sems dpa' ni 'di ltar slob ste/ /sems can rnams kyi bsod nams kyi phung po ji snyed pa dang / /slob pa dang / mi slob pa'i bsod nams kyi phung po ji snyed pa dang /</text></item>
<item><p>146b6</p><section>dkon brtsegs</section><text>rang sangs rgyas rnams kyi bsod nams kyi phung po ji snyed pa dang / bsod nams de dag thams cad kyis de bzhin gshegs pa'i sku'i ba spu'i khung bu gcig yongs su</text></item>
<item><p>146b7</p><section>dkon brtsegs</section><text>'grub bo/ /ba spu'i khung bu thams cad tu gtogs pa ji snyed pa de'i bsod nams kyi phung po de dag thams cad kyis ni gtan pa med pa'i mchod sbyin byas na 'grub par 'gyur ro/ /</text></item>
<item><p>146b8</p><section>dkon brtsegs</section><text>de lta bu'i mchod sbyin brgyas ni sku la skyes bu chen po'i mtshan gcig mngon par 'grub bo/ /de ltar 'jug pas mtshan thams cad kyang mngon par 'grub po/ /mtshan thams cad</text></item>
<item><p>147a1</p><section>dkon brtsegs</section><text>tu gtogs pa'i bsod nams kyi phung po ji snyed pa'i bsod nams kyi phung po de dag gis ni de bzhin gshegs pa'i smin mtshams kyi mdzod spu yongs su 'grub</text></item>
<item><p>147a2</p><section>dkon brtsegs</section><text>bo/ /mdzod spur gtogs pa'i bsod nams kyi phung po ji snyed pa de las brgya phrag stong du bsgres pa'i bsod nams kyi phung pos ni de bzhin gshegs pa'i gtsug tor dbu'i</text></item>
<item><p>147a3</p><section>dkon brtsegs</section><text>gtsug bltar mi mthong ba'i skyes bu chen po'i mtshan mngon par 'grub bo/ /gtsug tor du gtogs pa'i bsod nams kyi phung po ji snyed pa las bye ba brgya stong du bsgres pa'i bsod</text></item>
<item><p>147a4</p><section>dkon brtsegs</section><text>nams kyi phung pos ni de bzhin gshegs pa'i chos kyi dung yongs su 'grub ste/ /'dod na de bzhin gshegs pa'i chos kyi dung des mtha' yas mu med pa'i 'jig rten gyi khams</text></item>
<item><p>147a5</p><section>dkon brtsegs</section><text>dbyangs kyis go bar mdzad de/ /sems can thams cad kyi dbang po ji lta bur mos shing 'dul ba bzhin du tshim par mdzad do/ /de ltar dka' bas bla na med pa yang dag par rdzogs</text></item>
<item><p>147a6</p><section>dkon brtsegs</section><text>pa'i byang chub 'grub kyang bdag gdon mi za bar bla na med pa yang dag par rdzogs pa'i byang chub mngon par rdzogs par byang chub par byas te/ /mtha' yas mu med pa'i 'jig</text></item>
<item><p>147a7</p><section>dkon brtsegs</section><text>rten gyi khams su sangs rgyas kyi dbyangs kyis go bar bya'o zhes spro zhing / /go cha mi 'dor ba de ni byang chub sems dpa'i brtson 'grus rtul ba ma nyams pa'o/ /shA ri'i bu gzhan</text></item>
<item><p>147a8</p><section>dkon brtsegs</section><text>yang byang chub sems dpa' brtson 'grus rtul ba ma nyams pa ni gang stong gsum gyi stong chen po'i 'jig rten gyi khams kyi sems can de dag thams cad dad pas rjes su 'brang</text></item>
<item><p>147b1</p><section>dkon brtsegs</section><text>ba'i ye shes dang ldan par gyur pas ni chos kyi rjes su 'brang ba'i ye shes dang ldan pa de'i brgya'i char yang nye bar mi 'gro'o/ /stong gi cha 'am/ brgya phrag stong gi cha 'am/ /char</text></item>
<item><p>147b2</p><section>dkon brtsegs</section><text>ram/ bgrang bar ram/ /rgyur yang nye bar mi 'gro'o/ /gong ma bzhin du sbyar te/ /de ltar gang stong gsum gyi stong chen po'i 'jig rten gyi khams kyi sems can de dag thams</text></item>
<item><p>147b3</p><section>dkon brtsegs</section><text>cad rgyun du zhugs pa'i ye shes dang ldan par gyur ba dang / /de dag lan cig phyir 'ong ba'i ye shes dang ldan pa dang / /de bzhin du phyir mi 'ong ba'i ye shes dang ldan pa dang / /de bzhin</text></item>
<item><p>147b4</p><section>dkon brtsegs</section><text>du dgra bcom pa'i ye shes dang ldan pa dang / /de bzhin du rang sangs rgyas kyi ye shes dang ldan pa dang / /de bzhin du bskal pa brgyas 'byung ba'i byang chub sems dpa' dang / /de bzhin</text></item>
<item><p>147b5</p><section>dkon brtsegs</section><text>du phyir mi ldog pa'i ye shes dang ldan pa dang / /de bzhin du skye ba gcig gis thogs pa ste/ /rgyas par mtha' yas mu med pa'i 'jig rten gyi khams kyi sems can ji snyed pa de dag</text></item>
<item><p>147b6</p><section>dkon brtsegs</section><text>thams cad skye ba gcig gis thogs pa'i byang chub sems dpa'i ye shes dang ldan par gyur pa de dag gis ni de bzhin gshegs pa'i gnas dang gnas ma yin pa mkhyen pa'i</text></item>
<item><p>147b7</p><section>dkon brtsegs</section><text>stobs de'i brgya'i char yang nye bar mi 'gro'o/ /stong gi char ram/ brgya phrag stong gi char ram/ grangs su 'am/ char ram/ /bgrang bar ram/ rgyur yang nye bar mi 'gro'o/ /ye shes la</text></item>
<item><p>147b8</p><section>dkon brtsegs</section><text>'jug pa 'di thos nas/ mi dngang mi skrag skrag par mi 'gyur zhing ye shes de la 'jug par mos pa bskyed de/ brtson 'grus rtsom zhing pri dang / rgyus pa dang / rus pa dang / lpags</text></item>
<item><p>148a1</p><section>dkon brtsegs</section><text>pa dang / sha dang / khrag dang / lus yongs su skams par gyur kyang sla'i/ /de bzhin gshegs pa'i stobs ma thob kyi bar du brtson 'grus nyams par mi 'gyur pa de</text></item>
<item><p>148a2</p><section>dkon brtsegs</section><text>ni brtson 'grus rtul ba ma nyams pa zhes bya'o/ /shA ri'i bu gzhan yang byang chub sems dpa' 'di ltar slob ste/ /sems can thams cad kyi 'das pa'i sems ji snyed pa</text></item>
<item><p>148a3</p><section>dkon brtsegs</section><text>de dag sems can gcig gi sems gcig tu zhugs par gyur la/ de bzhin du sems can thams cad kyi sems de snyed tu tshad med cing mang bar gyur te/ gang sems can thams</text></item>
<item><p>148a4</p><section>dkon brtsegs</section><text>cad kyi 'dod chags dang / zhe sdang dang / gti mug dang / nyon mongs pa thams cad kyi gang ba'i sems de dag sems can gcig gi sems gcig la 'jug par gyur la/ rnam</text></item>
<item><p>148a5</p><section>dkon brtsegs</section><text>grangs 'dis sems can thams cad de snyed kyi nyon mongs pa mang po tshad med par gyur kyang / de la bdag gi de 'dra ba'i shes rab dang / /ye shes kyi tshogs yongs su btsal</text></item>
<item><p>148a6</p><section>dkon brtsegs</section><text>bar bya/ /'bad par bya/ brtson 'grus brtsams par bya ste/ ji ltar brtson 'grus brtsams pas sems can thams cad kyi 'dod chags kyi kun du gdung ba dang zhe sdang gi kun du gdung</text></item>
<item><p>148a7</p><section>dkon brtsegs</section><text>ba dang / gti mug gi kun du gdung ba de thams cad rab tu zhi bar bya/ dug med par bya/ gzhom par bya/ dgrol bar bya/ thal bar bya/ mya ngan las 'das pa'i lam la rab tu</text></item>
<item><p>148a8</p><section>dkon brtsegs</section><text>dgod par bya'o snyam du gang de la rtul ba de ni byang chub sems dpa' brtson 'grus rtul ba ma nyams pa zhes bya'o/ /shA ri'i bu gzhan yang byang chub sems dpa' brtson 'grus rtul</text></item>
<item><p>148b1</p><section>dkon brtsegs</section><text>ba ma nyams pa ni gang lus kyi las dge ba la gnas pa dang / /ngag gi las dge ba la gnas pa dang / /yid kyi las dge ba la gnas pa dang / /brtson 'grus gang ji snyed yod pa</text></item>
<item><p>148b2</p><section>dkon brtsegs</section><text>de dag thams cad lus dang / ngag dang / sems dang ldan pa'o/ /lus dang / dag gi brtson 'grus pas sems kyi brtson 'grus nyid mchog ces bshad do/ /de la sems kyis</text></item>
<item><p>148b3</p><section>dkon brtsegs</section><text>brtson 'grus gang zhe na/ /gang sems kyi 'jug pa dang gnas pa'o/ /de la sems kyi 'jug pa gang zhe na/ /byang chub la rtsol ba'o/ /de la sems kyi gnas pa gang zhe na/ gang</text></item>
<item><p>148b4</p><section>dkon brtsegs</section><text>byang chub kyi sems nye bar ma zhi ba'o/ /de la 'jug pa gang zhe na/ /gang sems can thams cad la snying rje che ba'o/ /de la gnas pa gang zhe na/ /gang bdag med pa la bzod pa'o/ /</text></item>
<item><p>148b5</p><section>dkon brtsegs</section><text>de la 'jug pa gang zhe na/ /gang sems can thams cad sdud pa'o/ /de la gnas pa gang zhe na/ /gang sems can thams cad la phan 'dogs pa'o/ /'jug pa ni 'khor</text></item>
<item><p>148b6</p><section>dkon brtsegs</section><text>bas yongs su mi skyo'o/ /gnas pa ni khams gsum mi dmig pa'o/ /'jug pa ni nor thams cad yongs su gtong ba'o/ /gnas pa ni sbyin pa mi snyems pa'o/ /'jug pa ni tshul</text></item>
<item><p>148b7</p><section>dkon brtsegs</section><text>khrims yang dag par 'dzin pa'o/ /gnas pa ni tshul khrims mi snyems pa'o/ /'jug pa ni bzod pas sdug bsngal bzod pa'o/ gnas pa ni sems mi 'khrug pa'o/ /'jug</text></item>
<item><p>148b8</p><section>dkon brtsegs</section><text>pa ni dge ba'i rtsa ba'i chos thams cad rtsom pa'o/ /gnas pa ni sems rab tu dben pa'o/ /'jug pa ni bsam gtan sgrub pa'o/ /gnas pa ni sems nges par rtog pa'o/ 'jug</text></item>
<item><p>149a1</p><section>dkon brtsegs</section><text>pa ni thos pas mi ngoms pa'o/ /gnas pa ni tshul bzhin rab tu sbyor ba'o/ /'jug pa ni thos pa ston pa'o/ /gnas pa ni brjod tu med pa'i chos nyid do/ /'jug</text></item>
<item><p>149a2</p><section>dkon brtsegs</section><text>pa ni ye shes kyi tshogs yongs su tshol ba'o/ /gnas pa ni spros pa thams cad yang dag par gcod pa'o/ 'jug pa ni tshangs pa'i gnas sogs pa'o/ gnas pa ni yang dag</text></item>
<item><p>149a3</p><section>dkon brtsegs</section><text>pa'i ye shes kyi btang snyoms so/ /'jug pa ni mngon par shes pa lnga yongs su rdzogs pa'o/ /gnas pa ni zag pa zad pa yongs su 'dris par byed pa'o/ /'jug pa ni dran pa</text></item>
<item><p>149a4</p><section>dkon brtsegs</section><text>nye bar gzhag pa sgom pa'o/ /gnas pa ni dran pa med pa'o/ /yid la byed pa med pa'o/ /'jug pa ni yang dag par spong ba la rab tu sbyor ba'o/ /gnas pa ni dge ba dang mi dge</text></item>
<item><p>149a5</p><section>dkon brtsegs</section><text>ba dang bral ba'o/ /'jug pa ni rdzu 'phrul gyi rkang pa mngon par sgrub pa'o/ /gnas pa ni lhun gyis 'grub pas bya ba 'jug pa'o/ /'jug pa ni dbang po la mkhas pa'o/ /gnas</text></item>
<item><p>149a6</p><section>dkon brtsegs</section><text>pa ni dbang po'i chos la so sor rtog pa'o/ /'jug pa ni stobs sgrub pa'o/ /gnas pa ni mi rdzi ba'i gnas so/ /'jug pa ni byang chub kyi yan lag yang dag par 'byung ba'o/ /</text></item>
<item><p>149a7</p><section>dkon brtsegs</section><text>gnas pa ni chos la rab tu shes pa'i ye shes so/ /'jug pa ni lam gyi tshogs yongs su tshol ba'o/ /gnas pa ni gang du yang mi 'gro ba'o/ /'jug pa ni zhi gnas yongs su</text></item>
<item><p>149a8</p><section>dkon brtsegs</section><text>tshol ba'o/ /gnas pa ni zhi gnas kyi sems so/ /'jug pa ni lhag mthong gi tshogs so/ /gnas pa ni chos nyid rig pa'o/ /'jug pa ni rgyu khong du chud pa'o/ /gnas</text></item>
<item><p>149b1</p><section>dkon brtsegs</section><text>pa ni rgyu yongs su shes pa'o/ /'jug pa ni gzhan gyi sgra thos pa'o/ /gnas pa ni chos la nan tan byed pa'o/ /'jug pa ni chos kyi sku'i rgyan to/ /gnas pa ni chos kyi sku nyid do/ /</text></item>
<item><p>149b2</p><section>dkon brtsegs</section><text>'jug pa ni ngag gi rgyan to/ /gnas pa ni 'phags pa'i mi smra ba'o/ /'jug pa ni rnam par thar pa'i sgo gsum la mos pa'o/ /gnas pa ni mi byed pa'o/ /'jug pa ni bdud</text></item>
<item><p>149b3</p><section>dkon brtsegs</section><text>bzhi rnam par spong ba'o/ /gnas pa ni bag chags kyi nyon mongs pa 'dor ba'o/ /'jug pa ni thabs mkhas pa'o/ /gnas pa ni shes rab kyis blta'o/ /'jug pa ni mi dmigs</text></item>
<item><p>149b4</p><section>dkon brtsegs</section><text>par blta'o/ /gnas pa ni sgrol bar blta'o/ /'jug pa ni brdar blta'o/ /gnas pa ni don du blta'o/ /'di ni sems kyi brtson 'grus shes bya ste/ /gang brtson 'grus la</text></item>
<item><p>149b5</p><section>dkon brtsegs</section><text>rtsom pa dang / /'bad pa dang / rtul ba de ni byang chub sems dpa'i brtson 'grus rtul ba ma nyams pa zhes bya'o/ /de ltar shA ri'i bu brtson 'grus rtul ba ma nyams pa'i byang chub</text></item>
<item><p>149b6</p><section>dkon brtsegs</section><text>sems dpa' ni chos lngas mngon par 'phags pa yin te/ /bla na med pa yang dag par rdzogs pa'i byang chub kyang mngon par rdzogs par 'tshang rgya bar 'gyur ro/ /chos lnga po gang</text></item>
<item><p>149b7</p><section>dkon brtsegs</section><text>gis mngon par 'phags pa yin zhe na/ /sangs rgyas byung ba mnyes par byed pas mngon par 'phags pa yin/ /dge ba'i bshes gnyen la bsten pas mngon par 'phags pa yin/</text></item>
<item><p>149b8</p><section>dkon brtsegs</section><text>dal ba phun sum tshogs pa thob pas mngon par 'phags pa yin/ ji ltar dge ba'i chos bsgrubs pa chud mi za bas mngon par 'phags pa yin/ /sdom pa la gnas pa'i byang chub</text></item>
<item><p>150a1</p><section>dkon brtsegs</section><text>sems dpa' sems dpa' chen po'i rjes su bslabs pas mngon par 'phags pa yin te/ /bla na med pa yang dag par rdzogs pa'i byang chub kyang myur du mngon par</text></item>
<item><p>150a2</p><section>dkon brtsegs</section><text>rdzogs par 'tshang rgya bar 'gyur ro/ /de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das byang chub sems dpa' gang chos lngas mngon</text></item>
<item><p>150a3</p><section>dkon brtsegs</section><text>bar 'phags pa mi 'gyur ba de lta bu mchis sam/ /bcom ldan 'das kyis bka' stsal pa/ /shA ri'i bu yod do/ /bcom ldan 'das ji ltar ji lta bu lags/ /bde bar gshegs</text></item>
<item><p>150a4</p><section>dkon brtsegs</section><text>pa ji ltar ji lta bu lags/ /bka' stsal pa/ /shA ri'i bu byang chub sems dpa' chos lnga dang ldan pa sangs rgyas 'byung ba mnyes par mi byed pa dang / /dge ba'i bshes gnyen la mi</text></item>
<item><p>150a5</p><section>dkon brtsegs</section><text>sten pa dang / /dal ba 'byor pa mi rnyed pa dang / /dge ba'i chos ji ltar bsgrubs pa chud gson pa dang / /sdom pa la gnas pa'i byang chub sems dpa' sems dpa' chen po'i rjes</text></item>
<item><p>150a6</p><section>dkon brtsegs</section><text>su ma bslabs pa yin te/ /bla na med pa yang dag par rdzogs pa'i byang chub kyang myur du mngon par rdzogs par 'tshang mi rgya'o/ /chos lnga gang zhe na/ /'di la shA ri'i bu byang chub sems</text></item>
<item><p>150a7</p><section>dkon brtsegs</section><text>dpa' khyim pa rgyal po'i bkrabs par 'gyur/ /skye bo mang po skrag par 'gyur zhing skye bo mang pos bdag cag gi don 'di bgyir gsol zhes de la gsol ba btab pa dang / /de dag la</text></item>
<item><p>150a8</p><section>dkon brtsegs</section><text>bya'o zhes smras nas de mi byed cing tshig gi dngos po tsam gyi bar la gnas pa yin no/ /de ci'i phyir zhe na/ /shA ri'i bu 'di lta bu'i chos 'di ni mtho ris las nyams par 'gyur ba'o//</text></item>
<item><p>150b1</p><section>dkon brtsegs</section><text>shA ri'i bu 'di lta bu chos 'di ni dal ba phun sum tshogs pa thob pa nyams par 'gyur ba'o/ /shA ri'i bu chos dang po 'di dang ldan pa'i byang chub sems dpa' khyim pa ni lus gso</text></item>
<item><p>150b2</p><section>dkon brtsegs</section><text>ba'i phyir sangs rgyas 'byung ba mnyes par mi byed pa nas bla na med pa yang dag par rdzogs pa'i byang chub kyi bar du yang myur du mngon par rdzogs par 'tshang rgya bar mi 'gyur ro/ /</text></item>
<item><p>150b3</p><section>dkon brtsegs</section><text>shA ri'i bu gzhan yang byang chub sems dpa' khyim pa grong khyer du 'tshe ba la chags pa ste/ /grong khyer du 'tshe ba gang zhe na/ /shA ri'i bu 'di la de bzhin gshegs pa dgra bcom pa</text></item>
<item><p>150b4</p><section>dkon brtsegs</section><text>yang dag par rdzogs pa'i sangs rgyas 'jig rten du byung ste/ lha dang / mi dang / lha ma yin du bcas pa'i 'jig rten gyi mdun du chos ston pa ni tshangs par spyod pa/ thog mar dge ba/</text></item>
<item><p>150b5</p><section>dkon brtsegs</section><text>bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/ yongs su byang pa/ yang dag par rab tu ston te/ de las</text></item>
<item><p>150b6</p><section>dkon brtsegs</section><text>'khor bzhi 'byung ngo / /'khor bzhi gang zhe na/ 'di lta ste/ dge slong dang / dge slong ma dang / dge bsnyen dang / dge bsnyen ma'o/ /de la dge slong dang / dge slong ma dang / dge bsnyen dang /</text></item>
<item><p>150b7</p><section>dkon brtsegs</section><text>dge bsnyen ma grong ngam/ grong khyer ram/ ljongs sam/ yul lam/ pho brang 'khor gyi nang du gnas par gyur pa las de dag gi tshul khrims kyi phung po nyams par byed pa ste/</text></item>
<item><p>150b8</p><section>dkon brtsegs</section><text>de ni grong khyer la 'tshe ba zhes bya'o/ /de la chags nas byang chub sems dpa' khyim pa sangs rgyas 'byung ba mnyes par mi byed pa nas/ myur du mngon par rdzogs par 'tshang mi rgya</text></item>
<item><p>151a1</p><section>dkon brtsegs</section><text>ba'i bar du'o/ /shA ri'i bu gzhan yang byang chub sems dpa' khyim pa legs par bshad pa'i chos 'dul ba la gnas pa pha ma la chos kyi bar chad byed pa dang /</text></item>
<item><p>151a2</p><section>dkon brtsegs</section><text>bu dang / bu mo dang / chung ma dang / sring mo la chos kyi bar chad byed pa dang / mdza' bo dang / nye du dang / snag gi gnyen mtshams rnams la chos kyi bar chad byed pa dang / de bzhin du</text></item>
<item><p>151a3</p><section>dkon brtsegs</section><text>sems can gzhan rnams la yang chos kyi bar chad byed pa de ni yun ring por chos kyi bar chad tu 'gyur ba yin te/ shA ri'i bu chos gsum pa 'di dang ldan pa'i byang chub sems</text></item>
<item><p>151a4</p><section>dkon brtsegs</section><text>dpa' ni chos kyi bar chad byas nas sangs rgyas 'byung ba mnyes par mi byed pa nas/ bla na med pa yang dag par rdzogs pa'i byang chub kyi bar du yang myur du mngon par rdzogs par</text></item>
<item><p>151a5</p><section>dkon brtsegs</section><text>'tshang rgya bar mi 'gyur ba'o/ /gzhan yang byang chub sems dpa' khyim pa de bzhin gshegs pas gsungs pa'i mdo sde 'di lta bu 'di dag 'dod pa nyung ba dang / 'thun pa/ yo byad</text></item>
<item><p>151a6</p><section>dkon brtsegs</section><text>bsnyungs pa dang 'thun pa thos na mi dad cing / gzhan yang lta ba de nyid yang dag par 'dzin du 'jug pa dang / de de bzhin gshegs pa'i bstan pa la smod cing mnyes par mi byed de smad</text></item>
<item><p>151a7</p><section>dkon brtsegs</section><text>pa'i 'gro ba nyid tu 'gro ba'o/ /smad pa'i 'gro ba gang zhe na/ 'di lta ste/ sems can dmyal ba dang / dud 'gro'i skye gnas dang / gshin rje'i 'jig rten dang / mtha' 'khob kyi yul</text></item>
<item><p>151a8</p><section>dkon brtsegs</section><text>mi dang / yan lag nyams pa dang / kla klo dang / log par lta ba'i sems can gyi nang du skye ba ste/ /shA ri'i bu chos bzhi pa 'di dang ldan pa'i byang chub sems dpa' khyim pa ni sangs</text></item>
<item><p>151b1</p><section>dkon brtsegs</section><text>rgyas 'byung ba mnyes par mi byed pa nas bla na med pa yang dag par rdzogs pa'i byang chub kyi bar du yang myur du mngon par rdzogs par 'tshang rgya bar mi 'gyur ba'o/ /shA ri'i bu gzhan</text></item>
<item><p>151b2</p><section>dkon brtsegs</section><text>yang byang chub sems dpa' khyim pa 'di lta ste/ blon po dang / de ma yin pa'i 'khor gzhan stobs chen po la rten par gyur te/ de dbang phyug gi dbang gis skye bo mang po la gshe zhing</text></item>
<item><p>151b3</p><section>dkon brtsegs</section><text>brgyad de/ tshig ngan pa rtsub pos spyos te/ 'phyas 'dogs shing 'thing slad byed de/ ngag gi nyes par spyod pa de dang ldan pas ngan song du 'jigs su rung ba'i lus thob par 'gyur ro/ /</text></item>
<item><p>151b4</p><section>dkon brtsegs</section><text>shA ri'i bu chos lnga pa 'di dang ldan pa'i byang chub sems dpa' khyim pa ni sangs rgyas 'byung ba mnyes par mi byed/ dge ba'i bshes gnyen la yang mi sten/ dal ba phun sum</text></item>
<item><p>151b5</p><section>dkon brtsegs</section><text>tshogs pa yang mi 'thob/ ji ltar bsgrubs pa'i dge ba'i rtsa ba yang chud gson/ sdom pa la gnas pa'i byang chub sems dpa' sems dpa' chen po'i yang rjes su slob</text></item>
<item><p>151b6</p><section>dkon brtsegs</section><text>par mi 'gyur te/ bla na med pa yang dag par rdzogs pa'i byang chub kyang myur du mngon par rdzogs par 'tshang rgya bar mi 'gyur ro/ /de nas bcom ldan 'das kyis de'i tshe tshigs su</text></item>
<item><p>151b7</p><section>dkon brtsegs</section><text>bcad pa 'di dag gsungs so/ /las ni rnam pa 'di lta ste/ des ni shes rab mi 'phel 'gyur/ blo yang myur du ma rung 'gyur/ mi mchog rnams ni mnyes mi byed/ de ni sems</text></item>
<item><p>151b8</p><section>dkon brtsegs</section><text>can slu ba ste/ pho brang 'khor gyi bkrabs pa ltar/ mi dge rtsa ba de dag gis/ /'jig rten mgon po mi mthong ngo / bdag gis phrogs shig longs shig ces/ sems can</text></item>
<item><p>152a1</p><section>dkon brtsegs</section><text>rnams la 'jigs bskyed dang / nyes pa'i las rnams byas gyur nas/ mi mchog rnams ni mnyes mi byed/ dge slong dang ni dge slong ma/ tshul khrims nyams</text></item>
<item><p>152a2</p><section>dkon brtsegs</section><text>byas sdug bsngal gyur/ sangs rgyas mang po mnyes mi byed/ de la dal ba rnyed par dka'/ pha dang ma dang chung ma rnams/ chos spyod pa yi bgegs byed de/ myur du chos kyang mi</text></item>
<item><p>152a3</p><section>dkon brtsegs</section><text>thos shing / gti mug gis ni bsgribs par 'gyur/ rab tu 'byung bar 'gro ba la/ bar du gcod pa byas gyur nas/ sangs rgyas mang po mnyes mi byed/ de la dal ba mi 'byung ngo / /</text></item>
<item><p>152a4</p><section>dkon brtsegs</section><text>gang du stong pa nyid bsngags pa/ 'di lta bu yi chos thos nas/ khro ba dag ni nyer len cing / 'di ni chos min zhes kyang smra/ bar chad 'di dag thams cad kyis/ bcu drug char yang nyer</text></item>
<item><p>152a5</p><section>dkon brtsegs</section><text>mi 'gro/ /dam pa'i chos la smad byas nas/ dmus long rab tu sdug bsngal 'gyur/ rdzogs pa'i sangs rgyas des mi mthong / mthong du zin kyang dad mi 'gyur/ bud med ma ning dmus</text></item>
<item><p>152a6</p><section>dkon brtsegs</section><text>long dang / khyi dang bong bu rnams su 'gyur/ gang zhig sangs rgyas byang chub dang / byang chub sems dpa' dga' ba dag /bar du gcod pa rnam spangs nas/ bzang po dag gi lam</text></item>
<item><p>152a7</p><section>dkon brtsegs</section><text>rnams sgom/ pha dang ma ni chos 'di la/ yang dang yang du sbyor ba dang / sems can thams cad rab 'byung bar/ myur ba nyid tu len du 'jug /ma ni chos la sbyar byas na/ myur du</text></item>
<item><p>152a8</p><section>dkon brtsegs</section><text>bzang po'i 'gro bar 'gro/ /rab tu 'byung bar bsngags pas na/ myur du byang chub rnam 'tshang rgya/ shA ri'i bu rab tu byung ba'i byang chub sems dpa' chos lnga dang ldan na sangs rgyas</text></item>
<item><p>152b1</p><section>dkon brtsegs</section><text>byung ba mnyes par mi byed/ dge ba'i bshes gnyen la yang mi sten/ dal ba phun sum tshogs pa yang mi 'thob/ ji ltar bsgrubs pa'i dge ba'i rtsa ba rnams kyang chud za bar</text></item>
<item><p>152b2</p><section>dkon brtsegs</section><text>byed/ sdom pa la gnas pa'i byang chub sems dpa' sems dpa' chen po'i yang rjes su slob par mi 'gyur te/ bla na med pa yang dag par rdzogs pa'i byang chub kyang myur du mngon</text></item>
<item><p>152b3</p><section>dkon brtsegs</section><text>par rdzogs par 'tshang mi rgya'o/ /lnga gang zhe na/ 'chal ba'i tshul khrims la spyod pa dang / dam pa'i chos la smod pa dang / rnyed pa dang / bkur sti dang / tshigs su bcad</text></item>
<item><p>152b4</p><section>dkon brtsegs</section><text>pa la chags pa dang / bdag tu lta ba'i thibs po dang / gzhan gyi khyim la phrag dog dang ser sna skyed pa ste/ shA ri'i bu rab tu byung ba'i byung chub sems dpa' chos lnga po</text></item>
<item><p>152b5</p><section>dkon brtsegs</section><text>de dag dang ldan na sangs rgyas byung ba la mnyes par mi byed pa dang / dge ba'i bshes gnyen la mi sten pa dang / gong ma bzhin du bla na med pa yang dag par rdzogs pa'i byang</text></item>
<item><p>152b6</p><section>dkon brtsegs</section><text>chub kyi bar du yang myur du mngon par rdzogs par 'tshang mi rgya'o/ /shA ri'i bu 'di lta ste khyi ltogs keng rus sha med pa/ khrag gis 'bags pa blangs nas de srang gi sgo na</text></item>
<item><p>152b7</p><section>dkon brtsegs</section><text>gnas te/ kha chus gos pa de 'cha' ba las de nas rgyal rigs shing sA la chen po lta bu dang / bram ze shing sA la chen po lta bu dang / khyim bdag shing sA la chen po lta bu khyi</text></item>
<item><p>152b8</p><section>dkon brtsegs</section><text>ltogs pa de logs su 'ong ba khyi des rgyang ma nas 'ong ba mthong nas de 'di snyam du sems te/ 'di ni bdag gi kha zas ro zhim po 'di 'phrog pa zhig go snyam nas de shin du</text></item>
<item><p>153a1</p><section>dkon brtsegs</section><text>zugs shing mig tshugs su lta la/ drang bsnyer te/ skad cher zugs na/ shA ri'i bu de ji snyam du sems/ skyes bu de keng rus sha med pa khrag gis 'bags pa</text></item>
<item><p>153a2</p><section>dkon brtsegs</section><text>de 'dod pa yin nam/ gsol pa/ bcom ldan 'das de ma lags so/ /bde bar gshegs pa de ma lags so/ /bcom ldan 'das kyis bka' bstsal pa/ khyi de ci'i phyir</text></item>
<item><p>153a3</p><section>dkon brtsegs</section><text>shin du zugs shing mig tshugs su lta la drang bsnyer te/ skad cher zugs/ gsol pa/ de 'di snyam du sems te/ bdag gi zas ro zhim po 'di 'phrog pa zhig go snyam ste/</text></item>
<item><p>153a4</p><section>dkon brtsegs</section><text>shin du zugs shing mig tshugs su lta la drang bsnyer te/ skad cher zugs so/ /bka' stsal pa/ shA ri'i bu de bzhin du gang khyim gyi ser sna la brtson pa/ bshad pa dang /</text></item>
<item><p>153a5</p><section>dkon brtsegs</section><text>gci bas kun du bskor ba la chags pa'i dge slong dag 'byung bar 'gyur te/ 'di lta bu'i dal ba phun gsum tshogs pa rnyed nas des chud zos par byed pa de dag ni ngas khyi dang</text></item>
<item><p>153a6</p><section>dkon brtsegs</section><text>'dra'o zhes brjod de/ de dag 'ba' shig gi phyir de bzhin gshegs pa 'di lta bu'i brjod pa'i gnas byed pa ma yin gyi/ yang shA ri'i bu byang chub sems dpa' sems</text></item>
<item><p>153a7</p><section>dkon brtsegs</section><text>dpa' chen po gang dag skye bo mang po la phan pa dang / skye bo mang po la bde ba'i phyir sangs rgyas kyi ye shes tshol ba de dag ni bdag gi sha yang yongs su gtong na gzhan gyi khyim</text></item>
<item><p>153a8</p><section>dkon brtsegs</section><text>la rtog cing bsnyen pa'i phyir phrag dog dang ser sna byed par mi 'gyur ba lta ci smos/ yang shA ri'i bu skyes bu gti mug de dag 'tsho ba'i zang zing dang / bran dang 'jig rten gyi</text></item>
<item><p>153b1</p><section>dkon brtsegs</section><text>zang zing lhur byed cing zas dang / srog la lhur byed pa/ rtog cing bsnyen pa'i phyir gzhan gyi khyim la phrag dog dang / ser sna skyed par 'gyur te/ shA ri'i bu de ltar brtson pa'i</text></item>
<item><p>153b2</p><section>dkon brtsegs</section><text>dge slong mthong na/ phrag dog dang / ser sna skyed de bdag ni sngan chad 'dir shes na phyi ma 'di ga las 'ongs pa zhig /'di ni sngon bdag dang 'thams pa yin na phyi ma 'di</text></item>
<item><p>153b3</p><section>dkon brtsegs</section><text>ga las 'ongs pa zhig ces zer zhing gal te de'i khyim bdag de dag gis lhung bzed dang / chos gos dang / bsod snyoms dam bcas par gyur ba dang / mal stan dang /</text></item>
<item><p>153b4</p><section>dkon brtsegs</section><text>na pa'i gsos sman dang / yo byad khas blangs par gyur pa rnams sngon ni bdag dang dam bcas par gyur mod kyi phyis 'ongs nas sbyin par mi 'gyur grang snyam nas de de la</text></item>
<item><p>153b5</p><section>dkon brtsegs</section><text>nyes pa gsum skyed de/ gsum gang zhe na/ gnas la nyes pa skyed de/ gnas de nas 'gro'o snyam sems pa dang / shes par bya ba ma yin pa shes shing / shes par bya</text></item>
<item><p>153b6</p><section>dkon brtsegs</section><text>ba mi shes la/ gang cung zad sten pa yang mi brtan pa dang / de khyim pa la nyes pa bskyed pa ste/ de dge slong de gnas gsum rjod par byed do/ /gsum gang zhe na/ gnas kyi</text></item>
<item><p>153b7</p><section>dkon brtsegs</section><text>nyes pa brjod pa dang / nyams mi dga' ba rjod cing khyim gtod par byed pa dang / mi bden pa'i gtam zer zhing skyes bu dam pa ma yin pa 'di dag g.yo byed do zhes yid rton</text></item>
<item><p>153b8</p><section>dkon brtsegs</section><text>pa'i sbyor bas dam bca' bar bya ba'i chos yang dag par rab tu ston pa ste/ shA ri'i bu de ltar na khyim la ser sna byed pa chos dkar po yongs su nyams par 'gyur ba'o//</text></item>
<item><p>154a1</p><section>dkon brtsegs</section><text>shA ri'i bu khyim la ser sna byed pa la gnas pa skyes bu dam pa ma yin pa de dag gis sdom pa dang / sdom pa la gnas pa'i byang chub sems dpa' yongs su</text></item>
<item><p>154a2</p><section>dkon brtsegs</section><text>btang bar 'gyur te/ /sdom pa la gnas pa'i byang chub sems dpa' sems dpa' chen po'i rjes su slob par mi 'gyur ro// //@##/ /'phags pa</text></item>
<item><p>154a3</p><section>dkon brtsegs</section><text>byang chub sems dpa'i sde snod ces bya ba theg pa chen po'i mdo/ bam po bcu bzhi pa/ /shA ri'i bu de bas na rnam grangs 'dis kyang 'di ltar shes par bya ste/ shA ri'i bu</text></item>
<item><p>154a4</p><section>dkon brtsegs</section><text>sngon byung ba 'das pa'i dus bskal pa grangs med pa'i yang ches grangs med/ yangs pa/ tshad med pa/ bsam gyis mi khyab par gyur pa de'i tshe de'i dus na de bzhin</text></item>
<item><p>154a5</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas mngon par 'phags zhes bya ba 'jig rten du byung ste/ rig pa dang zhabs su ldan pa/ bde bar gshegs</text></item>
<item><p>154a6</p><section>dkon brtsegs</section><text>pa 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa/ /sangs rgyas bcom ldan 'das de lo bye ba phrag dgu bcu'i bar du</text></item>
<item><p>154a7</p><section>dkon brtsegs</section><text>bzhugs so/ /de'i nyan thos kyang bye ba khrag khrig phrag dgu bcu'i nyan thos rnams kyi nyan thos 'dus pa chen po byung ste/ thams cad kyang dgra bcom pa/ zag pa zad pa/</text></item>
<item><p>154a8</p><section>dkon brtsegs</section><text>nyon mongs pa med pa/ dbang dang ldan par gyur pa nas sems kyi dbang thams cad kyi dam pa'i pha rol du son pa sha stag gi bar du'o/ /yang de'i tshe khyim bdag rab tu rnam</text></item>
<item><p>154b1</p><section>dkon brtsegs</section><text>par 'byed pa zhes bya ba phyug cing nor che ba/ longs spyod che zhing longs spyod mang ba/ bdag dbang ba mang ba/ nor dang yo byad mang po dang ldan zhing 'gron bu dang / gser dang /</text></item>
<item><p>154b2</p><section>dkon brtsegs</section><text>nor bu dang / mu tig dang / bai dUr+ya dang / dung dang / man shel dang / byi ru dang / dngul dang / sa le sbram mang po dang ldan pa/ bran pho dang / bran mo dang / las byed pa dang / zho shas</text></item>
<item><p>154b3</p><section>dkon brtsegs</section><text>'tsho ba mang zhing glang po che dang / rta dang / ra lug mang ba/ nor dang / 'bru dang / mdzod dang / bang ba mang po dang ldan pa zhig byung ste/ khye'u gzugs bzang ba/ mdzes pa/ blta na sdug pa/</text></item>
<item><p>154b4</p><section>dkon brtsegs</section><text>kha dog bzang po rgyas pa'i mchog dang ldan pa sdom pa zhes bya ba dang / sdom pa la gnas pa zhes bya ba gnyis byung ste/ de gnyis dus gzhan zhig na khang tog tu dong bar gyur to/ /</text></item>
<item><p>154b5</p><section>dkon brtsegs</section><text>shA ri'i bu de nas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mngon par 'phags pa de snga dro'i dus kyi tshe chos gos dang sham</text></item>
<item><p>154b6</p><section>dkon brtsegs</section><text>thabs mnabs/ lhung bzed bsnams/ dge slong gi dge 'dun gyis bskor cing dge slong gi dge 'dun gyis mdun du bdar nas bsod snyoms kyi phyir grong khyer der gshegs pa dang /</text></item>
<item><p>154b7</p><section>dkon brtsegs</section><text>mdzes pa dga' bar 'gyur ba/ dbang po zhi ba/ yid zhi ba/ mchog tu dul ba dang / zhi gnas kyi mchog thob pa/ shin du dul zhing zhi gnas thob pa/ dbang po dul cing sbas pa</text></item>
<item><p>154b8</p><section>dkon brtsegs</section><text>glang po ltar rab tu dul ba/ mtsho ltar dang zhing rnyog pa med la gsal ba/ gser gyi mchod stong lta bu/ sa le sbram gyi ri lta bu/ rin po ches yongs su gang ba'i mtsho lta bu/</text></item>
<item><p>155a1</p><section>dkon brtsegs</section><text>lhas kun nas bskor ba'i brgya byin lta bu/ yid rab tu zhi ba'i tshangs pa lta bu'i bcom 'das de bzhin gshegs pa dgra bcom pa yang dag par rdzogs pa'i</text></item>
<item><p>155a2</p><section>dkon brtsegs</section><text>sangs rgyas mngon par 'phags mdzes shing dga' bar 'gyur ba de rgyang ma nas byon pa khye'u de gnyis kyis mthong ngo / /shA ri'i bu de na gang sdom pa la gnas pa zhes bya ba'i gzhon nu</text></item>
<item><p>155a3</p><section>dkon brtsegs</section><text>des dang po nyid du bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mngon par 'phags sngar mthong nas des nu bo de la smras pa/</text></item>
<item><p>155a4</p><section>dkon brtsegs</section><text>sems can gyi rgyal po 'di lta bu mdzes pa nu bo khyod kyis sngon nam yang res 'ga' mthong ngam/ des phu bo la phu bo sems can gyi rgyal po mdzes pa 'di lta bu bdag gis sngon</text></item>
<item><p>155a5</p><section>dkon brtsegs</section><text>lan 'ga' yang ma mthong ngo zhes de skad smras pa dang / des nu bo nga ni 'di dang 'dra ba nyid du 'gyur bar bya'o zhes de skad smras so/ /shA ri'i bu de nas khye'u sdom pa la gnas pas</text></item>
<item><p>155a6</p><section>dkon brtsegs</section><text>khye'u sdom pa la tshigs su bcad pa 'di dag smras so/ /sdom pa ji ltar mthong ba bzhin/ de 'dra bar ni bdag bsgyur te/ bdag ni de bas mang ba yi/ dge slong dge 'dun bsdu</text></item>
<item><p>155a7</p><section>dkon brtsegs</section><text>bar bya/ byang chub kyi ni lam gyi phyir/ zas dang skom ni mi bza'o/ /sdom pa 'di ni rgyal ba ste/ bdag ni khyim 'dir dga' ba med/ sems can kun gyi mchog 'di ni/ skar</text></item>
<item><p>155a8</p><section>dkon brtsegs</section><text>mang dbus na zla ba bzhin/ mthong nas dad par su mi 'gyur/ khyim nas mi 'byung su zhig yod/ /shA ri'i bu de nas khye'u sdom pas khye'u sdom pa la gnas pa la slar</text></item>
<item><p>155b1</p><section>dkon brtsegs</section><text>tshigs su bcad pa 'di smras so/ /tshig tu byas pas mi 'gyur gyis/ sgra bo che ni ma 'byin cig /nga ni tshig tu mi smra ste/ 'tshang rgya gang myur shes par bya/ shA ri'i</text></item>
<item><p>155b2</p><section>dkon brtsegs</section><text>bu de nas khye'u sdom pa la gnas pas khye'u sdom pa la slar tshigs su bcad pa 'di dag smras so/ /bdag nyid ser sna sems pa dang / zhum pa dag gi lam min te/ mi</text></item>
<item><p>155b3</p><section>dkon brtsegs</section><text>mchog sangs rgyas 'gyur ro zhes/ bzang po'i sgra ni bdag gis bsgrag /bdag nor shes par mi 'gyur ba/ ser sna can gyi rtags yin no/ /bdag ni mi smra mi bya ste/</text></item>
<item><p>155b4</p><section>dkon brtsegs</section><text>bdag gtong nor lta ga la zhig /khyim 'di dag ni khyod kyi'o/ /nga ni byang chub lam phyir 'gro/ /khyim dang nor ni khyod kyi ste/ bdag ni sangs rgyas dga' ba'o/ /sum bcu rtsa gnyis</text></item>
<item><p>155b5</p><section>dkon brtsegs</section><text>mchog gi mtshan/ 'di 'dra ba dag mthong gyur na/ lta ba nyams pa ma gtogs par/ byang chub mchog ni su mi tshol/ khyim dag dang ni nor rnams dang / pha dang ma dang gnyen</text></item>
<item><p>155b6</p><section>dkon brtsegs</section><text>rnams dang / bdag gis de dag kun spangs te/ sangs rgyas drung du 'gro bar bya/ 'jig rten mgon po 'od mdzad pa'i/ 'jig rten snang mdzad rab tu dkon/ bskal pa bye ba</text></item>
<item><p>155b7</p><section>dkon brtsegs</section><text>stong du yang / de ni thos par shin du dkon/ nam mkha' dag pa'i zla ba ni/ sa la lam mer 'dug pa ltar/ rgyal po'i pho brang 'khor zhugs nas/ dge slong dge 'dun</text></item>
<item><p>155b8</p><section>dkon brtsegs</section><text>mdun du byas/ 'od zer stong pa'i nyi ma ni/ bar snang gnas na lhang nge ba/ de bzhin sangs rgyas sras dbus na/ kun nas rab tu mdzes par snang / ri yi rgyal po</text></item>
<item><p>156a1</p><section>dkon brtsegs</section><text>ri rab ni/ rin chen bdag nyid mdzes par snang / de bzhin sangs rgyas mdzes pa yang / /dge slong dge 'dun mdun du byas/ /sku yi gzi brjid 'bar</text></item>
<item><p>156a2</p><section>dkon brtsegs</section><text>ba ni/ /'gro ba 'di dag rnams la snang / /gzi brjid phung po'i gzugs can te/ /rkang gnyis dam pa de mdzes so/ /lha dang klu dang mi rnams ni/ /rdzu 'phrul dag</text></item>
<item><p>156a3</p><section>dkon brtsegs</section><text>gis rab sdud cing / /rgyal po'i pho brang 'khor zhugs nas/ /cho 'phrul dag ni rnam par ston/ /sum bcu rtsa gnyis bsod nams dam mchog mtshan/ /chos kyi bdag</text></item>
<item><p>156a4</p><section>dkon brtsegs</section><text>po 'di 'dra mthong nas ni/ /byis pa ma bslabs pa dag ma gtogs par/ /theg pa dman la su zhig 'jug par 'gyur/ /shin du dkon pa rab tu mdzes byung ba/</text></item>
<item><p>156a5</p><section>dkon brtsegs</section><text>mi mchog 'di ni bdag gis mthong bas na/ /byang chub phyir ni mngon par zhugs gyur nas/ /bde bar gshegs pa'i drung du nye bar 'gro/ /shA ri'i bu de nas khye'u sdom</text></item>
<item><p>156a6</p><section>dkon brtsegs</section><text>pas khye'u sdom pa la gnas pa la tshigs su bcad pa 'di dag smras so/ /bdag ni le lo'i lam dag nas/ /sangs rgyas drung du mi 'gro ste/ /khang thog 'di nas phyi rol du/</text></item>
<item><p>156a7</p><section>dkon brtsegs</section><text>bdag gis lus ni mchod par bya/ /bdag tu 'du shes bsal gyur nas/ /srog la blta bar mi bya ste/ /ye shes mchog ni yongs btsal zhing / /sangs rgyas drung du 'gro</text></item>
<item><p>156a8</p><section>dkon brtsegs</section><text>bar bya/ /pha la chags dang ma la chags/ /khyim la chags pa mi bzad pa/ /de dag thams cad rnam spangs nas/ /sangs rgyas drang du 'gro bar bya/ /'di 'drar</text></item>
<item><p>156b1</p><section>dkon brtsegs</section><text>'gyur bar gang 'dod pa/ /de ni sangs rgyas dga' ba yin/ /rin po che ni kun spangs nas/ /khyim med par ni rab tu 'byung / /de ltar shA ri'i bu khye'u sdom pa la gnas</text></item>
<item><p>156b2</p><section>dkon brtsegs</section><text>pa ni khyim gyi skas las babs te/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mngon par 'phags ga la ba der song</text></item>
<item><p>156b3</p><section>dkon brtsegs</section><text>ngo / /yang shA ri'i bu khye'u sdom pa ni khang thog de nas mchongs nas bcom ldan 'das de bzhin gshegs pa mngon par 'phags ga la ba der shin du myur du song ngo / /khye'u</text></item>
<item><p>156b4</p><section>dkon brtsegs</section><text>sdom pa la gnas pa ni phyi nas song ngo / /shA ri'i bu de nas khye'u sdom pas bcom ldan 'das de la na bza' srang bye ba ri ba phul te/ /de'i tshe tshigs su bcad pa 'di dag</text></item>
<item><p>156b5</p><section>dkon brtsegs</section><text>gsol to/ /bdag ni gzugs rnams tshol ba'i phyir/ /sangs rgyas na bza' 'bul ma lags/ /mi mchog dag ni ci 'dra ba/ /de 'dra bar ni 'gyur bar bgyi/ /ye shes</text></item>
<item><p>156b6</p><section>dkon brtsegs</section><text>phung po ldan pa dang / /brtson 'grus stobs la rab gnas shing / /sum bcu rtsa gnyis mtshan mnga' ba/ /rkang gnyis dam par gyur par shog //stobs bcu rnams dang</text></item>
<item><p>156b7</p><section>dkon brtsegs</section><text>ldan gyur cing / /mi 'jigs pa la rab gnas pa/ /de bzhin gshegs pa ci 'dra bar/ /de 'dra bar ni gyur par shog //khyod kyis chos gang mkhyen pa dang / /gang la</text></item>
<item><p>156b8</p><section>dkon brtsegs</section><text>bzhugs par lhang nge bar/ /byang chub dam pa sangs rgyas nas/ /bdag ni chos de ston par shog //bdag ni gzugs rnams mngon par tshol ba'i phyir/ /sangs rgyas</text></item>
<item><p>157a1</p><section>dkon brtsegs</section><text>na bza' mchog 'bul ma lags kyi/ /lhar bcas 'jig rten rnams la phan pa'i phyir/ /byang chub mchog gi zhi ba mngon par tshol/ /gnyis su med pa'i</text></item>
<item><p>157a2</p><section>dkon brtsegs</section><text>chos mchog der gnas shing / /pha rol rgol ba kun gyis mi g.yos pa/ /chos de nyid ni mngon par 'tshal ba'i phyir/ /sangs rgyas la ni na bza' mchog 'bul lo/ /lhar</text></item>
<item><p>157a3</p><section>dkon brtsegs</section><text>bcas 'jig rten dag la sman pa'i phyir/ /gang na skye rga na 'chi ma mchis shing / /mya ngan dang ni smre sngags ma mchis pa/ /zhi ba'i chos de bdag ni ston par shog /gang na 'dod</text></item>
<item><p>157a4</p><section>dkon brtsegs</section><text>chags zhe sdang ma mchis shing / /gti mug ma mchis sred pa ma mchis pa/ /bsil dngos bdud rtsi 'dus ma bgyis pa de/ /bdag ni byang chub sangs rgyas ston par shog /</text></item>
<item><p>157a5</p><section>dkon brtsegs</section><text>gang la khyod bzhugs sems can lha klu dang / /de bzhin mi dang sems med dngos po dang / /de ltar sems dang ldan pa rab 'dud pa/ /bdag ni zhi ba'i chos de ston par shog //gar</text></item>
<item><p>157a6</p><section>dkon brtsegs</section><text>gnas sangs rgyas zhing du snang ba dang / /phyogs bzhi dag na kun du snang ba dang / /mun pa chen por 'od zer phung lta bu'i/ /bsil dngos bdud rtsi de la reg par shog //'dod pa'i</text></item>
<item><p>157a7</p><section>dkon brtsegs</section><text>khams dang gzugs kyi khams dag dang / /de bzhin gzugs med khams la rtag mi gnas/ /dga' dang mi dga' thams cad rab dben ba'i/ /chos kyi dam pa de ni bdag</text></item>
<item><p>157a8</p><section>dkon brtsegs</section><text>ston shog //shA ri'i bu de nas khye'u sdom pa la gnas pas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mngon par</text></item>
<item><p>157b1</p><section>dkon brtsegs</section><text>'phags pa de la shing lham sar pa zung cig phul lo/ /phul nas kyang tshigs su bcad pa 'di dag gsol to/ /sems can rnams kyi gnas rten dang / /dpung</text></item>
<item><p>157b2</p><section>dkon brtsegs</section><text>gnyen mgon du gyur par shog //ngan pa'i lam du mi mchi zhing / /rtag tu lam rnams ston par shog //byis pa rnams kyi spyod yul 'di/ /'dod pa nam yang sten ma</text></item>
<item><p>157b3</p><section>dkon brtsegs</section><text>'gyur/ 'dus byas dag kyang rnam spangs nas/ /rtag tu sangs rgyas 'byung rnyed gyur/ 'jig rten snang mdzad mthong nas kyang / /rkang gnyis dam pa mchod par gyur/ /</text></item>
<item><p>157b4</p><section>dkon brtsegs</section><text>srog chags kun la phan pa'i phyir/ /byang chub dam pa yongs su btsal/ /srog chags kun la phan pa'i phyir/ /me tog phreng ba spos rnams dang / /rgyal mtshan dag dang</text></item>
<item><p>157b5</p><section>dkon brtsegs</section><text>gdugs rnams kyis/ /glang po chen po bkur sti bgyi/ /srog chags kun la phan pa'i phyir/ /chos gos dag dang bsod snyoms dang / /mal stan rnams dang gding ba</text></item>
<item><p>157b6</p><section>dkon brtsegs</section><text>yis/ sangs rgyas rnams la mchod par bgyi/ /srog chags kun la phan pa'i phyir/ /rnga dang dung dang rnga chen dang / /sil snyan dag dang pi bang gis/ /'jig rten snang</text></item>
<item><p>157b7</p><section>dkon brtsegs</section><text>mdzad mchod par shog //bza' ba dang ni bca' ba dang / /dus kyis ma phye bza' ba rnams/ /de dag gis ni 'jig rten mgon/ /skyob pa bdag gis mchod pa bgyi/ /</text></item>
<item><p>157b8</p><section>dkon brtsegs</section><text>srog chags kun la phan pa'i phyir/ /mchod pa rgya chen bgyis gyur nas/ /de nyid du ni rab byung ste/ /tshangs par spyod pa bdag gis spyad/ /srog chags kun gyi mgon du</text></item>
<item><p>158a1</p><section>dkon brtsegs</section><text>bdag gyur cig //bdag ni lam gol nam yang 'gro ma gyur/ /yan lag brgyad ldan lam mchog rab gnas nas/ /bdag gis srog chags bye ba de nyid</text></item>
<item><p>158a2</p><section>dkon brtsegs</section><text>dgrol/ /dman la 'phags min mchog tu smad pa yi/ /'dod la bdag ni nam yang sten ma 'gyur/ /bag med thams cad yongs su spangs gyur nas/ /bdag ni rtag</text></item>
<item><p>158a3</p><section>dkon brtsegs</section><text>tu bag yod gyur par shog //mi khom brgyad lam nam yang skye ma 'gyur/ /rtag tu dad pa'i rigs su skyes gyur cing / /skyes par gyur nas mi mchog rnams mthong la/ mthong</text></item>
<item><p>158a4</p><section>dkon brtsegs</section><text>nas de la bdag ni dad par shog //'di 'dra'i ye shes de ni btsal ba'i phyir/ /dad pa'i sems kyis me tog phreng ba dang / /byug pa dag dang rdza rnga rnga chen dang / /rnga dang gling bu</text></item>
<item><p>158a5</p><section>dkon brtsegs</section><text>dag gis ri mor bgyi/ /bskal pa bye mang rnam pa sna tshogs kyi/ /mchod pa chen po dag ni bgyis gyur nas/ /myur du 'dod pa spangs te rab byung la/ /tshangs par spyod</text></item>
<item><p>158a6</p><section>dkon brtsegs</section><text>pa bdag ni spyod par shog //de dag sa phyogs gang du 'dug ste/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mngon par</text></item>
<item><p>158a7</p><section>dkon brtsegs</section><text>'phags pa'i rgyal po de la tshigs su bcad pa'i glu'i dbyangs kyis bstod pa'i sa phyogs der tsan dan dmar po las byas pa'i de bzhin gshegs pa'i gtsug lag khang rgyar</text></item>
<item><p>158a8</p><section>dkon brtsegs</section><text>dpag tshad bzhi/ /'phang du dpag tshad phyed pa byas te/ /de dag gis gtsug lag khang de byas nas de bzhin gshegs pa la phul lo/ /phul nas bcom ldan 'das de bzhin</text></item>
<item><p>158b1</p><section>dkon brtsegs</section><text>gshegs pa mngon par 'phags pa'i rgyal po la tshigs su bcad pa 'di dag gsol to/ /gnas pa gang la khyod ni bzhugs gyur pas/ /sngon gyi rgyal bas bzhi po gang</text></item>
<item><p>158b2</p><section>dkon brtsegs</section><text>bsngags pa/ /gnas pa de ni btsal bar bgyi ba'i phyir/ /gtsug lag khang 'di bde bar gshegs la 'bul/ /gnas pa dag ni gang la rtag bzhugs na/ /'das</text></item>
<item><p>158b3</p><section>dkon brtsegs</section><text>dang ma 'ongs da ltar byung ba yi/ /sems ni srog chags bye bas mi 'tshal ba'i/ /spyod pa de ni bdag gis btsal bar bgyi/ /spyod pa gang dag pha rol son pa ni/ /yang</text></item>
<item><p>158b4</p><section>dkon brtsegs</section><text>dag spong dang de bzhin rdzu 'phrul rkang / /mchog bzhi rnams kyi so sor yang dag rig //spyod pa de dag bdag gis btsal bar bgyi/ /de dag gis gtsug lag khang de nyid</text></item>
<item><p>158b5</p><section>dkon brtsegs</section><text>du bcom ldan 'das de bzhin gshegs pa mngon par 'phags pa'i rgyal po de dang / /dge slong gi dge 'dun du bcas pa la zla ba phyed kyi bar du sti stang du byed/ /bla mar</text></item>
<item><p>158b6</p><section>dkon brtsegs</section><text>byed/ /ri mor byed/ /mchod par byed de/ de dag gis gtsug lag khang der de bzhin gshegs pa dge slong gi dge 'dun du bcas pa la sti stang byas/ bla mar byas/ ri mor</text></item>
<item><p>158b7</p><section>dkon brtsegs</section><text>byas/ /mchod par byas nas/ /de bzhin gshegs pa de nyid kyi drung du skra dang kha spu brags nas gos ngur smrig bgos te/ dad pas khyim nas khyim med par rab tu byung</text></item>
<item><p>158b8</p><section>dkon brtsegs</section><text>nas dge ba'i chos tshol ba la brtson par gyur te/ /dge ba'i chos tshol ba la yid brtson par gyur to/ /de nas gcig gis smras pa/ /'jig rten mgon po 'od byed par/ /</text></item>
<item><p>159a1</p><section>dkon brtsegs</section><text>bdag ni dang por sngar gyur cig //gcig shos kyis smras pa/ /ded dpon mi yi gtso bor yang / /bdag ni dang por sngar gyur cig //de na shA ri'i bu gang</text></item>
<item><p>159a2</p><section>dkon brtsegs</section><text>sdom pa zhes bya ba'i byang chub sems dpa' sems dpa' chen po de bcom ldan 'das de bzhin gshegs pa mngon par 'phags pa'i rgyal po de'i spyan sngar 'dug nas</text></item>
<item><p>159a3</p><section>dkon brtsegs</section><text>yid dam bcas pa/ /stan dag la yang mi 'dug cing / /bdag ni mal du mi nyal lo/ /srog chags rnams kyi don 'tshal phyir/ /bdag gis byang chub lam btsal lo// /</text></item>
<item><p>159a4</p><section>dkon brtsegs</section><text>bdag nyid kyi yang lus dang ni/ /srog kyang yongs su spangs bgyis te/ /le lo dag ni kun spangs nas/ /byang chub dam pa btsal bar bgyi/ /sha rnams dang ni de bzhin khrag</text></item>
<item><p>159a5</p><section>dkon brtsegs</section><text>rnams dang / /lpags pa dang ni rgyus skams srog bor te/ /le lo thams cad yongs su spangs bgyis nas/ /byang chub mchog phyir brtson 'grus brtsam par bgyi/ /shA</text></item>
<item><p>159a6</p><section>dkon brtsegs</section><text>ri'i bu de nas byang chub sems dpa' sems dpa' chen po sdom pa la gnas pas byang chub sems dpa' sems dpa' chen po sdom pa la tshigs su bcad pa 'di dag smras</text></item>
<item><p>159a7</p><section>dkon brtsegs</section><text>so/ /bdag cag gnyis ni 'dus gyur nas/ /srog chags kun la phan pa'i phyir/ byang chub spyod pa rnams spyad cing / /brtson 'grus dam pa brtsam bar bya/ /lus rnams</text></item>
<item><p>159a8</p><section>dkon brtsegs</section><text>dang ni de bzhin srog bor te/ /sha dang khrag ni rtag tu skams gyur kyang / /srid pa stong du khyod kyi rjes slob cing / /byang chub mchog phyir brtson 'grus brtsam par bya/ /gang du</text></item>
<item><p>159b1</p><section>dkon brtsegs</section><text>chos kyi bdag po bzhugs mdzes pa/ /ye shes dam pa yongs su btsal bya zhing / /dgon pa'i gnas kyi ri dang chu drung du/ /the tshom med par brtson 'grus brtsam par bya/</text></item>
<item><p>159b2</p><section>dkon brtsegs</section><text>shA ri'i bu de nas byang chub sems dpa' sdom pa dang / /sdom pa la gnas pa lo stong du len 'ga' yang tha na se gol gtogs pa srid du yang rmugs pa dang gnyid kyis</text></item>
<item><p>159b3</p><section>dkon brtsegs</section><text>non par ma gyur to/ /lo stong du lan 'ga' yang nyal lo snyam du nyal ba'i sems ma bskyed do/ /lo stong du lan 'ga' yang 'dug go snyam du stan 'dod par ma gyur to/ /</text></item>
<item><p>159b4</p><section>dkon brtsegs</section><text>de gnyis bshang ba dang / /gci ba'i tshe ma gtogs par lo stong du tha na lan 'ga' yang tsog tsog por ma 'dug go/ /nam kha zas za ba na yang 'greng bzhin du kham gsum</text></item>
<item><p>159b5</p><section>dkon brtsegs</section><text>gsum tsam za zhing chu phor gang tsam 'thung ngo / /de gnyis kyis lo stong du lan 'ga' yang kha zas 'dod pa 'am/ /bkres na myur du kha zas rnyed par dga' ba ma bskyed do/ /</text></item>
<item><p>159b6</p><section>dkon brtsegs</section><text>de gnyis kyis lo stong du lan 'ga' yang kha zas de las lhag par ma zos so/ /de gnyis kyis lo stong du kha zas za ba na lan 'ga' yang kha zas la mngar ba dang / skyur</text></item>
<item><p>159b7</p><section>dkon brtsegs</section><text>ba dang / bro ba dang / tsha ba dang / kha ba dang / bska bar tha na sems bskyed pa gcig tsam yang 'du shes ma bskyed do/ /de gnyis kyis lo stong du bsod snyoms sgrub pa la deng la</text></item>
<item><p>159b8</p><section>dkon brtsegs</section><text>bsod snyoms sbyin pa 'di bud med dam/ /skyes pa 'am/ khye'u 'am/ bu mo 'am/ su zhig ces lan 'ga' yang gdong du ma bltas so/ /de gnyis kyis lo stong du shing</text></item>
<item><p>160a1</p><section>dkon brtsegs</section><text>gang gi drung na gnas pa shing de la gyen du lan 'ga' yang ma bltas so/ /de gnyis kyis lo stong du lan 'ga' yang chos gos gnyis su ma brjes so/ /</text></item>
<item><p>160a2</p><section>dkon brtsegs</section><text>de gnyis kyis lo stong du lan 'ga' yang tha na sems bskyed pa gcig kyang 'dod pa'i rnam par rtog pa ma brtags/ /gnod sems kyi rnam par rtogs pa ma brtags/ 'tshe</text></item>
<item><p>160a3</p><section>dkon brtsegs</section><text>ba'i rnam par rtog pa ma brtags so/ /de gnyis kyis lo stong du lan 'ga' yang tha na sems bskyed pa gcig kyang zla ba la song ba 'am/ /nyi ma song ba 'am/ pha la song</text></item>
<item><p>160a4</p><section>dkon brtsegs</section><text>ba 'am/ ma la song ba 'am/ spun la song ba 'am/ sring mo la song ba 'am/ nye du la song pa'i rnam par rtog pa ma skyed do/ /de gnyis kyis lo stong 'das kyi bar du lan</text></item>
<item><p>160a5</p><section>dkon brtsegs</section><text>'ga' yang tha na sems bskyed pa gcig kyang khyim la gnas pa'i rnam par rtog pa ma brtags so/ /de gnyis kyis lo stong du lan 'ga' yang zla ba 'am/ nyi ma 'am/</text></item>
<item><p>160a6</p><section>dkon brtsegs</section><text>skar ma'i gzugs sam/ bar snang la gyen du ma bltas so/ /de gnyis kyis lo stong du lan 'ga' yang brtsig pa 'am/ /shing la ma bsnyes so/ /de gnyis kyis lo stong</text></item>
<item><p>160a7</p><section>dkon brtsegs</section><text>du lan 'ga' yang mar ram/ /'bru mar gyis lus ma bskus so/ /de gnyis kyis lo stong du lan 'ga' yang tha na sems bskyed pa gcig kyang mar dang ldan pa'i sems</text></item>
<item><p>160a8</p><section>dkon brtsegs</section><text>ma bskyed do/ /de gnyis kyis lan 'ga' yang tha na sems bskyed pa gcig kyang lus la skyo ba ma bskyed do/ /de gnyis kyis lo stong du lan 'ga' yang tha na sems bskyed</text></item>
<item><p>160b1</p><section>dkon brtsegs</section><text>pa gcig kyang bdag cag gis bla na med pa yang dag par rdzogs pa'i byang chub mngon par rdzogs par 'tshang rgya bar mi nus shes lus ngal ba ma bskyed do/ /de gnyis lo</text></item>
<item><p>160b2</p><section>dkon brtsegs</section><text>stong du lan 'ga' yang lus na pa 'am/ /sems na par ma gyur to/ /de dag gis lo stong 'das kyi bar du nam yang skra breg par sems ma bskyed do/ /gzhan du na rgyal</text></item>
<item><p>160b3</p><section>dkon brtsegs</section><text>po chen po bzhi 'ongs nas mgo la byugs te skra khyer nas phyir 'dong ngo / /de dag skra khyer nas mchod rten btsugs so/ /de dag gis lo stong gi bar du rgyal po chen po</text></item>
<item><p>160b4</p><section>dkon brtsegs</section><text>de dag 'ongs pa dang / /song pa la nam yang 'ong ba dang / /'gro ba'i sems ma bskyed do/ /de gnyis kyis lo stong du grib ma bab pa na nyi ma dang / /nyi mas phog</text></item>
<item><p>160b5</p><section>dkon brtsegs</section><text>na grib ma'i sems ma bskyed do/ /de gnyis kyis lo stong du grang ba'i dus na yang lan 'ga' yang lus la g.yog pa'i 'du shes ma bskyed do/ /de gnyis kyis lo</text></item>
<item><p>160b6</p><section>dkon brtsegs</section><text>stong du lan 'ga' yang 'jig rten gyi tshig ma smras so/ /yang shA ri'i bu de'i dus na dran pa rmongs byed ces bya ba'i bdud gcig byung ste/ 'di lta ste/ dper na da ltar gyi nga'i</text></item>
<item><p>160b7</p><section>dkon brtsegs</section><text>bdud sdig can bzhin no/ /shA ri'i bu bdud dran pa rmongs byed kyis byang chub sems dpa' sdom pa'i 'chag sar ral gri'i so gtams pa byas par gyur pa dang / /des ral</text></item>
<item><p>160b8</p><section>dkon brtsegs</section><text>gri'i so de la ral gri'i sor 'du shes bskyed nas des bdag ni bag med pa la gnas so/ /bdag ni bag med pa la gnas so zhes sgra phyung ba dang / /sgra des stong gsum</text></item>
<item><p>161a1</p><section>dkon brtsegs</section><text>gyi stong chen po'i 'jig rten gyi khams dbyangs kyis go bar gyur to/ /de ltar shA ri'i bu stong gsum gyi stong chen po'i 'jig rten gyi khams dbyangs kyis go bar</text></item>
<item><p>161a2</p><section>dkon brtsegs</section><text>byas pa dang / /de nas steng gi bar snang las bdud kyi ris kyi lha bye ba brgya phrag stong gis kye ma'o/ /byang chub sems dpa' shi 'phos su ma gyur to/ /shi 'phos su ma gyur to/ /</text></item>
<item><p>161a3</p><section>dkon brtsegs</section><text>zhes sgra phyung ngo / /shA ri'i bu de nas byang chub sems dpa' sdom pa de ltar 'chag pas sems bskyed pa de'i rjes su zhugs te/ /yang shA ri'i bu lha dang bcas pa'i sgra gnyis</text></item>
<item><p>161a4</p><section>dkon brtsegs</section><text>pa phyung ba de byang chub sems dpa' sdom pas ma thos so/ /gang lha'i sgra dang / /gang sdom pa'i sgra de gnyis kyang byang chub sems dpa' sdom pa la gnas pas ma thos te shA ri'i</text></item>
<item><p>161a5</p><section>dkon brtsegs</section><text>bu skyes bu dam pa de gnyis spyod lam de lta bu dang / /spyod pa de lta bu dang / /nan tan de lta bu dang / /snying rje chen po de lta bu dang / rtul ba de lta bu dang ldan par gyur te/ /de gnyis kyis</text></item>
<item><p>161a6</p><section>dkon brtsegs</section><text>lo stong du sangs rgyas rjes su dran pa bsgoms so/ /gang gi tshe bcom ldan 'das de bzhin gshegs pa mngon par 'phags pa'i rgyal po yongs su mya ngan las 'das pa dang / /</text></item>
<item><p>161a7</p><section>dkon brtsegs</section><text>de nas lha zhig 'ongs nas rigs kyi bu dag de bzhin gshegs pa yongs su mya ngan las 'das so zhes sbran te/ /de gnyis kyis yongs su mya ngan las 'das so zhes</text></item>
<item><p>161a8</p><section>dkon brtsegs</section><text>thos nas bcom ldan 'das de'i khri gang na yod pa der song ste/ /'greng bzhin du thal mo sbyar nas nyi ma bdun gyi bar du mig mi 'dzums par lta ste/ /byams pa dang ldan</text></item>
<item><p>161b1</p><section>dkon brtsegs</section><text>zhing 'gran zla med pas gus pas rjes su dran par byas te/ /de dag gis brtson 'grus ma btang pas 'greng bzhin du 'chi ba'i dus byas so/ /de dag de nas shi 'phos</text></item>
<item><p>161b2</p><section>dkon brtsegs</section><text>nas tshangs pa'i 'jig rten du skyes so/ /de gnyis tshangs par gyur nas slar log ste/ /de bzhin gshegs pa dgra bcom pa yang dag par rdzogs pa'i sangs rgyas de'i</text></item>
<item><p>161b3</p><section>dkon brtsegs</section><text>mchod rten byas nas lo bzhi khri'i bar du mchod rten gyi yo byad kyi las byas so/ /de gnyis kyis de bzhin gshegs pa'i mchod rten gyi gdugs btsugs zin par shes</text></item>
<item><p>161b4</p><section>dkon brtsegs</section><text>nas lo bdun khri'i bar du 'greng bzhin du thal mo sbyar te gnas nas de bzhin gshegs pa'i mchod rten de la phyag byed do/ /de dag tshe'i mthar phyin te shi 'phos nas yang 'dzam</text></item>
<item><p>161b5</p><section>dkon brtsegs</section><text>bu gling nyid du skyes te/ /'khor los sgyur ba'i rigs su ma'i mngal du mtshe mar skyes so/ /de gnyis skyes ma thag tu gcig gis gcig dran nas bdag cag bag yod pa</text></item>
<item><p>161b6</p><section>dkon brtsegs</section><text>la gnas par bya'o/ /bdag cag bag yod pa'i mchog bsgom par bya'o zhes smras nas de'i tshe tshigs su bcad pa 'di dag smras so/ /'byor dang rgyas shing rtag tu lo</text></item>
<item><p>161b7</p><section>dkon brtsegs</section><text>legs pa'i/ /yid 'ong rgyal po'i rigs su bdag cag skyes/ /bag med rgyags pa rab tu spang bya ste/ /byang chub dam pa rab tu bsgrub par bya/ /'dod dang longs spyod</text></item>
<item><p>161b8</p><section>dkon brtsegs</section><text>de bzhin rgyal po'i srid/ /yid brtan mi rung ring por mi thogs te/ /byang chub dam pa yongs su tshol ba na/ /mkhas pa de la 'dod pa mi skyed do/ /srog chags phan</text></item>
<item><p>162a1</p><section>dkon brtsegs</section><text>phyir byang chub gang zhugs pa/ /'dod dang longs spyod la ni 'dod mi skyed/ /myur du 'dod pa spangs shing rab byung nas/ /tshangs par spyod pa dam pa mchog</text></item>
<item><p>162a2</p><section>dkon brtsegs</section><text>spyad do/ /sngon 'das dus ni shin du rgyas pa nas/ /lha rdzas dag dang mi yi bzang po dang / /'dod pa'i yon tan lnga dag bsten gyur kyang / /de la nam yang ngoms pa ma rnyed do/ /</text></item>
<item><p>162a3</p><section>dkon brtsegs</section><text>de phyir rgyal srid rgyas dang gnyen tshogs dang / /'dod pa'i yon tan 'di dag spang bya ste/ /lus skyes nas ni myur du rab byung la/ /byang chub phyir ni brtson 'grus brtsam</text></item>
<item><p>162a4</p><section>dkon brtsegs</section><text>par bya/ /de gnyis skyes nas lo bcu drug lon pa dang 'dra bar gyur nas skra dang kha spu bregs te gos ngur smrig bgos nas dad pas khyim nas khyim med par rab tu byung</text></item>
<item><p>162a5</p><section>dkon brtsegs</section><text>ste/ /lo nyi khri'i bar du tshangs par spyod pa spyad do/ /de nas shi 'phos nas slar yang tshangs pa'i 'jig rten du skyes so/ /tshangs pa'i 'jig rten nas shi 'phos nas slar</text></item>
<item><p>162a6</p><section>dkon brtsegs</section><text>yang 'dzam bu gling du skyes so/ /yang shA ri'i bu de'i dus na de bzhin gshegs pa dgra bcom pa yang dag par rdzogs pa'i sangs rgyas dri mchog ces bya ba rig pa dang</text></item>
<item><p>162a7</p><section>dkon brtsegs</section><text>zhabs su ldan pa/ /bde bar gshegs pa/ /'jig rten mkhyen pa/ /skyes bu 'dul ba'i kha lo sgyur ba bla na med pa/ /lha dang mi rnams kyi ston pa/ /sangs rgyas bcom</text></item>
<item><p>162a8</p><section>dkon brtsegs</section><text>ldan 'das 'jig rten du byung ste/ /de bzhin gshegs pa de de gnyis kyis mnyes par byas te/ /de gnyis de bzhin gshegs pa de'i drung du skra dang kha spu bregs nas gos</text></item>
<item><p>162b1</p><section>dkon brtsegs</section><text>ngur smrig bgos te/ /dad pas khyim nas khyim med par rab tu byung ngo / /de gnyis rab tu byung nas lo bye ba tshang bar tshangs par spyod pa spyad do/ /shA ri'i bu rnam grangs</text></item>
<item><p>162b2</p><section>dkon brtsegs</section><text>des sangs rgyas khri mnyes par byas te/ /byang chub sems dpa' sdom pas thams cad du tshangs par spyod pa spyad do/ /byang chub sems dpa' sdom pa la gnas</text></item>
<item><p>162b3</p><section>dkon brtsegs</section><text>pas ni de bzhin gshegs pa gcig gi drung du tshangs par spyod pa spyad do/ /de la shA ri'i bu gang byang chub sems dpa' sdom pa zhes bya ba de sngar bla na med pa yang dag par</text></item>
<item><p>162b4</p><section>dkon brtsegs</section><text>rdzogs pa'i byang chub mngon par rdzogs par sangs rgyas te/ de bzhin gshegs pa dgra bcom pa yang dag par rdzogs pa'i sangs rgyas brtson 'grus 'bar ba zhes bya</text></item>
<item><p>162b5</p><section>dkon brtsegs</section><text>ba rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa lha dang mi rnams kyi ston pa sangs rgyas bcom</text></item>
<item><p>162b6</p><section>dkon brtsegs</section><text>ldan 'das 'jig rten du byung ste/ /de lo bye ba phrag dgu bcu'i bar du gnas so/ /de'i nyan thos kyang bye ba khrag khrig phrag dgu bcu'i nyan thos kyi 'dus pa chen po byung ngo / /</text></item>
<item><p>162b7</p><section>dkon brtsegs</section><text>shA ri'i bu de la gang byang chub sems dpa' sdom pa la gnas shes bya ba de ni bcom ldan 'das de bzhin gshegs pa brtson 'grus 'bar ba byang chub thob pa de'i 'khor los sgyur</text></item>
<item><p>162b8</p><section>dkon brtsegs</section><text>ba'i rgyal por gyur te/ /des de bzhin gshegs pa de dang / /dge slong gi dge 'dun du bcas pa la zla ba gsum gyi bar du na bza' dang / bsod snyoms dang / mal stan dang / na pa'i</text></item>
<item><p>163a1</p><section>dkon brtsegs</section><text>gsos sman dang / /yo byad nams kyis sti stang du byas/ bla mar byas/ ri mor byas/ mchod par byas so/ /de nas shA ri'i bu bcom ldan 'das de bzhin</text></item>
<item><p>163a2</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas brtson 'grus 'bar ba des rgyal po de 'ongs par mkhyen nas rgyal po la bskul ba'i phyir de'i tshe tshigs su</text></item>
<item><p>163a3</p><section>dkon brtsegs</section><text>bcad pa 'di dag gsungs so/ /sangs rgyas chos rnams thob pa la/ /brtson 'grus dam pa mchog yin te/ /'dod la brkam pa'i sems can rnams/ /sems can</text></item>
<item><p>163a4</p><section>dkon brtsegs</section><text>don byed shin du dkon/ /'dod la brkam pa'i don rnams gang / /de ni mkhas pa'i don ma yin/ /khyod ni don med gnas pa ste/ /mchog gi don ni tshol ma yin/ /nga nyid dang</text></item>
<item><p>163a5</p><section>dkon brtsegs</section><text>ni khyod nyid du/ /sngon ni spun du gyur ba ste/ /rdzogs pa'i sangs rgyas myur grub ces/ /de na bdag cag dam bcas so/ /ngas ni byang chub thob gyur te/ /tshangs pa'i 'khor</text></item>
<item><p>163a6</p><section>dkon brtsegs</section><text>lo bskor ba ltos/ /khyod ni khyim dang chung ma dag //rtag tu srung zhing gnas pa yin/ /mkhas pa rnams ni 'di la yid mi rton/ /'dod pa 'di dag ngan ces rgyal bas</text></item>
<item><p>163a7</p><section>dkon brtsegs</section><text>gsungs/ /skye bo dag ni bag med don spyod de/ /de phyir don min rtag tu rnam par spongs/ /blo gros ngan pa don med khur khyer te/ /khyod ni don med pa la rab tu gnas/ /</text></item>
<item><p>163a8</p><section>dkon brtsegs</section><text>'phags pa dag gis 'byung ba rab tu bsngags/ /'dod yon sdug bsngal 'thob byed mi shes so/ /bcom ldan 'das des tshigs su bcad pa de dag gis de bskul ba dang /</text></item>
<item><p>163b1</p><section>dkon brtsegs</section><text>de bu la ma bltas/ chung ma la yang ma bltas/ /tshong dpon dang / blon po dang / pha dang ma dang / mkhar gyi rgyal po dang / grong rdal dang / ljongs dang / rgyal srid thams cad la</text></item>
<item><p>163b2</p><section>dkon brtsegs</section><text>yang ma bltas/ nor gyi phung po thams cad la yang ma chags par stan las langs te/ bcom ldan 'das de'i spyan sngar 'dug nas de'i tshe tshigs su bcad pa 'di</text></item>
<item><p>163b3</p><section>dkon brtsegs</section><text>dag smras so/ /sangs rgyas kyi ni byang chub phyir/ bdag gi sha yang skams par bgyi/ /khyim kun kyang ni spang bar bgyi/ /dgon par mchis nas 'gum par bgyi/ /</text></item>
<item><p>163b4</p><section>dkon brtsegs</section><text>srog chags kun la phan pa'i phyir/ /khyim med par ni rab byung nas/ /dgon pa rab dgon sten bgyid cing / /phyir yang brtson 'grus brtsam par bgyi/ /byis pa smra ba</text></item>
<item><p>163b5</p><section>dkon brtsegs</section><text>sdig pa yi/ /'dod pa'i phyir yang mi sten te/ /de la gnas par gyur pas na/ bdag ni rgyab kyis phyogs par gyur/ /'dod dang longs spyod rgyal srid dang / /thams cad</text></item>
<item><p>163b6</p><section>dkon brtsegs</section><text>rnam par spangs gyur te/ /'jig rten mgon gyi bstan pa la/ /deng nyid bdag ni rab tu byung / /byang chub phyir ni spyad pa spyod byed na/ /mkhas pas su zhig 'dus byas</text></item>
<item><p>163b7</p><section>dkon brtsegs</section><text>yid rton byed/ /gang du bdag ni 'dod la zhugs gyur pas/ /brtson 'grus brtsams kyang byang chub reg ma gyur/ /de bas 'dod pa'i yon tan bdag spangs te/ longs</text></item>
<item><p>163b8</p><section>dkon brtsegs</section><text>spyod bde dang rgyal srid bde spangs nas/ /rgyal ba'i bstan la ched du rab byung la/ /byang chub mchog phyir brtson 'grus brtsam par bgyi/ des tshigs su bcad pa de dag</text></item>
<item><p>164a1</p><section>dkon brtsegs</section><text>smras nas bcom ldan 'das de nyid kyi drung du skra dang kha spu bregs te/ /gos ngur smrig bgos nas dad pas khyim nas khyim med par rab tu byung ngo / /rgyal po mngon par</text></item>
<item><p>164a2</p><section>dkon brtsegs</section><text>byung zhing rab tu byung bar shes nas srog chags bye ba khrag khrig brgya stong phrag drug bcu dad pas khyim nas khyim med par rab tu byung ngo / /des bcom ldan 'das yongs su mya</text></item>
<item><p>164a3</p><section>dkon brtsegs</section><text>ngan las 'das pa'i ring bsrel la mchod pa byas nas de nas shi 'phos ma thag tu dga' ldan gyi ris kyi lha'i rgyal por skyes so/ /de dga' ldan gyi lha'i ris nas shi</text></item>
<item><p>164a4</p><section>dkon brtsegs</section><text>'phos nas bskal pa de nyid la bla na med pa yang dag par rdzogs pa'i byang chub mngon par rdzogs par sangs rgyas te/ de bzhin gshegs pa dgra bcom pa yang dag</text></item>
<item><p>164a5</p><section>dkon brtsegs</section><text>par rdzogs pa'i sangs rgyas legs spyod ces bya ba 'jig rten du byung ste/ /rig pa dang zhabs su ldan pa/ /sangs rgyas bcom ldan 'das shes bya ba'i bar du ste/ de lo</text></item>
<item><p>164a6</p><section>dkon brtsegs</section><text>bye ba tshang bar gnas so/ /de'i nyan thos kyang bye ba khrag khrig tshang ba'i nyan thos chen po 'dus par gyur te/ /thams cad kyang dgra bcom pa/ /zag pa zad pa nas</text></item>
<item><p>164a7</p><section>dkon brtsegs</section><text>sems kyi dbang thams cad kyi dam pa'i pha rol du son pa sha stag gi bar du'o/ /byang chub sems dpa' sems dpa' chen po brgya phrag stong yang bla na med pa yang dag par</text></item>
<item><p>164a8</p><section>dkon brtsegs</section><text>rdzogs pa'i byang chub las phyir mi ldog pa'i bar du bkod do/ /chos bstan nas sems can tshad med grangs med pa'i don byas te/ yongs su mya ngan las 'das so/ /de yongs su mya</text></item>
<item><p>164b1</p><section>dkon brtsegs</section><text>ngan las 'das pa'i dam pa'i chos ni bskal pa las lhag par gnas par gyur to/ /de'i ring bsrel yang rgyas par gyur te/ /'di lta ste dper na nga da yongs su</text></item>
<item><p>164b2</p><section>dkon brtsegs</section><text>mya ngan las 'das nas ring srel rgyas par 'gyur ba bzhin no/ /shA ri'i bu byang chub sems dpa' sdom pa dang / /byang chub sems dpa' sdom pa la gnas</text></item>
<item><p>164b3</p><section>dkon brtsegs</section><text>pa'i rjes su byang chub sems dpa' bslab cing brtson 'grus ma nyams par brtson 'grus kyi pha rol du phyin pa spyad par bya ba'i sems can keng rus la gnas pa</text></item>
<item><p>164b4</p><section>dkon brtsegs</section><text>dang / /ser sna la gnas pa dag gi rjes su bslab par mi bya'o/ /shA ri'i bu byang chub sems dpa' gang la la byang chub 'dod la gzhan gyi khyim la ser sna skyed na/ /</text></item>
<item><p>164b5</p><section>dkon brtsegs</section><text>de'i tshe de la 'jigs pa gsum 'byung bar shes par bya'o/ /gsum gang zhe na/ gzhan gyi khyim dag tu kha zas kyi phyir smra/ /kun du smra ba'i phyir 'phags pa'i dge slong</text></item>
<item><p>164b6</p><section>dkon brtsegs</section><text>gzhan mthong na/ /phrag dog dang / ser sna skyed cing / khong khro ba'i sems gcig tsam gyis kyang mi mthun par byed na des sems can dmyal ba'i lam yongs su gzung bar</text></item>
<item><p>164b7</p><section>dkon brtsegs</section><text>'gyur/ /dmus long gi sa bon btab par 'gyur/ /mtha' 'khob du skye ba'i gnas yongs su bzung bar 'gyur ro/ /shA ri'i bu gang la las 'phags pa'i dge slong mthong</text></item>
<item><p>164b8</p><section>dkon brtsegs</section><text>na khro ba'i zil gyis non te/ /khro ba'i sems kyis mi smra zhing ser sna skyed de/ /khong khro ba'i sems gcig tsam gyis kyang mi mthun par byed na/ /des sems can dmyal</text></item>
<item><p>165a1</p><section>dkon brtsegs</section><text>ba'i lam yongs su bzung bar 'gyur/ /dmus long gis sa bon btab par 'gyur/ /mir skyes na yang mtha' 'khob kyi mi'i yul phyogs su skye ba'i gnas</text></item>
<item><p>165a2</p><section>dkon brtsegs</section><text>yongs su bzung bar 'gyur/ /khong khro ba mang bar 'gyur/ dmus long du 'gyur/ /gzhan gyi dring 'jog cing skur pa mang bar 'gyur ro/ /shA ri'i bu gang gi tshe byang chub</text></item>
<item><p>165a3</p><section>dkon brtsegs</section><text>sems dpa' gzhan gyi khyim la phrag dog dang / ser sna skye ba de'i tshe de dag 'jigs pa 'di gsum yid la bya'o/ /de skad ces bka' stsal nas bcom ldan 'das la/</text></item>
<item><p>165a4</p><section>dkon brtsegs</section><text>tshe dang ldan pa shA ri'i bus 'di skad ces gsol to/ /bcom ldan 'das byang chub sems dpa' sems dpa' chen po de dag la de ltar rnyed pa legs par rnyed do/ /de bzhin</text></item>
<item><p>165a5</p><section>dkon brtsegs</section><text>gshegs pas khyim gyi ser sna las byung ba 'di lta bu bshad pa ngo mtshar to/ /bcom ldan 'das bdag cag nyan thos rnams la yang khyim gyi ser sna las 'byung ba legs</text></item>
<item><p>165a6</p><section>dkon brtsegs</section><text>par rab tu bshad du gsol/ /bcom ldan 'das bdag cag kyang sems can dmyal ba las thar bar 'tshal ba lags kyi bdag cag dmus long 'tshal ba ma lags so/ /</text></item>
<item><p>165a7</p><section>dkon brtsegs</section><text>bdag cag gtsug ma mchis pa'i 'khon mi 'tshal te/ /bdag cag kyang skur pa 'debs par 'tshal ba ma lags so/ /bdag cag mtha' 'khob kyi gnas 'tshal ba</text></item>
<item><p>165a8</p><section>dkon brtsegs</section><text>ma lags so/ /bcom ldan 'das bdag cag ni yul gyi dbus kyi phyogs 'tshal te/ /bdag cag gis de bzhin gshegs pa dang / /chos mnyan pa yongs su ma btang</text></item>
<item><p>165b1</p><section>dkon brtsegs</section><text>ngo / /de skad ces gsol nas/ /bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu khyod 'di ltar gnas zhing drang bar gyur te/ /</text></item>
<item><p>165b2</p><section>dkon brtsegs</section><text>gang khyod de bzhin gshegs pa la don 'di 'dri bar sems pa ni legs so/ /legs so/ /ngo mtshar to/ /de bas na shA ri'i bu gang 'jig rten na sangs rgyas kyi bslab pa la</text></item>
<item><p>165b3</p><section>dkon brtsegs</section><text>slob par 'dod pa de dag gi phyir bshad par bya'o/ /de ci'i phyir zhe na/ shA ri'i bu sangs rgyas kyi bslab pa slob par 'dod pa de dag gi mdun du bshad par bya'o/ /de ci'i phyir</text></item>
<item><p>165b4</p><section>dkon brtsegs</section><text>zhe na/ /shA ri'i bu ma bslabs na 'thab pa'i rtsa ba rtsod par 'gyur ro/ /shA ri'i bu byang chub sems dpa' ni dad pa dang dang ba mang zhing sems can rnams kyi skyabs</text></item>
<item><p>165b5</p><section>dkon brtsegs</section><text>kyi phyir yun ring por lta ba dang / dus ring por lta bar 'gyur zhing de bzhin gshegs pa'i drung du song nas yongs su dri bar byed de des 'di lta bu'i chos 'di thos nas</text></item>
<item><p>165b6</p><section>dkon brtsegs</section><text>dga' ba dang / /dad pa dang mchog tu dga' ba rgya chen po thob par 'gyur te/ nan tan gyis kyang sgrub mod kyi/ /shA ri'i bu gang lhag pa'i bsam pas yongs su</text></item>
<item><p>165b7</p><section>dkon brtsegs</section><text>mya ngan las 'das pa 'dod pa'i sems can de dag ni nyung bar 'gyur te/ /phal cher dngos po gsum la gnas so/ /gsum gang zhe na/ rnyed pa dang / bkur sti dang /</text></item>
<item><p>165b8</p><section>dkon brtsegs</section><text>tshigs su bcad pa tshol ba dang / /mdza' bo'i khyim dang / slong ba'i khyim tshol ba dang / /gnas yongs su 'dzin pa'i phyug pa tshol te/ /dngos po gsum po 'di dag</text></item>
<item><p>166a1</p><section>dkon brtsegs</section><text>la gnas so/ /de bas na gang dngos po 'di gsum la gnas pa de dag ni ngan song gsum las yongs su mi thar to/ /de dag sems can dmyal</text></item>
<item><p>166a2</p><section>dkon brtsegs</section><text>ba las thar pa dang / /dud 'gro'i skye gnas dang / /gshin rje'i 'jig rten las thar par bya ba la spro ba chung zhing de dag mtho ris zad par 'gyur ba dang / gleng ba dang /</text></item>
<item><p>166a3</p><section>dkon brtsegs</section><text>'thab pa dang / rtsod pa dang / 'breg pa dang / 'gyed pa la brtson zhing lta bar 'gyur ro/ /de dag ma dad par gyur pas mdza' ba mang por yongs su zin nas dgon par</text></item>
<item><p>166a4</p><section>dkon brtsegs</section><text>gnas pa spong ba rjes su 'thob par 'gyur te/ de dag la khyim pa dag tshe dang ldan pa khyod nged kyi gnas dang nye bar gnas par gyis shig dang / /nged kyis chos gos dang /</text></item>
<item><p>166a5</p><section>dkon brtsegs</section><text>bsod snyoms dang / mal stan dang / na pa'i gsos sman dang / yo byad kyis bsnyen bkur bya'o/ /tshe dang ldan pa dgon pa la gnas na nged kyis kyang khyod mi mthong / khyod kyis</text></item>
<item><p>166a6</p><section>dkon brtsegs</section><text>kyang nged mi mthong zhes de skad zer zhing de dag phan tshun smra ba mang bas gnas la chags nas mngon par dgal ba skyed de/ de dag gnas la sred pa skyed par 'gyur/ ring du</text></item>
<item><p>166a7</p><section>dkon brtsegs</section><text>gnas par 'gyur/ /mdza' bo'i khyim dang / /slong ba'i sbyin pa'i khyim mang bar 'gyur te/ /de dag phyi phyir zhing mthong na gcig la gcig sred par 'gyur te/ de la gang dge</text></item>
<item><p>166a8</p><section>dkon brtsegs</section><text>slong thor bur 'ongs pa de dag la bsngags pa ma yin pa smra bar 'gyur te/ /mang du thos pa ma yin no/ /rgyun du zhugs pa ma yin no zhes smra bar byed/ /lan cig phyir 'ong</text></item>
<item><p>166b1</p><section>dkon brtsegs</section><text>ba ma yin no zhes smra bar byed/ /dgra bcom pa ma yin no zhes smra bar byed de/ /gzhan la bsngags pa ma yin pa brjod par bya ba la spro bar byed do/ /shA ri'i bu de la khyim pa de</text></item>
<item><p>166b2</p><section>dkon brtsegs</section><text>dag gang dge slong thur bur 'ongs pa de dag ni bdag cag gi drung na yung ring du gnas pa ma yin gyi/ /gang dge slong 'khod pa dag ni bdag cag gcig gi gcig don gyi pho nya yin</text></item>
<item><p>166b3</p><section>dkon brtsegs</section><text>no zhes de snyam du sems te/ /de dag gcig la gcig ser sna byed par 'gyur ro/ /shA ri'i bu de la kha cig ni chos 'di lta bur khong du chud par ma gyur/ khong du ma chud/ khong du chud par mi 'gyur te/</text></item>
<item><p>166b4</p><section>dkon brtsegs</section><text>de dag thams cad mdo sde 'di lta bu dag spong bar gyur/ /spong bar byed/ spong bar 'gyur ro/ /yang shA ri'i bu de bzhin gshegs pas gsungs pa'i mdo sde 'di lta bu'i tshig dang 'bru'i</text></item>
<item><p>166b5</p><section>dkon brtsegs</section><text>rnam grangs thos nas thos ma thag tu mos par mi byed kyi sems can gang ngan song du 'gro ba'i sems can de lta bu dag ni smod par byed par 'gyur ro/ /shA ri'i bu de la byang chub</text></item>
<item><p>166b6</p><section>dkon brtsegs</section><text>sems dpa' brtson 'grus ma nyams pa ni ser sna dang / /phrag dog gi gzhi 'di lta bu ngan song du 'gro ba'i las thos nas khyim gyi ser sna ma byas pa yang mi byed/ khyim gyi ser</text></item>
<item><p>166b7</p><section>dkon brtsegs</section><text>sna byas pa yang 'chags par 'gyur ro/ /shA ri'i bu de ltar na byang chub sems dpa' brtson 'grus ma nyams pa brtson 'grus kyi pha rol du phyin pa la spyod do/ /gzhan yang</text></item>
<item><p>166b8</p><section>dkon brtsegs</section><text>shA ri'i bu brtson 'grus ma nyams pa'i byang chub sems dpa' brtson 'grus kyi pha rol du phyin pa la spyod pa na sems can thams cad la nad par 'du shes bskyed de/ /sems</text></item>
<item><p>167a1</p><section>dkon brtsegs</section><text>can de dag thams cad ni gdung ba'i nad 'di gsum gyis rtag tu gdungs so/ /gsum gang zhe na/ 'di lta ste/ 'dod chags kyi gdung ba dang / zhe sdang gi gdung ba dang /</text></item>
<item><p>167a2</p><section>dkon brtsegs</section><text>gti mug gi gdung ba'o/ /sman dang rtsis bsku ba'i sbyor ba gang gis sems can rnams kyi 'dod chags rab tu zhi bar 'gyur ba dang / /zhe sdang rab tu zhi bar 'gyur ba dang / gti</text></item>
<item><p>167a3</p><section>dkon brtsegs</section><text>mug rab tu zhi bar 'gyur ba de 'dra ba'i chos kyi sman dang / rtsis bsku ba'i sbyor ba bdag gis bsdu bar bya'o zhes de ltar sems shing de chos kyi sman dang / rtsis bsku ba'i sbyor ba</text></item>
<item><p>167a4</p><section>dkon brtsegs</section><text>gang gis sems can rnams kyi 'dod chags rab tu zhi bar 'gyur ba dang / /zhe sdang rab tu zhi bar 'gyur ba dang / /gti mug rab tu zhi bar 'gyur ba de 'dra ba'i chos kyi sman dang /</text></item>
<item><p>167a5</p><section>dkon brtsegs</section><text>rtsis bsku ba'i sbyin pa sdud par byed do/ /de ni byang chub sems dpa' brtson 'grus ma nyams pa/ /brtson 'grus kyi pha rol du phyin pa la spyod do/ /de ci'i phyir zhe na/ shA ri'i</text></item>
<item><p>167a6</p><section>dkon brtsegs</section><text>bu sems can thams cad ni gdung ba'i nad gsum gyis rtag tu gdungs nas na pa ste/ 'di lta ste/ 'dod chags kyi gdung ba dang / zhe sdang gi gdung ba dang / gti mug gi gdung ba'o/ /</text></item>
<item><p>167a7</p><section>dkon brtsegs</section><text>sems can gang sems can dmyal bar skye ba de dag kyang gdung ba 'di gsum gyis rtag tu gdungs te/ 'dod chags kyi gdung ba dang / zhe sdang gi gdung ba dang / gti mug gi</text></item>
<item><p>167a8</p><section>dkon brtsegs</section><text>gdung ba'o/ /gang dud 'gro'i skye gnas pa dang / gang gshin rje'i 'jig rten pa dang / gang mi'i 'jig rten pa dang / gang lhar skyes pa'i sems can de dag kyang 'dod chags</text></item>
<item><p>167b1</p><section>dkon brtsegs</section><text>kyis gdung ba dang / zhe sdang gi gdung ba dang / gti mug gis gdung ba 'di gsum gyis rtag tu gdungs te/ gang sems can de dag gi sman pa gso bar byed pa de dag</text></item>
<item><p>167b2</p><section>dkon brtsegs</section><text>kyang 'dod chags kyi gdung ba dang / zhe sdang gi gdung ba dang / gti mug gi gdung ba'i gdung ba 'di gsum gyis rtag tu gdungs te/ /de la sman pa gzhan dang / sman gzhan</text></item>
<item><p>167b3</p><section>dkon brtsegs</section><text>bsku ba'i sbyor bas sems can de dag gi 'dod chags kyi gdung ba dang / zhe sdang gi gdung ba dang / gti mug gi gdung ba rab tu zhi bar bya mi nus kyi/ gzhan du na de bzhin gshegs</text></item>
<item><p>167b4</p><section>dkon brtsegs</section><text>pa bla na med pa'i sman pa'i rgyal po chen po dang / byang chub sems dpa' sems dpa' chen po chos kyi sku thob pas bdag nyid sman du gyur par byin gyis brlabs nas sems can</text></item>
<item><p>167b5</p><section>dkon brtsegs</section><text>de dag gi 'dod chags kyi gdung ba dang / zhe sdang gi gdung ba dang / gti mug gi gdung ba rab tu zhi bar byed nus so/ /de bas na shA ri'i bu rnam grangs des kyang 'di ltar rig par bya</text></item>
<item><p>167b6</p><section>dkon brtsegs</section><text>ste/ gang sman pa phal dang / sman gyis bsku ba'i sbyor ba phal gyis sems can de dag gi 'dod chags kyi gdung ba dang / zhe sdang gi gdung ba dang / gti mug gi gdung ba rab tu</text></item>
<item><p>167b7</p><section>dkon brtsegs</section><text>zhi bar nus par sla ba ma yin gyi/ gzhan du na de bzhin gshegs pa bla na med pa'i sman pa'i rgyal po chen po dang / byang chub sems dpa' sems dpa' chen po chos kyi</text></item>
<item><p>167b8</p><section>dkon brtsegs</section><text>sku thob pas sems can de dag gi 'dod chags kyi gdung ba dang / zhe sdang gi gdung ba dang / gti mug gi gdung ba rab tu zhi bar nus par rig par bya'o/ /shA ri'i bu de ji snyam</text></item>
<item><p>168a1</p><section>dkon brtsegs</section><text>du sems/ sems can kyi khams rab tu mang ngam gsol pa/ ji ltar bcom ldan 'das kyis gsungs pa'i don gis 'tshal te/ sems can gyi khams</text></item>
<item><p>168a2</p><section>dkon brtsegs</section><text>ni rab tu mang gi/ /sa'i khams ni de lta ma lags so/ /chu'i khams ni de lta ma lags / /me'i khams ni de lta ma lags/ /rlung gi khams ni de lta ma lags so//</text></item>
<item><p>168a3</p><section>dkon brtsegs</section><text>bka' stsal pa/ de de bzhin no/ /shA ri'i bu de de bzhin te/ shA ri'i bu sems can gyi khams ni rab tu mang gi/ sa'i khams ni de lta ma yin/ chu'i khams ni de lta ma yin/</text></item>
<item><p>168a4</p><section>dkon brtsegs</section><text>me'i khams ni de lta ma yin/ rlung gi khams ni de lta ma yin no/ /yang shA ri'i bu sems can skal pa mnyam par gyur ba 'di las phyi rol gyi drang song gi lha'i mig la snang bar</text></item>
<item><p>168a5</p><section>dkon brtsegs</section><text>ma gyur pa/ nyan thos dang / rang sangs rgyas kyi lha'i mig la snang bar ma gyur pa yod do/ /shA ri'i bu gang shing rta'i 'khor lo tsam gyi khyon la de bzhin gshegs pa lha'i spyan la</text></item>
<item><p>168a6</p><section>dkon brtsegs</section><text>snang bar gyur pa de ni rab tu mang ste/ stong gsum gyi stong chen po'i 'jig rten gyi khams kyi lha dang mir bcas pa'i skye dgu ni de lta ma yin te/ de ltar sems can gyi khams</text></item>
<item><p>168a7</p><section>dkon brtsegs</section><text>dpag tu med do/ /shA ri'i bu ji tsam du stong gsum gyi stong chen po'i 'jig rten gyi khams kyi sems can sgong nga las skyes pa 'am/ mngal nas skye ba 'am/ drod gsher</text></item>
<item><p>168a8</p><section>dkon brtsegs</section><text>las skye ba 'am/ rdzus te skye ba 'am/ gzugs can nam/ gzugs med pa 'am/ 'du shes can nam/ 'du shes med pa 'am/ 'du shes med 'du shes med min nam</text></item>
<item><p>168b1</p><section>dkon brtsegs</section><text>snang ba 'am/ mi snang ba 'am/ ji tsam sems can kyi khams su btags pa de dag thams cad yongs su brtag pa bzung ste/ skad cig thang cig yud tsam cig la snga phyi</text></item>
<item><p>168b2</p><section>dkon brtsegs</section><text>med par mi'i lus thob par gyur la/ /de dag thams cad mir gyur nas kyang sman par gyur te/ tshe'i tshad kyang bskal par gnas par gyur nas yongs su brtag pa bzung ste/ slob</text></item>
<item><p>168b3</p><section>dkon brtsegs</section><text>dpon khams gso ba la mkhas pa 'di lta ste/ /shA ri'i bu da ltar gyi sman pa'i rgyal po gso byed lta bu de dag thams cad 'dus nas sems can gcig gi 'dod chags kyi gdung</text></item>
<item><p>168b4</p><section>dkon brtsegs</section><text>ba rab tu zhi bar bya ba dang / zhe sdang gi gdung ba dang / gti mug gi gdung ba rab tu zhi bar bya ba'i phyir 'bad cing sman pa re res kyang bsil ba'i yan lag gi sman ri rab tsam gyi phung po</text></item>
<item><p>168b5</p><section>dkon brtsegs</section><text>bsdus nas de dag thams cad sems can gcig gi 'dod chags kyi gdung ba rab tu zhi bar bya ba'i phyir bsil ba'i yan lag gi phung po btags te/ bskus par gyur kyang shA ri'i</text></item>
<item><p>168b6</p><section>dkon brtsegs</section><text>bu sman pa tshe'i tshad bskal par gnas pa thams cad skyo bar gyur la/ bsil ba'i yan lag gi sman gyi phung po de dag thams cad yongs su 'gribs shing zad par gyur kyang sems</text></item>
<item><p>168b7</p><section>dkon brtsegs</section><text>can gcig gi 'dod chags kyi gdung ba dang / zhe sdang gi gdung ba dang / gti mug gi gdung ba de rab tu zhi bar mi nus kyi/ de ltar de bzhin gshegs pas mi sdug pa'i chos kyi</text></item>
<item><p>168b8</p><section>dkon brtsegs</section><text>sman dang / rtsis bsku ba'i sbyor bas ni sems can du ma sems can brgya phrag du ma/ sems can stong phrag du ma/ sems can brgya stong phrag du ma/ sems can bye ba khrag khrig</text></item>
<item><p>169a1</p><section>dkon brtsegs</section><text>brgya phrag stong du ma/ sems can khrag khrig dkrigs phrag du ma/ sems can gtams phrag du ma nas brjod du med pa'i yang brjod du med pa'i bar gyi sems can rnams</text></item>
<item><p>169a2</p><section>dkon brtsegs</section><text>kyi 'dod chags kyi gdung ba mi sdug pa'i sman dang / rtsis bsku ba'i sbyor bas rab tu zhi bar byed do/ /byams pa'i chos kyi sman dang / rtsis bsku ba'i sbyor bas sems can du ma'i zhe sdang</text></item>
<item><p>169a3</p><section>dkon brtsegs</section><text>gi gdung ba rab tu zhi bar byed do/ /brjod du med pa'i yang brjod du med pa'i bar gyi sems can rnams kyi zhe sdang gi gdung ba rab tu zhi bar byed do/ /rten cing 'brel bar 'byung ba'i sman dang /</text></item>
<item><p>169a4</p><section>dkon brtsegs</section><text>rtsis bsku ba'i sbyor bas sems can du ma'i gti mug gi gdung ba rab tu zhi bar byed de/ brjod du med pa'i yang brjod du med pa'i bar gyi sems can rnams kyi gti mug gi gdung ba rab</text></item>
<item><p>169a5</p><section>dkon brtsegs</section><text>tu zhi bar byed do/ /byang chub sems dpa' sems dpa' chen po chos kyi sku thob pas kyang bdag nyid chos kyi sman du gyur par byin gyis brlabs nas sems can du ma'i 'dod chags</text></item>
<item><p>169a6</p><section>dkon brtsegs</section><text>kyi gdung ba rab du zhi bar byed/ zhe sdang gi gdung ba rab tu zhi bar byed/ gti mug gi gdung ba rab tu zhi bar byed do/ /sems can brjod du med pa'i yang brjod du med pa'i bar gyi 'dod</text></item>
<item><p>169a7</p><section>dkon brtsegs</section><text>chags dang / zhe sdang dang / gti mug gi gdung ba rab tu zhi bar byed do/ /de bas na shA ri'i bu rnam grangs 'dis kyang 'di ltar rig par bya ste/ byang chub sems dpa' sems dpa'</text></item>
<item><p>169a8</p><section>dkon brtsegs</section><text>chen po gang chos kyi sku la gnas nas bdag nyid chos kyi sman du gyur par byin gyis brlabs nas sems can du ma nas sems can brjod du med pa'i yang brjod du med pa'i bar</text></item>
<item><p>169b1</p><section>dkon brtsegs</section><text>gyi 'dod chags kyi gdung ba rab tu zhi bar byed/ zhe sdang gi gdung ba rab tu zhi bar byed/ gti mug gi gdung ba rab tu zhi bar byed do/ /shA ri'i bu ngas mngon par shes pa</text></item>
<item><p>169b2</p><section>dkon brtsegs</section><text>bskal pa grangs med pa de'i pha rol gyi yang ches pha rol na/ /de bzhin gshegs pa mar me mdzad ces bya ba 'jig rten du byung ste/ /sangs rgyas bcom ldan 'das shes</text></item>
<item><p>169b3</p><section>dkon brtsegs</section><text>bya ba'i bar du'o/ /'di ltar bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mar me mdzad des/ /nga la gzhon nu khyod ma</text></item>
<item><p>169b4</p><section>dkon brtsegs</section><text>'ongs pa'i dus bskal pa grangs med pa na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya bar 'gyur ro zhes lung bstan to/ /</text></item>
<item><p>169b5</p><section>dkon brtsegs</section><text>yang shA ri'i bu bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mar me mdzad kyis lung bstan ma thag tu ngas chos kyi sku thob par</text></item>
<item><p>169b6</p><section>dkon brtsegs</section><text>gyur te/ nga chos kyi sku dang ldan par gyur nas/ mar me mdzad kyi 'og tu lha'i dbang po brgya byin mig mdzes shes bya ba sum bcu rtsa gsum pa rnams kyi bdag po rdzu 'phrul che ba/ mthu</text></item>
<item><p>169b7</p><section>dkon brtsegs</section><text>che ba/ dbang che bar grags par gyur to/ /yang de'i tshe 'dzam bu gling 'dir grong khyer chen po brgyad khri bzhi stong phrag bzhi byung ngo / /grong dang tshong 'dus dang / ri khrod stong phrag mang</text></item>
<item><p>169b8</p><section>dkon brtsegs</section><text>po byung ste/ grong khyer chen po dang / tshong 'dus dang / ri khrod stong phrag mang po de dag thams cad kyang srog chags bye ba khrag khrig brgya phrag stong mang pos gang bar gyur to/ /</text></item>
<item><p>170a1</p><section>dkon brtsegs</section><text>yang de'i tshe nad chen po'i bskal pa bar ma byung ste/ sems can phal cher lus rma can du gyur te/ lus rul ba dang / lba ba dang / 'bras dang / me dbal dang / g.yan pa dang /</text></item>
<item><p>170a2</p><section>dkon brtsegs</section><text>rlung dang / mkhris pa dang / bad kan gyis rgyas par gyur to/ /de na sman pa brgya stong phrag mang po sems can de dag gi nad rab du zhi bar bya ba la brtson par byed do/ /shA ri'i bu de nas sems</text></item>
<item><p>170a3</p><section>dkon brtsegs</section><text>can de dag gso ba ma rnyed de/ /mgon med skyabs med nas sgra chen po phyung ba/ /lha dag dang ni klu rnams dang / gnod sbyin dri za srin po dang / /mi dang mi ma yin pa dag /bdag cag nad</text></item>
<item><p>170a4</p><section>dkon brtsegs</section><text>las thar byed gang / bdag cag sdug bsngal thar byed la/ nor rnams thams cad sbyin par bya/ de yi bka' yi rjes su 'jug /byas pa dag kyang gzo bar bya// // bam po bcwa lnga pa/</text></item>
<item><p>170a5</p><section>dkon brtsegs</section><text>yang shA ri'i bu ngas mi'i las 'das pa'i lha'i mig rnam par dag pas sems can de dag nad kyis gzir te/ /de dag phal cher lus rma can du gyur te/ lus rul ba dang / lba ba dang / 'bras dang / me dbal</text></item>
<item><p>170a6</p><section>dkon brtsegs</section><text>dang / g.yan pa dang / rlung dang / mkhris pa dang / bad kan gyis rgyas pa mthong / mi'i las 'das pa lha'i rna ba rnam par dag pas sems can de dag gis sgra cher phyung ba thos te/ mthong zhing thos nas</text></item>
<item><p>170a7</p><section>dkon brtsegs</section><text>sems can de dag la snying rje chen po skyes te/ de dag la ngas 'di snyam du bsams so/ /de sems can 'di dag gi gnas su gyur cig /sems can skyabs med pa rnams kyi skyabs su</text></item>
<item><p>170a8</p><section>dkon brtsegs</section><text>gyur cig /sems can rten med pa rnams kyi rten du gyur cig /sems can gso ba med pa rnams kyi gso ba sbyar bar bya'o/ /snyam ste/ shA ri'i bu ngas brgya byin gyi lus chen po</text></item>
<item><p>170b1</p><section>dkon brtsegs</section><text>mi snang bar byas nas grong khyer chen po ku ru nas shin du mi ring ba zhig tu nges pa zhes bya ba'i srog chags zhig tu brdzus te skyes nas steng gi bar snang la 'dug ste/ 'dzam bu'i</text></item>
<item><p>170b2</p><section>dkon brtsegs</section><text>gling gi skye bo'i tshogs thams cad la tshigs su bcad pa 'di dag gis bskul to/ /grong khyer ku ru nas mi ring na/ /des pa zhes bya'i srog chags rnam pa yod/ gang dag de yi</text></item>
<item><p>170b3</p><section>dkon brtsegs</section><text>sha la yongs za ba/ /de kun nad las yongs su thar par 'gyur/ /'jigs shing skrag pa dag tu ma byed par/ /de yi sha ni ji ltar 'dod dgar long / /de ni gnod par mi sems khro</text></item>
<item><p>170b4</p><section>dkon brtsegs</section><text>gshe med/ /de ni 'dzam bu'i gling gi rtsi yin no/ /de ltar shA ri'i bu grong khyer chen po brgyad khri bzhi stong phrag bzhi po de dag dang / grong dang / /grong khyer dang / tshong 'dus dang / ri khrod</text></item>
<item><p>170b5</p><section>dkon brtsegs</section><text>stong po de dag na sems can na pa ji snyed yod pa de dag thams cad kyis sgra de thos nas grong khyer chen po ku ru zhes bya ba ga la ba dang / srog chags kyi rnam pa des pa gang na</text></item>
<item><p>170b6</p><section>dkon brtsegs</section><text>yod pa der song ste/ /phyin nas srog chags des pa zhes bya ba'i lus las sha bcad cing bcad cing khyer yang de'i lus las sha yongs su zad par ma gyur te/ /de'i tshe tshigs</text></item>
<item><p>170b7</p><section>dkon brtsegs</section><text>su bcad pa 'di byung ngo / /gang phyir bden pas byang chub reg 'gyur zhing / ye shes phung po de zad mi 'gyur te/ /nga yi tshig de bden par 'gyur zhe na/ /lus la sha ni nam yang</text></item>
<item><p>170b8</p><section>dkon brtsegs</section><text>zad ma gyur/ de ltar shA ri'i bu 'dzam bu'i gling kun gyi skye bo'i tshogs thams cad kyis des pa zhes bya ba'i srog chags kyi sha bcad cing bcad cing khyer yang de'i lus bri ba</text></item>
<item><p>171a1</p><section>dkon brtsegs</section><text>'am/ /gang bar yang mi mngon te/ sha yang yang bcad kyang slar de bzhin du skye'o/ /yang shA ri'i bu gang sems can na pa rnams kyis des pa zhes bya ba'i srog chags</text></item>
<item><p>171a2</p><section>dkon brtsegs</section><text>kyi sha zos na de dag gi nad thams cad byang ste/ /nad med cing bde ba las mi 'gyur bar gyur to/ /de bzhin du mthar gyis 'dzam bu'i gling na na pa thams cad kyi nad sna tshogs</text></item>
<item><p>171a3</p><section>dkon brtsegs</section><text>byang ste/ /nad med par byas nas bde zhing gyur pa med do/ /de nas 'dzam bu'i gling gi skyes pa dang / bud med dang / khye'u dang / bu mo dang / mi thams cad 'di snyam du sems</text></item>
<item><p>171a4</p><section>dkon brtsegs</section><text>te/ /des pa zhes bya ba'i srog chags des bdag cag nad las yongs su thar te bde zhing gyur pa med par byas na/ bdag cag gis de la mchod pa dang / bkur sti ci zhig bya</text></item>
<item><p>171a5</p><section>dkon brtsegs</section><text>snyam ste/ de dag thams cad gcig tu 'dus so/ /'dus nas des pa zhes bya ba'i srog chags ga la ba der song ste/ phyin nas srog chags des pa la khor yug tu bskor te slar tshigs</text></item>
<item><p>171a6</p><section>dkon brtsegs</section><text>su bcad pa 'di smras so/ /khyod ni gnas dang skyabs lags te/ /khyod ni sman pa khyod nyid sman/ /khyod la mchod pa ci bgyi ba/ /bdag cag la ni bka' stsol cig /shA ri'i bu</text></item>
<item><p>171a7</p><section>dkon brtsegs</section><text>e ma'o skye bo'i tshogs rnams 'dun par gyur to snyam du ngas shes nas lus chen po de mi snang bar byas te/ /rang gi brgya byin gyi cha byad du 'dug nas skye bo'i tshogs chen po de dag la smras</text></item>
<item><p>171a8</p><section>dkon brtsegs</section><text>pa/ /kye grogs po dag nga la grong dang / grong khyer dang / grong rdal dang / yul dang / rgyal po'i pho brang 'khor mi dgos so/ /grogs po dag nga la zhing gi dngos po dang / khyim gyi dngos po dang /</text></item>
<item><p>171b1</p><section>dkon brtsegs</section><text>tshong 'dus kyi dngos po dang / mgron bu dang / gser dang / nor bu dang / mu tig dang / bai dUr+ya dang / dung dang / man shel dang / byi ru rnams mi dgos so/ /grogs po dag nga la glang po che dang / rta dang /</text></item>
<item><p>171b2</p><section>dkon brtsegs</section><text>rnga mo dang / ba lang dang / bong bu dang / lug dang / khyim bya dang / phag rnams mi dgos so/ /skyes pa dang / bud med dang / khye'u dang / bu mo dang / bran pho dang / bran mo dang / las byed pa dang / zho shas</text></item>
<item><p>171b3</p><section>dkon brtsegs</section><text>'tsho ba'i mi rnams kyang mi dgos so/ /bza' ba dang / btung ba dang / mal cha dang / na pa'i gsos sman dang / yo byad dang / bskyed mos tshal dang / dka' thub kyi nags tshal gyi longs spyod rnams</text></item>
<item><p>171b4</p><section>dkon brtsegs</section><text>kyang mi dgos so/ /kye grogs po dag khyed kyis srog gcod pa spongs la srog gcod pa las slar ldog par gyis shig /ma byin par len pa spongs la/ ma byin pa len pa las slar ldog</text></item>
<item><p>171b5</p><section>dkon brtsegs</section><text>par gyis shig /'dod pas log par g.yem pa spongs la/ 'dod pas log par g.yem pa las slar ldog par gyis shig /rdzun du smra ba spongs la/ /rdzun du smra ba las slar ldog par gyis</text></item>
<item><p>171b6</p><section>dkon brtsegs</section><text>shig /phra ma spongs la/ phra ma las slar ldog par gyis shig /de bzhin du sbyar te ngag rtsub po dang / tshig kyal pa dang / brnabs sems dang / /gnod sems dang / log par lta</text></item>
<item><p>171b7</p><section>dkon brtsegs</section><text>ba'i bar du spongs la/ log par lta ba las slar ldog par gyis shig /de'i tshe skye bo'i tshogs chen po la tshigs su bcad pa 'di dag smras so/ /nga la mgron bu bye ba mi dgos te/</text></item>
<item><p>171b8</p><section>dkon brtsegs</section><text>gser phung ri rab tsam yang dgos pa med/ bud med lha mo 'dra ba mi dgos te/ /bza' dang gtung dang kha zas zas mi dgos/ des pa'i srog chags la ni mchod 'dod na/ las kyi</text></item>
<item><p>172a1</p><section>dkon brtsegs</section><text>lam ni rab dag bcu po 'di/ /thams cad 'dus nas de dag bsrung bar gyis/ /phan tshun du yang byams pa'i yid kyis ltos/ /las lam bcu po rdzogs pa 'di</text></item>
<item><p>172a2</p><section>dkon brtsegs</section><text>dag rnams/ /thams cad gcig tu 'dus te srungs shig dang / /de tshe nga la mchod pa byas par 'gyur/ /byang chub sems dpa' nor dang 'bru mi tshol/ /nga la nor rnams dgos pa ma</text></item>
<item><p>172a3</p><section>dkon brtsegs</section><text>yin te/ /bza' btung dag dang dbyig nor 'bru mi dgos/ /rta dang glang chen shing rta mi dgos te/ /bud med mchog dang rin chen gos mi dgos/ /phan tshun du ni byams sems dag</text></item>
<item><p>172a4</p><section>dkon brtsegs</section><text>pa dang / /phan pa'i dngos po dag gi sems skyed la/ /thams cad kun kyang gcig tu 'dus gyur la/ /dge bcu'i las lam dag rdzogs bsrung bar gyis/ dbang pos mi rnams de dag</text></item>
<item><p>172a5</p><section>dkon brtsegs</section><text>rab bskul ba/ /tshig de dag ni thos par gyur pa dang / /dge ba bcu yi las lam rnam dag pa/ /dge ba rnams ni yang dag rab tu len/ /shA ri'i bu ngas skye bo'i tshogs chen po de dag</text></item>
<item><p>172a6</p><section>dkon brtsegs</section><text>la chos kyi gtam kun bstan/ /yang dag par 'dzin du btsud/ /yang dag par gzeng stod/ /yang dag par rab tu dga' bar byas nas de nyid du mi snang bar gyur pa de ni nga yin no/ /shA ri'i</text></item>
<item><p>172a7</p><section>dkon brtsegs</section><text>bu ngas mngon par shes te 'dzam bu'i gling gi skyes pa dang / /bud med dang / khye'u dang / bu mo dang / mi de snyed thams cad kyis srog chags des pa zhes bya ba'i sha zos pa las tha na sems</text></item>
<item><p>172a8</p><section>dkon brtsegs</section><text>can gcig kyang de nas 'chi ba'i dus byas te/ /shi 'phos nas log par ltung bar song bar ma gyur te/ de dag thams cad de nas shi 'phos 'chi ba'i dus byas nas sum bcu rtsa gsum</text></item>
<item><p>172b1</p><section>dkon brtsegs</section><text>gyi lha rnams dang skal ba mnyam par skyes so/ /shA ri'i bu ngas de dag la chos kyi gtam kun bstan/ yang dag par 'dzin du bcug /yang dag par gzeng stod/ yang dag par rab tu</text></item>
<item><p>172b2</p><section>dkon brtsegs</section><text>dga' bar byas nas de dag thams cad nyan thos kyi theg pa dang / rang sangs rgyas kyi theg pa dang / bla na med pa'i thams cad mkhyen pa'i ye shes dang / /theg pa gsum la nges par gyur</text></item>
<item><p>172b3</p><section>dkon brtsegs</section><text>te/ /de la la la ni yongs su mya ngan las 'das/ /la la ni yongs su mya ngan las 'da' bar 'gyur ro/ /shA ri'i bu ngas de ltar lus gcig yongs su btang bas sems can de snyed theg</text></item>
<item><p>172b4</p><section>dkon brtsegs</section><text>pa gsum dag la yongs su sman par byas so/ /byang chub sems dpa' sems dpa' chen po chos kyi sku la gnas pa'i rdzu 'phrul chen po ci 'dra ba dang / /mthu chen po ci 'dra ba dang /</text></item>
<item><p>172b5</p><section>dkon brtsegs</section><text>dbang che bar grags pa ci 'dra ba ltos/ de skad ces bka' stsal pa dang / bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das byang chub sems</text></item>
<item><p>172b6</p><section>dkon brtsegs</section><text>dpa'i chos kyi sku de ci 'dra/ bcom ldan 'das kyis bka' stsal pa/ /shA ri'i bu byang chub sems dpa'i chos kyi sku ni brtan pa/ sra ba/ mi shigs pa/ rdo rje'i sku/ 'chi 'pho med pa/ mi</text></item>
<item><p>172b7</p><section>dkon brtsegs</section><text>skye ba ste/ de ni sku tha dad pas 'dul ba sems can rnams kyi 'dul ba'i dbang gis tha dad du 'gyur yang mes mi 'tshig /mtshon gyis mi tshugs te/ rdo rje lta bur brtan pa/ mi shigs</text></item>
<item><p>172b8</p><section>dkon brtsegs</section><text>pa yin no/ /shA ri'i bu de ltar na byang chub sems dpa' chos kyi sku la gnas pa/ brtson 'grus ma nyams pa/ brtson 'grus kyi pha rol du phyin pa la lhun gyis grub par spyod cing lus kyis</text></item>
<item><p>173a1</p><section>dkon brtsegs</section><text>sems can yongs su smin par byed kyang sems pa med/ yongs su rtog pa med de/ lus dben pa'i mtshan nyid tu rab tu shes so/ /lus dben pa'i mtshan nyid kyis kyang chos</text></item>
<item><p>173a2</p><section>dkon brtsegs</section><text>thams cad dben pa'i mtshan nyid rjes su shes la/ lus dben pa'i mtshan nyid kyis chos thams cad dben pa'i mtshan nyid la gnyis su yang mi byed de/ mtshan nyid gang lus dben pa'i</text></item>
<item><p>173a3</p><section>dkon brtsegs</section><text>mtshan nyid yin pa'i mtshan nyid de ni chos thams cad dben pa'i mtshan nyid de dben pa'i mtshan nyid gcig gis rjes su 'jug go/ /nang gi chos mi dmigs pa'i phyir rang gi lus dben pa'i</text></item>
<item><p>173a4</p><section>dkon brtsegs</section><text>mtshan nyid kyis kyang sems can thams cad kyi lus dben pa'i mtshan nyid du mnyam par byed do/ /des sems can thams cad kyi lus dben pa'i mtshan nyid kyang chos kyi dbyings dben pa'i mtshan</text></item>
<item><p>173a5</p><section>dkon brtsegs</section><text>nyid kyis rjes su shes/ chos kyi dbyings dben pa'i mtshan nyid kyang chos thams cad dben pa'i mtshan nyid kyis rjes su slob ste/ de rang gi lus kyi de bzhin nyid kyis sems can gyi lus</text></item>
<item><p>173a6</p><section>dkon brtsegs</section><text>kyi de bzhin nyid rjes su shes so/ /de sems can thams cad kyi lus kyi de bzhin nyid kyis rang gi lus kyi de bzhin nyid rjes su shes so/ /rang gi lus kyi de bzhin nyid kyis chos thams cad</text></item>
<item><p>173a7</p><section>dkon brtsegs</section><text>kyi de bzhin nyid rjes su shes so/ /chos thams cad kyi de bzhin nyid kyis rang gi lus kyi de bzhin nyid rjes su shes so/ /rang gi lus kyi de bzhin nyid kyis sangs rgyas thams cad kyi de bzhin</text></item>
<item><p>173a8</p><section>dkon brtsegs</section><text>nyid rjes su shes so/ /sangs rgyas thams cad kyi de bzhin nyid kyis rang gi lus kyi de bzhin nyid rjes su shes so/ /rang gi lus kyi de bzhin nyid kyis 'das pa dang / ma 'ongs pa dang / da ltar</text></item>
<item><p>173b1</p><section>dkon brtsegs</section><text>byung ba'i de bzhin nyid rjes su shes so/ /'das pa dang / ma 'ongs pa dang / da ltar byung ba'i de bzhin nyid kyis rang gi lus kyi de bzhin nyid rjes su shes te/ /'das pa'i de bzhin nyid kyis</text></item>
<item><p>173b2</p><section>dkon brtsegs</section><text>kyang ma 'ongs pa'i de bzhin nyid 'gal bar mi byed/ 'das pa'i de bzhin nyid kyis kyang da ltar byung ba'i de bzhin nyid 'gal bar mi byed/ da ltar byung ba'i de bzhin nyid kyis kyang 'das pa'i</text></item>
<item><p>173b3</p><section>dkon brtsegs</section><text>de bzhin nyid 'gal bar mi byed/ ma 'ongs pa'i de bzhin nyid kyis kyang 'das pa'i de bzhin nyid 'gal bar mi byed/ 'das pa'i de bzhin nyid kyis kyang ma 'ongs pa'i de bzhin nyid 'gal bar</text></item>
<item><p>173b4</p><section>dkon brtsegs</section><text>mi byed/ ma 'ongs pa'i de bzhin nyid kyis kyang da ltar byung ba'i de bzhin nyid 'gal bar mi byed/ da ltar byung ba'i de bzhin nyid kyis kyang ma 'ongs ba'i de bzhin nyid 'gal bar mi byed/ ma 'ongs</text></item>
<item><p>173b5</p><section>dkon brtsegs</section><text>pa'i de bzhin nyid kyis kyang da ltar byung ba'i de bzhin nyid 'gal bar mi byed/ da ltar byung ba'i de bzhin nyid kyis kyang 'das pa'i de bzhin nyid 'gal bar mi byed/ 'das pa'i de bzhin nyid</text></item>
<item><p>173b6</p><section>dkon brtsegs</section><text>kyis kyang da ltar byung ba'i de bzhin nyid 'gal bar mi byed de/ yang 'das pa'i de bzhin nyid dang / ma 'ongs pa dang / da ltar byung ba'i de bzhin nyid gang yin pa de nyid phung po dang / khams</text></item>
<item><p>173b7</p><section>dkon brtsegs</section><text>dang / skye mched kyi de bzhin nyid do/ /phung po dang / khams dang / skye mched kyi de bzhin nyid gang yin pa de nyid kun nas nyon mongs pa dang rnam par byang ba'i de bzhin nyid do/ /kun nas</text></item>
<item><p>173b8</p><section>dkon brtsegs</section><text>nyon mongs pa dang / rnam par byang ba'i de bzhin nyid gang yin pa de nyid mya ngan las 'das pa dang 'khor ba'i de bzhin nyid do/ /'khor ba dang mya ngan las 'das pa'i de bzhin nyid gang yin</text></item>
<item><p>174a1</p><section>dkon brtsegs</section><text>pa de nyid mngon par 'du byed pa'i de bzhin nyid do/ /mngon par 'du byed pa'i de bzhin nyid gang yin pa 'du byed thams cad kyi de bzhin nyid kyang de bzhin nyid yin te/ yang</text></item>
<item><p>174a2</p><section>dkon brtsegs</section><text>shA ri'i bu de bzhin nyid ces bya ba ni de kho na'o/ /de bzhin nyid do/ /gzhan ma yin pa nyid do/ /bral ba med pa'o/ /lus med pa'o/ /de bzhin nyid la ni lus gang yang med de/ lus med pa'i</text></item>
<item><p>174a3</p><section>dkon brtsegs</section><text>de bzhin nyid do/ /de bas de bzhin gshegs pa'i lus zhes bya'o/ /de'i phyir 'di ni de bzhin nyid kyi lus te/ /de'i phyir de bzhin gshegs pa'i lus zhes bya'o/ /lus de lta bu ni lus</text></item>
<item><p>174a4</p><section>dkon brtsegs</section><text>thams cad de/ de lta bas na byang chub sems dpa' lus thams cad kyang ston la de bzhin gshegs pa'i lus kyang mi byed de/ lus med pa rtsod pa med pas gzugs kyi lus</text></item>
<item><p>174a5</p><section>dkon brtsegs</section><text>thams cad kyang ston la de bzhin gshegs pa'i lus kyang 'khrugs par mi byed do/ /de bzhin gshegs pa'i ye shes kyis kyang de bzhin gshegs pa'i sku la so sor rtog ste/ de bzhin</text></item>
<item><p>174a6</p><section>dkon brtsegs</section><text>gshegs pa'i sku mnyam pa nyid kyis kyang rang gi lus mnyam pa nyid so sor rtog go/ /rang gi lus mnyam pa nyid kyis lus dang / lus med pa thams cad kyi mnyam pa nyid so sor rtog go/ /</text></item>
<item><p>174a7</p><section>dkon brtsegs</section><text>lus dang lus med pa thams cad kyi mnyam pa nyid kyis shin du lus med pa'i lus su mthong ngo / /lus thams cad rten cing 'brel te byung bar yang shes so/ /shes nas kyang chos kyi sku</text></item>
<item><p>174a8</p><section>dkon brtsegs</section><text>mngon par bsgrub bo/ /de chos kyi sku mngon par bsgrubs nas/ chos kyi sku nyid yin gyi/ phung po dang khams dang / skye mched lus ni ma yin no/ /de chos kyi skus rab tu phye bas mthong bas</text></item>
<item><p>174b1</p><section>dkon brtsegs</section><text>kyang sems can rnams 'dul lo/ /thos pas kyang sems can rnams 'dul lo/ /reg pas kyang sems can rnams 'dul lo/ /sems can rnams kyi don byed do/ /shA ri'i bu 'di</text></item>
<item><p>174b2</p><section>dkon brtsegs</section><text>lta ste dper na sman pa'i rgyal po gso byed kyis rtsi thams cad bsdus nas rtsi'i shing mang po sbyar ba las bu mo gzugs bzang pa/ mdzes pa/ blta na sdug pa/ kha dog bzang po</text></item>
<item><p>174b3</p><section>dkon brtsegs</section><text>rgyas pa'i mchog dang ldan pa/ shin du rdzogs par zin pa/ phyi bdar byas pa zhig byas nas der 'ong ba dang / 'gro ba dang / 'greng ba dang / 'dug pa dang / nyal bar byed kyang mi rtog /</text></item>
<item><p>174b4</p><section>dkon brtsegs</section><text>rnam par mi rtog mod kyi bya ba de dag kyang ston to/ /de na rgyal po 'am/ /rgyal bu 'am/ rgyal po'i blon po chen po 'am/ tshong dpon nam/ khyim bdag gam/ mkhar gyi rgyal po 'di</text></item>
<item><p>174b5</p><section>dkon brtsegs</section><text>rung ste/ /gang na pa chen po che ba de dag 'ongs na de dag la sman pa'i rgyal po gso byed kyis/ /sman gyi bu mo de dang sprad pa dang / phrad ma thag tu nad thams cad thub par 'gyur/ mi na</text></item>
<item><p>174b6</p><section>dkon brtsegs</section><text>bar 'gyur te/ /gyur pa med cing bde bar 'gyur ro/ /shA ri'i bu de ltar sman pa'i rgyal po gso byed 'jig rten gyi nad gso ba shes pa de ltar sman pa gzhan dag la med do/ /shA ri'i</text></item>
<item><p>174b7</p><section>dkon brtsegs</section><text>bu de bzhin du byang chub sems dpa' chos kyi skus phye ba yang 'di lta ste/ /byang chub sems dpa'i lus la skyes pa dang / /bud med dang / khye'u dang / /bu mo sems can ji snyed</text></item>
<item><p>174b8</p><section>dkon brtsegs</section><text>'dod chags dang / zhe sdang dang / gti mug gis gdungs pa rnams kyis reg na de dag reg ma thag tu byang chub sems dpa' de'i sngon gyi smon lam shin du yongs su dag pas nad thams</text></item>
<item><p>175a1</p><section>dkon brtsegs</section><text>cad byang zhing gdung ba yang med par 'gyur ro/ /shA ri'i bu yang byang chub sems dpa' chos kyi lus can gyi lus ni zas dang skom gyis gso ba ma yin/ /zas kham gyis za bas lus gso ba ma yin gyi</text></item>
<item><p>175a2</p><section>dkon brtsegs</section><text>de kha zas thams cad yongs su shes pas sems can thams cad la snying brtse ba'i phyir zas za'o/ /de zas za yang gtong bar mi byed do/ /zas za yang lus kyi nang du gtong bar mi byed do/ /chos kyis sku'i</text></item>
<item><p>175a3</p><section>dkon brtsegs</section><text>stobs las kyang mi nyams/ yongs su mi nyams so/ /shA ri'i bu yang byang chub sems dpa' chos kyi lus can la tshe dang 'chi 'pho dang skye ba yang med la/ sems can yongs su smin par bya ba'i phyir 'chi</text></item>
<item><p>175a4</p><section>dkon brtsegs</section><text>'pho dang skye ba yang ston to/ /de 'chi 'pho yang chos thams cad 'chi 'pho med pa dang / mngon par 'du byed pa ma yin par rab tu shes so/ /skye yang chos thams cad 'pho ba med par rab tu shes so/ /</text></item>
<item><p>175a5</p><section>dkon brtsegs</section><text>'byung yang chos thams cad skye ba med par rab tu shes so/ /de chos kyi lus dang / chos kyi zas dang / chos kyi stobs dang / chos la ston pas sems can yongs su smin par bya ba'i phyir</text></item>
<item><p>175a6</p><section>dkon brtsegs</section><text>sngon gyi smon lam lhun gyis grub pas brtson 'grus ma nyams par brtson 'grus kyi pha rol du phyin pa la spyod do/ /de nas bcom ldan 'das kyis don de nyid rgyas par bstan pa'i phyir de'i tshe</text></item>
<item><p>175a7</p><section>dkon brtsegs</section><text>tshigs su bcad pa 'di dag gsungs so/ /de dag lus ni rdo rje lta bur mi shigs pa/ 'dul ba'i dus shes nas ni tha dad ston par 'gyur/ mtshon gyis mi tshugs mes ni tshig pa</text></item>
<item><p>175a8</p><section>dkon brtsegs</section><text>ma yin yang / 'dul ba'i sems can mthong nas tshugs shing mes tshig 'gyur/ sems can na pa mthong nas sman rnams su yang 'gyur// // //</text></item>
<item><p>175b1</p><section>dkon brtsegs</section><text>de bzhin bkres pa rnams la zas dang skom du 'gyur/ 'on kyang chos kyi dbyings la rnam rtog ci yang med/ /chos kyi sku dang lus mang tshul gcig rab tu 'jug /shed las skyes dang gso</text></item>
<item><p>175b2</p><section>dkon brtsegs</section><text>dang shed can yod min te/ chos so cog ni rten cing 'brel te byung bar shes/ gang de'i rkyen yod pa na sdug bsngal lam 'byung ste/ rkyen med pa na sdug bsngal lam ni 'chad par 'gyur/ gzugs 'di dbu</text></item>
<item><p>175b3</p><section>dkon brtsegs</section><text>ba rdos pa 'dra ste snying po med/ tshor ba chu yi chu bur mtshungs shing 'dra bar sems/ 'du shes dpyid dus kyi smig rgyu rgyu ba 'dra/ 'du byed rnams ni chu skyes shing dang 'dra bar lta/ ji ltar gar la lta bar sgyu ma</text></item>
<item><p>175b4</p><section>dkon brtsegs</section><text>bslabs pa rnams/ skad cig gis ni gzugs rnams sna tshogs ston byed pa/ mi bden byed pa de ltar rnam shes shes gyur nas/ mkhas pa de dag thams cad du yang smon pa med/ longs spyod rnams ni ri gzar</text></item>
<item><p>175b5</p><section>dkon brtsegs</section><text>chu dang mtshungs shing 'dra/ glog dang mkha' sprin phung po lta bur byung nas med/ longs spyod 'gyur ba gzhu drag 'phangs pa'i mda' ltar shes/ mkhas pa rnams ni kun du longs spyod smon pa med/ lha yi</text></item>
<item><p>175b6</p><section>dkon brtsegs</section><text>'jig rten lha rdzas bde ba ma myong ba/ 'jig rten gsum po dag na sems can gang yang med/ slar yang sems dmyal sdug bsngal myong ba mthong gyur nas/ bde gshegs sras pos de mthong mtho ris 'gro mi byed/</text></item>
<item><p>175b7</p><section>dkon brtsegs</section><text>yid ni nam mkha' 'dra ba de dag gnas med de/ gnas dang bral ba rnams la 'byung ba srid ma yin/ 'byung ba med rnams skye dang 'chi 'pho med par 'gyur/ byang chub sems dpa' che ba mi rga mi 'chi 'thob/ /shA ri'i bu gzhan yang byang chub</text></item>
<item><p>175b8</p><section>dkon brtsegs</section><text>sems dpa' brtson 'grus ma nyams pa brtson 'grus kyi pha rol tu phyin pa la spyod pa na 'di ltar slob ste/ kye ma'o 'jig rten gnas pa 'di ni gang 'dod chags nad chen por rab tu mi shes zhe sdang nad chen por rab tu mi shes/ gti mug nad chen por rab tu mi shes te</text></item>
<item><p>176a1</p><section>dkon brtsegs</section><text>gsum po 'di dag nad chen por rab tu mi shes pa'i sman pa mi mkhas pa sha stag gis yongs su gang / sman pa mi shes pa sha stag gis yongs su gang nas nad chen po gsum po de dag gi sman gsum mi shes</text></item>
<item><p>176a2</p><section>dkon brtsegs</section><text>te/ 'dod chags kyi nad chen po'i sman chen po mi gtsang ba yin par rab tu mi shes/ zhe sdang gi nad chen po'i sman chen po byams pa yin par rab tu mi shes/ gti mug gi nad chen po'i sman chen po rten cing 'brel</text></item>
<item><p>176a3</p><section>dkon brtsegs</section><text>te 'byung ba yin par rab tu mi shes te/ kye ma'o sman pa de dag ni nad gzhan dang / gzhan dag gso nus kyi/ nad thams cad ni gso bar mi nus so/ /kye ma'o sman pa de dag gi sman de ni re shig gso nus</text></item>
<item><p>176a4</p><section>dkon brtsegs</section><text>pa yin gyi/ gtan du gso bar byed pa ma yin no/ /de bas na bdag cag gis ni sman pa de dag gi rjes su bslab par mi bya'i bdag cag gis ni sangs rgyas bcom ldan 'das/ chos thams cad la mkhas</text></item>
<item><p>176a5</p><section>dkon brtsegs</section><text>pa bla na med pa/ sman pa'i rgyal po chen po/ nad thams cad gso bar byed pa'i rjes su bslab par bya'o/ /bdag cag gis ni nad thams cad gso bar bya'i nad gzhan dang gzhan dag gso bar</text></item>
<item><p>176a6</p><section>dkon brtsegs</section><text>mi bya/ bdag cag gis re shig gso bar mi bya ste/ bdag cag gis gtan du gso bar byed par bya'o/ /gang gi sgra thos par 'dod chags kyi nad chen po rab tu zhi bar 'gyur ba dang / zhe sdang gi</text></item>
<item><p>176a7</p><section>dkon brtsegs</section><text>nad chen po rab tu zhi bar 'gyur ba dang / gti mug gi nad chen po rab tu zhi bar 'gyur ba de lta bu'i chos kyi sman dang / rtsi byug pa'i sbyor ba bsdu bar bya'o/ /shA ri'i bu de ltar byang chub sems dpa' sems</text></item>
<item><p>176a8</p><section>dkon brtsegs</section><text>dpa' chen po brtson 'grus ma nyams pa brtson 'grus kyi pha rol du phyin pa la spyod pa na de bzhin gshegs pa sman pa'i rgyal po bla na med pa chos thams cad la mkhas pa ma gtogs par gang nyan thos dang /</text></item>
<item><p>176b1</p><section>dkon brtsegs</section><text>rang sangs rgyas thams cad la med pa de 'dra ba'i chos kyi sman dang rtsis bsku ba'i sbyor ba sdud par byed de/ chos kyi sman dang / rtsis bsku ba'i sbyor ba des chos kyi dung chen po la bskus nas yongs su sgrog ste/ de'i</text></item>
<item><p>176b2</p><section>dkon brtsegs</section><text>sgras stong gsum gyi stong chen po'i 'jig rten gyi khams 'di mngon par go bar byed do/ /de nas sems can du ma/ sems can brgya phrag du ma/ sems can stong phrag du ma/ sems can brgya stong phrag du ma/ sems</text></item>
<item><p>176b3</p><section>dkon brtsegs</section><text>can bye ba phrag du ma/ sems can bye ba brgya phrag du ma/ sems can bye ba stong phrag du ma/ sems can bye ba brgya stong phrag du ma/ sems can bye ba khrag khrig brgya stong phrag du ma/ sems can dkrigs phrag du ma</text></item>
<item><p>176b4</p><section>dkon brtsegs</section><text>nas de bzhin du sbyar te/ brjod du med pa'i yang brjod du med pa'i bar gyi sems can rnams kyi 'dod chags dang / zhe sdang dang / gti mug gi nad chen po rab tu zhi bar 'gyur te/ shA ri'i bu 'di lta ste dper na gangs kyi</text></item>
<item><p>176b5</p><section>dkon brtsegs</section><text>ri'i rgyal po la sman gyi rgyal po chen po 'bral bar byed pa zhes bya ba zhig yod de/ de'i dris dug gi drag shul thams cad las rab tu thar par 'gyur te/ dpag tshad brgya tsam na 'khod pa dag kyang dug med par 'gyur</text></item>
<item><p>176b6</p><section>dkon brtsegs</section><text>ro/ /shA ri'i bu gal te dung ngam rnga la sman gyi rgyal po chen po 'bral bar byed pas bskus te bus sam/ brdungs na sems can dug 'thungs pa 'am/ zos pa 'am/ bskus pas zug par gyur pa ji snyed pa</text></item>
<item><p>176b7</p><section>dkon brtsegs</section><text>de dag thams cad de'i sgra thos nas ni dug med par 'gyur ro/ /shA ri'i bu gang sman gyi rgyal po 'bral bar byed pa/ de lta bu de ni sman pa'i rgyal po gso byed ma gtogs par sman pa thams cad kyi mi shes</text></item>
<item><p>176b8</p><section>dkon brtsegs</section><text>so/ /shA ri'i bu de bzhin du byang chub sems dpa' sems dpa' chen po yang de bzhin gshegs pa chos thams cad la mkhas pa sman pa'i rgyal po chen po sems can thams cad kyi nad thams</text></item>
<item><p>177a1</p><section>dkon brtsegs</section><text>cad bsal pa ma gtogs par gang nyan thos dang / rang sangs rgyas thams cad la med pa de 'dra ba'i chos kyi sman dang / /rtsis bsku ba'i sbyor ba sdud par byed de/ chos kyi sman dang rtsi bsku ba'i</text></item>
<item><p>177a2</p><section>dkon brtsegs</section><text>sbyor ba des chos kyi dung chen po la bskus nas yongs su sgrog ste/ de'i sgras stong gsum gyi stong chen po'i 'jig rten gyi khams 'di mngon par go bar byed do/ /de na sems can du mas de thos nas</text></item>
<item><p>177a3</p><section>dkon brtsegs</section><text>'dod chags kyi nad chen po rab tu zhi bar 'gyur/ zhe sdang dang / gti mug gi nad chen po rab tu zhi bar 'gyur/ sems can du ma/ sems can brgya phrag du ma/ sems can stong phrag du ma/ sems</text></item>
<item><p>177a4</p><section>dkon brtsegs</section><text>can brgya stong phrag du ma/ /sems can bye ba phrag du ma/ /sems can bye ba brgya phrag du ma/ /sems can bye ba stong phrag du ma/ sems can bye ba brgya stong phrag du ma/ sems can bye ba khrag khrig</text></item>
<item><p>177a5</p><section>dkon brtsegs</section><text>brgya stong phrag du ma/ sems can dkrigs phrag du ma nas de bzhin du sbyar te/ brjod du med pa'i yang brjod du med pa'i bar gyi sems can rnams kyi sgra de thos nas 'dod chags kyi nad chen po</text></item>
<item><p>177a6</p><section>dkon brtsegs</section><text>rab tu zhi bar 'gyur/ zhe sdang dang / gti mug gi nad chen po rab tu zhi bar 'gyur ro/ /de gang nas sdud par byed ce na/ gang du byang chub sems dpa' de'i nor bzhag pa nas so/ /byang chub</text></item>
<item><p>177a7</p><section>dkon brtsegs</section><text>sems dpa' de'i nor gang du bzhag ce na/ byang chub sems dpa'i sde snod kyi chos kyi rnam grangs las gud na ma yin no/ /shA ri'i bu de ltar byang chub sems dpa' sems dpa' chen po brtson</text></item>
<item><p>177a8</p><section>dkon brtsegs</section><text>'grus ma nyams pa brtson 'grus kyi pha rol du phyin pa spyod pa na/ byang chub sems dpa'i sde snod kyi chos kyi rnam grangs rab tu nyan to/ /'dzin to/ /'chang ngo / klog go/ /kun chub par byed do//</text></item>
<item><p>177b1</p><section>dkon brtsegs</section><text>gzhan la yang 'chad cing rgya cher yang dag par rab tu ston to/ /shA ri'i bu de bas na byang chub sems dpa' sems dpa' chen po brtson 'grus ma nyams pa brtson 'grus kyi pha rol du phyin pa la spyod</text></item>
<item><p>177b2</p><section>dkon brtsegs</section><text>pa na/ byang chub sems dpa'i sde snod kyi chos kyi rnam grangs shin du nyan par byed/ 'dzin par byed/ 'chang bar byed/ klog par byed/ kun chub par byed/ gzhan la yang 'chad cing rgya cher yang dag</text></item>
<item><p>177b3</p><section>dkon brtsegs</section><text>par rab du ston te/ /shA ri'i bu de bas na rnam grangs 'dis kyang 'di ltar rig par bya ste/ byang chub sems dpa' sems dpa' chen po brtson 'grus ma nyams pa brtson 'grus kyi pha rol du phyin pa la</text></item>
<item><p>177b4</p><section>dkon brtsegs</section><text>spyod pa na byang chub sems dpa'i sde snod kyi chos kyi rnam grangs nyan par byed/ 'dzin par byed/ 'chang bar byed/ klog par byed/ kun chub par byed/ gzhan la yang 'chad cing rgya cher yang dag par rab</text></item>
<item><p>177b5</p><section>dkon brtsegs</section><text>tu ston par byed do/ /yang shA ri'i bu sngon byung ba 'das pa'i dus na bskal ba grangs med pa pas kyang ches grangs med pa/ yangs pa/ dpag tu med pa'i pha rol gyi yang shin du pha rol du gyur pa de'i tshe de'i dus</text></item>
<item><p>177b6</p><section>dkon brtsegs</section><text>na de bzhin gshegs pa dgra bcom pa yang dag par rdzogs pa'i sangs rgyas pad ma'i bla ma zhes bya ba 'jig rten du byung ste/ sangs rgyas bcom ldan 'das shes bya ba'i bar du'o/ /shA ri'i bu de bzhin</text></item>
<item><p>177b7</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas pad ma'i bla ma de 'di lta ste/ nyan thos bye ba phrag brgyad bcu'i nyan thos 'dus pa chen po gcig byung ste/ thams cad kyang dgra</text></item>
<item><p>177b8</p><section>dkon brtsegs</section><text>bcom pa zag pa zad pa/ nyon mongs pa med pa/ dbang dang ldan par gyur pa nas sems kyi dbang thams cad kyi dam pa'i pha rol du son pa sha stag go/ /shA ri'i bu bcom ldan 'das de bzhin</text></item>
<item><p>178a1</p><section>dkon brtsegs</section><text>gshegs pa pad ma'i bla ma de'i tshe'i tshad ni lo brgyad khri thub par gyur to/ /shA ri'i bu pad ma'i bla ma yongs su mya ngan las 'das nas dam pa'i chos lo lnga brgya'i bar du gnas so/ /lo brgya'i bar du</text></item>
<item><p>178a2</p><section>dkon brtsegs</section><text>yang dam pa'i chos kyi gzugs brnyan gnas so/ /shA ri'i bu de bzhin gshegs pa dgra bcom pa yang dag par rdzogs pa'i sangs rgyas pad ma'i bla ma yongs su mya ngan las 'das pa'i ring srel yang rgyas par</text></item>
<item><p>178a3</p><section>dkon brtsegs</section><text>gyur te/ de 'di lta ste dper na nga da yongs su mya ngan las 'das pa'i ring bsrel rgyas par 'gyur ba bzhin no/ /shA ri'i bu de'i tshe na bcom ldan 'das de bzhin gshegs pa pad ma'i bla ma de yongs su mya ngan las</text></item>
<item><p>178a4</p><section>dkon brtsegs</section><text>'das nas lo brgya lon pa na byang chub sems dpa' gcig cig 'jig rten gyi khams gzhan zhig nas shi 'phos te/ /de'i gsung rab la rgyal rigs su skyes par gyur te/ de btsas ma thag tu bdag ni</text></item>
<item><p>178a5</p><section>dkon brtsegs</section><text>chos med pa'i rigs su skyes kyis bdag gis chos spyad par bya'o zhes tshig de skad smras te/ de'i ming chos spyod ces btags so/ /shA ri'i bu de nas rgyal bu chos spyod dbang po yongs su smin pa'i rgyus</text></item>
<item><p>178a6</p><section>dkon brtsegs</section><text>skyes nas lo nyi shu lon pa dang 'dra ba de dad pas khyim nas khyim med par rab tu byung ste/ dgon pa nags tshal na gnas bas mtha'i gnas mal du gnas so/ /de gcig tu dben par song ste/ nang du</text></item>
<item><p>178a7</p><section>dkon brtsegs</section><text>yang dag par 'jog pa na lha zhig 'ongs nas/ dge slong khyod de bzhin gshegs pa dgra bcom pa yang dag par rdzogs pa'i sangs rgyas sgra rnam par grags par 'gyur gyis byang chub sems dpa'i</text></item>
<item><p>178a8</p><section>dkon brtsegs</section><text>sde snod kyi chos kyi rnam grangs la brtson par gyis shig /ma thob par brtson 'grus nyams par ma byed cig ces don de bstan pa dang / des lha de las tshig de thos nas dga' mgu yi rangs rab tu</text></item>
<item><p>178b1</p><section>dkon brtsegs</section><text>dga' ste dga' ba dang yid bde ba skyes nas/ grong dang / grong khyer dang / grong rdal dang / yul 'khor dang / rgyal po'i pho brang 'khor dang / ljongs nas ljongs su byang chub sems dpa'i sde snod kyi chos kyi rnam</text></item>
<item><p>178b2</p><section>dkon brtsegs</section><text>grangs kun du tshol zhing rjes su spyod de/ de gang dang gang du dge 'dun gyi kun dga' ra bar dge slong pha dang / dge slong ma mthong ba dang / de dag gi gan du song nas 'phags pa byang chub sems dpas gang la</text></item>
<item><p>178b3</p><section>dkon brtsegs</section><text>bslabs na sangs rgyas kyi chos rnams kyis 'byung bar 'gyur ba'i byang chub sems dpa'i sde snod kyi chos kyi rnam grangs gang lags shes dris pa dang / de dag gis smras pa/ dge slong bdag cag gis</text></item>
<item><p>178b4</p><section>dkon brtsegs</section><text>byang chub sems dpa'i sde snod ces bya ba'i chos kyi rnam grangs de ci 'dra bar mi shes te/ dge slong bdag cag gis ni byang chub sems dpa'i sde snod kyi chos kyi rnam grangs kyi ming deng gdong rna bas thos</text></item>
<item><p>178b5</p><section>dkon brtsegs</section><text>su zad do zhes smras pa dang / de 'di snyam du sems te/ lha ni brdzun mi zer gyis ji srid du byang chub sems dpa'i sde snod kyi chos kyi rnam grangs ma thos pa de srid du brtson 'grus ma nyams par bya'o snyam</text></item>
<item><p>178b6</p><section>dkon brtsegs</section><text>nas/ des tshe dang ldan pa dag bcom ldan 'das de bzhin gshegs pa pad ma'i bla ma de gang du zhugs la bzhen ces dris pa dang / de dag gis dge slong sa phyogs 'dir bcom ldan 'das de bzhin gshegs</text></item>
<item><p>178b7</p><section>dkon brtsegs</section><text>pa pad ma'i bla ma de zhugs la bzhen to/ /zhes phyogs de bstan nas de sa phyogs de ga la ba der song ste phyin pa dang / sa phyogs der bskor ba byas nas sa phyogs de nyid du phyogs gcig tu 'dug ste/ bcom ldan 'das</text></item>
<item><p>178b8</p><section>dkon brtsegs</section><text>de bzhin gshegs pa pad ma'i bla ma de mngon du byas nas de 'di snyam du sems te/ ji srid du bcom ldan 'das de bzhin gshegs pa pad ma'i bla ma de las byang chub sems dpa'i sde snod kyi chos kyi rnam grangs</text></item>
<item><p>179a1</p><section>dkon brtsegs</section><text>mngon du ma thos pa de srid du bdag sa phyogs 'di nas mi ldang zhing skyil mo dkrung mi gzhig go snyam mo/ /shA ri'i bu de ltar rgyal po drang srong brtson 'grus ma nyams pas de lta bur dam bcas pa brtan par</text></item>
<item><p>179a2</p><section>dkon brtsegs</section><text>byas nas sa phyogs de nyid du 'dug ste/ zhag bdun gyi bar du gnas so/ /de zhag bdun 'das pa dang / shar phyogs kyi 'jig rten gyi khams bcu pa nas de bzhin gshegs pa dgra bcom pa yang dag par rdzogs</text></item>
<item><p>179a3</p><section>dkon brtsegs</section><text>pa'i sangs rgyas rin po che'i snying po zhes bya ba byon nas chos kyi sgo'i tshig brgyad po 'di dag gis byang chub sems dpa'i sde snod kyi chos kyi rnam grangs khong du chud par bya'o/ /zhes chos kyi sgo'i tshig brgyad</text></item>
<item><p>179a4</p><section>dkon brtsegs</section><text>rnams yang dag par rab tu bstan pa dang / de chos kyi sgo'i tshigs brgyad po de dag gis mang du thos pa bsam gyis mi khyab pa bla na med pa dang ldan par gyur nas sa phyogs de nyid nas langs te song ngo / /brtson</text></item>
<item><p>179a5</p><section>dkon brtsegs</section><text>'grus ma nyams pa brtson 'grus kyi pha rol du phyin pa la spyod pa de grong dang / grong khyer dang / grong rdal dang / ljongs dang / yul 'khor dang / rgyal po'i pho brang 'khor rnams su lo drug bcu'i bar du rgyu zhing</text></item>
<item><p>179a6</p><section>dkon brtsegs</section><text>byang chub sems dpa'i sde snod kyi chos kyi rnam grangs 'di nyid rab tu bstan to/ /des lo drug bcu'i bar du lha dang / mi'i srog chags bye bar tshang ba snyed theg pa gsum dag la bkod nas 'chi khar</text></item>
<item><p>179a7</p><section>dkon brtsegs</section><text>sangs rgyas kyi zhing de nyid du mi rnams dang skal pa mnyam par skye bar gyur cig ces smon lam btab nas de'i 'chi ba'i dus byas pa dang / de 'dzam bu'i gling de nyid du tshong dpon gyi rigs shig tu slar skyes te/</text></item>
<item><p>179a8</p><section>dkon brtsegs</section><text>de btsas ma thag tu chos spyad par bya'o/ /chos spyad par bya'o zhes tshig de skad smras nas de snga ma bzhin du ming chos spyod ces btags so/ /de btsas nas lo drug lon pa 'dra ba ste/ dad pas khyim nas khyim med pa</text></item>
<item><p>179b1</p><section>dkon brtsegs</section><text>par rab tu byung ngo / /de ltar rab tu byung nas ring po ma lon par yang byang chub sems dpa'i sde snod kyi chos kyi rnam grangs mngon du gyur to/ /de byang chub sems dpa'i sde snod kyi chos kyi rnam grangs la gnas</text></item>
<item><p>179b2</p><section>dkon brtsegs</section><text>nas lo drug bcu'i bar du grong nas grong du/ grong khyer nas grong khyer du/ ljongs nas ljongs su byang chub sems dpa'i sde snod kyi chos kyi rnam grangs 'di yang dag par rab tu ston cing rgyu'o/ /ngas lo drug bcu'i</text></item>
<item><p>179b3</p><section>dkon brtsegs</section><text>bar du lha dang mi'i skye dgu'i srog chags gzhan bye ba 'di lta ste/ nyan thos kyi theg pa dang / rang sangs rgyas kyi theg pa dang / theg pa chen po bla na med pa dang / theg pa gsum dag la yongs su smin par</text></item>
<item><p>179b4</p><section>dkon brtsegs</section><text>byas so/ /de yang 'chi kar mir skye bar gyur cig ces smon lam btab pa dang / de smon lam gyi stobs kyis 'dzam bu'i gling de nyid du rgyal rigs shig tu slar skyes te/ de btsas ma thag tu lhas kye</text></item>
<item><p>179b5</p><section>dkon brtsegs</section><text>ma'o/ /'jig rten du sems can chos kyi bla ma 'di skyes so/ /kye ma'o 'jig rten du sems can chos kyi bla ma 'di skyes so zhes sgra phyung nas/ de'i ming chos kyi bla ma chos kyi bla ma zhes btags so/ /</text></item>
<item><p>179b6</p><section>dkon brtsegs</section><text>de yang dbang po rnams yongs su smin pa'i rgyus skyes nas lo nyi shu lon pa 'dra ba de dad pas khyim nas khyim med par rab tu byung ngo / /de ltar rab tu byung nas dge slong chos kyi bla ma de dran pa'i stobs bskyed</text></item>
<item><p>179b7</p><section>dkon brtsegs</section><text>pa dang / shes rab kyi stobs bskyed pas slar byang chub sems dpa'i sde snod kyi chos kyi rnam grangs mngon du gyur to/ /shA ri'i bu de ltar dge slong chos kyi bla mas the tshom gcod pa'i byang chub sems dpa'i</text></item>
<item><p>179b8</p><section>dkon brtsegs</section><text>sde snod kyi chos kyi rnam grangs 'di nyid lo drug khri tshang bar grong dang / grong khyer dang / grong rdal dang / ljongs dang / yul 'khor dang / rgyal po'i pho brang sna tshogs su yang dag par rab tu bstan to/ /de lo stong</text></item>
<item><p>180a1</p><section>dkon brtsegs</section><text>drug khri'i bar du lha dang mi'i skye dgu'i srog chags gzhan bye ba bla na med pa yang dag par rdzogs pa'i byang chub la yongs su smin par byas nas de yang 'chi kar mir skye bar smon lam btab</text></item>
<item><p>180a2</p><section>dkon brtsegs</section><text>ste/ de 'chi ba'i dus byas pa dang / 'dzam bu'i gling de nyid du khyim bdag gi rigs shing sA la chen po lta bur slar skyes te/ de btsas ma thag tu lha zhig gis kye ma'o 'jig rten du sems can dran pa</text></item>
<item><p>180a3</p><section>dkon brtsegs</section><text>thob pa 'di skyes so/ /kye ma'o 'jig rten du sems can dran pa thob pa 'di skyes so zhes sgra phyung nas de'i ming dran pa thob pa dran pa zhes btags so/ /de dbang po yongs su smin pa'i rgyus skyes</text></item>
<item><p>180a4</p><section>dkon brtsegs</section><text>nas lo nyi shu lon pa 'dra ba de dad pas khyim nas khyim med par rab tu byung nas dran pa ma brjed pas mang du thos pa bsam gyis mi khyab pa bla na med pa dang ldan par gyur to/ /de lo stong khri'i bar du grong dang</text></item>
<item><p>180a5</p><section>dkon brtsegs</section><text>grong khyer dang / ljongs dang / yul 'khor dang / rgyal po'i pho brang 'khor du rgyu zhing chos ston pa ni lta ste/ the tshom thams cad gcod pa/ byang chub sems dpa'i sde snod kyi chos kyi rnam grangs 'di</text></item>
<item><p>180a6</p><section>dkon brtsegs</section><text>nyid grong dang / grong khyer dang / grong rdal dang / ljongs dang / yul 'khor dang / rgyal po'i pho brang 'khor du lo drug khri'i bar du chos ston te/ des lo drug khri'i bar du lha dang mi'i skye dgu'i srog chags</text></item>
<item><p>180a7</p><section>dkon brtsegs</section><text>bye ba phrag bzhi 'di lta ste/ nyan thos kyi theg pa dang / rang sangs rgyas kyi theg pa dang / sangs rgyas kyi theg pa bla na med pa dang / theg pa gsum dag la yongs su smin par byas so/ /shA ri'i bu</text></item>
<item><p>180a8</p><section>dkon brtsegs</section><text>de ltar chos la rton pa'i dge slong de de nas shi 'phos te/ 'chi ba'i dus byas nas shar phyogs kyi de bzhin gshegs pa rin po che'i snying po'i sangs rgyas kyi zhing du skyes so/ /shA ri'i bu de ltar</text></item>
<item><p>180b1</p><section>dkon brtsegs</section><text>byang chub sems dpa' sems dpa' chen po des lha dang / mi dang / lha ma yin gyi skye dgu'i srog chags bye ba phrag drug bcur tshang ba theg pa gsum dag la yongs su smin par byas par gyur to/ /shA ri'i bu</text></item>
<item><p>180b2</p><section>dkon brtsegs</section><text>byang chub sems dpa' sems dpa' chen po de de bzhin gshegs pa rin po che'i snying po'i sangs rgyas kyi zhing der skyes ma thag tu mang du thos pa bsam gyis mi khyab pa bla na med pa dang ldan par gyur te//</text></item>
<item><p>180b3</p><section>dkon brtsegs</section><text>de de na tshe ji tsam thub par 'dug nas de nas shi 'phos te 'chi ba'i dus byas pa dang / de sangs rgyas kyi zhing de nyid du skyes te/ gang du bcom ldan 'das de bzhin gshegs pa pad ma'i bla ma byung ba'i 'jig rten</text></item>
<item><p>180b4</p><section>dkon brtsegs</section><text>gyi khams der rgyal rigs su skyes so/ /sngon yongs su smin par byas pa'i srog chags bye ba phrag bcu po de dag kyang de nyid du skyes nas de'i g.yog tu gyur to/ /de'i tshe sangs rgyas kyi zhing der de bzhin gshegs</text></item>
<item><p>180b5</p><section>dkon brtsegs</section><text>pa dgra bcom pa yang dag par rdzogs pa'i sangs rgyas shin du mthor gshegs shes bya ba 'jig rten du byung ngo / /shA ri'i bu de bzhin gshegs pa shin du mthor gshegs de tshe'i tshad lo bye ba phrag brgyad bcu</text></item>
<item><p>180b6</p><section>dkon brtsegs</section><text>thub par gyur to/ /de'i tshe na mi de dag gi tshe'i tshad kyang lo bye ba phrag brgyad bcu thub par gyur to/ /shA ri'i bu de bzhin gshegs pa dgra bcom pa yang dag par rdzogs pa'i sangs rgyas shin du mthor gshegs</text></item>
<item><p>180b7</p><section>dkon brtsegs</section><text>kyi nyan thos bye ba phrag brgyad bcu'i nyan thos dgra bcom pa sha stag 'dus pa byung ste/ lo bye ba zh-ing nyan thos 'dus pa re re byung ngo / /nyan thos 'dus pa re re la nyan thos bye ba brgyad bcu byung ste/ dgra</text></item>
<item><p>180b8</p><section>dkon brtsegs</section><text>bcom pa 'ba' shig go/ /de'i tshe byang chub sems dpa' rgyal bu gzhon nu dpa' bas byin zhes bya ba mang du thos pa yid gzhungs pa de'i rgyus dpyod pa dang ldan pa zhig byung ngo / /shA ri'i bu gzhon nu de</text></item>
<item><p>181a1</p><section>dkon brtsegs</section><text>g.yog dang bcas pa srog chags bye ba phrag brgyad bcus bskor te/ mdun du bdar nas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shin du mthor</text></item>
<item><p>181a2</p><section>dkon brtsegs</section><text>gshegs de ga la ba der song ste phyin nas bcom ldan 'das de bzhin gshegs pa shin du mthor gshegs de'i zhabs la mgo bos phyag 'tshal te/ gzhon du dpa' bas byin g.yog dang bcas pa phyogs gcig</text></item>
<item><p>181a3</p><section>dkon brtsegs</section><text>tu 'dug go/ /phyogs gcig tu 'dug pa dang / /de nas shA ri'i bu bcom ldan 'das de bzhin gshegs pa shin du mthor gshegs des gzhon nu dpa' bas byin de'i lhag pa'i bsam pa mkhyen nas sngon byung</text></item>
<item><p>181a4</p><section>dkon brtsegs</section><text>ba dang ldan pa'i gtam yang dag par rab tu bstan to/ /de nas shA ri'i bu rgyal bu gzhon nu dpa' bas byin de sngon byung ba dang ldan pa'i gtam de thos nas dad pa rab tu thob po/ /de sems dad par gyur nas srog chags</text></item>
<item><p>181a5</p><section>dkon brtsegs</section><text>bye ba phrag brgyad bcu po de dag dang lhan cig tu dad pas khyim nas khyim med par rab tu byung ngo / /de de na tshe ji tsam thub par byang chub tshol zhing tshangs par spyod pa spyad pa dang / bcom ldan 'das de bzhin gshegs</text></item>
<item><p>181a6</p><section>dkon brtsegs</section><text>pa shin du mthor gshegs des dge slong dag byang chub sems dpa' sems dpa' chen po dpa' bas byin 'di nga'i 'og tu bla na med pa yang dag par rdzogs pa'i byang chub mngon par rdzogs par 'tshang rgya bar</text></item>
<item><p>181a7</p><section>dkon brtsegs</section><text>'gyur te/ de bzhin gshegs pa dgra bcom pa yang dag par rdzogs pa'i sangs rgyas brtson 'grus chen po zhes bya ba 'jig rten du 'byung ste/ sangs rgyas bcom ldan 'das shes bya ba'i bar du 'gyur ro zhes</text></item>
<item><p>181a8</p><section>dkon brtsegs</section><text>lung bstan to/ /bcom ldan 'das de bzhin gshegs pa shin du mthor gshegs de yongs su mya ngan las 'das pa'i ring bsrel la des mchod pa byas te/ dam pa'i chos kyang yang dag par bzung nas de'i 'og</text></item>
<item><p>181b1</p><section>dkon brtsegs</section><text>tu bla na med pa yang dag par rdzogs pa'i byang chub mngon par rdzogs par sangs rgyas te/ de bzhin gshegs pa brtson 'grus chen po zhes bya bar gyur to/ /shA ri'i bu de bzhin gshegs pa brtson</text></item>
<item><p>181b2</p><section>dkon brtsegs</section><text>'grus chen po'i tshe'i tshad bskal pa phyed thub par gyur to/ /de'i nyan thos kyi dge 'dun yang dpag tu med pa zhig byung ste/ de'i nyan thos 'dus pa re re la yang khrag khrig phrag bcu gnyis yod de dgra</text></item>
<item><p>181b3</p><section>dkon brtsegs</section><text>bcom pa 'ba' shig go/ /shA ri'i bu de ltar byang chub sems dpa' brtson 'grus ma nyams pa/ brtson 'grus kyi pha rol du phyin pa la spyod pa/ byang chub sems dpa'i sde snod kyi chos kyi rnam grangs mang</text></item>
<item><p>181b4</p><section>dkon brtsegs</section><text>du thos te/ bzung bcangs klags/ kun chub par byas pas mthar gyis de bzhin gshegs pa brtson 'grus chen po zhes bya bar 'jig rten du byung ba'i bar du'o/ /shA ri'i bu de bas na theg pa chen po la yang</text></item>
<item><p>181b5</p><section>dkon brtsegs</section><text>dag par zhugs pa'i rigs kyi bu 'am/ rigs kyi bu mo myur du bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa'i brtson 'grus ma nyams pa de dag gis byang chub</text></item>
<item><p>181b6</p><section>dkon brtsegs</section><text>sems dpa'i sde snod kyi chos kyi rnam grangs shin du mnyan par bya/ bzung bar bya ba nas rgya cher yang dag par rab tu bstan pa'i bar du bya'o/ /de ci'i phyir zhe na/ shA ri'i bu 'di lta ste byang chub sems dpa'i</text></item>
<item><p>181b7</p><section>dkon brtsegs</section><text>sde snod kyi chos kyi rnam grangs yongs su tshol ba la brtson 'grus ma nyams pa 'di ni byang chub sems dpa' rnams kyi brtson 'grus kyi pha rol du phyin pa'o/ /shA ri'i bu 'di ni byang chub sems dpa' rnams</text></item>
<item><p>181b8</p><section>dkon brtsegs</section><text>kyi brtson 'grus kyi pha rol du phyin pa ste/ de la brtson pas byang chub sems dpa' rnams byang chub sems dpa'i spyad pa spyod do/ /brtson 'grus kyi pha rol du phyin pa'i le'u ste dgu pa'o// // bam po bcu</text></item>
<item><p>182a1</p><section>dkon brtsegs</section><text>drug pa/ de la gang la byang chub sems dpa' sems dpa' chen po brtson na byang chub sems dpa'i spyad pa spyod par 'gyur ba'-i byang chub sems dpa' rnams kyi bsam gtan gyi pha rol du phyin pa</text></item>
<item><p>182a2</p><section>dkon brtsegs</section><text>gang zhe na/ shA ri'i bu 'di la byang chub sems dpa' 'dod pa rnams las dben pa/ sdig pa mi dge ba'i chos rnams las dben pa/ rtog pa dang bcas pa/ dpyod pa dang bcas pa/ dben pa las skyes ba'i dga'</text></item>
<item><p>182a3</p><section>dkon brtsegs</section><text>ba dang / bde ba can bsam gtan dang po rdzogs par byas te gnas so/ /shA ri'i bu gzhan yang byang chub sems dpa' rtog pa dang dpyod pa nye bar zhi zhing nad yongs su dang ste/ sems kyi rgyud gcig tu gyur pas</text></item>
<item><p>182a4</p><section>dkon brtsegs</section><text>rtog pa med pa/ dpyod pa med pa/ ting nge 'dzin las skyes pa'i dga' ba dang bde ba can bsam gtan gnyis pa rdzogs par byas te gnas so/ /shA ri'i bu gzhan yang byang chub sems dpa' dga' ba'i 'dod</text></item>
<item><p>182a5</p><section>dkon brtsegs</section><text>chags dang bral bas btang snyoms la gnas shing dran pa dang shes bzhin can yin te/ bde ba lus kyis myong ba/ 'phags pa rnams kyis gang de dran pa dang ldan pa/ bde ba la gnas pa/ btang snyoms pa'o/ /</text></item>
<item><p>182a6</p><section>dkon brtsegs</section><text>zhes brjod pa ste/ dga' ba med pa'i bsam gtan gsum pa rdzogs par byas te gnas so/ /shA ri'i bu gzhan yang byang chub sems dpa' bde ba yang spangs te/ snga nas sdug bsngal yang spangs shing</text></item>
<item><p>182a7</p><section>dkon brtsegs</section><text>yid bde ba dang yid mi bde ba yang nub pas bde ba yang ma yin/ sdug bsngal ba yang ma yin pa btang snyoms dang dran pa yongs su dag pa'i bsam gtan bzhi pa rdzogs par byas te gnas so/ /de de ltar</text></item>
<item><p>182a8</p><section>dkon brtsegs</section><text>sems mnyam par bzhag pa yongs su dag pa/ yongs su byang ba/ nyon mongs pa med pa/ nye ba'i nyon mongs pa dang bral bar gyur nas ting nge 'dzin kyang mi gtong la/ bsam gtan gyi las kyang byed do/ /de la byang</text></item>
<item><p>182b1</p><section>dkon brtsegs</section><text>chub sems dpa'i bsam gtan gyi las gang zhe na/ gang mngon par shes pa dang / ye shes kyi las yongs su rdzogs par byed pa'o/ /de la mngon par shes pa gang / ye shes gang zhe na/ mngon par shes pa zhes bya ba</text></item>
<item><p>182b2</p><section>dkon brtsegs</section><text>ni 'di lta ste/ lha'i mig dang / lha'i rna ba dang / pha rol gyi sems shes pa dang / sngon gyi gnas dang / rdzu 'phrul gyi bya ba mngon sum du byas pa mngon par shes pa ste/ 'di dag ni mngon par shes pa lnga zhes bya'o/ /shA ri'i bu</text></item>
<item><p>182b3</p><section>dkon brtsegs</section><text>de la byang chub sems dpa'i lha'i mig gis mngon sum du bya ba shes pa'i mngon par shes pa ni gang mngon par shes pa'i ye shes kyi las yongs su rdzogs par byed pa ni gang zhe na/ shA ri'i bu 'di la byang chub</text></item>
<item><p>182b4</p><section>dkon brtsegs</section><text>sems dpa' de ltar sems mnyam par bzhag pa/ yongs su dag pa/ yongs su byang ba/ nyon mongs pa med pa/ nye ba'i nyon mongs pa dang bral bas sems can rnams kyi 'chi 'pho dang / skye ba mngon du shes</text></item>
<item><p>182b5</p><section>dkon brtsegs</section><text>par bya ba'i phyir sems 'jug par byed de/ de lha'i mig rnam par dag pa m-i'i las shin du 'das pas sems can rnams kyi 'chi 'pho dang / skye ba dang / kha dog bzang po dang / kha dog ngan pa dang / bde 'gro dang / ngan 'gro</text></item>
<item><p>182b6</p><section>dkon brtsegs</section><text>dang / bzang po dang / ngan pa rnams mthong ste/ kye sems can 'di dag ni lus kyi nyes par spyod pa dang ldan pa/ ngag gis nyes par spyod pa dang ldan pa/ yid kyis nyes par spyod pa dang ldan pa/ 'phags pa rnams la</text></item>
<item><p>182b7</p><section>dkon brtsegs</section><text>skur pa 'debs pa/ log par lta ba ste/ de dag log par lta ba'i las yang dag par blangs pa'i rgyus lus zhig ste/ shi ba'i 'og tu ngan 'gro log par ltung ba'i sems can dmyal bar skye bar 'gyur ro/ /sems</text></item>
<item><p>182b8</p><section>dkon brtsegs</section><text>can 'di dag ni lus kyis legs par spyod pa dang ldan pa/ ngag gis legs par spyod pa ldan pa/ yid kyis legs par spyod pa dang ldan pa/ 'phags pa rnams la skur pa mi 'debs pa/ yang dag par lta</text></item>
<item><p>183a1</p><section>dkon brtsegs</section><text>ba ste/ de dag yang dag par lta ba'i las yang dag par blangs pa'i rgyus lus zhig nas bde 'gro mtho ris kyi 'jig rten du skye'o zhes sems can rnams kyi las ji ltar bsags pa bzhin du shes so/ /shA</text></item>
<item><p>183a2</p><section>dkon brtsegs</section><text>ri'i bu de ltar byang chub sems dpa'i lha'i mig sems can thams cad las khyad par du 'phags pa gzugs su snang ba thams cad la sgrib pa med pa ste/ gang klu thams cad kyi lha'i mig dang / gnod sbyin thams</text></item>
<item><p>183a3</p><section>dkon brtsegs</section><text>cad dang / dri za thams cad dang / lha ma yin thams cad dang / slob pa thams cad dang / dgra bcom pa thams cad dang / rang sangs rgyas thams cad kyi lha'i mig de bas lha'i mig gang shin du khyad par du 'phags pa/ shin du</text></item>
<item><p>183a4</p><section>dkon brtsegs</section><text>dam pa/ shin du rab shin du bzang ba/ shin du gsal ba/ 'od gsal ba/ nges par 'byung ba'i las thams cad kyis nges par byung ba'i lha'i mig la phyogs bcu'i 'jig rten gyi khams mthas yas mu med pa na</text></item>
<item><p>183a5</p><section>dkon brtsegs</section><text>rags pa 'am/ phra ba 'am/ ngan pa 'am/ bzang po 'am/ gang ring ba 'am/ gang nye ba thams cad snang ste/ de'i lha'i mig gis shes so/ /shin du rtogs so/ /rab tu mthong ngo / /des lha'i mig des</text></item>
<item><p>183a6</p><section>dkon brtsegs</section><text>gzugs med pa na spyod pa ma gtogs par phyogs bcu'i 'jig rten gyi khams mtha' yas mu med pa dag na sems can dag 'gro ba thams cad du skyes pa de dag thams cad kyi 'chi 'pho dang / skye ba yang yang</text></item>
<item><p>183a7</p><section>dkon brtsegs</section><text>dag pa ji lta ba bzhin du rab tu shes so/ /de dag gi las kyi rgyu yang rab tu shes so/ /de dag gi las kyi 'bras bu yang rab tu shes so/ /de dag gi dbang po rnams kyang rab tu shes so/ /dbang po'i rgyu yang rab tu</text></item>
<item><p>183a8</p><section>dkon brtsegs</section><text>shes so/ /dbang po'i rim pa yang rab tu shes so/ /gang phyogs bcu'i 'jig rten gyi khams mtha' yas mu med pa dag gis sangs rgyas bcom ldan 'das rnams kyi zhing bkod pa de dag thams cad kyang mngon du</text></item>
<item><p>183b1</p><section>dkon brtsegs</section><text>mthong bas mthong ngo / /mthong nas kyang tshul khrims kyi phung po yongs su dag par bya ba'i phyir yongs su bsngo ste/ tshul khrims kyi phung po la gnas pa de'i bsngo ba 'grub par 'gyur ro/ /de lha'i mig rnam par dag pa mi'i las shin du 'das</text></item>
<item><p>183b2</p><section>dkon brtsegs</section><text>pa des gang sangs rgyas bcom ldan 'das de dag gi byang chub sems dpa'i dge 'dun de dag thams cad kyang mthong ngo / /mthong nas kyang gang skyes bu dam pa de dag gi cho ga dang / spyod yul dang / spyod pa dang / dran pa dang / shes</text></item>
<item><p>183b3</p><section>dkon brtsegs</section><text>bzhin dang / spyod lam gyi gnas dang / chos kyi rnam par thar pa'i ye shes la gnas pa dang / gzungs thob pa'i ye shes la mkhas pa dang / shes rab dang / ye shes dang / thabs mkhas pa la 'jug pa de thams cad yongs</text></item>
<item><p>183b4</p><section>dkon brtsegs</section><text>su rdzogs par byed do/ /de'i mig de ni gzugs thams cad mthong bas sgrib pa med pa'o/ /de'i mig de ni gzugs thams cad la mi chags pas chags pa med pa'o/ /de'i mig de ni bag la nyal dang / lta ba thams cad</text></item>
<item><p>183b5</p><section>dkon brtsegs</section><text>las rnam par grol ba'o/ /de'i mig de ni rang bzhin gyis 'od gsal bas rnam par dag pa'o/ /de'i mig de ni yul thams cad la mi gnas pa'o/ /de'i mig de ni nyon mongs pa dang / bag la nyal rnams mi len pa'o/ /</text></item>
<item><p>183b6</p><section>dkon brtsegs</section><text>de'i mig de ni the tshom med pas rab rib med pa'o/ /de'i mig de ni sgrib pa med pa'i chos rnams la kun nas ldang ba med pa'o/ /de'i mig de ni chos snang ba rnams la chos snang ba thob pa'o/ /de'i mig de ni rnam par</text></item>
<item><p>183b7</p><section>dkon brtsegs</section><text>shes pa'i spyod pa'i yul ma yin te/ ye shes la rton pa'o/ /de'i mig de ni nyon mongs pa thams cad kyis gos pa med pa/ zhe sdang med pa/ rmongs pa med pa'o/ /de'i mig de ni 'phags pa'i rnam pa'i dbang po rnams</text></item>
<item><p>183b8</p><section>dkon brtsegs</section><text>kyis nges par 'byed pa'i cha 'thun pa'o/ /de'i mig de ni sems can thams cad la/ 'od zer mnyam par gtod pas khong khro ba med pa'i mtshan nyid do/ /de'i mig de ni sems kyi 'khrug</text></item>
<item><p>184a1</p><section>dkon brtsegs</section><text>pa dang gral bas rnam par dag pa'o/ /de'i mig de ni rang bzhin gyis 'od gsal bas dri ma med pa'o/ /de'i mig de ni bsam pa mi 'dor pas sangs rgyas kyi spyan gyis mngon par bsgrubs pa'o/ /de'i</text></item>
<item><p>184a2</p><section>dkon brtsegs</section><text>mig de ni chags pa dang / khong khro ba dang bral bas/ chags pa med pa/ zhe sdang med pa'o/ /de'i mig de ni don dang spyod yul dang spyod pa dang / sems can la snying rje chen po rlabs po cher gnas pa'o/ /de'i mig</text></item>
<item><p>184a3</p><section>dkon brtsegs</section><text>de ni slong ba rnams la khong khro ba med pa'o/ /de'i mig de ni tshul khrims 'chal pa rnams la khong khro ba med pa'o/ /de'i mig de ni gnod par sems pa rnams la rjes su bsrungs pa'o/ /de'i mig de ni le lo</text></item>
<item><p>184a4</p><section>dkon brtsegs</section><text>can rnams la rab tu bzung ba ster ba'o/ /de'i mig de ni sems 'khrugs pa rnams la bsam gtan gyi yan lag ston pa'o/ /de'i mig de ni shes rab 'chal pa rnams la shes rab kyi mig sbyin pa'o/ /de'i</text></item>
<item><p>184a5</p><section>dkon brtsegs</section><text>mig de ni lam nor bar zhugs pa rnams la lam ston pa'o/ /de'i mig de ni mos pa chung ba rnams la sangs rgyas rgya chen por ston pa'o/ /de'i mig de ni thams cad mkhyen pa'i ye shes rgya chen pos mngon par</text></item>
<item><p>184a6</p><section>dkon brtsegs</section><text>'phags pa'i mngon par shes pa byang chub kyi snying po la mngon par gzhol ba ste/ shA ri'i bu 'di ni byang chub sems dpa' sems dpa' chen po rnams kyi lha'i mig gi mngon par shes pa'i ye shes kyi las</text></item>
<item><p>184a7</p><section>dkon brtsegs</section><text>yongs su rdzogs par byed pa'o/ /shA ri'i bu de la byang chub sems dpa' sems dpa' chen po rnams kyi lha'i rna ba'i khams kyis mngon sum du bya ba shes pa'i mngon par shes pa ni gang / mngon par shes</text></item>
<item><p>184a8</p><section>dkon brtsegs</section><text>pa dang ye shes kyi las yongs su rdzogs pa ni gang zhe na/ shA ri'i bu 'di la byang chub sems dpa'i lha'i rna ba'i khams rnam par dag pa mi'i las shin du 'das pas mi dang mi ma yin pa gnyis ga'i sgra</text></item>
<item><p>184b1</p><section>dkon brtsegs</section><text>yang thos te/ de phyogs bcu'i 'jig rten gyi khams mtha' yas mu med pa dag na gang la la sgrar grag pa lha'i sgra 'am/ klu'i sgra 'am/ gnod sbyin gyi sgra 'am/ dri za'i sgra 'am/ lha ma yin gyi sgra 'am/</text></item>
<item><p>184b2</p><section>dkon brtsegs</section><text>nam mkha' lding gi sgra 'am/ mi 'am ci'i sgra 'am/ lto 'phye chen po'i sgra 'am/ mi dang mi ma yin pa'i sgra 'am/ gang yang 'phags pa'i sgra 'am/ sangs rgyas kyi sgra 'am/ rang sangs rgyas kyi sgra 'am/</text></item>
<item><p>184b3</p><section>dkon brtsegs</section><text>byang chub sems dpa'i sgra 'am/ nyan thos kyi sgra yang rung ste/ de thams cad byang chub sems dpa' de'i lha'i rna ba'i khams kyis rig go/ gang yang ngan song gi sgra 'am/ sems can dmyal ba'i sgra 'am</text></item>
<item><p>184b4</p><section>dkon brtsegs</section><text>dud 'gro'i skye gnas kyi sgra 'am/ gshin rje'i 'jig rten gyi sgra yang rung ste/ de dag thams cad de'i lha'i rna ba'i khams kyis rig ste/ tha na srin bu dang / phye ma leb dang / sbrang bu dang / sha sbrang gi sgra 'am/</text></item>
<item><p>184b5</p><section>dkon brtsegs</section><text>sems can de dag gi sems kyi dmigs pa dge ba 'am/ mi dge ba de dag gis ngag gi las 'byin pa de thams kyang rab tu shes so/ /ngag gi las gang dge ba'i rgyu 'dzin pa dang / ngag gi las gang</text></item>
<item><p>184b6</p><section>dkon brtsegs</section><text>mi dge ba'i rgyu 'dzin pa de yang rab tu shes so/ /gang 'dod chags bag la nyal las khong khro ba'i ngag gi las 'byung ba dang / gang zhe sdang bag la nyal las chags pa'i ngag gi las 'byung ba dang /</text></item>
<item><p>184b7</p><section>dkon brtsegs</section><text>gang 'dod chags dang zhe sdang bag la nyal las rmongs pa'i ngag gi las 'byung ba de yang rab tu shes so/ /gang gti mug bag la nyal las chags pa'i ngag gi las 'byung ba dang / gang 'dod chags bag</text></item>
<item><p>184b8</p><section>dkon brtsegs</section><text>la nyal las chags pa'i ngag gi las 'byung ba dang / gang zhe sdang bag la nyal las zhe sdang 'byung ba dang / gti mug bag la nyal las rmongs pa 'byung ba de yang rab tu shes so/ /ngag gi las gang /</text></item>
<item><p>185a1</p><section>dkon brtsegs</section><text>bsam bdag la sbyor ba khong khro ba dang / ngag gi las gang sbyor ba dag la bsam pa khong khro ba de thams cad kyang lha'i rna ba'i mngon par shes pa dang / ye shes thogs pa med pas yang dag pa ji lta ba bzhin du rab tu</text></item>
<item><p>185a2</p><section>dkon brtsegs</section><text>shes so/ /de lha'i rna ba des 'phags pa rnams dang / 'phags pa ma yin pa rnams kyi sgra rnams thos te/ thos nas kyang 'phags pa rnams kyi sgra la rjes su chags pa yang med/ 'phags pa ma yin pa rnams kyi sgra la khong</text></item>
<item><p>185a3</p><section>dkon brtsegs</section><text>khro ba med de 'phags pa rnams kyi sgra las ni byams pa chen po rab tu rnyed do/ /'phags pa ma yin pa rnams kyi sgra las ni snying rje chen po rab tu rnyed do/ /de sgra de thams cad kyis sngon gyi mtha' dang phyi ma'i mtha' yongs su gcod</text></item>
<item><p>185a4</p><section>dkon brtsegs</section><text>pa'i ye shes yang dag pa ji lta ba bzhin du rab tu shes so/ /de lha'i rna ba des phyogs bcu'i 'jig rten gyi khams rab 'byam ma lus pa thams cad kyi sangs rgyas bcom ldan 'das thams cad kyis gsungs pa thos</text></item>
<item><p>185a5</p><section>dkon brtsegs</section><text>te thos nas kyang dran pa'i snod mi brjed pas thams cad kun tu 'dzin to/ /kun du bzung nas kyang mi rjed par byed cing sems can gyi snod ji lta ba bzhin du ston par byed do/ /chos thams cad rang gi ngang gis 'jig pa yang rab tu</text></item>
<item><p>185a6</p><section>dkon brtsegs</section><text>shes so/ /de bzhin gshegs pa gcig gis chos bstan pa nyan kyang de bzhin gshegs pa gnyis pas chos bstan pa la sgrib pa 'am/ kun nas dkris te 'dug par yang mi byed de/ yang shA ri'i bu sangs rgyas</text></item>
<item><p>185a7</p><section>dkon brtsegs</section><text>bcom ldan 'das thams cad kyis gsungs pa snga phyi med par kun 'dzin to/ /gang dge ba'i rtsa ba'i sgra thos pa de yang dus dang dus ma yin par sbyor zhing ston to/ /de 'khor gyi dus la bab bam/ skal</text></item>
<item><p>185a8</p><section>dkon brtsegs</section><text>pa mi mnyam par bstan pa'i dus chos bstan pa'i dus la bab kyang 'jog ste thos kyang mi ston to/ /chos kyi dus la bab pa 'am/ 'khor gyi dus la bab na gcig slob pa yan chad la yang chos</text></item>
<item><p>185b1</p><section>dkon brtsegs</section><text>ston te/ lung bstan pa yang dag pa 'ang gzhan la gnod na mi byed do/ /lung bstan pa yang dag pa ma yin yang don dang ldan na gzhan la phan gdags pa dang 'thun par thabs la mkhas pas rang gi</text></item>
<item><p>185b2</p><section>dkon brtsegs</section><text>sems yongs su dag pa'i phyir lung ston to/ /sgra'i rnam pa ji lta bu thos par dga' ba de lta bu'i sgra thos so/ /sgra'i rnam pa ji lta bu la mi dga' ba de lta bu'i sgra'i rnam pa mi thos so/ /'khor gang la</text></item>
<item><p>185b3</p><section>dkon brtsegs</section><text>chos ston pa na byin gyi brlabs kyis sems can rnams kyi rna ba'i rnam par shes pas sgra rab tu shes so/ /de la sems can gang dag chos cang shes pa de dag gis ni de'i chos thos so/ /sems</text></item>
<item><p>185b4</p><section>dkon brtsegs</section><text>can gang dag cang shes ma yin pa de dag gis ni chos de mi thos so/ /de'i rna ba'i khams de chos kyi dbyings kyis rnam par dag pa yin/ de'i rna ba'i khams de bdag gi khams kyis rnam par dag pa yin/</text></item>
<item><p>185b5</p><section>dkon brtsegs</section><text>sems can gyi khams kyis rnam par dag pa yin no/ /de'i rna ba'i khams de sgra ji lta ba bzhin gyi yi ge'i nges pa'i tshig thos pas shin du rtogs pa yin no/ /gang 'gro ba lngar skyes pa'i sems can</text></item>
<item><p>185b6</p><section>dkon brtsegs</section><text>de dag gi skad dang smra ba sna tshogs la 'jug pa'i phyir chos ston to/ /de'i rna ba'i khams de yang de bzhin gshegs pa'i lha'i snyan du yongs su bsngos pa yin gyi theg pa gzhan du ni ma yin te/ 'di</text></item>
<item><p>185b7</p><section>dkon brtsegs</section><text>ni byang chub sems dpa'i lha'i rna ba'i mngon par shes pa'i ye shes kyi las yongs su rdzogs pa zhes bya'o/ /shA ri'i bu de la byang chub sems dpa'i pha rol gyi sems shes pa mngon sum du bya ba</text></item>
<item><p>185b8</p><section>dkon brtsegs</section><text>shes pa'i mngon par shes pa ni gang / mngon par shes pa'i ye shes yongs su rdzogs pa ni gang zhe na/ shA ri'i bu 'di la byang chub sems dpa' ni phyogs bcu'i 'jig rten gyi/ khams</text></item>
<item><p>186a1</p><section>dkon brtsegs</section><text>rab 'byam ma lus pa thams cad na/ sems can thams cad kyi/ sngon gyi mtha'i sems kyang rab tu shes/ phyi ma'i mtha'i sems kyang rab tu shes/ da ltar byung ba'i</text></item>
<item><p>186a2</p><section>dkon brtsegs</section><text>sems kyang rab tu shes so de 'das pa'i sems shes pas/ sems can 'di'i sems kyi rgyu ni rgyu che ba'o/ /sems can 'di'i sems kyi rgyu ni rgyu 'bring ngo / /sems can 'di'i sems kyi rgyu ni rgyu</text></item>
<item><p>186a3</p><section>dkon brtsegs</section><text>chung ngo / /sems can 'di'i dbang po rnams ni sbyin pa dang ldan pa'o/ /sems can 'di'i dbang po rnams ni/ tshul khrims dang ldan pa'o/ /sems can 'di'i dbang</text></item>
<item><p>186a4</p><section>dkon brtsegs</section><text>po rnams ni bzod pa dang ldan pa'o/ /sems can 'di'i dbang po rnams ni/ brtson 'grus kyi bsam pa dang ldan pa'o/ /sems can 'di'i dbang po rnams ni/ /bsam gtan</text></item>
<item><p>186a5</p><section>dkon brtsegs</section><text>gyi bsam pa dang ldan pa'o/ /sems can 'di'i dbang po rnams ni/ shes rab kyi bsam pa dang ldan pa'o/ /sems can 'di'i dbang po rnams ni byams pa'i rnam pa'o/ /sems can</text></item>
<item><p>186a6</p><section>dkon brtsegs</section><text>'di'i dbang po rnams ni snying rje'i rnam pa'o/ /sems can 'di'i dbang po rnams ni dga' ba'i rnam pa'o/ /sems can 'di'i dbang po rnams ni btang snyoms kyi rnam pa'o/ /sems can</text></item>
<item><p>186a7</p><section>dkon brtsegs</section><text>'di'i dbang po rnams ni theg pa chen po'i rnam pa'o/ /sems can 'di'i dbang po rnams ni rang sangs rgyas kyi theg pa'i rnam pa'o/ /sems can 'di'i dbang po rnams ni nyan thos</text></item>
<item><p>186a8</p><section>dkon brtsegs</section><text>kyi theg pa'i rnam pa'o/ /sems can 'di ni rgyu'i stobs can te rgyu'i gtso bo'i dge ba dang ldan pa'o/ /sems can 'di ni rkyen gyi stobs can te/ rkyen gyi gtso bo'i rgyu dang ldan</text></item>
<item><p>186b1</p><section>dkon brtsegs</section><text>sems can 'di ni rgyu'i stobs can yin yang / gtso bo'i dge ba dang ldan pa ma yin te/ sems can 'di ni sbyor ba'i rgyus rigs dma' bar skyes pa'o/ /sems can 'di</text></item>
<item><p>186b2</p><section>dkon brtsegs</section><text>ni sbyor ba'i stobs can yin yang dge ba'i rgyu chen po'i rgyu dang mi ldan te/ sems can 'di ni rgyu'i stobs bskyed pa'i rgyus rigs chen por skyes pa'o/ /sems can 'di ni bsam pa dag la sbyor</text></item>
<item><p>186b3</p><section>dkon brtsegs</section><text>ba ma dag pa'o/ /sems can 'di ni sbyor ba dag la bsam pa ma dag pa'o/ /sems can 'di ni sbyor ba yang dag la bsam pa yang dag pa'o/ /sems can 'di ni bsam pa</text></item>
<item><p>186b4</p><section>dkon brtsegs</section><text>yang ma dag la sbyor ba yang ma dag pa'o/ /zhes sems can thams cad kyi sems kyi rgyu dang nye ba'i rgyu'i rnam grangs kyi sems shes pa la 'jug go/ /shA ri'i bu</text></item>
<item><p>186b5</p><section>dkon brtsegs</section><text>de ltar gang sems can thams cad kyi 'das pa'i rgyu'i dbang po la sems kyi spyod pa shes pa dang / de dag la ci rigs par chos ston pa shes pa 'di ni byang</text></item>
<item><p>186b6</p><section>dkon brtsegs</section><text>chub sems dpa'i pha rol gyi sems shes pa zhes bya'o/ /yang sems can 'di da ltar sbyin pa'i rgyu ste/ ma 'ongs pa'i dus na tshul khrims kyi rgyur 'gyur ro/ /</text></item>
<item><p>186b7</p><section>dkon brtsegs</section><text>sems can 'di da ltar tshul khrims kyi rgyu ste/ ma 'ongs pa'i dus na sbyin pa'i rgyur 'gyur ro/ /sems can 'di da ltar bzod pa'i rgyu ste/ ma 'ongs pa'i</text></item>
<item><p>186b8</p><section>dkon brtsegs</section><text>dus na brtson 'grus kyi rgyur 'gyur ro/ /sems can 'di da ltar brtson 'grus kyi rgyu ste/ ma 'ongs pa'i dus na bzod pa'i rgyur 'gyur ro/ /sems can 'di da ltar 'jig rten pa'i spyod</text></item>
<item><p>187a1</p><section>dkon brtsegs</section><text>pa yin la ma 'ongs pa'i dus na 'ang sangs rgyas kyi theg pa'i rgyur 'gyur ro/ /sems can 'di'i dbang po rnams ni da ltar nyan thos kyi theg pa'i rgyu las skyes pa ste/ ma 'ongs</text></item>
<item><p>187a2</p><section>dkon brtsegs</section><text>pa na theg pa chen po'i rgyu las skyes pa'i dbang po rnams su 'gyur ro/ /sems can 'di'i dbang po rnams ni da ltar nyan thos kyi theg pa'i rgyu las skyes pa ste/ ma 'ongs pa'i dus na rang</text></item>
<item><p>187a3</p><section>dkon brtsegs</section><text>sangs rgyas kyi theg pa'i rgyu las skyes pa'i dbang po rnams su 'gyur ro/ /sems can 'di'i dbang po rnams ni da ltar theg pa chen po'i rgyu las skyes pa ste/ ma 'ongs pa'i dus na nyan thos kyi theg</text></item>
<item><p>187a4</p><section>dkon brtsegs</section><text>pa'i rgyu las skyes par 'gyur ro/ /zhes phyi ma'i mtha'i sems can la 'jug pa shes so/ /shA ri'i bu de ltar ma 'ongs pa'i dus na sems can thams cad kyi dbang po rnams kyi rgyu las skyes pa gang dang</text></item>
<item><p>187a5</p><section>dkon brtsegs</section><text>rnam pa gang dang / rkyen du 'gyur ba gang yin pa de'i rgyu las skyes pa dang / de'i rnam pa dang de'i rkyen rnams yang dag pa ji lta ba bzhin du rab tu shes so/ /de sems can yongs su ma smin pa thams cad la de'i sems</text></item>
<item><p>187a6</p><section>dkon brtsegs</section><text>la 'jug pa'i shes pa'i bar du skyo bar mi byed de/ de'i chos kyi snod ci 'dra bar chos ston to/ /de 'bras bu yod pa'i chos ston kyang chos kyi las byas so zhes byed pa ma yin no/ /gang da ltar byung ba'i sems</text></item>
<item><p>187a7</p><section>dkon brtsegs</section><text>can thams cad kyi sems dang sems las byung ba'i chos rnams 'jug pa de dag thams cad kyang yang dag pa ji lta ba bzhin du rab tu shes te/ 'dod chags dang bcas pa'i sems kyang 'dod chags dang bcas</text></item>
<item><p>187a8</p><section>dkon brtsegs</section><text>pa'i sems su yang dag pa ji lta ba bzhin du rab tu shes so/ /'dod chags dang bral ba'i sems kyang 'dod chags dang bral ba'i sems su yang dag pa ji lta ba bzhin tu rab tu shes so/ /zhe sdang</text></item>
<item><p>187b1</p><section>dkon brtsegs</section><text>dang bcas pa'i sems kyang zhe sdang dang bcas pa'i sems su yang dag pa ji lta ba bzhin du rab tu shes so/ /zhe sdang med pa'i sems kyang zhe sdang med pa'i sems su yang dag pa ji lta ba bzhin du rab tu</text></item>
<item><p>187b2</p><section>dkon brtsegs</section><text>shes so/ /gti mug dang bcas pa'i sems kyang gti mug dang bcas pa'i sems su yang dag pa ji lta ba bzhin du rab tu shes so/ /gti mug med pa'i sems kyang gti mug med pa'i sems su</text></item>
<item><p>187b3</p><section>dkon brtsegs</section><text>yang dag pa ji lta ba bzhin du rab tu shes so/ /shA ri'i bu de ltar kun nas nyon mongs pa gang dang gang gis sems can gang dang gang gis sems bsgribs pa de thams cad yang dag pa ji lta ba bzhin du rab</text></item>
<item><p>187b4</p><section>dkon brtsegs</section><text>tu shes te/ /shes nas kyang nyon mongs pa las gdon pa'i phyir de lta de lta bur chos ston te/ 'khor gang gi nang du 'gro yang thog ma nyid du 'khor de dag thams cad la rnam par lta'o/ /rnam par ltas</text></item>
<item><p>187b5</p><section>dkon brtsegs</section><text>nas sems can rnams la ji lta ji lta bur rigs pa de lta de lta bu'i chos ston te/ shA ri'i bu de ltar gang sems can de dag gi dbang po mchog dang mchog ma yin par shes pa de thams</text></item>
<item><p>187b6</p><section>dkon brtsegs</section><text>cad rab tu shes kyang byang chub sems dpa' rang gi sems lhur byed pa 'ang ma yin la gzhan gyi sems lhur byed pa yang ma yin no/ /de ci'i phyir zhe na/ de ltar byang chub sems dpa' de'i sems rgyun</text></item>
<item><p>187b7</p><section>dkon brtsegs</section><text>ni ye shes kyis rig pa'o/ /sems kyi rgyun ni dran pas rig pa'o/ /blo gros kyis rig pa'o/ /sems kyi rgyun ni rtogs pas rigs pa'o/ /sems can kyi rgyun ni shes rab kyis rig pa'o/ /sems kyi rgyun ni blos rig pa'o/ /sems</text></item>
<item><p>187b8</p><section>dkon brtsegs</section><text>kyi rgyun ni nyon mongs pa med pa/ bag chags kyi mtshams sbyor ba yang dag par bcas pa/ dag pa/ dri ma med pa/ 'od gsal ba/ kha na ma tho ba med pa/ mi rtsub pa/ rnyog pa med pa</text></item>
<item><p>188a1</p><section>dkon brtsegs</section><text>chos thams cad snang bar rig pa'o/ /sems can thams cad kyi sems kyi spyod pa'i rjes su zhugs par rig pa'o/ /shA ri'i bu de ltar gang 'di lta bu chos la sems shes pa</text></item>
<item><p>188a2</p><section>dkon brtsegs</section><text>'jug pa 'di ni byang chub sems dpa' pha rol gyi sems mngon par shes pa dang / ye shes kyi las yongs su rdzogs pa zhes bya'o/ /shA ri'i bu de la byang chub sems dpa' sngon gyi gnas rjes su</text></item>
<item><p>188a3</p><section>dkon brtsegs</section><text>dran pa mngon sum du bya ba'i mngon par shes pa ni gang / mngon par shes pa'i ye shes kyi las yongs su rdzogs par byed pa ni gang zhe na/ shA ri'i bu 'di la byang chub sems dpa' ni phyogs</text></item>
<item><p>188a4</p><section>dkon brtsegs</section><text>bcu'i 'jig rten gyi khams rab 'byam ma lus pa thams cad na sems can thams cad kyi skye ba gcig dang / gnyis dang / gsum dang / bzhi dang / lnga dang / bcu dang / nyi shu dang /</text></item>
<item><p>188a5</p><section>dkon brtsegs</section><text>sum bcu dang / bzhi bcu dang / lnga bcu dang / skye ba brgyad dang / skye ba stong dang / skye ba brgya phrag stong dang / skye ba brgya phrag du ma dang / skye ba stong phrag du ma dang / skye ba brgya stong phrag du ma</text></item>
<item><p>188a6</p><section>dkon brtsegs</section><text>dang / 'jig pa'i bskal pa dang / 'chags pa'i bskal pa dang / 'jig pa dang / 'chags pa'i bskal pa dang / 'jig pa'i bskal pa du ma dang / 'chags pa'i bskal pa</text></item>
<item><p>188a7</p><section>dkon brtsegs</section><text>du ma dang / 'jig pa dang / 'chags pa'i bskal pa du ma dang / sems can 'di sngon che ge mo zhes bya ba zhig tu byung ste/ ming ni 'di zhes bya/ rus ni 'di zhes bya/ rigs ni 'di</text></item>
<item><p>188a8</p><section>dkon brtsegs</section><text>zhes bya/ kha dog ni 'di lta bu/ cha byad ni 'di lta bu/ dbyibs ni 'di lta bu/ zas ni 'di lta bu zhig za za/ yun ring 'di srid cig tu gnas gnas/ bde ba dang sdug bsngal ni 'di</text></item>
<item><p>188b1</p><section>dkon brtsegs</section><text>lta bu zhig myong ste/ de nas shi 'phos nas che ge mo zhig tu skyes te/ de nas shi 'phos nas 'dir skyes so/ /zhes sngon gyi gnas rnam pa du ma rjes su dran no/ /de ltar na bdag dang sems can thams cad kyi sngon gyi</text></item>
<item><p>188b2</p><section>dkon brtsegs</section><text>gnas rnam pa dang bcas pa dang / yul phyogs dang bcas pa rnam pa du ma rjes su dran no/ /de dag gi sngon gyi mtha' nas bzung ste sngon gyi gnas rnam pa du ma rjes su dran no/ /sems can gzhan rnams dang /</text></item>
<item><p>188b3</p><section>dkon brtsegs</section><text>gang zag gzhan dag gi sngon gyi mtha' nas bzung ste sngon gyi gnas rnam pa du ma rjes su dran no/ /de rang gi dge ba'i rtsa ba sngon gyi rgyu las byung ba yang rjes su dran no/ /gzhan dag gi dge ba'i rtsa ba'i rgyu</text></item>
<item><p>188b4</p><section>dkon brtsegs</section><text>yang rjes su dran no/ /de rang gi dge ba'i rtsa ba yang byang chub tu bsngo bar byed do/ /sems can gzhan gyi dge ba'i rtsa ba rnams kyang sems can rnams rjes su dran par byas nas/ byang chub tu sems</text></item>
<item><p>188b5</p><section>dkon brtsegs</section><text>bskyed par byed do/ /gang sngon gyi bde ba dang sdug bsngal gyi rgyu de yang mi rtag pa dang / sdug bsngal ba dang / stong pa dang / bdag med par rton to/ /de mi rtag pa dang / sdug bsngal ba dang / stong pa dang /</text></item>
<item><p>188b6</p><section>dkon brtsegs</section><text>bdag med pa la rton pas gzugs kyis dregs pa ma yin/ longs spyod kyis dregs pa ma yin/ g.yog gis dregs pa ma yin/ dbang phyug gis dregs pa ma yin/ 'khor los sgyur ba 'dod pas</text></item>
<item><p>188b7</p><section>dkon brtsegs</section><text>dregs pa ma yin/ brgya byin 'dod pa'i dregs pa ma yin/ tshangs pa 'dod pas dregs pa ma yin/ 'jig rten skyong ba 'dod pas dregs pa ma yin/ skye ba thams cad 'dod pas dregs pa ma</text></item>
<item><p>188b8</p><section>dkon brtsegs</section><text>yin/ 'dod pa dang / rgyal po'i srid dang / dbang phyug gi bde ba thams cad 'dod pa'i blo gros can ma yin te/ gzhan du na sems can yongs su smin par bya ba'i phyir bsams bzhin du srid pa 'dzin pa ni ma gtogs so//</text></item>
<item><p>189a1</p><section>dkon brtsegs</section><text>de mi rtag pa dang / sdug bsngal ba dang / stong pa dang / bdag med pa la rton pas sngon gyi nyon mongs pa'i spyod pa la khrel zhing ngo tsha bar byed smod par byed de/ da ltar byung ba'i dngos pos</text></item>
<item><p>189a2</p><section>dkon brtsegs</section><text>srog gi phyir yang mi dge ba'i rtsa bar 'gyur ba'i las mi byed do/ /de sngon gyi dge ba'i rtsa ba rnams kyang bla na med pa yang dag par rdzogs pa'i byang chub tu yongs su sngo zhing rgyas par byed do/ /da ltar gyi dge</text></item>
<item><p>189a3</p><section>dkon brtsegs</section><text>ba'i rtsa ba rnams kyang thams cad bsdus pa'i phyir mi mthun pa'i bsngo ba yongs su spangs te/ sangs rgyas kyi rigs dang / chos kyi rigs dang / dge 'dun gyi rigs rgyun mi 'chad par bya ba'i phyir dran pa yang</text></item>
<item><p>189a4</p><section>dkon brtsegs</section><text>dag par bskyed pa'i stobs kyis thams cad mkhyen par yongs su bsngo ste/ de'i dran pa de yang chos kyi dbyings kyi byin gyi rlabs kyis shin tu byin gyi brlabs pa'o/ /shin tu rigs pas mi g.yo ba'o/ /bsam</text></item>
<item><p>189a5</p><section>dkon brtsegs</section><text>gtan yongs su sbyang ba byas pas ma brtags pa'o/ /zhi gnas kyis shin tu byin gyis brlabs pas gnod pa med pa'o/ /lhag mthong gis shin tu yang dag par zin pas 'khrul pa med pa'o/ /mngon sum gyi phyir</text></item>
<item><p>189a6</p><section>dkon brtsegs</section><text>phal pa ma yin pa'o/ /dran pa ma nyams pa'i phyir/ /brjed pa med pa'o/ /bsod nams kyi tshogs chen po bsags pa dang / gzhan la rag ma las pa'i ye shes kyi tshogs bsags pa'i phyir myong ba chen pa'o/ /</text></item>
<item><p>189a7</p><section>dkon brtsegs</section><text>pha rol tu phyin pa thams cad kyi tshogs bsags pa'i phyir pha rol tu song ba ste/ da ltar dran pa yang dag par bskyed pa'i stobs kyis 'das pa dang da ltar byung ba'i chos rnams brjed pa med pa 'di ni byang chub sems</text></item>
<item><p>189a8</p><section>dkon brtsegs</section><text>dpa'i sngon gyi gnas mngon par shes pa'i ye shes kyi las yongs su rdzogs pa'o/ /sha ri'i bu de la byang chub sems dpa'i rdzu 'phrul gyi bya ba mngon sum du bya ba shes pa'i mngon par shes pa ni gang / mngon</text></item>
<item><p>189b1</p><section>dkon brtsegs</section><text>par shes pa'i ye shes kyi las yongs su rdzogs pa ni gang zhe na/ sha ri'i bu 'di la byang chub sems dpa' 'dun pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa sgom pa dang / brtson 'grus dang /</text></item>
<item><p>189b2</p><section>dkon brtsegs</section><text>sems dang / dpyod pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa sgom pa ste/ de 'dun pa dang / brtson 'grus dang / sems dang dpyod pas rab tu zin pa'i chos rnams 'dod pa dang / sdug par byed</text></item>
<item><p>189b3</p><section>dkon brtsegs</section><text>pa dang / dbang sgyur ba dang / rdzu 'phrul gyi rkang pa bzhi po 'di dag shin du yongs su bsgoms pa'i phyir rdzu 'phrul rnams mngon du thob pa yin te/ de rdzu 'phrul gyi cho 'phrul gyi spang ba rnam pa du ma myong ngo / /de'i rdzu 'phrul</text></item>
<item><p>189b4</p><section>dkon brtsegs</section><text>gyi cho 'phrul de dag kyang sems can la lta ba'i phyir yongs su goms pa yin no/ /de gzugs sam/ stobs sam/ byin gyis brlabs sam/ rdzu 'phrul gyi chos 'phrul gang dang gang gis sems can rnams 'dul bar</text></item>
<item><p>189b5</p><section>dkon brtsegs</section><text>'gyur ba'i rdzu 'phrul gyi cho 'phrul de dang de nyid nye bar ston to/ /de gzugs dang kha dog tu snang ba gang dang gang gis sems can rnams 'dul bar 'gyur ba'i gzugs dang kha dog tu snang ba de dang de nyid ston te/ sangs rgyas</text></item>
<item><p>189b6</p><section>dkon brtsegs</section><text>kyi gzugs dang kha dog tu snang ba 'am/ rang sangs rgyas kyi gzugs dang kha dog tu snang ba 'am/ nyan thos kyi gzugs dang kha dog tu snang ba 'am/ brgya byin gyi gzugs dang kha dog tu snang ba 'am/ tshangs pa'i</text></item>
<item><p>189b7</p><section>dkon brtsegs</section><text>gzugs dang kha dog tu snang ba 'am/ 'jig rten skyong ba'i gzugs dang kha dog tu snang ba 'am/ 'khor los sgyur ba'i gzugs dang kha dog tu snang ba 'am/ gzhan yang gzugs dang kha dog tu snang ba tha na dud 'gro'i</text></item>
<item><p>189b8</p><section>dkon brtsegs</section><text>skye gnas gyi gzugs dang kha dog tu snang ba gang dang gang gis sems can rnams 'dul bar 'gyur ba'i gzugs dang kha dog tu snang ba de dang de nyid sems can rnams la nye bar bstan nas chos ston to/ /de stobs snyems pa dang / khro ba dang /</text></item>
<item><p>190a1</p><section>dkon brtsegs</section><text>rgyags pa lhur byed pa'i sems can rnams stobs gang gis 'dul bar bya ba'i stobs de nye bar ston te/ ji tsam sred med kyi bu chen po'i stobs tsam 'am/ ji tsam sred med kyi bu chen po'i stobs kyi bzhi cha tsam 'am/</text></item>
<item><p>190a2</p><section>dkon brtsegs</section><text>ji tsam sred med kyi bu chen po'i stobs kyi phyed tsam 'am/ ji tsam sred med kyi bu chen po'i stobs rangs pa tsam 'am/ ji tsam stobs gang gis ri'i rgyal po ri rab kyi 'phang du dpag tshad stong phrag brgya drug bcu zheng du dpag tshad</text></item>
<item><p>190a3</p><section>dkon brtsegs</section><text>brgyad khri bzhi stong yod pa sor mo gnyis kyis blangs nas 'phen te/ 'di lta ste dper na skyu ru ra 'bru gcig blangs pa bzhin du 'jig rten gyi khams gzhan du 'phangs kyang byang chub sems dpa' de'i stobs yongs su nyams</text></item>
<item><p>190a4</p><section>dkon brtsegs</section><text>par mi 'gyur ba dang / stong gsum gyi stong chen po'i 'jig rten gyi khams 'di ltar rgya che ba 'di ltar yangs pa 'di chu'i phung po nas bzung ste/ srid pa'i rtse mo'i bar du lag mthil du bzhag la bskal par 'dug cing</text></item>
<item><p>190a5</p><section>dkon brtsegs</section><text>spyod lam thams cad kyang ston pa de lta bu'i stobs dang ldan pa'i byang chub sems dpa' stobs snyems pa dang / khro ba dang / rgyags pa lhur byed pa'i sems can rnams la stobs snyems pa dang / khro ba dang / rgyags</text></item>
<item><p>190a6</p><section>dkon brtsegs</section><text>pa gzhil ba'i phyir chos ston to/ /de rdzu 'phrul gyi rkang pa de dag gis byin gyi brlabs kyi ye shes 'thob ste/ byin gyi brlabs kyi yi shes des gang byin gyi brlabs pa de de bzhin du 'gyur te/ gal te rgya mtsho chen po phyugs</text></item>
<item><p>190a7</p><section>dkon brtsegs</section><text>rjes kyi chu tsam du byin gyis brlabs na de phyugs rjes kyi chu tsam du gnas so/ /gal te phyugs rjes rgya mtsho chen po tsam du gyur cig ce na yang de rgya mtsho chen po 'gyur ro/ /gal te sreg pa'i bskal pa chu'i phung por gyur cig</text></item>
<item><p>190a8</p><section>dkon brtsegs</section><text>ces byin gyis brlabs na yang de bzhin du chu'i phung por 'gyur ro/ /chus 'jig pa yang mes 'jig par gyur cig ces byin gyis brlabs na de de bzhin du 'gyur ro/ /de bzhin du sbyar te/ tha ma dang / rab dang / 'bring gi</text></item>
<item><p>190b1</p><section>dkon brtsegs</section><text>chos rnams kyis gang dang gang byin gyis brlabs pa'i byin gyi brlabs de dang de thams cad de bzhin du 'gyur te/ gzhan du ma yin no/ /de'i byin gyi brlabs de ni dge sbyong ngam/ bram ze 'am/ lha 'am/ brgya byin nam/ bdud dam</text></item>
<item><p>190b2</p><section>dkon brtsegs</section><text>tshangs pa 'am/ 'jig rten 'di na gang gis chos dang 'thun pas bskul ba 'am/ bskyod pa 'am/ mi snang bar byed mi nus te/ sangs rgyas bcom ldan 'das rnams ni ma gtogs so/ /de byin gyi brlabs kyi</text></item>
<item><p>190b3</p><section>dkon brtsegs</section><text>stobs bskyed pa des dga' ba dang mchog tu dga' ba rgya chen po sna tshogs lhur byed pa'i sems can rnams la chos ston to/ /de'i rdzu 'phrul gyi rkang pa de dag kyang nyams pa med pa'o/ /bdag nyid dbang ba'o/ /bdud dang</text></item>
<item><p>190b4</p><section>dkon brtsegs</section><text>nyon mongs pa'i yul las shin du 'das pa'o/ /sangs rgyas kyi yul la 'jug pa'o/ /sems can rnams la mi 'tshe bar sbyor ba'o/ /dge ba'i rtsa ba'i tshogs thams cad bsags pa'o/ /bdud dang bdud</text></item>
<item><p>190b5</p><section>dkon brtsegs</section><text>kyi ris kyi lha'i bu rnams kyis mi phyed pa ste/ 'di ni byang chub sems dpa'i rdzu 'phrul gyi bya ba mngon sum du bya ba'i mngon par shes pa'i ye shes kyi las yongs su rdzogs par byed pa'o/ /sha ri'i bu de la</text></item>
<item><p>190b6</p><section>dkon brtsegs</section><text>byang chub sems dpa'i mngon par shes pa ni gang / ye shes ni gang zhe na/ gang lha'i mig gis gzugs rnams mthong ba 'di ni mngon par shes pa zhes bya'o/ /gzugs su snang ba rnams la zad pa'i chos nyid</text></item>
<item><p>190b7</p><section>dkon brtsegs</section><text>du shes kyang mngon sum du mi byed pa 'di ni ye shes zhes bya'o/ /gzhan yang shA ri'i bu gang sgrar grags pa thams cad thos pa 'di ni mngon par shes pa zhes bya'o/ /gang thos pa'i sngon gyi mtha' brjod du med pa 'di ni</text></item>
<item><p>190b8</p><section>dkon brtsegs</section><text>ye shes zhes bya'o/ /sha ri'i bu gzhan yang gang sems can thams cad kyi sems dang spyod pa rab tu shes pa 'di ni mngon par shes pa zhes bya'o/ /gang sems 'gog par yang shes la 'gog pa mngon sum du yang mi byed pa</text></item>
<item><p>191a1</p><section>dkon brtsegs</section><text>'di ni ye shes zhes bya'o/ /shA ri'i bu gzhan yang gang sngon gyi mtha' la chags pa med par dran pa 'di ni mngon par shes pa zhes bya'o/ /gang dus gsum la chags pa med pa'i ye shes 'di ni ye shes zhes bya'o/ /</text></item>
<item><p>191a2</p><section>dkon brtsegs</section><text>shA ri'i bu gzhan yang gang zhing thams cad du 'gro ba dang 'ong ba 'di ni mngon par shes pa zhes bya'o/ /gang zhing nam mkha' lta bur shes pa la 'jug pa 'di ni ye shes zhes bya'o/ /gzhan yang gang btsun pa'i chos la 'jug pa</text></item>
<item><p>191a3</p><section>dkon brtsegs</section><text>'di ni mngon par shes pa zhes bya'o/ /gang chos mnyam par mthong ba 'di ni ye shes zhes bya'o/ /gzhan yang gang 'jig rten thams cad la chags par 'gyur ba 'di ni mngon par shes pa zhes bya'o/ /gang 'jig rten</text></item>
<item><p>191a4</p><section>dkon brtsegs</section><text>thams cad dang mi 'dre ba 'di ni ye shes bya'o/ /gzhan yang gang brgya byin dang / tshangs pa dang / 'jig rten skyong ba thams cad zil gyis gnon pa 'di ni mngon par shes pa zhes bya'o/ /gang nyan thos dang rang sangs rgyas</text></item>
<item><p>191a5</p><section>dkon brtsegs</section><text>thams cad kyi rdzu 'phrul shes pa 'di ni ye shes zhes bya ste/ shA ri'i bu de ltar mngon par shes pa de dag dang ye shes 'di ni mngon par shes pa'i ye shes kyi las yongs su rdzogs par byed pa zhes bya'o/ /shA ri'i bu de ltar</text></item>
<item><p>191a6</p><section>dkon brtsegs</section><text>nyon mongs pa'i sems g.yeng ba ji snyed par byang chub sems dpa'i bsam gtan gyi tshogs dang / sems kyi byin gyi brlabs kyi ye shes kyang de tsam mo/ /sems can thams cad kyi sems g.yeng ba ji snyed pa de tsam</text></item>
<item><p>191a7</p><section>dkon brtsegs</section><text>du byang chub sems dpas bsam gtan gyi yan lag gi tshogs yang dag par bsdu bar bya'o/ /shA ri'i bu de ltar byang chub kyi sems nam yang dag par blangs te de la gnas pa de na mnyam par bzhag pa zhes bya ste/</text></item>
<item><p>191a8</p><section>dkon brtsegs</section><text>sems can mnyam pa nyid kyis mnyam par bzhag pa'o/ /sems mnyam pa nyid kyis mnyam par bzhag pa'o/ /bsam pa mnyam pa nyid kyis mnyam par bzhag pa'o/ /sbyor ba mnyam pa nyid kyis mnyam par bzhag</text></item>
<item><p>191b1</p><section>dkon brtsegs</section><text>pa'o/ /lhag pa'i bsam pa mnyam pa nyid kyis mnyam par bzhag pa'o/ /sbyin pa mnyam pa nyid kyis mnyam par bzhag pa'o/ /tshul khrims dang / bzod pa dang / brtson 'grus dang / bsam gtan dang / shes rab</text></item>
<item><p>191b2</p><section>dkon brtsegs</section><text>mnyam pa nyid kyis mnyam par bzhag pa'o/ /chos thams cad mnyam pa nyid kyis mnyam par bzhag pa'o/ /byang chub gang dang mnyam pa sems can thams cad kyang de dang mnyam pa'o/ /sems can thams cad</text></item>
<item><p>191b3</p><section>dkon brtsegs</section><text>gang dang mnyam pa chos thams cad de dang mnyam pa ste/ gang mnyam pa de la snyoms par zhugs pa de ni snyoms par zhugs pa zhes bya'o/ /stong pa nyid gang dang mnyam pa chos thams cad kyang de dang mnyam pa ste/</text></item>
<item><p>191b4</p><section>dkon brtsegs</section><text>mnyam pa de la snyoms par zhugs pas de'i phyir snyoms par zhugs pa zhes bya'o/ /mtshan ma med pa gang dang mnyam pa dang / smon pa med pa gang dang mnyam pa dang / mngon par 'du mi byed pa gang dang mnyam pa'i</text></item>
<item><p>191b5</p><section>dkon brtsegs</section><text>mnyam pa de la snyoms par zhugs pas de'i phyir snyoms par zhugs pa zhes bya'o/ /rang gi sems mnyam pa nyid kyis chos thams cad mnyam pa nyid la snyoms par zhugs pas de'i phyir snyoms par zhugs pa zhes bya'o/ /</text></item>
<item><p>191b6</p><section>dkon brtsegs</section><text>phan 'dogs pa dang / gnod par byed pa thams cad la sems dang mnyam pa/ sems chu dang mnyam pa/ sems me dang mnyam pa/ sems rlung dang mnyam pa/ sems nam mkha' dang mnyam pa/ mi mtho mi dma' ba/ gnas pa</text></item>
<item><p>191b7</p><section>dkon brtsegs</section><text>shin du gnas pa/ mi g.yo ba thob pa/ spyod lam thams cad dang mnyam par bzhag pa/ spyod lam ma bcos pa/ rang bzhin gyis snyoms par zhugs pa/ mi rgod pa/ mi g.yeng ba/ mi 'phyar ba/ mu cor mi smra ba/</text></item>
<item><p>191b8</p><section>dkon brtsegs</section><text>tshig ma 'chal pa/ don shes pa/ chos shes pa/ dus shes pa/ tshod shes pa/ drod shes pa/ 'jig rten thams cad dang 'thun pa/ 'jig rten dang ma 'dres pa/ 'jig rten gyi chos brgyad las yang dag par 'das pa/</text></item>
<item><p>192a1</p><section>dkon brtsegs</section><text>nyon mongs pa thams cad dang ma 'dres pa/ 'du 'dzi dang bral ba/ spyod yul dben pa ste/ de lta bu'i chos la gnas pa mnyam par bzhag pa'i gnas kyang mi 'dor la 'jig rten gyi bya ba thams cad du yang kun tu</text></item>
<item><p>192a2</p><section>dkon brtsegs</section><text>snang ba 'di ni byang chub sems dpa'i shes rab dang / thabs kyis mngon par bsgrubs pa'i bsam gtan gyi pha rol tu phyin pa ste/ gang la snyoms par 'jug pa na sems can la lta ba'i snying rje chen pos dmigs pa'i</text></item>
<item><p>192a3</p><section>dkon brtsegs</section><text>sems nye bar 'brel pa byed pa 'di ni de'i thabs so/ /zhi ba dang rab tu zhi ba la snyoms par 'jug pa 'di ni de'i shes rab bo/ /gang snyoms par 'jug pa na sangs rgyas kyi ye shes sgrub pa 'di ni de'i thabs so/ /</text></item>
<item><p>192a4</p><section>dkon brtsegs</section><text>gang chos gang la yang nye bar 'brel bar mi byed pa 'di ni de'i shes rab bo/ /gang snyoms par 'jug pa na chos thams cad 'dzin pa la ltos pa de ni de'i thabs so/ /gang chos kyi dbyings dbyer med pas bsam gtan</text></item>
<item><p>192a5</p><section>dkon brtsegs</section><text>byed pa 'di ni de'i shes rab bo/ /gang snyoms par 'jug pa na sangs rgyas kyi sku'i rgyan mngon du byed pa 'di ni de'i thabs so/ /gang chos kyi sku la gnas nas bsam gtan byed pa 'di ni de'i shes rab bo/ /gang</text></item>
<item><p>192a6</p><section>dkon brtsegs</section><text>snyoms par 'jug pa na sangs rgyas kyi gsung dang / dbyangs dang / sgra dang / tshangs pa'i dbyangs la sems pa 'di ni de'i thabs so/ /gang brjod du med pa'i chos nyid kyis bsam gtan byed pa'i 'di ni de'i shes rab bo/ /</text></item>
<item><p>192a7</p><section>dkon brtsegs</section><text>gang snyoms par 'jug pa na sems rdo rje lta bur byin gyis rlob pa 'di ni de'i thabs so/ /gang dran pa mi g.yeng bas bsam gtan byed pa 'di ni de'i shes rab bo/ /gang snyoms par 'jug pa na sngon gyi smon lam</text></item>
<item><p>192a8</p><section>dkon brtsegs</section><text>gyis sems can yongs su smin par byed pa byin gyis rlob pa 'di ni de'i thabs so/ /gang sems can thams cad bdag med par bsam gtan byed pa 'di ni de'i shes rab bo/ /gang bsam gtan byed pa na dge ba'i</text></item>
<item><p>192b1</p><section>dkon brtsegs</section><text>rtsa ba rnams lhag par dmigs pa 'di ni de'i thabs so/ /gang rtsa ba med pa dang / gnas med par bsam gtan byed pa 'di ni de'i shes rab bo/ /gang snyoms par 'jug pa na sangs rgyas kyi zhing yongs su dag pa mngon du byed</text></item>
<item><p>192b2</p><section>dkon brtsegs</section><text>pa 'di ni de'i thabs so/ /gang zhing nam mkha' dang mnyam par bsam gtan byed pa 'di ni de'i shes rab bo/ /gang snyoms par 'jug pa na byang chub kyi snying po'i rgyan bkod pa mngon du byed pa 'di ni de'i thabs so/ /</text></item>
<item><p>192b3</p><section>dkon brtsegs</section><text>gang nyon mongs pa nye bar zhi bar bsam gtan byed pa 'di ni de'i shes rab bo/ /gang snyoms par 'jug pa na chos kyi 'khor lo rab tu bskor ba la dmigs par byed pa 'di ni de'i thabs so/ /gang bskor ba yang med/</text></item>
<item><p>192b4</p><section>dkon brtsegs</section><text>ldog pa yang med par bsam gtan byed pa 'di ni de'i shes rab bo/ /byang chub kyi yan lag gi tshogs ji snyed pa de la snyoms par 'jug pa na btang snyoms su byed pa dang / mngon du byed pa 'di ni de'i thabs so/ /</text></item>
<item><p>192b5</p><section>dkon brtsegs</section><text>nye ba'i nyon mongs pa ji snyed pa yongs su gdung ba med pa'i de bzhin gshegs pa'i ye shes dang / bsam gtan gyi bde ba chos thams cad dang mi ldan pa dang / 'du shes chags pa med pa 'du shes yongs su shes pa</text></item>
<item><p>192b6</p><section>dkon brtsegs</section><text>dang / 'du shes thams cad sel ba dang / byang chub sems dpa' thams cad kyi nges par gyur pa de la bsam gtan dang bsam gtan med par bsam gtan byed pa 'di ni de'i shes rab ste/ /byang chub sems dpa'</text></item>
<item><p>192b7</p><section>dkon brtsegs</section><text>sems dpa' chen po de lta bur zhugs pa rnams kyi bsam gtan gyi pha rol tu phyin pa 'di ni zad mi shes pa yin no/ /bdud thams cad kyis kyang glags mi rnyed do/ /sangs rgyas kyi chos thams cad kyi snod du nye bar</text></item>
<item><p>192b8</p><section>dkon brtsegs</section><text>gnas pa yin no/ /shA ri'i bu de ltar na 'di ni thabs/ 'di ni shes rab ste/ de'i phyir byang chub sems dpa' rnams kyi thabs dang shes rab kyis mngon par bsgrubs pa'i bsam gtan gyi pha rol tu phyin pa</text></item>
<item><p>193a1</p><section>dkon brtsegs</section><text>zhes bya'o/ /shA ri'i bu gzhan yang byang chub sems dpa' sems dpa' chen po ni mngon par shes pa las nyams pa med par 'du shes su gyur pa'i las rnams kyang byed do/ /mngon par shes pas kyang</text></item>
<item><p>193a2</p><section>dkon brtsegs</section><text>rnam par rol la bya ba thams cad kyang yongs su ston to/ /mngon par shes pa la rab tu gnas la 'jug pa chen po la yang 'dzud par byed do/ /de'i mngon par shes pa de ni ye shes byed pa'o/ /'jig rten las 'das pa'o/ /</text></item>
<item><p>193a3</p><section>dkon brtsegs</section><text>nges par 'byed pa'i cha dang 'thun pa'o/ /bya ba thams cad la rnam pa'i mchog thams cad dang ldan pa'o/ /de'i mngon par shes pa de ni shes rab byed pa'o/ /'jig rten gyi dang 'jig rten las 'das pa'i chos rnams mngon</text></item>
<item><p>193a4</p><section>dkon brtsegs</section><text>sum du gyur pa'o/ /de'i mngon par shes pa de ni zad pa'i rnam pa'o/ /thams cad kyi rjes su 'jug pa'o/ /nam mkha' dang mtshungs pa'o/ /de'i mngon par shes pa de ni gzugs dang gzugs med pa rnams su</text></item>
<item><p>193a5</p><section>dkon brtsegs</section><text>gzugs thams cad kun ston pa'o/ /de'i mngon par shes pa de ni sngon gyi mtha'i sgra dang mnyam pa nyid kyis sgra thams cad kyi rjes su song ba'o/ /de'i mngon par shes pa de ni rang bzhin dag mngon sum du mthong bas sems</text></item>
<item><p>193a6</p><section>dkon brtsegs</section><text>can thams cad kyi sems dang spyod pa la rnam par lta ba'o/ /de'i mngon pa shes pa de ni sngon gyi mtha' dang phyi ma'i mtha' yongs su gcod pas bskal pa thams cad rjes su dran pa'o/ /de'i mngon par shes pa de ni</text></item>
<item><p>193a7</p><section>dkon brtsegs</section><text>rdzu 'phrul dang rnam par 'phrul pa kun ston cing gzhan la mngon du phyogs pa mngon par 'du mi byed pa'i mtshan nyid do/ /de'i mngon par shes pa de ni dus la mi 'da' bas dus la sdong ba'i phyir zag pa zad pa'i ye shes</text></item>
<item><p>193a8</p><section>dkon brtsegs</section><text>kyi rjes su song ba'o/ /de'i mngon par shes pa de ni 'phags pa'o/ /'jig rten las 'das pa'i chos thams cad langs par 'byed pa'i cha dang 'thun pa'o/ /de'i mngon par shes pa de ni nyan thos dang / rang sangs rgyas</text></item>
<item><p>193b1</p><section>dkon brtsegs</section><text>thams cad kyis gting dpag dka' ba'o/ /de'i mngon par shes pa de ni zab mo'i don to/ /bdud dang phyir rgol ba bcom pa'o/ /de'i mngon par shes pa de ni byang chub kyi snying po 'dzin pa'o/ /sangs rgyas kyi chos thams cad mngon</text></item>
<item><p>193b2</p><section>dkon brtsegs</section><text>par rdzogs par byang chub pa la gzhol ba'o/ /de'i mngon par shes pa de ni chos kyi 'khor lo skor ba dang 'thun pa'o/ /de'i mngon par shes pa de ni sems can thams cad 'dul bar byed pa'o/ /de'i mngon par shes pa de ni chos</text></item>
<item><p>193b3</p><section>dkon brtsegs</section><text>thams cad la dbang bas dbang bskur ba thob pa'o/ /sha ri'i bu de ltar byang chub sems dpa' mngon par shes pa ma nyams pa ni shes pas byas pa'i las rnams byed kyi nga rgyal gyis byas pa ni ma yin no/ /mngon par shes pa</text></item>
<item><p>193b4</p><section>dkon brtsegs</section><text>nyams pa de sems yongs su dag pa dang / yongs su byang ba dang / 'od gsal ba dang / nyon mongs pa med pa dang / nye ba'i nyon mongs pa dang bral pa dang / shin du dul ba dang / shin du zhi ba dang / shin du sbyang ba byas</text></item>
<item><p>193b5</p><section>dkon brtsegs</section><text>pa dang / bsam gtan dang / rnam par thar pa dang / ting nge 'dzin dang / snyoms par 'jug pas kyang bsams bzhin du skye ste/ bcings bzhin du skye ba ma yin/ bcings bzhin du 'chi 'pho ma yin/ bcings bzhin du</text></item>
<item><p>193b6</p><section>dkon brtsegs</section><text>'byung ba ma yin no/ /de ci'i phyir zhe na/ de ni yang dag par ma yin pa kun rtog pa las grol ba'o/ /de ni nyon mongs pa'i bcings pa thams cad las grol ba'o/ /de ni phyin ci log gi rtse mo'i gnas las grol ba'o/ /</text></item>
<item><p>193b7</p><section>dkon brtsegs</section><text>de bas na de grol bzhin du skye/ grol bzhin du 'chi 'pho/ grol bzhin du 'byung ngo / /de skye yang theg pa chen pos phongs par yang mi 'gyur la sangs rgyas kyi chos rnams kyis phun sum tshogs par 'gyur ro/ sangs rgyas</text></item>
<item><p>193b8</p><section>dkon brtsegs</section><text>kyi chos de dag kyang phyogs bcu kun du btsal kyang mi rnyed/ mi dmigs la chos thams cad kyang sangs rgyas kyi chos kyi rjes su 'jug go/ /de ltar na rang sangs rgyas kyi chos dang / chos thams cad ni chos kyang ma yin la</text></item>
<item><p>194a1</p><section>dkon brtsegs</section><text>chos ma yin pa yang ma yin pa zhes bya'o/ /chos gang yang dag pa ji lta ba bzhin kun du btsal kyang mi rnyed pa de la bgrang ba gang yang med de/ chos thams cad ni bgrang ba'i lam las shin du 'das pa'o/ /gang</text></item>
<item><p>194a2</p><section>dkon brtsegs</section><text>chos thams cad mnyam pa nyid du shes pa de ni chos dang chos ma yin pa la mngon par chags par mi byed do/ /mngon par chags pa med pa ni chos thams cad kyi don to/ /gang don la rlom sems su byed pa de ni de'i</text></item>
<item><p>194a3</p><section>dkon brtsegs</section><text>gnod pa chen po'o/ /gang don la rlom sems su mi byed pa de'i mdun na ni don nam don ma yin pa mi gnas so/ /don mthong ba las gang du yang blo thogs par mi 'gyur te/ de'i blo thogs pa med do/ /gang blo thogs</text></item>
<item><p>194a4</p><section>dkon brtsegs</section><text>pa med pa de yongs su mi 'dzin to/ /gang yongs su mi 'dzin pa de mi chags so/ /gang mi chags pa de gnas med do/ /gang gnas med pa de nyams pa med do/ /gang nyams pa med pa de'i rtsol ba 'bras bu yod pa'o/ /</text></item>
<item><p>194a5</p><section>dkon brtsegs</section><text>gang rtsol ba 'bras bu yod pa de la gti mug med do/ /gang gti mug med pa de la nga'i ba med do/ /gang la nga'i ba med pa de la rtsod pa med do/ /gang rtsod pa med pa de dge sbyong gi chos rtsod pa med pa'o/ /gang dge sbyong gi chos rtsod</text></item>
<item><p>194a6</p><section>dkon brtsegs</section><text>pa med pa de lag pa'i nam mkha' dang mtshungs so/ /gang lag pa'i nam mkha' dang mtshungs pa de 'dod pa'i khams su gtogs pa ma yin/ gzugs kyi khams su gtogs pa ma yin/ gzugs med pa'i khams</text></item>
<item><p>194a7</p><section>dkon brtsegs</section><text>su gtogs pa ma yin no/ /gang thams cad du gtogs pa ma yin pa de la kha dog med/ mtshan ma med/ dbyibs med do/ /gang kha dog med/ mtshan ma med/ dbyibs med pa de'i rjes su rtogs pa ni de 'dra'o/ /</text></item>
<item><p>194a8</p><section>dkon brtsegs</section><text>de'i rjes su rtogs pa ci 'dra bar rtogs pa yang de 'dra'o/ /ci'i phyir rjes su rtogs pa dang / rtogs pa zhes bya zhe na/ gang gi phyir gang rjes su rtogs par bya ba dang / rtogs par bya ba'i chos rdul tsam yang mi dmigs</text></item>
<item><p>194b1</p><section>dkon brtsegs</section><text>pas de'i phyir rjes su rtogs pa dang / rtogs pa zhes bya'o/ /de ltar rjes su rtogs pa dang / rtogs pa la snyoms par zhugs pa'i byang chub sems dpa' sems dpa' chen po ni ngo mtshar rmad du byung ba'i chos dang ldan pa</text></item>
<item><p>194b2</p><section>dkon brtsegs</section><text>zhes bya'o/ /byang chub sems dpa'i ngo mtshar rmad du byung ba'i chos gang zhe na/ gang byams pa dang / bdag med pa nyid dang / snying rje dang / sems can med pa nyid dang / dga' ba dang / srog med pa nyid dang / btang snyoms dang /</text></item>
<item><p>194b3</p><section>dkon brtsegs</section><text>gang zag med pa nyid dang / sbyin pa dang / sbyin pa'i sems nyid dang / tshul khrims dang / zhi ba'i sems nyid dang / bzod pa dang / mi zad pa'i sems nyid dang / brtson 'grus dang / dben pa sems nyid dang / bsam gtan dang /</text></item>
<item><p>194b4</p><section>dkon brtsegs</section><text>nges par rtogs pa'i sems nyid dang / shes rab dang / spros pa med pa'i sems nyid dang / dran pa nye bar bzhag pa dang / dran pa med cing yid la byed pa med pa'i sems nyid dang / yang dag par spong ba dang / skye ba</text></item>
<item><p>194b5</p><section>dkon brtsegs</section><text>med cing 'gag pa med pa'i sems nyid dang / rdzu 'phrul gyi rkang pa dang / spros pa med pa'i sems nyid dang / dad pa dang / chags pa med pa'i sems nyid dang / dran pa dang / rang 'byung gi sems nyid dang / ting nge 'dzin</text></item>
<item><p>194b6</p><section>dkon brtsegs</section><text>dang / snyoms par zhugs pa'i sems nyid dang / shes rab dang / dbang po med pa'i sems nyid dang / stobs nyid dang / kha na ma tho ba med pa'i sems nyid dang / byang chub kyi yan lag dang / byang chub rab tu dbye ba</text></item>
<item><p>194b7</p><section>dkon brtsegs</section><text>dang / lam bsgom pa dang / bsgoms pa'i sems nyid dang / zhi gnas dang / nye bar zhi ba'i sems nyid dang / lhag mthong dang / mthong ba bri ba med pa dang / 'phags pa'i bden pa sgom pa dang / shin du yongs su</text></item>
<item><p>194b8</p><section>dkon brtsegs</section><text>shes pa'i sems nyid dang / sems can yongs su smin par byed pa dang / thog ma nas dag pa nyid dang / dam pa'i chos yongs su 'dzin pa dang / chos kyi dbyings dbyer med pa'i sems nyid dang / mi skye ba la bzod</text></item>
<item><p>195a1</p><section>dkon brtsegs</section><text>pa dang / mi dmigs pa'i sems nyid dang / phyir mi ldog pa'i sa dang / phyir mi ldog pa'i sems nyid dang / mtshan rnyed pa dang / mtshan med pa'i sems nyid dang / byang chub kyi snying po'i rgyan dang</text></item>
<item><p>195a2</p><section>dkon brtsegs</section><text>khams gsum gyi snying po'i sems nyid dang / bdud tshar gcod pa dang / sems can thams cad la phan 'dogs pa'i sems nyid dang / byang chub dang / chos thams cad kyi rang bzhin rjes su rtogs pa'i sems</text></item>
<item><p>195a3</p><section>dkon brtsegs</section><text>nyid dang / chos kyi 'khor lo skor ba dang / ldog pa med pa'i sems nyid dang / yongs su mya ngan las 'das pa chen po kun tu ston pa'i sems nyid dang / 'khor ba'i rang bzhin mnyam pa'i sems nyid de/ shA ri'i</text></item>
<item><p>195a4</p><section>dkon brtsegs</section><text>bu de ltar na rjes su rtogs pa dang / rtogs pa'i don la snyoms par zhugs pa'i ngo mtshar rmad du byung ba'i chos 'di dag dang gzhan dag ste/ de'i phyir ngo mtshar rmad du byung ba'i chos dang ldan pa'i skyes bu dam pa de dag de 'dra zhes</text></item>
<item><p>195a5</p><section>dkon brtsegs</section><text>bya'o/ /shA ri'i bu de la bsam gtan zhes bya ba ci zhe na/ byang chub sems dpa' rnams kyi bsam gtan ni de bzhin gshegs pa'i ting nge 'dzin yongs su rdzogs par byed pa'i phyir de la ma chags pa'o/ /byang chub</text></item>
<item><p>195a6</p><section>dkon brtsegs</section><text>sems dpa' rnams kyi bsam gtan ni bdag bde ba la ma chags pa'i phyir ro myang ba med pa'o/ /byang chub sems dpa' rnams kyi bsam gtan ni nyon mongs pa thams cad spong ba'i phyir snying rje chen po la dmigs pa'o/ /</text></item>
<item><p>195a7</p><section>dkon brtsegs</section><text>byang chub sems dpa' rnams kyi bsam gtan ni 'dod pa'i khams la mi dmigs pa'i phyir ting nge 'dzin las mi ldog pa'o/ /byang chub sems dpa' rnams kyi bsam gtan ni sems can thams cad kyi</text></item>
<item><p>195a8</p><section>dkon brtsegs</section><text>sems dang spyod pa rab tu shes pa'i phyir mngon par shes pa spyod pa'o/ /byang chub sems dpa' rnams kyi bsam gtan ni sems kyi dbang phyug shes pa'i phyir de kho na la 'gro ba'o/ /byang chub sems dpa'</text></item>
<item><p>195b1</p><section>dkon brtsegs</section><text>rnams kyi bsam gtan ni gzugs dang / gzugs med pa'i khams thams cad kyi phyir snyoms par 'jug pa thams cad shes pa'o/ /byang chub sems dpa' rnams kyi bsam gtan ni nyan thos dang rang sangs rgyas kyi</text></item>
<item><p>195b2</p><section>dkon brtsegs</section><text>snyoms par 'jug pa zil gyis gnon pa'i phyir zhi ba rab tu zhi ba nye bar zhi ba'o/ /byang chub sems dpa' rnams kyi bsam gtan ni shin du mthar phyin pa'i phyir mi bskyod pa'o/ /byang chub sems dpa' rnams kyi bsam</text></item>
<item><p>195b3</p><section>dkon brtsegs</section><text>gtan ni bag chags kyi mtshams sbyor ba yang dag par 'jom pa'i phyir gnyen po'o/ /byang chub sems dpa' rnams kyi bsam gtan ni 'jig rten thams cad las 'das pa'i phyir shes rab kyi mchog go/ /byang chub</text></item>
<item><p>195b4</p><section>dkon brtsegs</section><text>sems dpa' rnams kyi bsam gtan ni sems can thams cad sgrol bar byed pa'i phyir sems can la bsam pa sngon du 'gro ba'o/ /byang chub sems dpa' rnams kyi bsam gtan ni de bzhin gshegs pa'i</text></item>
<item><p>195b5</p><section>dkon brtsegs</section><text>rdzu 'phrul zad mi shes pa dkon mchog gsum gyi rigs mi 'chad pa'o/ /byang chub sems dpa' rnams kyi bsam gtan ni rtag tu mnyam par bzhag pa'i phyir mngon par 'phags pa'o/ /byang chub sems</text></item>
<item><p>195b6</p><section>dkon brtsegs</section><text>dpa' rnams kyi bsam gtan ni las thams cad yongs su rdzogs par dbang byed pa'o/ /byang chub sems dpa' rnams kyi bsam gtan ni ye shes che ba nyid kyi phyir khyab pa ste/ shA ri'i bu 'di dag ni byang chub sems</text></item>
<item><p>195b7</p><section>dkon brtsegs</section><text>dpa' sems dpa' chen po rnams kyi bsam gtan no/ /shA ri'i bu de la bsam gtan gyi pha rol tu phyin pa gang gi sngon du 'gro zhe na/ 'di lta ste/ sems nges par rtog pa'i sngon du 'gro ba'o/ /sems rtse gcig</text></item>
<item><p>195b8</p><section>dkon brtsegs</section><text>pa'i sngon du 'gro ba'o/ /sems gnas pa'i sngon du 'gro ba'o/ sems zhi gnas kyi sngon du 'gro ba'o/ /ting nge 'dzin gyi dbang po'i sngon du 'gro ba'o/ /ting nge 'dzin gyi stobs kyi sngon du 'gro ba'o/ /yang dag pa'i</text></item>
<item><p>196a1</p><section>dkon brtsegs</section><text>ting nge 'dzin gyi sngon du 'gro ba'o/ /bsam gtan dang rnam par thar pa'i sngon du 'gro ba'o/ /mthar gyis gnas pa'i snyoms par 'jug pa dgu'i sngon du 'gro ba'o/ /'gog pa dgu pa'i sngon du 'gro ba'o/ /</text></item>
<item><p>196a2</p><section>dkon brtsegs</section><text>dge ba'i chos kyi sngon du 'gro ba'o/ /nyon mongs pa'i dgra gdul ba'i sngon du 'gro ba'o/ /ting nge 'dzin gyi phung po yongs su rdzogs pa'i sngon du 'gro ba'o/ /byang chub sems dpa'i ting nge 'dzin gyi sngon du 'gro ba'o/ /</text></item>
<item><p>196a3</p><section>dkon brtsegs</section><text>sangs rgyas kyi ting nge 'dzin gyi sngon du 'gro ba'o/ /de ltar na bsam gtan gyi pha rol tu phyin pa ni de dag dang zhi bar byed pa'i chos gzhan rnams kyi yang sngon du 'gro ba ste/ shA ri'i bu 'di ni byang chub sems dpa' sems</text></item>
<item><p>196a4</p><section>dkon brtsegs</section><text>dpa' chen po rnams kyi bsam gtan gyi pha rol tu phyin pa ste/ de la brtson pa'i byang chub sems dpa' sems dpa' chen po byang chub sems dpa'i spyad pa spyod do/ /de nas bcom ldan 'das kyis don de nyid rgyas par</text></item>
<item><p>196a5</p><section>dkon brtsegs</section><text>bstan pa'i phyir de'i tshe tshigs su bcad pa 'di dag gsungs so/ /bsam gtan dang ni rnam thar pha rol phyin/ pad ma chu yis gos pa med pa ltar/ yid ni chags med dag pa 'jig rten na/ bskal mang rgya mtshor</text></item>
<item><p>196a6</p><section>dkon brtsegs</section><text>rtag tu spyad pa spyod/ gang tu ting 'dzin pha rol song ba yi/ rnam par snang mdzad zhi ba'i ting 'dzin dang / zla 'od ces bya ting 'dzin rnams bkod pa/ de nyid glog gis rab tu brgyan pa dang / mngon par 'phags</text></item>
<item><p>196a7</p><section>dkon brtsegs</section><text>dang de bzhin sems pa dang / dri ma med dang snang ldan ting 'dzin dang / yon tan 'od dang grub 'od mya ngan med/ chos rnams thams cad la ni dbang sgyur dang / chos sgron dang ni de bzhin chos dpa' dang /</text></item>
<item><p>196a8</p><section>dkon brtsegs</section><text>ting 'dzin chos kyi dbang phyug ri rab dpa'/ dam pa'i chos kyi ye shes dbang byed dang / dam chos kun 'dzin shin tu rnam dag dang / gzhan gyi sems la rnam dpyod ting 'dzin dang / dam chos dkon mchog 'od</text></item>
<item><p>196b1</p><section>dkon brtsegs</section><text>zer ting 'dzin dang / rgyal mtshan rtse mo dpung rgyan nyon mongs sel/ bdud kyi stobs rnams 'jom pa'i ting 'dzin dang / stobs bcu dang ni stobs las mngon 'phags dang / kun bcad chags med ces</text></item>
<item><p>196b2</p><section>dkon brtsegs</section><text>bya ting 'dzin dang / lag na sgron ma 'dug sbyin bsgrags pa dang / sa 'dzin legs par gnas pa'i ting 'dzin dang / ri rab sgron dang rgyal ba mi 'pham dang / ye shes sgron dang de bzhin mi gtsang dang / rgyal ba thams cad</text></item>
<item><p>196b3</p><section>dkon brtsegs</section><text>dran pa'i ting 'dzin dang / chos rnams dang ni yon tan ye shes 'jug /stong par 'jug dang de bzhin mtshan med dang / smon med ting 'dzin de bzhin zhi ba yis/ 'du shes sna tshogs bral zhes bya ba dang / rab dul klu dbang</text></item>
<item><p>196b4</p><section>dkon brtsegs</section><text>stag ces bya ba dang / 'khyil pa dang ni rnam par ldog pa dang / 'dzum pa med dang stobs dang mig dag dang / ting 'dzin rdo rje 'dra dang rdo rje sa/ mngon 'phags mi 'dzums lhun po lta bu dang / kun nas klong 'khyil rnam</text></item>
<item><p>196b5</p><section>dkon brtsegs</section><text>par dag sgra dang / nges rtog nyon mongs bral ba'i ting 'dzin dang / nam mkha' 'dra dang nam mkha'i bar skabs dang / yon tan thams cad gus par len pa dang / blo gros dran rtogs blo 'phel spobs mi zad/</text></item>
<item><p>196b6</p><section>dkon brtsegs</section><text>nges tshig bstan pa mtha' yas mi zad dang / legs byas byas pa chud mi za ba dang / lta ba dang ni 'gro ba tshim byed dang / byams pa mngon 'phags snying rje yangs pa'i rtsa/ dga' dang mchog tu dga' ba 'jug</text></item>
<item><p>196b7</p><section>dkon brtsegs</section><text>pa dang / btang snyoms dang ni gnyis la chags grol dang / chos don chos kyi 'od zer ting 'dzin dang / 'khrug med ye shes sgron dang ye shes mtsho/ rnam grol snying po 'gro ba tshim byed dang / rdo rje rgyal mtshan pad ma'i</text></item>
<item><p>196b8</p><section>dkon brtsegs</section><text>dam pa dang / chos kyi rgyal dang mi g.yo ting 'dzin dang / shes rab rtsibs dang zhi ba sangs rgyas mtsho/ 'od zer mtha' yas rnam grol sbyin pa dang / ye shes ting 'dzin de bzhin gshegs kyi rgyan/ bkod pa chen po</text></item>
<item><p>197a1</p><section>dkon brtsegs</section><text>zhing bkod snang ba dang / sems can bsam pa yongs rangs dga' ba dang / /rdzogs pa'i byang chub lam la rtag 'thun dang / /pha rol phyin pa brgyan dang dkon mchog btsug /ting</text></item>
<item><p>197a2</p><section>dkon brtsegs</section><text>'dzin byang chub yan lag me tog sbyin/ rnam grol snying po bdud rtsi sbyin pa dang / /rlung dang rlung bzhin 'gro ba mi dmigs dang / /rgya mtsho shugs 'dzin rin chen mdzod ldan dang / /brag dang ri 'thab rgyal po</text></item>
<item><p>197a3</p><section>dkon brtsegs</section><text>zhes bya dang / /rdzu 'phrul yangs dang shin du don 'dzin dang / /sangs rgyas yul ston ting nge 'dzin dag dang / /de dang gzhan yang rgya chen mtha' yas pa'i/ /zhi ba'i ting 'dzin bye ba khong du chud/ /gang dag bsam</text></item>
<item><p>197a4</p><section>dkon brtsegs</section><text>gtan pha rol phyin spyod pa/ /byang chub sems dpa'i yon tan dpag med de/ /mnyam par bzhag nas bsam gtan spyod yul 'greng / /mnyam par bzhag nas rgod pa med par 'chag /mnyam par bzhag</text></item>
<item><p>197a5</p><section>dkon brtsegs</section><text>nas 'dug cing nyal bar byed/ /de yi sbyong lam mnyam par ma bzhag med/ /mnyam par bzhag pas sgra ni 'byin byed de/ /chos 'di thams cad zhi dang rab zhi ba/ /rtog pa med cing rnam par rtog pa med/ /</text></item>
<item><p>197a6</p><section>dkon brtsegs</section><text>bdag med srog med dbang phyug dag kyang med/ /byang chub sems dpa' mkhas pa snying rje can/ /bsam gtan pha rol phyin pa spyod byed pa/ /yon tan rgya mtsho de yi yon tan ni/ /'di dang</text></item>
<item><p>197a7</p><section>dkon brtsegs</section><text>gzhan yang pha rol mtha' yas pa'o/ /bsam gtan gyi pha rol tu phyin pa'i le'u ste/ /bcu pa'o// // bam po bcu bdun pa/ /shA ri'i bu de la byang chub sems dpa' sems dpa' chen po</text></item>
<item><p>197a8</p><section>dkon brtsegs</section><text>gang la brtson na byang chub sems dpa'i spyad pa spyod par 'gyur ba'i byang chub sems dpa' sems dpa' chen po'i shes rab kyi pha rol tu phyin pa gang zhe na/ shA ri'i bu 'di la byang chub sems dpa'</text></item>
<item><p>197b1</p><section>dkon brtsegs</section><text>byang chub sems dpa'i sde snod kyi chos kyi rnam grangs rab tu nyan par byed/ 'dzin par byed/ 'chang bar byed/ klog par byed/ kun chub par byed/ gzhan dag la yang 'chad cing rgya cher yang dag par</text></item>
<item><p>197b2</p><section>dkon brtsegs</section><text>rab tu ston par byed de/ shA ri'i bu de la byang chub sems dpas byang chub sems dpa'i sde snod kyi chos kyi rnam grangs shin du mnyan/ blangs/ bzung bklags/ gzhan la yang bshad cing</text></item>
<item><p>197b3</p><section>dkon brtsegs</section><text>rgya cher yang dag par rab tu bstan na shes rab kyi rnam pa 'di dag 'thob par 'gyur ro/ /shes rab de yang rnam pa dang 'jug pa gang zhe na/ de la shes rab kyi thos pa ni rnam pa'o/ /tshul bzhin yid la</text></item>
<item><p>197b4</p><section>dkon brtsegs</section><text>byed pa ni 'jug pa'o/ /thos pa yang rnam pa gang zhe na/ 'di lta ste 'dun pa'i rnam pa dang / bsam pa'i rnam pa dang / sbyor ba'i rnam pa dang / dge ba'i bshes gnyen gyi rnam pa dang / nga rgyal</text></item>
<item><p>197b5</p><section>dkon brtsegs</section><text>med pa'i rnam pa dang / rab tu 'dud pa'i rnam pa dang / ri mor byed pa'i rnam pa dang / 'thun pa'i rnam pa dang / bka' blo bde ba'i rnam pa dang / bsnyen bkur byed pa'i rnam pa dang / rna blags te nyan</text></item>
<item><p>197b6</p><section>dkon brtsegs</section><text>pa'i rnam pa dang / bkur sti byed pa'i rnam pa dang / yid la byed pa'i rnam pa dang / mi g.yeng ba'i rnam pa dang / rin po cher 'du shes pa'i rnam pa dang / sman du 'du shes pa'i rnam pa dang / nad</text></item>
<item><p>197b7</p><section>dkon brtsegs</section><text>thams cad rab tu zhi bar byed pa'i 'du shes kyi rnam pa dang / dran pa'i snod kyi rnam pa dang / rtogs pa shes pa'i rnam pa dang / blo gros 'dod pa'i rnam pa dang / blo la 'jug pa'i rnam pa dang /</text></item>
<item><p>197b8</p><section>dkon brtsegs</section><text>sangs rgyas kyi chos thos pas mi ngom pa'i rnam pa dang / gtong pa spel ba'i rnam pa dang / byin nas mi smod pa'i rnam pa dang / mang du thos pa sten pa'i rnam pa dang / gus par dga' ba myong bar byed pa'i rnam</text></item>
<item><p>198a1</p><section>dkon brtsegs</section><text>pa dang / lus sim pa'i rnam pa dang / sems rangs pa'i rnam pa dang / mi skyo bar nyan pa'i rnam pa dang / don nyan pa'i rnam pa dang / chos nyan pa'i rnam pa dang / nan tan nyan pa'i rnam pa dang / theg pa gzhan la</text></item>
<item><p>198a2</p><section>dkon brtsegs</section><text>'dod pa med par nyan pa'i rnam pa dang / pha rol du phyin pa nyan pa'i rnam pa dang / byang chub sems dpa'i sde snod nyan pa'i rnam pa dang / bsdu ba'i dngos po nyan pa'i rnam pa dang / thabs mkhas pa nyan pa'i rnam pa dang / tshangs pa'i gnas</text></item>
<item><p>198a3</p><section>dkon brtsegs</section><text>pa nyan pa'i rnam pa dang / mngon par shes pa nyan pa'i rnam pa dang / dran pa nye bar gzhag pa nyan pa'i rnam pa dang / yang dag pa'i spong ba nyan pa'i rnam pa dang / rdzu 'phrul gyi rkang pa nyan pa'i rnam pa dang / rten cing 'brel par 'byung ba nyan pa'i</text></item>
<item><p>198a4</p><section>dkon brtsegs</section><text>rnam pa dang / mi rtag pa nyan pa'i rnam pa dang / sdug bsngal nyan pa'i rnam pa dang / bdag med pa nyan pa'i rnam pa dang / zhi ba nyan pa'i rnam pa dang / stong pa nyid nyan pa'i rnam pa dang / mtshan ma med pa nyan pa'i rnam pa dang / smon pa</text></item>
<item><p>198a5</p><section>dkon brtsegs</section><text>med pa nyan pa'i rnam pa dang / mngon par 'du mi byed pa nyan pa'i rnam pa dang / dge ba'i rtsa ba mngon par 'du byed pa nyan pa'i rnam pa dang / rang dbang du gyur pa'i rnam pa dang chos nyan par 'du shes pa'i rnam pa dang / kun tu 'dre ba mi</text></item>
<item><p>198a6</p><section>dkon brtsegs</section><text>mthun pa'i phyogs su 'du shes pa'i rnam pa dang / nyon mongs pa thams cad tshar gcod pa'i rnam pa dang / mkhas pa la mngon par dga' ba'i rnam pa dang / 'phags pa bsten pa'i rnam pa dang / 'phags pa ma yin pa yongs su spang ba'i</text></item>
<item><p>198a7</p><section>dkon brtsegs</section><text>rnam pa dang / 'phags pa nyan pa'i rnam pa dang / dbang po nyan pa'i rnam pa dang / rjes su dran pa bsgom pa nyan pa'i rnam pa dang / byang chub kyi yan lag nyan pa'i rnam pa dang / 'phags pa'i lam yan lag brgyad pa nyan pa'i rnam pa dang /</text></item>
<item><p>198a8</p><section>dkon brtsegs</section><text>de bzhin gshegs pa'i stobs dang / mi 'jigs pa dang / byams pa dang / snying rje dang / dga' ba dang / btang snyoms chen po dang / so so yang dag par rig pa dang / sangs rgyas kyi chos ma 'dres pa bcwo brgyad rnams nyan pa'i rnam pa ste/</text></item>
<item><p>198b1</p><section>dkon brtsegs</section><text>shA ri'i bu de ltar gang na thos pa de na shes pa'o/ /gang na shes pa de na nan tan no/ /de ci'i phyir zhe na/ gang byang chub sems dpa'i sde snod kyi chos kyi rnam grangs la mos pa de ni thos par 'gyur ro/ /thos nas rab tu shes so/ /shes nas nan</text></item>
<item><p>198b2</p><section>dkon brtsegs</section><text>tan byed do/ /gang byang chub sems dpa'i sde snod kyi chos kyi rnam grangs la bsam pa yod pa de ni thos par 'gyur ro/ /thos nas rab tu shes so/ /shes nas nan tan byed do/ /gang byang chub sems dpa'i sde snod kyi chos kyi rnam grangs</text></item>
<item><p>198b3</p><section>dkon brtsegs</section><text>la sbyor ba yod pa de ni thos par 'gyur ro/ /thos nas rab tu shes so/ /shes nas nan tan byed do/ /gang dge ba'i bshes gnyen la sten par byed pa de ni thos par 'gyur ro/ /thos nas rab tu shes so/ /shes nas nan tan byed do/ /gang nga</text></item>
<item><p>198b4</p><section>dkon brtsegs</section><text>rgyal med pa de ni thos par 'gyur ro/ /thos nas rab tu shes so/ /shes nas nan tan byed do/ /gang mang du thos pa la rab tu 'dud pa de ni thos par 'gyur ro/ /thos nas rab tu shes so/ /shes nas nan tan byed do/ /gang mang du thos pa la ri mor</text></item>
<item><p>198b5</p><section>dkon brtsegs</section><text>byed pa de ni thos par 'gyur ro/ /thos nas rab tu shes so/ /shes nas nan tan byed do/ /gang 'thun par 'dzin pa de ni thos par 'gyur ro/ /thos nas rab tu shes so/ /shes nas nan tan byed do/ /gang bka' blo bde ba de ni thos par 'gyur ro/ /</text></item>
<item><p>198b6</p><section>dkon brtsegs</section><text>thos nas rab tu shes so/ /shes nas nan tan byed do/ /gang mang du thos pa la bsnyen bkur byed pa de ni thos par 'gyur ro/ /thos nas rab tu shes so/ /shes nas nan tan byed do/ /gang rna blags te nyan pa de ni thos par 'gyur ro/ /thos nas rab tu</text></item>
<item><p>198b7</p><section>dkon brtsegs</section><text>shes so/ /shes nas nan tan byed do/ /gang mang du thos pa la bkur sti byed pa de ni thos par 'gyur ro/ /thos nas rab tu shes so/ /shes nas nan tan byed do/ /gang 'chad pa dang / gang mang du thos pa yid la byed pa de ni thos par 'gyur ro/ /thos</text></item>
<item><p>198b8</p><section>dkon brtsegs</section><text>nas rab tu shes so/ /shes nas nan tan byed do/ /gang mang du thos pa rin po cher 'du shes pa de ni thos par 'gyur ro/ /thos nas rab tu shes so/ /shes nas nan tan byed do/ /gang mang du thos pa la rtsir 'du shes pa de ni thos par 'gyur ro/ /</text></item>
<item><p>199a1</p><section>dkon brtsegs</section><text>thos nas rab tu shes so/ /shes nas nan tan byed do/ /gang mang du thos pa thos nas 'dod chags dang / zhe sdang dang gti mug rab tu zhi bar 'du shes pa de ni thos par 'gyur ro/ /thos nas rab tu shes so// shes nas nan tan byed do/ /gang mang du</text></item>
<item><p>199a2</p><section>dkon brtsegs</section><text>thos pa thos nas 'dzin par 'du shes pa de ni thos par 'gyur ro/ /thos nas rab tu shes so/ /shes nas nan tan byed do/ /gang chos rnams rtogs par khong du chud pa de ni thos par 'gyur ro/ /thos nas rab tu shes so/ /shes nas nan tan byed do/</text></item>
<item><p>199a3</p><section>dkon brtsegs</section><text>gang mang du thos pa blo gros 'dod pa de ni thos par 'gyur ro/ /thos nas rab tu shes so/ /shes nas nan tan byed do/ /gang mang du thos pa thos nas blo rnam par g.yo ba de ni thos par 'gyur ro/ /thos nas rab tu shes so/ /shes nas nan</text></item>
<item><p>199a4</p><section>dkon brtsegs</section><text>tan byed do/ /gang thos pas mi ngoms pa de ni thos par 'gyur ro/ /thos nas rab tu shes so/ /shes nas nan tan byed do/ /gang sbyin pa'i gtam thos nas gtong bar rtog pa de ni thos par 'gyur ro/ /thos nas rab tu shes so/ /shes nas nan tan</text></item>
<item><p>199a5</p><section>dkon brtsegs</section><text>byed do/ /gang tshul khrims kyi gtam thos nas tshul khrims bsrung ba de ni thos par 'gyur ro/ /thos nas rab tu shes so/ /shes nas nan tan byed do/ /gang bzod pa'i gtam thos nas bzod par byed pa de ni thos par 'gyur ro/ /thos nas rab</text></item>
<item><p>199a6</p><section>dkon brtsegs</section><text>tu shes so/ /shes nas nan tan byed do/ /gang brtson 'grus kyi gtam thos nas brtson 'grus ma nyams par byed pa de ni thos par 'gyur ro/ /thos nas rab tu shes so/ /shes nas nan tan byed do/ /gang bsam gtan gyi gtam thos nas</text></item>
<item><p>199a7</p><section>dkon brtsegs</section><text>sems mi g.yeng bar byed pa de ni thos par 'gyur ro/ /thos nas rab tu shes so/ /shes nas nan tan byed do/ /gang shes rab kyi gtam thos nas zag pa zad pa la sems gzhol bar byed pa de ni thos par 'gyur ro/ /thos nas rab tu shes</text></item>
<item><p>199a8</p><section>dkon brtsegs</section><text>so/ /shes nas nan tan byed do/ /gang mang du thos par dga' ba skye ba de ni thos par 'gyur ro/ /thos nas rab tu shes so/ /shes nas nan tan byed do/ /gang chos thos nas lus sim par byed pa de ni thos par 'gyur ro/ /thos nas rab tu shes so/ /</text></item>
<item><p>199b1</p><section>dkon brtsegs</section><text>shes nas nan tan byed do/ /gang chos thos nas rangs par byed pa de ni thos par 'gyur ro/ /thos nas rab tu shes so/ /shes nas nan tan byed do/ /gang theg pa chen po thos nas/ mos par 'gyur ba de ni thos par 'gyur ro/ /</text></item>
<item><p>199b2</p><section>dkon brtsegs</section><text>thos nas rab tu shes so/ /shes nas nan tan byed do/ /gang bsdu ba'i dngos po thos nas gang bsdu bar sems skyed pa de ni thos par 'gyur ro/ /thos nas rab tu shes so/ /shes nas nan tan byed do/ /gang dran pa nye bar gzhag pa'i</text></item>
<item><p>199b3</p><section>dkon brtsegs</section><text>gtam thos nas dran pa lus la zhugs pa dang / dran pa tshor ba la zhugs pa dang / dran pa sems la zhugs pa dang / dran pa chos la zhugs pa de ni thos par 'gyur ro/ /thos nas rab tu shes so/ /shes nas nan tan byed do/ /gang yang</text></item>
<item><p>199b4</p><section>dkon brtsegs</section><text>dag par spong ba'i gtam thos nas mi dge ba skyes shing byung ba dag la khrel zhing ngo tsha bar 'gyur ba de ni thos par 'gyur ro/ /thos nas rab tu shes so/ /shes nas nan tan byed do/ /gang dge ba'i chos skyes shing byung ba la mi gtong bar blo 'jug pa</text></item>
<item><p>199b5</p><section>dkon brtsegs</section><text>de ni thos par 'gyur ro/ /thos nas rab tu shes so/ /shes nas nan tan byed do/ /gang rdzu 'phrul gyi rkang pa'i gtam thos nas lus yang ba dang / sems yang ba dang / 'dun pa yang ba skye ba de ni thos par 'gyur ro/ /thos nas rab tu shes so/ /</text></item>
<item><p>199b6</p><section>dkon brtsegs</section><text>shes nas nan tan byed do/ /gang bsam gtan gyi gtam thos nas nges par rtog pa la sems gtong ba de ni thos par 'gyur ro/ /thos nas rab tu shes so/ /shes nas nan tan byed do/ /gang tshad med pa'i gtam thos nas sems can thams cad</text></item>
<item><p>199b7</p><section>dkon brtsegs</section><text>la byams pa dang / phongs par gyur pa rnams la snying rje che ba dang / chos la dga' ba dang / mi dga' ba la btang snyoms pa de ni thos par 'gyur ro/ /thos nas rab tu shes so/ /shes nas nan tan byed do/ /gang dbang po'i gtam thos</text></item>
<item><p>199b8</p><section>dkon brtsegs</section><text>nas dad pa'i dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes rab kyi dbang po la sems 'jug par byed pa de ni thos par 'gyur ro/ /thos nas rab tu shes so/ /shes nas nan tan byed do/ /</text></item>
<item><p>200a1</p><section>dkon brtsegs</section><text>gang byang chub kyi yan lag gi gtam thos nas chos thams cad khong du chud par bya ba'i phyir sems 'jug par byed pa de ni thos par 'gyur ro/ /thos nas rab tu shes so/ /shes nas nan tan byed do/ /gang lam gyi gtam thos</text></item>
<item><p>200a2</p><section>dkon brtsegs</section><text>nas mya ngan las 'da' bar 'gro ba la sems 'jug pa de ni thos par 'gyur ro/ /thos nas rab tu shes so/ /shes nas nan tan byed do/ /gang de bzhin gshegs pa'i stobs dang / mi 'jigs pa dang / byams pa dang / snying rje dang / dga' ba dang /</text></item>
<item><p>200a3</p><section>dkon brtsegs</section><text>btang snyoms chen po dang / so so yang dag par rig pa dang / sangs rgyas kyi chos ma 'dres pa bcwa brgyad yang dag par bslabs pas sangs rgyas kyi chos tshad med pa thos nas bla na med pa yang dag par rdzogs pa'i byang chub tu</text></item>
<item><p>200a4</p><section>dkon brtsegs</section><text>sems 'jug ste/ de thos par 'gyur ro/ /thos nas rab tu shes so/ /shes nas nan tan byed do/ /shA ri'i bu 'di ni thos pa'i rnam pa 'jug pa rnam pa bzhi bcu rtsa gcig ces bya ste/ shA ri'i bu de ltar na byang chub sems dpa'</text></item>
<item><p>200a5</p><section>dkon brtsegs</section><text>shes rab kyi pha rol tu phyin pa la spyod do/ /shA ri'i bu gzhan yang byang chub sems dpa' shes rab kyi pha rol tu phyin pa la spyod pa byang chub sems dpa'i sde snod kyi chos kyi rnam grangs shin tu mnyan/ blangs/ bzung / bklags/</text></item>
<item><p>200a6</p><section>dkon brtsegs</section><text>kun chub par byas/ gzhan la yang bshad cing rgya cher yang dag par rab tu bstan nas nan tan snying po byed pa yin no/ /chos rnams la nan tan byed pa gang zhe na/ gang ji ltar bstan pa bzhin du gnas pa ste/ de chos la nan tan</text></item>
<item><p>200a7</p><section>dkon brtsegs</section><text>byed pa'o/ /gzhan yang chos la nan tan byed pa ni gang chos thams cad mi len pa'o/ /de ci'i phyir zhe na/ chos rnams len na yang log pa'i nan tan du 'gyur te/ gang zag gang chos len par gnas pa ni chos de</text></item>
<item><p>200a8</p><section>dkon brtsegs</section><text>dag las 'byung bar 'gyur ba'i gnas dang skabs med de de ni gnas med pa'o/ /gang zag mi len par spyod pa rnams kyang bsal ba'i phyir chos 'di dag la nan tan du bzhag pa the tshom du 'gyur na chos len par spyod pa rnams</text></item>
<item><p>200b1</p><section>dkon brtsegs</section><text>lta smos kyang ci dgos te de bas na chos thams cad mi len pa ni nan tan no/ /gzhan yang gang chos rnams la mi sgrib pa de ni nan tan zhes bya'o/ /gang chos rnams la rlom sems med pa dang / gang chos rnams mi len pa dang / mi</text></item>
<item><p>200b2</p><section>dkon brtsegs</section><text>rlom pa dang / mi skye ba dang / mi 'gog pa de ni nan tan zhes bya'o/ /gzhan yang chos rnams la bstan pa med pa dang / bsal ba med pa de ni nan tan zhes bya'o/ /gzhan yang gang du cung zad kyang ma bshad/ ji ltar bshad pa bzhin du mi snang</text></item>
<item><p>200b3</p><section>dkon brtsegs</section><text>ba de lta bu ni chos thams cad mi snang ba/ mi blang ba/ mtshan nyid gcig pa'o/ /mtshan nyid gang zhe na/ 'di lta ste mtshan nyid med pa'o/ /mtshan nyid ces bya ba ni mtshan nyid med pa ste/ de ni gnyis ga las 'gyur ro/ /de ci'i phyir zhe na/</text></item>
<item><p>200b4</p><section>dkon brtsegs</section><text>kun brtag pa 'am/ yang dag par brtag pa de nyid mtshan nyid med par bshad pa yin no/ /'di ni mtshan nyid do/ /'di ni mtshan nyid ma yin pa'o zhes 'di lta ste/ chos thams cad la mtshan nyid med pa mi snang ba/ blang ba med par rtogs</text></item>
<item><p>200b5</p><section>dkon brtsegs</section><text>pa de ni nan tan zhes bya'o/ /nan tan la brtson par gyis shig /chos thams cad mi sgrib par snang ba thob par gyis shig /de nas de'i tshe bcom ldan 'das kyis tshigs su bcad pa 'di dag gsungs so/ /gang zhig byang chub sems</text></item>
<item><p>200b6</p><section>dkon brtsegs</section><text>dpa'i sde snod la/ /shin du nges par nan tan gnas byed pa/ /mkhas pa de ni chos la 'dzin mi byed/ /mi 'dzin pas na nan tan de 'dra'o/ /mis ni chos rnyed stong par mi byed de/ /chos la'ang de ni stong par rlom sems</text></item>
<item><p>200b7</p><section>dkon brtsegs</section><text>med/ /stong pa'i chos la rlom sems gang yang med/ /rlom sems med phyir nan tan de 'dra'o/ chos la len pa med cing 'dor ba med/ /chos ni chos la len par byed pa med/ /len pa med phyir 'di ni chos kyi mtshan/</text></item>
<item><p>200b8</p><section>dkon brtsegs</section><text>de 'dra ba ni nan tan zhes bya'o/ /gang phyir chos la nams kyang de mi chags/ /de la de yi ye shes blangs mi 'gyur/ /ye shes ma blangs de la'ang rlom sems med/ /de 'dra ba la nan tan zhes bya'o/ /</text></item>
<item><p>201a1</p><section>dkon brtsegs</section><text>mkhas pas sbyangs pa'i yon tan gnas par gyis/ /chos 'di dag la shin du brtson par gyis/ /cho ga spyod pa dag la gnas gyur na/ /de tshe de yi sgo n-i dag par 'gyur/ /sgo dag na ni chos 'di 'dra</text></item>
<item><p>201a2</p><section>dkon brtsegs</section><text>ba shes/ de na sems la bsam pa'ang shes par 'gyur/ /mkhas pas de tshe bsam pa shes na ni/ /'di 'dra ba yi chos kyang 'chad par 'gyur/ zab mo'i chos la don dam mkhas gyur nas/ /rtag tu don la rnam</text></item>
<item><p>201a3</p><section>dkon brtsegs</section><text>par gdon mi za/ /spyod pa mtha' yas yon tan rnams kyis 'phags/ /mkhas pa mang du thos par rgya mtsho 'dra/ /de yi don dang tshig 'bru dag la yang / /mtha' ma rtogs par rung ba ma yin zhing / /don kyang</text></item>
<item><p>201a4</p><section>dkon brtsegs</section><text>mtha' yas tshig 'bru mtha' yas te/ /nan tan snying por byed pa mi 'khrugs 'gyur/ shA ri'i bu de ltar na byang chub sems dpa' shes rab kyi pha rol tu phyin pa la spyod do/ /shA ri'i bu gzhan yang</text></item>
<item><p>201a5</p><section>dkon brtsegs</section><text>byang chub sems dpa' shes rab kyi pha rol tu phyin pa la spyod pa byang chub sems dpa'i sde snod kyi chos kyi rnam grangs shin du nyan pa nas gzhan la rgya cher bstan pa'i bar du byas nas/ ma rig pa'i mun pa</text></item>
<item><p>201a6</p><section>dkon brtsegs</section><text>mun nag mun pa rab rib stug po bsal ba'i phyir chos thams cad la snang ba thob ste/ /shes rab kyi snang ba'o/ /de snang ba de thob pas dge ba dang / mi dge ba'i chos rnams rab tu shes te/ /de srog</text></item>
<item><p>201a7</p><section>dkon brtsegs</section><text>gi phyir yang mi dge ba'i chos la mi gnas te/ de mi dge ba'i chos rnams spang ba'i phyir ji ltar thos pa'i chos rnams rtogs pas na dge ba thub pa zhi ba zhes bya'o/ /de nas bcom ldan 'das kyis de'i</text></item>
<item><p>201a8</p><section>dkon brtsegs</section><text>tshe tshigs su bcad pa 'di dag gsungs so/ /ji ltar mun pas khyab bsgribs pa/ /khyim du zhugs par gyur na ni/ /yod par gyur pa'i gzugs rnams kyang / /mig gis mthong bar mi 'gyur ro/ /de bzhin</text></item>
<item><p>201b1</p><section>dkon brtsegs</section><text>du ni 'di la yang / /la la'i mi dag skyes gyur kyang / /dge ba dang ni sdig pa'i chos/ /ma thos par ni shes mi 'gyur/ /thos nas chos rnams rnam par shes/ /thos nas sdig pa sten mi byed/ /</text></item>
<item><p>201b2</p><section>dkon brtsegs</section><text>thos nas gnod pa spong bar byed/ /thos nas mya ngan 'das pa 'thob/ /thos par 'dod pas thos pa 'phel/ /thos pas shes rab 'phel bar 'gyur/ /shes rab kyi ni don rnams sbyong / don</text></item>
<item><p>201b3</p><section>dkon brtsegs</section><text>thob nas ni bde 'thob 'gyur/ /don 'thob de ni yid rno ste/ /tshe 'di la ni mya ngan 'das/ /chos la sbyor zhing gtsang la mkhas/ /shin du bde ba 'thob par 'gyur/ byang chub sems dpa'i sde snod ni/</text></item>
<item><p>201b4</p><section>dkon brtsegs</section><text>thos nas chos nyid gnas par 'gyur/ /'jig rten la ni snang gyur nas/ /byang chub kyi ni spyad pa spyod/ shA ri'i bu de ltar na byang chub sems dpa' shes rab kyi pha rol tu phyin pa la spyod do/ /shA ri'i</text></item>
<item><p>201b5</p><section>dkon brtsegs</section><text>bu gzhan yang byang chub sems dpa' shes rab kyi pha rol tu phyin pa la spyod pa byang chub sems dpa'i sde snod 'dzin pa'i gang zag la dge ba'i bshes gnyen du 'du shes bskyed nas byang chub sems dpa'i</text></item>
<item><p>201b6</p><section>dkon brtsegs</section><text>sde snod kyi chos kyi rnam grangs 'di nyid la shin du byang bar byed/ rnam par dag par byed de byang chub sems dpa'i sde snod 'di'i don gyi phyir 'dun pa skyed/ 'bad par byed/ brtson 'grus rtsom par byed/</text></item>
<item><p>201b7</p><section>dkon brtsegs</section><text>sems la rab tu 'dzin par byed/ yang dag par rab tu 'jog par byed de/ de yang dag par spong ba bzhi la rab tu zhugs pas chos thams cad sgrib pa med pa 'thob bo/ /de nas de'i tshe bcom ldan 'das</text></item>
<item><p>201b8</p><section>dkon brtsegs</section><text>kyis tshigs su bcad pa 'di dag gsungs so/ /chos smra ba ni gang yin pa/ /de la dge ba'i bshes su sems/ /rtag par nan tan gnas gyur nas/ /chos la nan tan byas te nyan/ /rtag par 'dun pa bri mi byed/</text></item>
<item><p>202a1</p><section>dkon brtsegs</section><text>rtag par brtson 'grus shin du 'phags/ /rtag par shes rab rnam par sbyong / /ye shes la ni rtag tu gnas/ /de ni bdag nyid chos shes te/ /dad pa'i phyir ni 'gro mi byed/ /</text></item>
<item><p>202a2</p><section>dkon brtsegs</section><text>sangs rgyas kyis ni gang bshad pa/ /mi g.yo ba yi chos shes so/ /mkhas pa de dag tshig rnams 'byed la mkhas/ /bslabs pas don la khong du chud par byed/ /de dag dkar po'i phyogs ni rtag par</text></item>
<item><p>202a3</p><section>dkon brtsegs</section><text>sbyong / /nag po'i phyogs ni rtag tu spong bar byed/ /de yi sems la nams kyang nyams pa med/ /de ni chos rnams gang la'ang zhum pa med/ /lus yang de bzhin sems dang brtson 'grus dang / /'dun pa</text></item>
<item><p>202a4</p><section>dkon brtsegs</section><text>yang ba'ang myur du thob par 'gyur/ /chos thos nas ni shes rab 'phel bar 'gyur/ /ye shes rnam par rtogs nas dran mi nyams/ /dran dang ye shes la ni rtag gnas nas/ /dge dang mi dge'i chos</text></item>
<item><p>202a5</p><section>dkon brtsegs</section><text>ni rab tu shes/ /bla na med pa'i chos rnams bslabs nas ni/ /rtogs dang dran pa shes rab stobs mchog thob/ /ji ltar bdag nyid yun rings bslabs pa bzhin/ /des ni sems can rnams kyi bsam pa</text></item>
<item><p>202a6</p><section>dkon brtsegs</section><text>shes/ /chos bslabs nas ni khyad par 'thob 'gyur te/ /khyad par thob cing ye shes dag gyur nas/ /de ni sems can rnams kyi bsam pa shes/ /de phyir bsam pa bzhin du chos ston to/ /shA ri'i bu de</text></item>
<item><p>202a7</p><section>dkon brtsegs</section><text>ltar na/ byang chub sems dpa' shes rab kyi pha rol du phyin pa la spyod do/ /shA ri'i bu gzhan yang byang chub sems dpa' shes rab kyi pha rol tu phyin pa la spyod pa de ltar blo sbyangs pa dang / de ltar chos snang</text></item>
<item><p>202a8</p><section>dkon brtsegs</section><text>ba'i sgo shin du yongs su dag pas 'di ltar slob ste/ 'phags pa'i yang dag par lta ba 'byung ba ni rgyu gnyis dang rkyen gnyis te/ gnyis gang zhe na/ gzhan gyi sgra dang bdag nyid tshul bzhin yid la byed pa'o/ /de 'di snyam</text></item>
<item><p>202b1</p><section>dkon brtsegs</section><text>du sems te/ gzhan sgra de gang / bdag nyid tshul bzhin yid la byed pa de gang zhe na/ de de ltar tshul bzhin yid la byed pa na 'di snyam du sems par 'gyur te/ rnal 'byor spyod pa gang byang chub sems dpa'i sde snod</text></item>
<item><p>202b2</p><section>dkon brtsegs</section><text>kyi chos kyi rnam grangs 'di ma thos/ /'phags pa'i chos 'dul ba ma thos par ting nge 'dzin tsam gyis dga' ba rnyed nas nga rgyal gyi dbang gis che ba'i nga rgyal du lhung ba de dag ni skye ba dang / /rga ba dang / na ba dang /</text></item>
<item><p>202b3</p><section>dkon brtsegs</section><text>'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa las yongs su myi thar/ sdug bsngal gyi phung po las yongs su mi thar te/ de dag la de bzhin</text></item>
<item><p>202b4</p><section>dkon brtsegs</section><text>gshegs pas dgongs nas 'di skad gsungs so/ /pha rol la rjes su 'thun pa thos pa ni rga ba dang 'chi ba las rnam par grol pa'o/ /yang bcom ldan 'das kyis gsungs pa/ chos rnams thos nas rnam par</text></item>
<item><p>202b5</p><section>dkon brtsegs</section><text>shes/ /thos nas sdig pa mi byed de/ /thos nas gnod pa spong bar 'gyur/ /thos nas mya ngan 'das pa 'thob/ /thos 'dod thos pa 'phel bar 'gyur/ /thos pas shes rab 'phel bar 'gyur/ /shes</text></item>
<item><p>202b6</p><section>dkon brtsegs</section><text>rab kyis ni don rnams spyod/ /don rnyed nas ni bde 'thob 'gyur/ /don rnyed de ni yid rno ste/ /tshe 'di la ni mya ngan 'das/ /chos gtsang mkhas pa gtsang ma dang / /mchog tu bde bar thob par 'gyur/</text></item>
<item><p>202b7</p><section>dkon brtsegs</section><text>shA ri'i bu de ltar byang chub sems dpas byang chub sems dpa'i sde snod kyi chos kyi rnam grangs 'phags pa'i chos 'dul ba shin du mnyan par bya/ blang bar bya/ gzung bar bya/ bklag par bya/ kun</text></item>
<item><p>202b8</p><section>dkon brtsegs</section><text>chub par bya/ gzhan la yang rgya cher yang dag par rab tu bstan par bya'o/ /shA ri'i bu gang byang chub sems dpa'i sde snod kyi chos kyi rnam grangs mi nyan pa dang / tshul bzhin du sbyor bar mi byed pa</text></item>
<item><p>203a1</p><section>dkon brtsegs</section><text>de dag ni 'phags pa'i lam las yongs su nyams par 'gyur te/ de la dgongs nas de bzhin gshegs pa 'di skad du bdag nyid tshul bzhin yid la byed pa ni rga ba dang / na ba dang 'chi ba las</text></item>
<item><p>203a2</p><section>dkon brtsegs</section><text>grol ba'o zhes gsung ngo / /de 'di ltar slob ste byang chub sems dpa'i tshul bzhin sbyor ba ni gang / ji ltar na byang chub sems dpa' tshul bzhin sbyor ba yin snyam nas de 'di ltar slob ste/ byang chub sems</text></item>
<item><p>203a3</p><section>dkon brtsegs</section><text>dpa' sems dpa' chen po ni chos gang la yang sbyor bar mi byed rab tu sbyor bar mi byed do/ /tshul bzhin du sbyor ba zhes bya ba de ni mi sbyor ba'i tshig bla dgas so/ /gzhan yang byang chub sems dpa' tshul bzhin du</text></item>
<item><p>203a4</p><section>dkon brtsegs</section><text>sbyor ba ni sgra 'byin par mi byed/ zlos pa 'byin par mi byed/ gang nas sgra 'byung ba de yang mi dmigs/ sgra de nyid gang nas byung / gang du 'gags ces sngon gyi mtha' dang / phyi ma'i mtha' la rtog par byed de/ gang smras</text></item>
<item><p>203a5</p><section>dkon brtsegs</section><text>pa dang / gang smra ba dang / gang smra bar 'gyur ba dang / gang gis smras pa dang / gang gis smra ba dang / gang gis smra bar 'gyur ba dang / gang spong ba'i phyir smras pa dang / gang spong ba'i phyir smra ba dang / gang spong ba'i phyir smra bar 'gyur</text></item>
<item><p>203a6</p><section>dkon brtsegs</section><text>ba dang / gang khong du chud par bya ba'i phyir smras pa dang / gang khong du chud par bya ba'i phyir smra ba dang / gang khong du chud par bya ba'i phyir smra bar 'gyur ba de thams cad yongs su btsal na 'das pa'i rnam pa dang /</text></item>
<item><p>203a7</p><section>dkon brtsegs</section><text>ma 'ongs pa'i rnam pa dang / da ltar byung ba'i rnam par mi dmigs pa de ni de'i tshul bzhin sbyor ba'o zhes de de ltar slob bo/ /byang chub sems dpa' de ltar tshul bzhin du sbyor bas ji ltar na tshul bzhin du mthong zhe na/ de 'di</text></item>
<item><p>203a8</p><section>dkon brtsegs</section><text>ltar slob ste gang gi tshe na byang chub sems dpa' chos thams cad rang bzhin gyis 'gags par mthong ba de'i tshe tshul bzhin mthong ngo / /gang gi tshe chos thams cad rang bzhin gyis nye bar zhi bar mthong ba de'i tshe tshul bzhin</text></item>
<item><p>203b1</p><section>dkon brtsegs</section><text>mthong ngo / /gang gi tshe chos thams cad rnam par zhi bar mthong ba de'i tshe tshul bzhin mthong ngo / /gang gi tshe chos thams cad rang bzhin gyis snyoms par ma zhugs par mthong ba de'i tshe tshul bzhin mthong ngo / /gang</text></item>
<item><p>203b2</p><section>dkon brtsegs</section><text>gi tshe chos thams cad ma skyes par mthong ba de'i tshe tshul bzhin mthong ngo / /gang gi tshe chos thams cad ma byung bar mthong ba de'i tshe tshul bzhin mthong ngo / /gang gi tshe chos thams cad shin du yang dag par ma byung bar mthong</text></item>
<item><p>203b3</p><section>dkon brtsegs</section><text>ba de'i tshe tshul bzhin mthong ngo / /gang gi tshe chos thams cad mya ngan las 'das par mthong ba de'i tshe tshul bzhin mthong ngo / /de gang gis mthong ba de la yang rtog ste/ ci nas kyang mi mthong ba dang / mi rtog pa de ltar mthong ste/</text></item>
<item><p>203b4</p><section>dkon brtsegs</section><text>de ltar mthong na tshul bzhin mthong ba zhes bya'o/ /yang 'di ltar slob ste byang chub sems dpa' tshul bzhin du sbyor ba ni chos gang la yang the tshom dang rmongs pa med do/ /tshul bzhin du sbyor ba ni chos gang la</text></item>
<item><p>203b5</p><section>dkon brtsegs</section><text>yang sgrib pa med de/ /tshul bzhin du sbyor ba ni chos gang la yang gang thar pa'i sgor mi 'gyur ba med do/ /tshul bzhin du sbyor ba ni chos gang yang spang bar bya ba'i phyir 'bad pa med do/ /tshul bzhin du sbyor ba ni chos</text></item>
<item><p>203b6</p><section>dkon brtsegs</section><text>gang la yang rtogs par bya ba'i phyir 'bad par med de/ gang chos thams cad yang dag par mthong ba dang / ji lta ba bzhin du mthong ba de ni yang dag par lta ba'o/ /chos thams cad ji lta ba bzhin du mthong ba gang zhe na/</text></item>
<item><p>203b7</p><section>dkon brtsegs</section><text>'di lta ste ma mthong ba'o/ /ma mthong ba zhes bya ba de ni ma skyes pa'i tshig bla dgas so/ /ma skyes pa zhes bya ba de ni yang dag par ma byung ba'i tshig bla dgas so/ /yang dag par ma byung ba zhes bya ba gang zhe na/ de ni mi snang ba'i</text></item>
<item><p>203b8</p><section>dkon brtsegs</section><text>tshig bla dgas te/ de bzhin gshegs pa de la dgongs nas 'du byed thams cad mi skye bar mthong na yang dag pa nyid du nges pa la 'jug ste/ 'di lta ste yang dag pa nyid du nges pa la 'jug pa de ni yang dag par lta ba'o/ /</text></item>
<item><p>204a1</p><section>dkon brtsegs</section><text>zhes de skad gsung ngo / /de 'di snyam du sems te ci'i phyir na yang dag pa nyid du nges pa la 'jug pa zhes bya zhes de 'di ltar slob ste/ chos thams cad gang dang mnyam pa sangs rgyas kyi chos de dang mnyam ste/</text></item>
<item><p>204a2</p><section>dkon brtsegs</section><text>de bas na yang dag pa nyid du nges pa la 'jug pa'o/ /de lta bas na yang dag pa nyid du nges pa la 'jug 'dod pa rnams kyis byang chub sems dpa'i sde snod rnam grangs 'di nyid shin du mnyan par bya/ blang</text></item>
<item><p>204a3</p><section>dkon brtsegs</section><text>bar bya/ bzung bar bya/ bklag par bya/ kun chub par bya/ byang chub sems dpa'i sde snod kyi chos kyi rnam grangs 'di nyid la yang tshul bzhin du sbyar ba bya ste/ /shA ri'i bu de ltar byang chub sems dpa'</text></item>
<item><p>204a4</p><section>dkon brtsegs</section><text>shes rab kyi pha rol du phyin pa la spyod do/ /shA ri'i bu gzhan yang byang chub sems dpa' shes rab kyi pha rol du phyin pa la spyod pa de ltar blo shin du yongs su sbyangs pa dang / de ltar chos snang ba'i sgo shin du yongs</text></item>
<item><p>204a5</p><section>dkon brtsegs</section><text>su dag pas tshul bzhin du 'jug pa la brtson na tshul bzhin gyi tshig mthong ngo / /de la tshul bzhin du 'jug pa gang / tshul bzhin gyi tshig gang zhe na/ de ltar na byang chub sems dpa'i tshul bzhin du 'jug pa ni</text></item>
<item><p>204a6</p><section>dkon brtsegs</section><text>'di lta ste/ zhi gnas kyi gnas la 'jug pa dang / lhag mthong rnam par rtog pa la 'jug pa ni tshul bzhin du 'jug pa'o/ /lus dben par 'jug pa dang / sems yid du 'ong bar 'jug pa dang / chad pa ma yin</text></item>
<item><p>204a7</p><section>dkon brtsegs</section><text>par 'jug pa dang / rtag pa ma yin par 'jug pa dang / rgyu dang rkyen la 'jug pa dang / rten cing 'brel par 'byung ba la 'jug pa dang / sems can med pa dang / srog med pa dang / gang zag med pa la</text></item>
<item><p>204a8</p><section>dkon brtsegs</section><text>'jug pa dang / ma 'ongs ma phyin mi gnas pa la 'jug pa dang / mi 'pho ba dang / rgyu dang 'bras bu chud mi za ba dang / rgyu stong pa nyid du rnam par 'byed pa la 'jug pa dang / mtshan ma med par 'dris par</text></item>
<item><p>204b1</p><section>dkon brtsegs</section><text>bya ba la 'jug pa dang / smon pa med par rab tu shes pa la 'jug kyang stong pa nyid dang / mtshan ma med pa dang / smon pa med pa len par 'jug pa ma yin pa dang / ting nge 'dzin dang / snyoms par</text></item>
<item><p>204b2</p><section>dkon brtsegs</section><text>'jug pa len pa la 'jug kyang ting nge 'dzin gyi dbang gis skye ba la mi 'jug pa dang / mngon par shes pa'i ye shes len pa la 'jug kyang zag pa zad pa la mi 'jug pa dang / mi skye bar rtog pa la</text></item>
<item><p>204b3</p><section>dkon brtsegs</section><text>'jug kyang nges par gyur par 'gro ba la mi 'jug pa dang / sems can thams cad bdag med par rtogs par 'jug kyang snying rje chen po gtong ba la mi 'jug pa dang / skye ba thams cad 'jig</text></item>
<item><p>204b4</p><section>dkon brtsegs</section><text>par mthong ba la 'jug kyang srid pa bsam gyis mi khyab pa len pa la 'jug pa dang / mya ngan las 'da' bar 'dod pa la 'jug kyang chos mngon du bya ba la mi 'jug pa dang / 'dod pa'i yon tan gyi dga' ba dang</text></item>
<item><p>204b5</p><section>dkon brtsegs</section><text>btang snyoms pa la 'jug kyang chos kyi dga' ba 'dor ba la mi 'jug pa dang / rtog pa spros pa thams cad gtong ba la 'jug kyang thabs mkhas pa gtong ba la mi 'jug pa ste/ shA ri'i bu de ni tshul bzhin du</text></item>
<item><p>204b6</p><section>dkon brtsegs</section><text>'jug pa zhes bya'o/ /shA ri'i bu tshul bzhin gyi tshig ces bya ba gang zhe na/ rigs pa'i tshig de ni tshul bzhin gyi tshig go/ /shA ri'i bu gzhan yang tshul bzhin gyi tshig de ni tshul gyi tshig go/ de ni sgo'i tshig go/</text></item>
<item><p>204b7</p><section>dkon brtsegs</section><text>de ni kha'i tshig go/ /de ni rgyu'i tshig go/ /de ni rab tu rnam par 'byed pa'i tshig go/ /de ni mi 'gal ba'i tshig go/ /de ni mi brtsod pa'i tshig go/ /de ni btang snyoms kyi tshig go/ /mi len pa'i tshig go/ /mi 'dor ba'i</text></item>
<item><p>204b8</p><section>dkon brtsegs</section><text>tshig dang / ma spros pa'i tshig dang / mi bsnan pa'i tshig dang / ma bri ba'i tshig dang / mi skye ba'i tshig dang / rtsod pa'i gzhi med pa'i tshig dang / mi ldog pa'i tshig dang / gnyen po med pa'i tshig dang / de kho na'i tshig dang /</text></item>
<item><p>205a1</p><section>dkon brtsegs</section><text>de bzhin kho na'i tshig dang / ma log pa de bzhin nyid kyi tshig dang / gzhan ma yin pa de bzhin nyid kyi tshig dang / de bzhin nyid kyi tshig dang / ji lta ba bzhin gyi tshig dang / dus gsum mnyam pa nyid</text></item>
<item><p>205a2</p><section>dkon brtsegs</section><text>kyi tshig dang / yongs su chad pa'i tshig dang / gzugs rnam par shes pa'i gnas med pa'i tshig dang / tshor ba dang / 'du shes dang / 'du byed dang / rnam par shes pa gnas med pa'i tshig go/ /de ni mig</text></item>
<item><p>205a3</p><section>dkon brtsegs</section><text>dang / gzugs dang / mig gi rnam par shes pa'i khams gnas med pa'i tshig go/ /de ni rna ba dang / sgra dang / rna ba'i rnam par shes pa'i khams gnas med pa'i tshig go/ de ni sna dang dri dang / sna'i rnam par shes pa'i khams gnas</text></item>
<item><p>205a4</p><section>dkon brtsegs</section><text>med pa'i tshig go/ /de ni lce dang / ro dang / lce'i rnam par shes pa'i khams gnas med pa'i tshig go/ de ni lus dang / reg dang / lus kyi rnam par shes pa'i khams med pa'i tshig go/ de ni yid dang /</text></item>
<item><p>205a5</p><section>dkon brtsegs</section><text>chos dang / yid kyi rnam par shes pa'i khams gnas med pa'i tshig go/ /de ni don la rton pa'i tshig go/ /de ni chos la rton pa'i tshig go/ /de ni ye shes la rton pa'i tshig go/ /de ni nges pa'i don gyi mdo sde la rton pa'i</text></item>
<item><p>205a6</p><section>dkon brtsegs</section><text>tshig ste/ shA ri'i bu de ni tshul bzhin gyi tshig go/ /de ltar byang chub sems dpa' tshul bzhin du 'jug pa la brtson pa/ tshul bzhin gyi tshig mthong ba de ni gang gis mthong ba de nyid mi mthong ste/ ji ltar mi</text></item>
<item><p>205a7</p><section>dkon brtsegs</section><text>mthong rnam par mi mthong ba de ltar mthong ngo / /de ltar mthong na tshul bzhin mthong ba zhes bya'o/ /shA ri'i bu yang byang chub sems dpa' tshul bzhin du sbyor ba ni chos gang la yang rmongs par mi 'gyur ro/ /byang chub</text></item>
<item><p>205a8</p><section>dkon brtsegs</section><text>sems dpa' tshul bzhin du sbyor ba la chos gang yang gang thar pa'i sgor mi 'gyur ba med do/ /tshul bzhin du sbyor ba ni chos gang yang spong ba'i phyir 'bad pa med do/ /tshul bzhin du sbyor ba ni chos</text></item>
<item><p>205b1</p><section>dkon brtsegs</section><text>gang yang rtogs par bya ba'i phyir 'bad pa med de/ gang chos thams cad yang dag par mthong ba dang / ji lta ba bzhin mthong ba de ni yang dag par lta ba'o/ chos thams cad ji lta ba bzhin du mthong ba</text></item>
<item><p>205b2</p><section>dkon brtsegs</section><text>gang zhe na/ 'di lta ste mi mthong ba'o/ /mi mthong ba gang zhe na/ de ni ma skyes pa'i tshig bla dgas so/ ma skyes pa zhes bya ba gang zhe na/ de ni mi snang ba'i bar gyi tshig bla dgas te/ rgya cher sngar ji ltar bzlas pa de</text></item>
<item><p>205b3</p><section>dkon brtsegs</section><text>ltar de bzhin du bzlas par bya ste/ de ltar na byang chub sems dpa' shes rab kyi pha rol tu phyin pa la spyod do/ /shA ri'i bu gzhan yang byang chub sems dpa' shes rab kyi pha rol tu phyin pa la spyod pa 'di ltar slob ste/</text></item>
<item><p>205b4</p><section>dkon brtsegs</section><text>chos thams cad ni bdag bzhin du tshul bzhin te ji ltar bdag la bdag med pa de bzhin du chos thams cad bdag med par mthong ngo / /ji ltar sems can bdag med pa de bzhin du chos thams cad bdag med</text></item>
<item><p>205b5</p><section>dkon brtsegs</section><text>par mthong ste/ de ltar mthong na tshul bzhin du mthong ngo / /gang tshul bzhin 'khor ba'i khams mthong ba de tshul bzhin mya ngan las 'das pa'i khams dang ldan par mthong ste/ de ni tshul bzhin du sbyor ba zhes</text></item>
<item><p>205b6</p><section>dkon brtsegs</section><text>bya'o/ /de ni chos thams cad kyi rang bzhin la nyon mongs pa'i rang bzhin du bye brag med pa dang ldan par mthong ngo / /rnal 'byor dang rnal 'byor ma yin par yang mi snyoms so/ /tshul bzhin du sbyor bas tshul</text></item>
<item><p>205b7</p><section>dkon brtsegs</section><text>bzhin mthong ste tshul bzhin gyi sbyor ba ji snyed pa sems can gyi gnas thams cad de snyed de/ sems can gyi gnas kyang mi mthong / chos kyi gnas kyang 'khrug par mi byed pa de ni byang chub sems dpa'i tshul bzhin</text></item>
<item><p>205b8</p><section>dkon brtsegs</section><text>sbyor ba ste/ shA ri'i bu de ltar na rnam pa 'di dang / thos pa 'di dang / tshul bzhin du 'jug pa 'di dang / tshul bzhin mthong ba 'di dang / ji lta ba bzhin du mthong ba'i rgyu mthun pa 'di dang / 'di dag ni shes rab ces</text></item>
<item><p>206a1</p><section>dkon brtsegs</section><text>bya ste/ shA ri'i bu de ltar na byang chub sems dpa' shes rab kyi pha rol tu phyin pa la spyod do/ /shA ri'i bu gzhan yang byang chub sems dpa' shes rab kyi pha rol tu phyin pa la spyod pa 'du byas la</text></item>
<item><p>206a2</p><section>dkon brtsegs</section><text>spyod pa'i chos thams cad la shes rab kyis gnas pa yin te/ 'di lta ste ma rig pa dang lhan cig tu mi gnas/ 'du byed rnams dang lhan cig tu mi gnas pa nas rgyas par bya ste/ rga shi'i bar dang lhan cig tu mi</text></item>
<item><p>206a3</p><section>dkon brtsegs</section><text>gnas/ bdag tu lta ba dang lhan cig tu mi gnas pa nas bdag tu lta ba'i rtsa ba las byung ba'i lta bar gyur pa drug bcu rtsa gnyis dang lhan cig tu mi gnas/ mtho bar sems pa dang lhan cig tu mi gnas/</text></item>
<item><p>206a4</p><section>dkon brtsegs</section><text>dma' bar sems pa dang lhan cig tu mi gnas/ 'jig rten gyi chos brgyad rnams dang lhan cig tu mi gnas/ nga rgyal dang / che ba'i nga rgyal dang / log pa'i nga rgyal nas nye ba'i nyon mongs pa nyi shu'i bar</text></item>
<item><p>206a5</p><section>dkon brtsegs</section><text>dang lhan cig tu mi gnas/ chen po dang / 'bring po dang / phra mo nas nyon mongs pa thams cad kyi bar dang lhan cig tu mi gnas/ gti mug gi mun pa rab rib kyi ling tog sgrib pa dang / chod par byed</text></item>
<item><p>206a6</p><section>dkon brtsegs</section><text>pa kun tu dkris te 'dug pa nas/ dma' ba'i chos thams cad kyi bar dang lhan cig tu mi gnas/ rtsod pa'i rnyog pa dang / nyon mongs pa dang / phung po dang / lha'i bu dang / 'chi bdag gi bdud nas bdud</text></item>
<item><p>206a7</p><section>dkon brtsegs</section><text>thams cad kyi las kyi bar dang lhan cig tu mi gnas/ bdag dang sems can dang / srog dang gso ba dang / gang zag dang / shed bu dang / shed las skyes pa nas bdag tu lta ba thams cad kyi</text></item>
<item><p>206a8</p><section>dkon brtsegs</section><text>bar dang lhan cig tu mi gnas/ las kyi sgrib pa dang / nyon mongs pa'i sgrib pa dang / chos kyi sgrib pa dang / lta ba'i sgrib pa dang / rnam par smin pa'i sgrib pa dang / mi shes pa'i sgrib pa nas bag chags</text></item>
<item><p>206b1</p><section>dkon brtsegs</section><text>kyi mtshams sbyor ba thams cad kyi bar dang lhan cig tu mi gnas/ kun du rtog pa dang / rnam par rtog pa dang / mtshan ma dang / dmigs pa dang / mthong ba dang / thos pa dang / dran pa dang /</text></item>
<item><p>206b2</p><section>dkon brtsegs</section><text>rnam par rig pa dang / mdud pa'i sgro 'dogs pa thams cad dang / lhan cig tu mi gnas/ ser sna dang / gtong ba dang / tshul khrims dang / 'chal pa'i tshul khrims dang / bzod pa dang / gnod sems</text></item>
<item><p>206b3</p><section>dkon brtsegs</section><text>dang / brtson 'grus dang / le lo dang / bsam gtan dang / g.yeng ba dang / shes rab dang / 'chal pa'i shes rab nas pha rol du phyin pa'i phyogs dang / mi mthun pa'i phyogs dang / shes pa dang / mi shes pa'i</text></item>
<item><p>206b4</p><section>dkon brtsegs</section><text>bar thams cad dang lhan cig tu mi gnas/ nges pa dang / ma nges pa dang / log par nges pa dang / dge ba dang / mi dge ba dang / kha na ma tho ba dang / kha na ma tho ba med pa dang / 'khor ba dang mya ngan las</text></item>
<item><p>206b5</p><section>dkon brtsegs</section><text>'das pa nas/ chos thams cad kyi gnyen po'i bar dang lhan cig tu mi gnas/ zhing sna tshogs dang / sangs rgyas sna tshogs dang / sems can sna tshogs dang / chos sna tshogs nas sna tshogs</text></item>
<item><p>206b6</p><section>dkon brtsegs</section><text>thams cad kyi bar dang lhan cig tu mi gnas/ mi shes pa dang / shes pa dang / rnam par shes pa dang / kun rdzob dang / don dam pa nas sems can thams cad kyi mtshan ma yid la byed pa dag dang lhan</text></item>
<item><p>206b7</p><section>dkon brtsegs</section><text>cig tu mi gnas/ shes rab mi rgyu ba dang / lus med pa dang / mtshan nyid med pa dang / mtshan ma med pa dang / 'dus ma byas nas yid la byed pa thams cad dang / sems dang rnam par shes pa'i gnas</text></item>
<item><p>206b8</p><section>dkon brtsegs</section><text>dag gi bar dang lhan cig tu mi gnas te/ de dag dang gzhan yang 'dus byas la spyod pa'i chos dpag tu med pa dag dang lhan cig tu mi gnas so/ /de ltar na byang chub sems dpa' shes rab kyi pha rol tu phyin pa la</text></item>
<item><p>207a1</p><section>dkon brtsegs</section><text>spyod pa'i shes rab de ni 'dus byas kyi spyod pa thams cad dang lhan tu mi gnas te/ shA ri'i bu de ltar na byang chub sems dpa' shes rab kyi pha rol du phyin pa la spyod do/ /shA ri'i bu gzhan</text></item>
<item><p>207a2</p><section>dkon brtsegs</section><text>yang byang chub sems dpa' byang chub sems dpa'i sde snod la gnas pa shes rab kyi pha rol tu phyin pa la spyod pa/ shes rab kyi pha rol tu phyin pa rnam par 'byed mkhas pa yin te/ chos thams cad</text></item>
<item><p>207a3</p><section>dkon brtsegs</section><text>la mkhas pa rjes su 'thob bo/ /de la shes rab rnam par 'byed pa gang zhe na/ 'di lta ste phung po la mkhas pa dang / khams la mkhas pa dang / skye mched la mkhas pa dang / bden pa la mkhas pa dang /</text></item>
<item><p>207a4</p><section>dkon brtsegs</section><text>so so yang dag par rig pa la mkhas pa dang / rton pa la mkhas pa dang / rnam par shes pa dang / ye shes la mkhas pa dang / byang chub kyi yan lag la mkhas pa dang / lam la mkhas pa dang / rten cing 'brel</text></item>
<item><p>207a5</p><section>dkon brtsegs</section><text>par 'byung ba la mkhas pa dang bcu ste/ mkhas pa rnam pa bcu po 'di dag gi rnam par 'byed pa gang yin pa de ni shes rab rnam par 'byed pa zhes bya'o/ /de la phung po la mkhas pa gang zhe na/ gang 'di phung</text></item>
<item><p>207a6</p><section>dkon brtsegs</section><text>po rnams kyi dper bya ba bstan pa 'di lta ste/ dbu ba rdos pa lta bur bstan pa dang / smig rgyu lta bur bstan pa dang / chu bur lta bur bstan pa dang / chu shing lta bur bstan pa dang / sgyu ma lta bur bstan pa dang /</text></item>
<item><p>207a7</p><section>dkon brtsegs</section><text>rmi lam lta bur bstan pa dang / brag cha lta bur bstan pa dang / mig yor lta bur bstan pa dang / gzugs brnyan lta bur bstan pa'o/ /gzugs ni chu'i dbu ba lta bu ste/ dbu ba la yang bdag med/</text></item>
<item><p>207a8</p><section>dkon brtsegs</section><text>sems can med/ srog med/ gang zag med/ skyes bu med/ shed bu med/ shes las skyes med de/ dbu ba'i rang bzhin gang yin pa gzugs kyang de'i rang bzhin yin te/ gang de la mkhas pa de ni phung</text></item>
<item><p>207b1</p><section>dkon brtsegs</section><text>po la mkhas pa zhes bya'o/ /tshor ba ni chu'i chu bur lta bu ste/ chu bur la yang bdag med/ sems can med/ srog med/ gang zag med/ shed bu med/ shed las skyes med/ skye ba po med/</text></item>
<item><p>207b2</p><section>dkon brtsegs</section><text>chu bur gyi rang bzhin gang yin pa tshor ba yang de'i rang bzhin yin te/ gang de la mkhas pa 'di ni phung po la mkhas pa zhes bya'o/ /'du shes ni smig rgyu lta bu ste smig rgyu la yang bdag med/</text></item>
<item><p>207b3</p><section>dkon brtsegs</section><text>sems can med pa nas skyes bu'i bar du med de/ smig rgyu'i rang bzhin gang yin pa 'du shes kyang de'i rang bzhin yin te/ gang de la mkhas pa de ni phung po la mkhas pa zhes bya'o// 'du byed</text></item>
<item><p>207b4</p><section>dkon brtsegs</section><text>rnams ni chu shing lta bu ste/ chu shing la yang bdag med/ sems can med/ srog med pa nas/ skyes bu'i bar du med pa ste/ chu shing gi rang bzhin gang yin pa 'du byed dag kyang de'i</text></item>
<item><p>207b5</p><section>dkon brtsegs</section><text>rang bzhin yin te/ gang de la mkhas pa de ni phung po la mkhas pa zhes bya'o/ /rnam par shes pa ni sgyu ma lta bu ste/ sgyu ma la yang bdag med/ sems can med/ srog med/ gang zag med/</text></item>
<item><p>207b6</p><section>dkon brtsegs</section><text>shed bu med/ shed las skyes med/ skyes bu med/ byed pa po med/ tshor ba po med pa ste/ sgyu ma'i rang bzhin gang yin pa rnam par shes pa'i rang bzhin yang de yin te/ gang de la mkhas pa de ni phung po la mkhas</text></item>
<item><p>207b7</p><section>dkon brtsegs</section><text>pa zhes bya'o/ /gzhan yang phung po rnams zhes bya ba ni 'jig rten yin te/ 'jig rten yang 'jig pa'i mtshan nyid do/ /'jig rten rnams kyi rang bzhin gang yin pa phung po rnams kyi rang bzhin yang de yin no/ /</text></item>
<item><p>207b8</p><section>dkon brtsegs</section><text>yang 'jig rten gyi rang bzhin gang yin zhe na/ 'di lta ste/ mi rtag pa'i rang bzhin dang / sdug bsngal gyi rang bzhin te/ phung po yang de'i rang bzhin no/ /gang de la mkhas pa de ni phung po la mkhas pa zhes</text></item>
<item><p>208a1</p><section>dkon brtsegs</section><text>bya'o/ /de ltar na byang chub sems dpa' phung po la mkhas pa shes rab kyi pha rol tu phyin pa la spyod do/ /de la mkhas pa gang zhe na/ 'di lta ste chos kyi khams ni sa'i khams mod kyi chos kyi</text></item>
<item><p>208a2</p><section>dkon brtsegs</section><text>khams sra ba'i mtshan nyid ma yin no/ /chos kyi khams ni chu'i khams mod kyi chos kyi khams rlan pa'i mtshan nyid ma yin no/ /chos kyi khams ni me'i khams mod kyi chos kyi khams tsha ba'i mtshan nyid ma yin no/ /</text></item>
<item><p>208a3</p><section>dkon brtsegs</section><text>chos kyi khams ni rlung gi khams mod kyi chos kyi khams g.yo ba'i mtshan nyid ma yin no/ /chos kyi khams ni mig gi rnam par shes pa'i khams mod kyi chos kyi khams mthong ba'i mtshan nyid ma yin no/ /</text></item>
<item><p>208a4</p><section>dkon brtsegs</section><text>chos kyi khams ni rna ba'i rnam par shes pa'i khams mod kyi chos kyi khams sgra rtog pa'i mtshan nyid ma yin no/ /chos kyi khams ni sna'i rnam par shes pa'i khams mod kyi chos kyi khams dri snom pa'i mtshan nyid ma</text></item>
<item><p>208a5</p><section>dkon brtsegs</section><text>yin no/ /chos kyi khams ni lce'i rnam par shes pa'i khams mod kyi chos kyi khams ro myong ba'i mtshan nyid ma yin no/ /chos kyi khams ni lus kyi rnam par shes pa'i khams mod kyi chos kyi khams reg pa'i mtshan nyid</text></item>
<item><p>208a6</p><section>dkon brtsegs</section><text>ma yin no/ /chos kyi khams ni yid kyi rnam par shes pa'i khams mod kyi chos kyi khams rnam par sgom pa'i mtshan nyid ma yin no/ /chos kyi khams de dang bdag gi khams de ni mtshungs so/ /'dod pa'i khams dang /</text></item>
<item><p>208a7</p><section>dkon brtsegs</section><text>gzugs kyi khams dang / gzugs med pa'i khams ni mtshungs so/ /'khor ba'i khams dang / mya ngan las 'das pa'i khams de mtshungs so/ /de ltar chos thams cad kyi khams dang / nam mkha'i khams</text></item>
<item><p>208a8</p><section>dkon brtsegs</section><text>de mtshungs te/ stong pa nyid dang mtshungs pas mtshungs/ mi 'gyur ba dang mtshungs pas mtshungs te/ 'dus byas kyi khams su 'jug pa dang / 'dus ma byas kyi khams su 'jug pa'i phyir de la bshad pa dpag</text></item>
<item><p>208b1</p><section>dkon brtsegs</section><text>tu med de/ gang khams la 'jug pa des rab tu rnam par 'byed pa ni mkhas pa zhes bya'o/ /de ltar na khams la mkhas pa'i byang chub sems dpa' sems dpa' chen po shes rab kyi pha rol du phyin pa la spyod</text></item>
<item><p>208b2</p><section>dkon brtsegs</section><text>do/ /de la byang chub sems dpa'i skye mched la mkhas pa gang zhe na/ 'di la mig bdag dang bdag gis stong pa ste/ byang chub sems dpa' mig gi rang bzhin 'di lta bu'o zhes yang dag pa ji lta ba bzhin</text></item>
<item><p>208b3</p><section>dkon brtsegs</section><text>du rab tu shes te/ de ni byang chub sems dpa'i skye mched la mkhas pa'o/ /gong ma bzhin du sbyar te/ de bzhin du rna ba dang / sna dang lce dang lus dang / yid bdag dang bdag gis stong pa de byang chub</text></item>
<item><p>208b4</p><section>dkon brtsegs</section><text>sems dpa' yid kyi rang bzhin ni 'di lta bu'o/ /zhes yang dag pa ji lta ba bzhin du rab tu shes te/ dge ba stsogs pa'i phyir gang skye mched la kun stsogs pa dang / sna tshogs stsogs pa de dag stsogs par</text></item>
<item><p>208b5</p><section>dkon brtsegs</section><text>mi byed cing dge ba dang mi dge ba'i chos rnams la 'du shes gnyis su mi 'jug ste/ de ni byang chub sems dpa'i skye mched la mkhas pa'o/ /'di ni mig gi skye mched do/ /'di ni gzugs kyi skye mched do zhes</text></item>
<item><p>208b6</p><section>dkon brtsegs</section><text>de ltar mig dang gzugs rnams la 'dod chags med par mthong yang 'dod chags med pa mngon du mi byed pa de ni byang chub sems dpa'i skye mched la mkhas pa'o/ /rna ba dang sgra/ sna dang dri/ lce dang ro/ /</text></item>
<item><p>208b7</p><section>dkon brtsegs</section><text>lus dang reg /yid dang chos/ gong ma bzhin du sbyar te/ de ltar byang chub sems dpa' yid dang chos kyi bar du 'dod chags med par mthong mod kyi/ 'dod chags med pa mngon du mi byed pa de ni byang</text></item>
<item><p>208b8</p><section>dkon brtsegs</section><text>chub sems dpa'i skye mched la mkhas pa'o/ /skye mched ces bya ba yang 'phags pa'i skye mched dang / 'phags pa ma yin pa'i skye mched de/ de la 'phags pa'i skye mched ni gang lam sdud par byed pa'o/ /</text></item>
<item><p>209a1</p><section>dkon brtsegs</section><text>'phags pa ma yin pa'i skye mched ni gang lam gtong bar byed pa 'di lta ste/ byang chub sems dpa' lam la gnas pa ni sems can lam la brtson pa bor zhing gnas pa la snying rje chen po 'thob</text></item>
<item><p>209a2</p><section>dkon brtsegs</section><text>cing lam gyi skye mched kyang mi gtong ba ste/ de ni byang chub sems dpa'i skye mched la mkhas pa'o/ /de ltar na byang chub sems dpa'i skye mched kyang mi gtong ba ste/ de ni byang chub sems dpa'i skye</text></item>
<item><p>209a3</p><section>dkon brtsegs</section><text>mched la mkhas pa'o/ /de ltar na byang chub sems dpa'i skye mched la mkhas pa shes rab kyi pha rol du phyin pa la spyod do/ /de la byang chub sems dpa'i bden pa la mkhas pa gang zhe na/ byang chub</text></item>
<item><p>209a4</p><section>dkon brtsegs</section><text>sems dpa'i bden pa la 'jug pa mkhas pa ni rnam pa bzhi ste/ 'di lta ste/ sdug bsngal shes pa dang / kun 'byung ba shes pa dang / 'gog pa shes pa dang / lam shes pa'o/ /de la sdug</text></item>
<item><p>209a5</p><section>dkon brtsegs</section><text>bsngal shes pa gang zhe na/ gang phung po rnams la ni myi skye bar shes pa de ni sdug bsngal shes pa zhes bya'o/ /de la kun 'byung ba shes pa gang zhe na/ gang sred pa 'joms pa de ni kun 'byung ba shes</text></item>
<item><p>209a6</p><section>dkon brtsegs</section><text>pa zhes bya'o/ /de la 'gog pa shes pa gang zhe na/ gang mi 'byung mi 'jig par shes pa de ni 'gog pa shes pa zhes bya'o/ /de la lam shes pa gang zhe na/ gang mnyam pa nyid thob pa'i chos rnams la</text></item>
<item><p>209a7</p><section>dkon brtsegs</section><text>sgro 'dogs pa de ni lam shes pa zhes bya'o/ /gang gi tshe byang chub sems dpas bden pa bzhi de ltar shes rab kyis shes kyang sems can yongs su smin par bya ba'i phyir mngon du mi byed pa de ni bden pa</text></item>
<item><p>209a8</p><section>dkon brtsegs</section><text>la mkhas pa zhes bya'o/ /gzhan yang bden pa la mkhas pa rnam pa gsum ste/ 'di lta ste/ kun rdzob kyi bden pa dang / don dam pa'i bden pa dang / mtshan nyid kyi bden pa'o/ /de la kun rdzob kyi</text></item>
<item><p>209b1</p><section>dkon brtsegs</section><text>bden pa ni 'jig rten gyi tha snyad ji snyed pa dang / yi ge dang sgra dang / brdar bstan pa ste/ de ni kun rdzob kyi bden pa zhes bya'o/ /de la don dam pa'i bden pa gang zhe na/ gang la sems kyi rgyu ba yang</text></item>
<item><p>209b2</p><section>dkon brtsegs</section><text>med na yi ge lta ci smos te de ni don dam pa'i bden pa zhes bya'o/ /de la mtshan nyid kyi bden pa gang zhe na/ 'di lta ste/ mtshan nyid thams cad mtshan nyid gcig la mtshan nyid gcig pa ni mtshan nyid med pa'o de la</text></item>
<item><p>209b3</p><section>dkon brtsegs</section><text>byang chub sems dpa' kun rdzob kyi bden pa 'chad pas mi skyo/ don dam pa'i bden pa mngon du byed par mi ltung / mtshan nyid kyi bden pa mtshan nyid med pas rtogs par byed pa de ni byang chub sems dpa'i</text></item>
<item><p>209b4</p><section>dkon brtsegs</section><text>bden pa la mkhas pa zhes bya'o/ /gzhan yang bden pa ni gcig pu gnyis ma yin pa ste/ 'di lta ste/ 'gog pa'i bden pa'o/ /de la bden pa gcig pu la gang sgro mi 'dogs pa dang / sems can sgro</text></item>
<item><p>209b5</p><section>dkon brtsegs</section><text>'dogs par lhung ba rnams la bden pa sbyor bar byed pa de ni byang chub sems dpa'i bden pa la mkhas pa zhes bya'o/ /gzhan yang phung po lnga rnams ni sdug bsngal ba ste/ gang phung po lnga rnams kyi sdug bsngal</text></item>
<item><p>209b6</p><section>dkon brtsegs</section><text>gyi mtshan nyid de ni sdug bsngal zhes bya'o/ /sdug bsngal gyi mtshan nyid kyi gang stong pa nyid kyi mtshan nyid rtogs pa de ni sdug bsngal 'phags pa'i bden pa zhes bya'o/ /gang phung po lnga rnams kyi bag la nyal rgyu sred</text></item>
<item><p>209b7</p><section>dkon brtsegs</section><text>pa las byung ba'i lta ba de ni kun 'byung ba'i bden pa'o/ /gang sred pa'i rgyu lta ba de la yang sgro mi 'dogs mi len mi snyems pa de ni kun 'byung ba 'phags pa'i bden pa zhes bya'o/ /gang phung po lnga rnams shin</text></item>
<item><p>209b8</p><section>dkon brtsegs</section><text>du zad pa'i phyir 'gag pa sngon gyi mthar ma byung ba/ phyi ma'i mthar mi 'pho ba/ da ltar byung bar mi gnas pa de ni 'gog pa 'phags pa'i bden pa zhes bya'o/ /gang lam la brten nas sdug bsngal shes</text></item>
<item><p>210a1</p><section>dkon brtsegs</section><text>pa dang / kun 'byung ba shes pa dang / 'gog pa shes pa la yang reg par byed la/ rjes las rtogs pa'i shes pa yang thob par byed pa de ni sdug bsngal 'gog par 'gyur ba'i lam</text></item>
<item><p>210a2</p><section>dkon brtsegs</section><text>'phags pa'i bden pa zhes bya'o/ /gang bden pa shes pa de la rnam par rtog pa dang / sems can yongs su brtag pa la rtog par byed pa de ni byang chub sems dpa'i bden pa la mkhas pa zhes bya'o/ /</text></item>
<item><p>210a3</p><section>dkon brtsegs</section><text>gzhan yang tshor ba thams cad sdug bsngal ba ste/ de la tshor bar bya ba rnam par 'byed pa dang / blos rig pa nyid de ni sdug bsngal 'phags pa'i bden pa zhes bya'o/ /rgyu gang gis kun 'byung bar shes pa'i rgyu</text></item>
<item><p>210a4</p><section>dkon brtsegs</section><text>de ji lta ba yang dag par rab tu shes pa de ni kun 'byung ba 'phags pa'i bden pa zhes bya'o/ /gang tshor ba gtong zhing ma tshor ba tshor bar byed pa dang / 'gog pa la yang so sor rtog la tshor ba 'gog</text></item>
<item><p>210a5</p><section>dkon brtsegs</section><text>pa yang mngon du mi byed pa de ni byang chub sems dpa'i sdug bsngal 'gog pa 'phags pa'i bden pa zhes bya'o/ /tshor ba gang gis gzings dang 'dra ba'i lam de sdud par byed la tshor bar dgos pa yang ma</text></item>
<item><p>210a6</p><section>dkon brtsegs</section><text>yin/ lam gyi dgos pa yang ma yin pa de ni byang chub sems dpa'i sdug bsngal 'gog par 'gro ba'i lam 'phags pa'i bden pa zhes bya'o/ /de ltar rtogs nas bden pa de bzhi la mnyam par</text></item>
<item><p>210a7</p><section>dkon brtsegs</section><text>mthong zhing mthong ba shin du dag pa'ang ma yin pa de ni byang chub sems dpa'i bden pa la mkhas pa zhes bya'o/ /gzhan yang skye ba sdug bsngal ba ste/ gang mi skye ba so sor rtog par shes pa de ni sdug bsngal</text></item>
<item><p>210a8</p><section>dkon brtsegs</section><text>shes pa zhes bya'o/ /srid pa'i rkyen gyis skye ba ste/ gang srid pa 'jig par shes pa de ni kun 'byung ba shes pa zhes bya'o/ /skye ba thams cad gang gis myi skye bar shes la de la 'gog pa gang yang med cing</text></item>
<item><p>210b1</p><section>dkon brtsegs</section><text>gang mi 'gog par shes pa de ni zad pa 'gog pa'i shes pa zhes bya'o/ /gang de ltar tshol ba dang / 'jal ba dang / yongs su tshol ba dang / rnam par rtog pa dang / 'jug pa'i shes pa de ni lam shes pa</text></item>
<item><p>210b2</p><section>dkon brtsegs</section><text>zhes bya ste/ gang bden pa'i shes pa de la gzhog par byed kyang bden pa'i shes pa de la mi gnas pa de ni byang chub sems dpa'i bden pa la mkhas pa ste/ de ltar byang chub sems dpa'i bden pa la mkhas</text></item>
<item><p>210b3</p><section>dkon brtsegs</section><text>pa shes rab kyi pha rol tu phyin pa la spyod do/ /de la byang chub sems dpa'i so so yang dag par rig pa la mkhas pa gang zhe na/ bzhi po 'di dag ni byang chub sems dpa'i so so yang dag par rig pa ste/</text></item>
<item><p>210b4</p><section>dkon brtsegs</section><text>bzhi gang zhe na/ 'di lta ste/ don so so yang dag par rig pa dang / chos so so yang dag par rig pa dang / nges pa'i tshig so so yang dag par rig pa dang / spobs pa so so yang dag par rig pa'o/ /de la don so so yang</text></item>
<item><p>210b5</p><section>dkon brtsegs</section><text>dag par rig pa gang zhe na/ gang chos rnams la don dam pa'i tshig tu shes pa dang / gnyis su med pa'i rgyu shes pa dang / rkyen shes pa dang / 'dus pa shes pa dang / mtha' med pa'i rjes su 'gro ba</text></item>
<item><p>210b6</p><section>dkon brtsegs</section><text>shes pa dang / rten pa la 'jug pa shes pa dang / chos kyi dbyings dbyer med par shes pa dang / de bzhin nyid kyis rjes su 'jug pa shes pa dang / yang dag pa'i mtha' mi gnas par shes pa dang /</text></item>
<item><p>210b7</p><section>dkon brtsegs</section><text>stong pa nyid rjes su rtogs pa shes pa dang / mtshan ma med par rtog pa shes pa dang / smon pa med pa la smon pa med par shes pa dang / mngon par 'du mi byed pa la mngon par 'du mi byed par shes pa dang /</text></item>
<item><p>210b8</p><section>dkon brtsegs</section><text>tshul gcig tu 'jug pa shes pa dang / sems can med par 'jug pa shes pa dang / bdag med par 'jug pa shes pa dang / srog med pa byed pa gcig pa shes pa dang / gang zag med pa don dam</text></item>
<item><p>211a1</p><section>dkon brtsegs</section><text>par shes pa dang / 'das pa'i dus la ma chags par shes pa dang / ma 'ongs pa'i dus la mtha' med par shes pa dang / da ltar byung ba'i dus la thams cad du shes pa dang / phung po</text></item>
<item><p>211a2</p><section>dkon brtsegs</section><text>rnams la sgyu mar shes pa dang / khams rnams la sbrul gdug pa dang mtshungs par shes pa dang / skye mched rnams la stong pa nyid du nges par rtog par shes pa dang / /nang zhi ba shes pa dang / phyi rol du</text></item>
<item><p>211a3</p><section>dkon brtsegs</section><text>mi rgyu ba shes pa dang / yul la yul med par shes pa dang / dran pa la gnas su shes pa dang / rtogs pa la khong du chud par shes pa dang / blo gros la mngon sum du shes pa dang / bden pa la</text></item>
<item><p>211a4</p><section>dkon brtsegs</section><text>rab tu rtogs par shes pa dang / sdug bsngal la mi 'byung bar shes pa dang / kun 'byung ba la mngon par 'du mi byed par shes pa dang / 'gog pa la mtshan nyid med par shes pa dang / lam la</text></item>
<item><p>211a5</p><section>dkon brtsegs</section><text>sgrol bar shes pa dang / chos la tshig rab tu tha dad par shes pa dang / dbang po rnams la 'jug par shes pa dang / stobs rnams la mi rdzi bar shes pa dang / zhi gnas la gnas su shes pa dang /</text></item>
<item><p>211a6</p><section>dkon brtsegs</section><text>lhag mthong la snang bar shes pa dang / sgyu ma la bsgrub par shes pa dang / smig rgyu la 'khrul par shes pa dang / rmi lam la mi bden pa mthong bar shes pa dang / brag cha la rkyen la</text></item>
<item><p>211a7</p><section>dkon brtsegs</section><text>'jug par shes pa dang / mig yor la 'pho bar shes pa dang / mtshan nyid sna tshogs pa la mtshan nyid gcig tu shes pa dang / 'du ba la 'bral bar shes pa dang / rab tu sbyangs pa la phyir</text></item>
<item><p>211a8</p><section>dkon brtsegs</section><text>mtshams sbyor ba med par shes pa dang / nyan thos kyi theg pa la sgra'i rjes su 'gro bar 'jug par shes pa dang / rang sangs rgyas kyi theg pa la rten pa la 'jug par shes shing /</text></item>
<item><p>211b1</p><section>dkon brtsegs</section><text>dben pa mchog tu shes pa dang / theg pa chen po la dge ba'i rtsa ba'i tshogs bsags pa thams cad shes pa ste/ de ni byang chub sems dpa'i don so so yang dag par rig pa zhes bya'o/ /gzhan</text></item>
<item><p>211b2</p><section>dkon brtsegs</section><text>yang don so so yang dag par rig pa ni gang don la rton pa ste/ chos thams cad kyi chos nyid kun gyi don la rton pa nyid kyi rjes su 'brang ba'o/ /de ci'i phyir zhe na/ chos thams cad ma lus par stong</text></item>
<item><p>211b3</p><section>dkon brtsegs</section><text>pa ste/ stong pa'i don gang yin pa de ni don no/ /chos thams cad ma lus par mtshan ma med pa ste/ mtshan ma med pa'i don gang yin pa de ni don no/ /chos thams cad ma lus par smon pa med pa ste/</text></item>
<item><p>211b4</p><section>dkon brtsegs</section><text>smon pa med pa'i don gang yin pa de ni don no/ /chos thams cad ma lus par rnam par phye ba ste/ rnam par phye ba'i don gang yin pa de ni don no/ /chos thams cad ma lus par sems can med/</text></item>
<item><p>211b5</p><section>dkon brtsegs</section><text>srog med/ gang zag med pa ste/ gang zag med pa'i don gang yin pa de ni don no/ /gang de lta bu'i chos rnams rtogs pa de ni don so so yang dag par rig pa zhes bya ste/ gang don ston pa de ni</text></item>
<item><p>211b6</p><section>dkon brtsegs</section><text>gnas med pa ston pa'o/ /de ni mi zad pa ston pa'o/ /so so yang dag par rig pa ni rtogs pa'i don ston pa yin te/ sangs rgyas bcom ldan 'das rnams kyis gnang ba/ rjes su yid rang ba/</text></item>
<item><p>211b7</p><section>dkon brtsegs</section><text>yang dag par/ de kho na gzhan ma yin pa/ shes rab kyis shin du rtogs pa/ thams cad du kha na ma tho ba med pa de ni byang chub sems dpa'i don so so yang dag par rig pa zhes bya'o/ /de la</text></item>
<item><p>211b8</p><section>dkon brtsegs</section><text>chos so so yang dag par rig pa gang zhe na/ gang dge ba dang / mi dge ba dang / kha na ma tho ba dang bcas pa dang / kha na ma tho ba med pa dang / zag pa dang bcas pa dang / zag pa med/</text></item>
<item><p>212a1</p><section>dkon brtsegs</section><text>pa dang / 'jig rten pa dang / 'jig rten las 'das pa dang / 'dus byas dang / 'dus ma byas dang / kun nas nyon mongs pa dang / rnam par byang ba'i cha dang 'thun pa dang / 'khor ba dang mya ngan las 'das par nye</text></item>
<item><p>212a2</p><section>dkon brtsegs</section><text>bar 'gro ba'i chos rnams la 'jug par shes pa dang / chos kyi dbyings mnyam pa nyid shes pa dang / byang chub mnyam pa nyid shes pa dang / khams mnyam pa nyid shes pa ste/ de ni chos so so yang dag par rig pa zhes</text></item>
<item><p>212a3</p><section>dkon brtsegs</section><text>bya'o/ /gzhan yang chos so so yang dag par rig pa ni gang 'dod chags spyod pa rnams la sems can 'jug pa shes pa dang / bcos pa'i 'dod chags spyod pa rnams dang / 'dod chags brtan par spyod pa rnams dang / 'dod chags</text></item>
<item><p>212a4</p><section>dkon brtsegs</section><text>chung ngu spyod pa rnams dang / rnam par mi ldang ba'i 'dod chags spyod pa rnams dang / mtha' ma rtag tu med pa'i 'dod chags spyod pa rnams dang / da ltar byung ba la rkyen kyis 'dod chags spyod pa rnams la 'jug pa ste/</text></item>
<item><p>212a5</p><section>dkon brtsegs</section><text>sems can gang dag nang du 'dod chags la phyi rol du 'dod chags med pa dang / phyi rol du 'dod chags la nang du 'dod chags med pa dang / nang du'ang 'dod chags med/ phyi rol du'ang 'dod chags med pa dang / nang dang phyi rol</text></item>
<item><p>212a6</p><section>dkon brtsegs</section><text>du 'dod chags pa dang / gzugs 'dod chags la sgra la 'dod chags med pa dang / sgra la 'dod chags la gzugs la 'dod chags med pa dang / gzugs dang sgra la 'dod chags pa dang / gzugs dang sgra la 'dod</text></item>
<item><p>212a7</p><section>dkon brtsegs</section><text>chags med pa dang / dri la 'dod chags med pa dang / dri la 'dod chags la reg la 'dod chags med pa dang / reg la 'dod chags la ro la 'dod chags med pa dang / ro la 'dod chags la gzugs la 'dod chags</text></item>
<item><p>212a8</p><section>dkon brtsegs</section><text>med dri la 'dod chags med pa de ni 'dod chags spyod pa rnams kyi 'jug pa ste/ 'jug pa de'i sgos 'dod chags spyod pa rnams la nyi khri chig stong / zhe sdang spyod pa rnams la nyi khri chig stong / gti mug spyod pa rnams</text></item>
<item><p>212b1</p><section>dkon brtsegs</section><text>la nyi khri chig stong / cha mnyam par spyod pa rnams la nyi khri chig stong ste/ gang de dag gi spyod pa brgyad khri bzhi stong gi sems 'jug par shes pa dang / ji ltar rigs pa bstan pa shes pa dang / mi mang mi nyung bar bstan pa shes</text></item>
<item><p>212b2</p><section>dkon brtsegs</section><text>pa dang / 'dod pa las yang dag par 'da' bar shes pa dang / snod kyi khyad par shes pa dang / 'bras bu yod par bstan pa de ni chos so so yang dag par rig pa zhes bya'o/ /de la nges pa'i tshig so so yang dag par rig pa gang zhe na/ gang</text></item>
<item><p>212b3</p><section>dkon brtsegs</section><text>skad thams cad la skad med par 'jug par shes pa dang / lha'i skad dang / klu'i skad dang / gnod sbyin gyi skad dang / dri za'i skad dang / mi 'am ci'i skad dang / lto 'phye chen po'i skad dang / mi dang mi ma yin pa'i skad dang / 'gro</text></item>
<item><p>212b4</p><section>dkon brtsegs</section><text>ba lngar skyes pa'i sems can rnams kyi skad dang / sgra dang dbyangs rnams las skad des de dag la chos 'chad pa ste/ de ni nges pa'i tshig so so yang dag par rig pa zhes bya ste/ de ltar chos de dag brtag par bya'o/ /de ltar</text></item>
<item><p>212b5</p><section>dkon brtsegs</section><text>chos de dag bsdu bar bya'o/ /de ltar chos de dag rjes su rgyun chags par bya'o/ /de ltar chos de dag yi ge rnams kyis sbrel bar bya'o/ /de tshig gcig gi bla dgas shes/ tshig gnyis pa'i bla dgas shes/ tshig mang</text></item>
<item><p>212b6</p><section>dkon brtsegs</section><text>po'i bla dgas shes/ bud med kyi tshig shes/ skyes pa'i tshig shes/ ma ning gi tshig shes/ bsdus pa'i tshig shes/ rgyas pa'i tshig shes/ smad pa'i tshig shes/ 'das pa'i tshig shes/ ma 'ongs pa'i tshig shes/ da</text></item>
<item><p>212b7</p><section>dkon brtsegs</section><text>ltar byung ba'i tshig shes/ yi ge gcig gis sgro btags pa shes te/ de ni nges pa'i tshig so so yang dag par rig pa zhes bya'o/ /yang de'i nges pa'i tshig so so yang dag par rig pa ni 'khrul pa ma yin/ zlos pa ma yin/</text></item>
<item><p>212b8</p><section>dkon brtsegs</section><text>brtags pa ma yin/ don gsal ba'i yi ge yongs su byang ba ste/ ci nas kyang 'khor ba yang dag par dga' ba/ sna tshogs pa/ zab pa/ zab par snang ba/ kun rdzob dang / don dam pas brgyan pa/ bdag gis sems</text></item>
<item><p>213a1</p><section>dkon brtsegs</section><text>mthong ba'i shes pa la rag lus pa/ /sangs rgyas kyis gnang ba/ sems can thams cad dga' bar byed pa ste/ de nas byang chub sems dpa'i nges pa'i tshig so so yang dag par rig pa zhes bya'o/ /de la byang chub</text></item>
<item><p>213a2</p><section>dkon brtsegs</section><text>sems dpa'i spobs pa so so yang dag par rig pa gang zhe na/ gang tshig bzang ba mi gnas par lung bstan pa/ ston pa/ rgyun mi 'chad pa/ spobs pa myur bas spobs pa mgyogs shing myur ba/ spobs pa mi</text></item>
<item><p>213a3</p><section>dkon brtsegs</section><text>rmongs pa/ spobs pa ji ltar dris pa bzhin pa/ spobs pa yongs su ma nyams pa/ spobs pa mi 'gal ba/ spobs pa rtsod pa med pa/ spobs pa chos la rab tu dga' ba/ spobs pa bzod pa la gnas pa/ spobs</text></item>
<item><p>213a4</p><section>dkon brtsegs</section><text>pa zab pa/ spobs pa sna tshogs pa/ kun rdzob dang / don dam pa la spobs pa/ sbyin pa dang / tshul khrims dang / bzod pa dang / brtson 'grus dang / bsam gtan dang / shes rab thams cad la gnas pa'i</text></item>
<item><p>213a5</p><section>dkon brtsegs</section><text>spobs pa dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / zhi gnas dang / lhag mthong la spobs</text></item>
<item><p>213a6</p><section>dkon brtsegs</section><text>pa bsam gtan dang / rnam par thar pa dang / ting nge 'dzin dang / snyoms par 'jug pa dang / bden pa la 'jug pa thams cad shes pa'i spobs pa/ theg pa thams cad la spobs pa/ sems can thams</text></item>
<item><p>213a7</p><section>dkon brtsegs</section><text>cad kyi sems dang spyod pa la spobs pa/ tshig mi lkug pa'i spobs pa/ tshig mi rtsub pa'i spobs pa/ tshig mi 'chal pa'i spobs pa/ tshig rtsub mo ma yin pa'i spobs pa/ tshig mnyen pa'i spobs</text></item>
<item><p>213a8</p><section>dkon brtsegs</section><text>pa/ tshig dag pa/ tshig grol pa/ tshig ma chags pa/ tshig btsun pa/ tshig 'brel pa/ tshig ldan pa/ tshig ma nyams pa/ tshig snyan pa/ tshig 'jam pa/ tshig ma smad pa/ tshig 'phags</text></item>
<item><p>213b1</p><section>dkon brtsegs</section><text>pa thams cad kyis bstod pa ste/ zhing mtha' yas pa'i rnam par shes pa'i rjes su song ba'i sgra/ tshangs pa'i sgra skad kyi dbyangs dang 'dra bar rtog par byed pa'i sgra gcig pa/ sangs rgyas kyi gnang ba'i spobs</text></item>
<item><p>213b2</p><section>dkon brtsegs</section><text>pas sems can gzhan dang / gang zag gzhan dag la chos ston to/ /de'i chos bstan pa de yang 'byung bar byed pa/ de byed pa'i sdug bsngal yang dag par zad par 'gyur ba ste/ de ni byang chub sems dpa'i</text></item>
<item><p>213b3</p><section>dkon brtsegs</section><text>spobs pa so so yang dag par rig pa zhes bya'o/ /de ni byang chub sems dpa'i spobs pa la mkhas pa ste/ de ltar na byang chub sems dpa'i spobs pa la mkhas pa shes rab kyi pha rol du phyin pa la spyod do/ /</text></item>
<item><p>213b4</p><section>dkon brtsegs</section><text>bam po bcwa brgyad pa/ /de la byang chub sems dpa'i rton pa gang zhe na/ byang chub sems dpa' rnams kyi rton pa 'di bzhi ste/ bzhi gang zhe na/ 'di lta ste/ don la rton gyi</text></item>
<item><p>213b5</p><section>dkon brtsegs</section><text>tshig 'bru la ma yin pa dang / ye shes la rton gyi rnam par shes pa la ma yin pa dang / nges pa'i don gyi mdo sde rnams la rton gyi drang ba'i don rnams la ma yin pa dang / chos nyid la rton gyi gang zag la ma</text></item>
<item><p>213b6</p><section>dkon brtsegs</section><text>yin pa'o/ /de la don gang / tshig 'bru ni gang zhe na/ tshig 'bru zhes bya ba ni gang 'jig rten gyi chos kyi bya ba la 'jug pa'o/ /don ces bya ba ni gang 'jig rten las 'das pa'i chos rtogs pa'o/ /tshig 'bru</text></item>
<item><p>213b7</p><section>dkon brtsegs</section><text>zhes bya ba ni sbyin pa dang / dul ba dang / sdom pa dang / nges pa bstan pa'o/ /don zhes bya ba ni dul ba dang / zhi gnas dang / sar pa ma yin pa dang / rnying pa ma yin par shes pa'o/ /tshig 'bru</text></item>
<item><p>213b8</p><section>dkon brtsegs</section><text>zhes bya ba ni 'khor ba yongs su bshad pa sgrogs pa'o/ /don zhes bya ba ni mi dmigs pa la rton pa'o/ /tshig 'bru zhes bya ba ni mya ngan las 'das pa'i yon tan yongs su sgrog pa'o/ /don zhes bya</text></item>
<item><p>214a1</p><section>dkon brtsegs</section><text>ba ni chos rang bzhin gyis yongs su mya ngan las 'das pa rnams la rnam par mi rtog pa'o/ /tshig 'bru zhes bya ba ni theg pa ji ltar rnam par gzhag pa bzhin du 'chad pa'o/ /don zhes</text></item>
<item><p>214a2</p><section>dkon brtsegs</section><text>bya ba ni chos tshul gcig par rtogs par shes pa'o/ /tshig 'bru zhes bya ba ni sems can thams cad mi gtong bar bstan pa'o/ /don zhes bya ba ni 'khor gsum yongs su dag pa'o/ /tshig 'bru zhes</text></item>
<item><p>214a3</p><section>dkon brtsegs</section><text>bya ba ni lus dang / ngag dang / yid sdom zhing bslab dang / sbyangs pa'i yon tan thams cad yang dag par len par bstan pa'o/ /don zhes bya ba ni lus dang / ngag dang / yid mi dmigs shing mngon par</text></item>
<item><p>214a4</p><section>dkon brtsegs</section><text>'du mi byed pa yongs su dag pa'o/ /tshig 'bru zhes bya ba ni gnod sems kyi tha ba dang / khro ba dang / nga rgyal dang / rgyags pa dang / dregs pa 'joms zhing bzod pa dang / nges pa bstan pa'o/ /don zhes</text></item>
<item><p>214a5</p><section>dkon brtsegs</section><text>bya ba ni mi skye ba'i chos la bzod pa'o/ /tshig 'bru zhes bya ba ni dge ba'i rtsa ba la brtson 'grus rtsom pa thams cad bstan pa'o/ /don zhes bya ba ni mi len mi gtong ba la gnas pa'i brtson 'grus</text></item>
<item><p>214a6</p><section>dkon brtsegs</section><text>so/ /tshig 'bru zhes bya ba ni bsam gtan dang / rnam par thar pa dang / ting nge 'dzin dang / snyoms par 'jug pa bstan pa'o/ /don zhes bya ba ni 'gog pa'i snyoms par 'jug pa shes pa'o/ /</text></item>
<item><p>214a7</p><section>dkon brtsegs</section><text>tshig 'bru zhes bya ba ni thos pa thams cad 'dzin pa shes rab kyi rtsa ba'o/ /don zhes bya ba ni brjod du med pa'i don to/ /tshig 'bru zhes bya ba ni gang byang chub kyi phyogs kyi chos sum bcu rtsa bdun</text></item>
<item><p>214a8</p><section>dkon brtsegs</section><text>gyi chos rnams rab tu bstan pa'o/ /don zhes bya ba ni gang byang chub kyi phyogs kyi chos sum bcu rtsa bdun gyi chos rnams nan tan tu byed pa'i 'bras bu mngon sum du byed pa'o/ /tshig 'bru zhes bya ba ni sdug bsngal</text></item>
<item><p>214b1</p><section>dkon brtsegs</section><text>dang / kun 'byung ba dang / lam rab tu bstan pa'o/ /don zhes bya ba ni 'gog pa mngon sum du byed pa'o/ /tshig 'bru zhes bya ba ni ma rig pa la sogs te/ rga shi'i bar du bstan pa'o/ /don zhes bya ba ni ma</text></item>
<item><p>214b2</p><section>dkon brtsegs</section><text>rig pa 'gog pa nas rga shi'i bar du 'gog pa'o/ /tshig 'bru zhes bya ba ni zhi gnas dang / lhag mthong gi tshogs bstan pa'o/ /don zhes bya ba ni rig pa dang rnam par grol ba shes pa'o/ /tshig 'bru zhes bya ba ni gang</text></item>
<item><p>214b3</p><section>dkon brtsegs</section><text>'dod chags dang / zhe sdang dang / gti mug dang / cha mnyam par spyod pa rnams la chos bstan pa'o/ /don zhes bya ba ni sems kyi rnam par grol ba mi 'khrugs pa'o/ /tshig 'bru zhes bya ba ni sgrib par byed pa'i chos</text></item>
<item><p>214b4</p><section>dkon brtsegs</section><text>thams cad rab tu ston pa'o/ /don zhes bya ba'i ni sgrib pa med pa'i ye shes rnam par thar pa'o/ /tshig 'bru zhes bya ba ni dkon mchog gsum gyi yon tan bsngags pa mtha' med pa yang dag par rab tu bstan pa'o/ /don zhes</text></item>
<item><p>214b5</p><section>dkon brtsegs</section><text>bya ba ni gang chos 'dod chags med pa dang / 'dus ma byas pa'i dge 'dun gyi yon tan sgrub pa'o/ /tshig 'bru zhes bya ba ni gang byang chub sems dpa'i thog ma sems bskyed nas byang chub kyi snying po'i bar du bslabs pa dang /</text></item>
<item><p>214b6</p><section>dkon brtsegs</section><text>yon tan rtsom pa bstan pa'o/ /don zhes bya ba ni sems kyi skad cig gcig dang ldan pas thams cad mkhyen pa'i ye shes mngon par rdzogs par byang chub pa'o/ /mdor na chos kyi phung po brgyad khri bzhi stong gi bar du bstan</text></item>
<item><p>214b7</p><section>dkon brtsegs</section><text>pa de ni tshig 'bru zhes bya'o/ /sgra dang ye ge dang / tshig 'bru thams cad brjod du myed pa'i don ni don to/ /de la drang ba'i don gyi mdo sde gang zhe na/ gang tshig 'bru bshad pa ji ltar bstan pa bzhin du rgya cher khong du chud par bya ste</text></item>
<item><p>214b8</p><section>dkon brtsegs</section><text>'di dag ni drang ba don gyi mdo sde dag go/ /nges pa'i don gyi mdo sde gang zhe na/ don gang bshad pa ji ltar bstan pa bzhin du rgya cher khong du chud par bya ste/ de dag ni nges pa'i don gyi mdo sde dag go/ /de ji ltar na</text></item>
<item><p>215a1</p><section>dkon brtsegs</section><text>chos la rton gyi gang zag la ma yin zhe na/ gang drang ba'i don de ni gang zag gi don yin pas de la mi rton gyi/ gang nges pa'i don de ni chos nyid ji lta ba bzhin pas de la rton pa ste/ 'di dag ni byang chub sems dpa'i</text></item>
<item><p>215a2</p><section>dkon brtsegs</section><text>rton pa bzhi'o/ /de ltar na byang chub sems dpa' sems dpa' chen po ston pa la mkhas pa shes rab kyi pha rol du phyin pa la spyod do/ /de la byang chub sems dpa' rnams kyi tshig 'bru la mkhas pa gang zhe na/ 'di la byang chub</text></item>
<item><p>215a3</p><section>dkon brtsegs</section><text>sems dpa'i chos gnyis la mkhas pa shes rab kyi pha rol du phyin pa la spyod do/ /chos gnyis gang zhe na/ 'di lta ste/ rnam par shes pa la mkhas pa dang / ye shes la mkhas pa yin no/ /de la rnam par shes pa gang /</text></item>
<item><p>215a4</p><section>dkon brtsegs</section><text>ye shes gang zhe na/ rnam par shes pa zhes bya ba ni 'di lta ste/ rnam par shes pa'i gnas pa bzhi'o/ /bzhi gang zhe na/ gzugs la zhugs pa'i rnam par shes pa yongs su gnas shing gnas pa dang / tshor ba la zhugs pa</text></item>
<item><p>215a5</p><section>dkon brtsegs</section><text>dang / 'du shes la zhugs pa dang / 'du byed la zhugs pa'i rnam par shes pa yongs su gnas shing gnas pa ste de ni rnam par shes pa zhes bya'o/ /de la ye shes gang zhe na/ gang len pa'i phung po lnga rnams la gnas</text></item>
<item><p>215a6</p><section>dkon brtsegs</section><text>pa/ rnam par shes pa'i phung po yongs su shes pa de ni ye shes zhes bya'o/ /gang sa'i khams rnam par shes pa dang / chu'i khams dang / me'i khams dang / rlung gi khams rnam par shes pa de ni rnam par shes</text></item>
<item><p>215a7</p><section>dkon brtsegs</section><text>pa zhes bya'o/ /gang yang ye shes khams bzhi la mi gnas pa chos kyi dbyings tha mi dad par shes pa de ni ye shes zhes bya'o/ /gzhan yang rnam par shes pa zhes bya ba ni gang mig gi rnam par shes pas shes par</text></item>
<item><p>215a8</p><section>dkon brtsegs</section><text>bya ba'i gzugs rnams la shes pa dang / rna ba'i rnam par shes pas shes par bya ba'i sgra rnams dang / sna'i rnam par shes pas shes par bya ba'i dri rnams dang / lce'i rnam par shes pas shes par bya ba'i ro</text></item>
<item><p>215b1</p><section>dkon brtsegs</section><text>rnams dang / lus kyi rnam par shes pas shes par bya ba'i reg rnams dang / yid kyi rnam par shes pa'i shes par bya ba'i chos rnams shes pa de ni rnam par shes pa zhes bya'o/ /gang yang nang gi skye mched rnams la nye bar zhi zhing phyi</text></item>
<item><p>215b2</p><section>dkon brtsegs</section><text>rol gyi skye mched rnams la rgyu ba med pa'i ye shes la rton pas chos gang yang gzhog par mi byed pa de ni ye shes zhes bya'o/ /gzhan yang rnam par shes pa zhes bya ba ni dmigs pa las rnam par shes pa skye ba dang / yongs su</text></item>
<item><p>215b3</p><section>dkon brtsegs</section><text>rtog pa las rnam par shes pa skye ba ste/ de ni rnam par shes pa zhes bya'o/ /gang yang mi 'dzin pa/ mi snyems pa/ mi dmigs pa/ rnam par mi rig pa/ mi 'khrugs pa de ni ye shes zhes bya'o/ /gzhan yang 'dus byas la spyod pa'i</text></item>
<item><p>215b4</p><section>dkon brtsegs</section><text>chos rnams la rnam par shes pa gnas kyi/ 'dus ma byas la rnam par shes pa rgyu ba med do/ /gang yang 'dus ma byas shes pa de ni ye shes so/ /gzhan yang skye ba dang / 'jig pa la gnas pa ni rnam par shes pa'o/ /gang yang</text></item>
<item><p>215b5</p><section>dkon brtsegs</section><text>mi skye mi 'gag mi gnas pa de ni ye shes zhes bya'o/ /de la nges pa'i don gyi mdo sde gang / drang ba'i don gyi mdo sde gang zhe na/ mdo sde gang dag lam la 'jug par byed pa de dag ni drang ba'i don ces bya'o/ /mdo sde gang dag 'bras</text></item>
<item><p>215b6</p><section>dkon brtsegs</section><text>bu la 'jug par byed pa de dag ni nges pa'i don ces bya'o/ /mdo sde gang dag kun rdzob sgrub par byed pa de dag ni drang ba'i don ces bya'o/ /mdo sde gang dag don dam par bstan pa de dag ni nges pa'i don ces bya'o/ /gzhan yang mdo sde</text></item>
<item><p>215b7</p><section>dkon brtsegs</section><text>gang dag las kyi bya ba la 'jug pa de dag ni drang ba'i don ces bya'o/ /mdo sde gang dag las dang nyon mongs pa zad par bstan pa de dag ni nges pa'i don ces bya'o/ /gzhan yang mdo sde gang dag kun nas nyon mongs pa yongs su bshad</text></item>
<item><p>215b8</p><section>dkon brtsegs</section><text>pa'i phyir bstan pa de dag ni drang ba'i don to/ /mdo sde gang dag rnam par byang ba rnam par dag pa'i phyir bstan pa de dag ni nges pa'i don to/ /mdo sde gang dag 'khor bas skyo bar byed pa de dag ni drang ba'i don to/ /mdo sde gang dag</text></item>
<item><p>216a1</p><section>dkon brtsegs</section><text>'khor ba dang mya ngan las 'das pa gnyis su mi 'jug pa de dag ni nges pa'i don to/ /mdo sde gang dag yi ge dang / tshig sna tshogs su bstan pa de dag ni drang ba'i don to/ /mdo sde gang dag zab pa/ blta dka' ba/</text></item>
<item><p>216a2</p><section>dkon brtsegs</section><text>rtogs par dka' ba de dag ni nges pa'i don to/ /mdo sde gang dag tshig 'bru mang ba/ sems can rnams kyi sems rangs par byed pa de dag ni drang ba'i don to/ /mdo sde gang dag tshig dang tshig 'bru nyung la nges par rtogs par byed</text></item>
<item><p>216a3</p><section>dkon brtsegs</section><text>pa de dag ni nges pa'i don to/ /gzhan yang mdo sde gang dag bdag dang / sems can dang / srog dang / skyes bu dang / gang zag dang / shed bu dang / shed las skyes dang / byed pa po dang / tshor ba po'i sgra sna tshogs bdag po</text></item>
<item><p>216a4</p><section>dkon brtsegs</section><text>med pa/ bdag po yod pa bzhin du bstan pa de dag ni drang ba'i don to/ /mdo sde gang dag stong pa nyid dang / mtshan ma med pa dang / smon pa med pa dang / mi 'byung ba dang / ma skyes pa dang / yang dag par mi 'byung ba dang / sems can med pa dang / gang</text></item>
<item><p>216a5</p><section>dkon brtsegs</section><text>zag med pa dang / dus gsum las rnam par thar pa'i sgo bstan pa de dag ni nges pa'i don ces bya'o/ /de la chos gang / gang zag gang zhe na/ gang gang zag tu lta ba la gnas te/ chos kha cig la rtsom pa de dag ni gang</text></item>
<item><p>216a6</p><section>dkon brtsegs</section><text>zag ces bya'o/ /gang zag tu lta ba rtsom pa de'i gang chos gnas pa chos kyi dbyings de ni chos shes bya'o/ /gzhan yang gang zag ni so so'i skye bo'i gang zag dang / so so'i skye bo dge ba'i gang zag dang / dad pas rjes su</text></item>
<item><p>216a7</p><section>dkon brtsegs</section><text>'breng ba'i gang zag dang / chos kyi rjes su 'brang ba'i gang zag dang / brgyad pa'i gang zag dang / rgyun du zhugs pa'i gang zag dang / lan cig phyir 'ong ba'i gang zag dang / phyir mi 'ong ba'i gang zag dang / dgra bcom pa'i</text></item>
<item><p>216a8</p><section>dkon brtsegs</section><text>gang zag dang / rang sangs rgyas kyi gang zag dang / byang chub sems dpa'i gang zag dang / skye bo mang po la phan pa dang / skye bo mang po la bde ba dang / 'jig rten la thugs brtse ba dang / lha dang / mi'i skye bo phal po che'i don dang / phan pa dang bde ba'i phyir</text></item>
<item><p>216b1</p><section>dkon brtsegs</section><text>gang zag gcig 'jig rten du skye bar 'byung bar 'gyur ba 'di lta ste/ de bzhin gshegs pa dgra bcom par yang dag par rdzogs pa'i sangs rgyas te/ gang zag gi sgra de thams cad de bzhin gshegs pas kun rdzob kyi gnas kyis sems</text></item>
<item><p>216b2</p><section>dkon brtsegs</section><text>can rnams gzung ba'i phyir bstan pa'o/ /de la gang mngon par chags pa de dag ni rton pa ma yin pa zhes bya'o/ /de dag rton pa la 'god pa'i phyir chos nyid la rton par bya'i gang zag la ma yin no zhes bcom ldan 'das kyis gsungs</text></item>
<item><p>216b3</p><section>dkon brtsegs</section><text>te/ de la chos nyid gang zhe na/ 'di lta ste/ mi 'gyur ba/ sgro ma btags pa/ mi byed pa/ rnam par mi byed pa/ mi gnas pa/ gnas med pa/ rtsa ba med pa/ thams cad du mnyam pa/ mnyam pa la mnyam pa/ mi mnyam pa la</text></item>
<item><p>216b4</p><section>dkon brtsegs</section><text>mnyam pa/ mnyam pa dang mi mnyam pa la mnyam pa/ rnam par mi rtog pa/ mi rtsom pa/ nges par gyur ba thob pa/ chos thams cad la shin du ngo bo nyid med pa'i mtshan nyid de ni chos nyid ces bya ste/ gang dag chos nyid de la</text></item>
<item><p>216b5</p><section>dkon brtsegs</section><text>rton par byed pa de dag ni khams gang la yang rton par mi byed de/ de bas na chos kyi tshul gyi sgo la 'jug pa 'dis chos thams cad la rton pa'i phyir chos thams cad de lta bu'i chos nyid yin no/ /de dag ni byang chub sems dpa'</text></item>
<item><p>216b6</p><section>dkon brtsegs</section><text>rnams kyi rton pa bzhi zhes bya ste/ de ni byang chub sems dpa'i rton pa la mkhas pa'o/ /de ltar na byang chub sems dpa' rton pa la mkhas pa shes rab kyi pha rol du phyin pa la spyod do/ /de la byang chub sems dpa'i tshogs</text></item>
<item><p>216b7</p><section>dkon brtsegs</section><text>la mkhas pa gang zhe na/ byang chub sems dpa' rnams kyi tshogs ni 'di gnyis te/ gnyis gang zhe na/ 'di lta ste/ bsod nams kyi tshogs dang / ye shes kyi tshogs so/ /de la bsod nams kyi tshogs gang zhe na/ sbyin pa</text></item>
<item><p>216b8</p><section>dkon brtsegs</section><text>las byung ba'i bsod nams bya ba'i dngos po dang / tshul khrims las byung ba'i bsod nams bya ba'i dngos po dang / bsgom pa las byung ba'i bsod nams bya ba'i dngos po dang / byams pa'i sems snyoms par 'jug pa dang /</text></item>
<item><p>217a1</p><section>dkon brtsegs</section><text>snying rje'i sbyor ba dang / dge ba'i rtsa ba thams cad la rtsom pa dang / bdag dang pha rol gyi sdig pa 'chags pa dang / dus gsum du gtogs pa'i sems can thams cad dang / slob pa thams cad dang / mi slob pa thams cad dang /</text></item>
<item><p>217a2</p><section>dkon brtsegs</section><text>rang sangs rgyas thams cad dang / sems dang po bskyed pa rnams dang / spyod pa la zhugs pa rnams dang / phyir mi ldog pa rnams dang / skye ba gcig gis thogs pa'i byang chub sems dpa' rnams kyi sems bskyed pa la rjes su yid rang</text></item>
<item><p>217a3</p><section>dkon brtsegs</section><text>ba dang / 'das pa dang / ma byon pa dang / da ltar byung ba'i sangs rgyas bcom ldan 'das rnams kyi dge ba thams cad kyi rjes su yid rang ba dang ldan pa'i bsod nams bya ba'i dngos po dang / sangs rgyas thams cad dang / 'phags pa thams</text></item>
<item><p>217a4</p><section>dkon brtsegs</section><text>cad la gsol ba 'debs pa dang ldan pa'i bsod nams bya ba'i dngos po dang / dge ba thams cad byang chub tu bsngo ba dang ldan pa'i bsod nams bya ba'i dngos po dang / sems can byang chub tu sems ma bskyed pa rnams byang chub tu</text></item>
<item><p>217a5</p><section>dkon brtsegs</section><text>sems bskyed pa dang / byang chub tu sems bskyed pa rnams la pha rol du phyin pa'i lam ston pa dang / dbul po rnams la longs spyod kyis sdud pa dang / nad pa rnams la sman sbyin pa dang / gus par bsnyen bkur byed pa dang</text></item>
<item><p>217a6</p><section>dkon brtsegs</section><text>mthu chung ba rnams la bzod cing dang du len pa dang / ltung ba rnams mi 'chab pa dang / sdig pa 'chags pa dang / sangs rgyas bcom ldan 'das rnams bzhugs pa dang / yongs su mya ngan las 'das pa rnams la</text></item>
<item><p>217a7</p><section>dkon brtsegs</section><text>bsnyen bkur dang / ri mo thams cad byed pa dang / slob dpon dang mkhan po rnams la ston pa bzhin du ri mo byed pa dang / chos la rin po che rin thang med pa bzhin du yongs su chol ba'i brtson 'grus dang / chos smra</text></item>
<item><p>217a8</p><section>dkon brtsegs</section><text>ba la dga' zhing dpag tshad brgyar yang song ste/ chos nyan pas chog mi shes pa dang / zang zing med par chos 'chad pa dang / pha dang ma la rim gro byed pa dang / byas pa gzo ba dang / byas pa shes pa dang /</text></item>
<item><p>217b1</p><section>dkon brtsegs</section><text>'gyod pa med pa dang / bsod nams bsags pas chog mi shes pa dang / lus bsdams shing tshul 'chos pa med pa dang / ngag bsdams pa'i ngag la tshul 'chos pa med pa dang / yid bsdams pa'i yid la tshul</text></item>
<item><p>217b2</p><section>dkon brtsegs</section><text>'chos pa med pa dang / de bzhin gshegs pa'i mchod rten btsugs pa'i phyir tshangs pa'i bsod nams yongs su 'dzin pa dang / mchod sbyin gtan pa med pa bsags pas mtshan yongs su rdzogs pa dang / dge ba'i rtsa</text></item>
<item><p>217b3</p><section>dkon brtsegs</section><text>ba'i tshogs sna tshogs bsags pas dpe byad bzang po yongs su rdzogs pa dang / nga rgyal med pas lus brgyan pa dang / ngag gi nyes pa thams cad spangs pas ngag brgyan pa dang / blo thogs pa med pas sems brgyan</text></item>
<item><p>217b4</p><section>dkon brtsegs</section><text>pa dang / mngon par shes pa sprul pas sangs rgyas kyi zhing gi rgyan dang / ye shes yongs su dag pas chos kyi mtshan nyid kyi rgyan dang / phra ma dang zhe gcod pa dang / dbye ba'i tshig yongs su spangs pas 'khor mang</text></item>
<item><p>217b5</p><section>dkon brtsegs</section><text>po'i rgyan dang / chos 'dzin pas 'dod chags med pa'i chos kyi rgyan dang / rab tu dga' nas legs so zhes bya ba byin nas chos kyi gtam mi 'jig par byed pa dang / sgrib pa dang / chod pa rnam par spangs shing</text></item>
<item><p>217b6</p><section>dkon brtsegs</section><text>gus par chos nyan pas 'bras bu yod par chos 'chad pa dang / sangs rgyas rnams la bka' thub kyi nags tshal phul bas byang chub kyi shing gi rgyan dang / dge ba'i rtsa ba thams cad sngon du 'gro zhing byang chub kyi sems</text></item>
<item><p>217b7</p><section>dkon brtsegs</section><text>mi gtong bas byang chub kyi snying po'i rgyan dang / las dang nyon mongs pa mi dmigs pas tshe dang shi 'pho yongs su dag pa dang / rin po che phangs pa'i dngos po thams cad yongs su gtong bas lag na rin po che dang /</text></item>
<item><p>217b8</p><section>dkon brtsegs</section><text>mi zad pa'i smon lam thob pas longs spyod mi zad pa dang / khro gnyer med pas mthong ma thag tu sems can rnams dad cing bzhin 'dzum pas gsong por smra ba dang / sems can thams cad la 'od zer snyoms pas</text></item>
<item><p>218a1</p><section>dkon brtsegs</section><text>mnyam pa nyid kyi rgyan thob pa dang / ma lobs pa la mi brnyas pas 'od mang po mthong ba dang / tshul khrims kyi bsod nams bsags pas skye ba yongs su dag pa dang / ltung ba la mi rtsod pas mngal yongs su</text></item>
<item><p>218a2</p><section>dkon brtsegs</section><text>dag pa dang / dge ba bcu'i las yongs su dag pas lha dang mir skye ba dang / rjes su bstan pa thams cad la rab tu rtog pas gdon mi za bar nod pa dang / chos la slob dpon gyi dpe mkhyud med pas chos kyi dbang phyug dang / lhag pa'i</text></item>
<item><p>218a3</p><section>dkon brtsegs</section><text>bsam pa yongs su dag pas 'jig rten thams cad la mngon sum pa dang / nyi tshe ba'i spyod pa mi 'dod pas rgya chen po'i chos la dad pa dang / thams cad mkhyen pa'i sems mi 'dor bas bsod nams thams cad yongs su 'dzin</text></item>
<item><p>218a4</p><section>dkon brtsegs</section><text>pa dang / dad pa sngon du 'gro bas nor bdun yongs su rdzogs pa dang / sngon dam bcas pa nyams su lon par byed pas 'jig rten thams cad mi slu ba dang / dge ba'i chos yongs su rdzogs pas sangs rgyas kyi chos thams cad yongs</text></item>
<item><p>218a5</p><section>dkon brtsegs</section><text>su rdzogs pa ste/ de ni byang chub sems dpa'i bsod nams kyi tshogs la mkhas pa zhes bya'o/ /de la byang chub sems dpa'i ye shes kyi tshogs la mkhas pa gang zhe na/ rgyu gang gis ye shes skye ba ste/ de ltar rgyu dang rkyen gang</text></item>
<item><p>218a6</p><section>dkon brtsegs</section><text>dang gang gis ye shes rtogs pa'o/ /de la rgyu gang / rkyen gang zhe na/ chos tshol ba la rab tu 'dun pa dang / ye shes kyi rjes su song ba'i bshes gnyen bstan pa dang / sangs rgyas kyi ye shes la rten gyi nyan thos dang / rang sangs rgyas</text></item>
<item><p>218a7</p><section>dkon brtsegs</section><text>kyi ye shes la mi rten pa dang / de dag la nga rgyal mi byed pa dang / bla ma la dga' ba dang / ston pa la dga' ba dang / de'i dge ba'i bshes gnyen de dag gis 'di ni bsam pa dang ldan par shes nas ye shes kyi gtam gang yang mi ton pa med</text></item>
<item><p>218a8</p><section>dkon brtsegs</section><text>pa dang / snod du shes nas bar chad med par sems rtse gcig tu chos ston pa dang / des chos de thos nas chos kyi tshogs la brtson par byed de/ gang chos kyi tshogs la brtson par byed pa de nyid de'i ye shes kyi tshogs la brtson</text></item>
<item><p>218b1</p><section>dkon brtsegs</section><text>pa yin no/ /de la chos kyi tshogs la brtson pa gang zhe na/ 'di lta ste don nyung ba dang / bya ba nyung ba dang / sgra nyung ba dang / srod dang tho rangs la mi nyal zhing rnal 'byor la brtson pa dang / 'brel pa'i don la yongs su rtog pa dang / phyir zhing yongs</text></item>
<item><p>218b2</p><section>dkon brtsegs</section><text>su tshol ba dang / sems la rnyog pa med pa dang / sgrib pa gnon pa dang / ltung ba las 'byung bar shes pa dang / 'gyod pa med pa dang / kun nas ldang ba med pa dang / nan tan snying por byed pa dang / chos la gzhol ba dang / chos</text></item>
<item><p>218b3</p><section>dkon brtsegs</section><text>la 'bab pa dang / chos la bab pa dang / chos la rtul ba dang / rtag par mgo dang gos la me 'bar ba lta bu dang / ye shes tshol ba de nyid gnas pa dang / mi lhod pa dang / brtson 'grus mi gtong ba dang / khyad par du 'gro ba dang /</text></item>
<item><p>218b4</p><section>dkon brtsegs</section><text>'du 'dzi las dben pa dang / gcig pur dga' ba dang / dgon pa bde ba yid la byed pa dang / 'phags pa'i rigs la dga' ba dang / sbyangs pa las mi 'gyur ba dang / chos kyi kun dga' la dga' zhing mos pa dang / 'jig</text></item>
<item><p>218b5</p><section>dkon brtsegs</section><text>rten rgyang phan pa'i gsang tshig la ri mor mi byed pa dang / 'jig rten las 'das pa dang chos tshol ba la dran pa mi nyams pa dang / rtogs pa la don rtogs pa'i rjes su 'gro ba dang / blo gros la lam gyi rjes su 'thun par</text></item>
<item><p>218b6</p><section>dkon brtsegs</section><text>byed pa dang / mos pa la sdom pa dang / rkyen la ye shes kyi rjes su rig pa dang / khrel yod pa dang / ngo tsha shes pa'i rgyan dang / sangs rgyas kyi 'gros kyi rjes su 'gro ba dang / mi shes pa sel ba dang / ma rig pa dang / gti mug gi ling</text></item>
<item><p>218b7</p><section>dkon brtsegs</section><text>tog sel pa dang / shes rab kyi mig rnam par dag pa dang / rab tu rnam par dag pa dang / blo rgya chen po dang / blo ma zhum pa dang / blo rab tu tha dad pa dang / mngon sum du shes pa dang / gzhan la rag ma lus pa'i yon tan dang / rang gi yon</text></item>
<item><p>218b8</p><section>dkon brtsegs</section><text>tan gyis mi snyems pa dang / pha rol gyi yon tan la rtog pa dang / legs par bya ba'i las byed pa dang / las kyi rnam par smin pa la mi dgal bar byed pa dang / las yongs su dag par shes pa ste/ de ni byang chub sems dpa' sems dpa'</text></item>
<item><p>219a1</p><section>dkon brtsegs</section><text>chen po'i ye shes kyi tshogs zhes bya'o/ /gzhan yang ye shes kyi tshogs ni sbyin pa bzhi ste/ chos smra ba la gro ba dang / smyu gu dang / snag tsha dang / glegs bam sbyin pa dang / chos smra ba dang / chos kyi stan sna tshogs sbyin pa dang / chos smra</text></item>
<item><p>219a2</p><section>dkon brtsegs</section><text>ba la rnyed pa dang / bkur sti dang / tshigs su bcad pa thams cad sbyin pa dang / chos smra ba la chos kun bsdu ba'i phyir g.yo med par legs so zhes bya ba sbyin pa ste/ sbyin pa bzhi po de dag ni ye shes kyi tshogs sogs par 'gyur ba'o/ /</text></item>
<item><p>219a3</p><section>dkon brtsegs</section><text>kun srung ba bzhi rnams ye shes kyi tshogs sogs par 'gyur te/ bzhi gang zhe na/ chos smra ba rnams kyi lus yongs su srung ba dang / dge ba srung ba dang / yul dang ljongs su 'jug pa la yongs su srung ba dang / phan pa'i dngos po yongs su srung ba ste/</text></item>
<item><p>219a4</p><section>dkon brtsegs</section><text>kun srung ba ni bzhi po de dag go/ /nye bar rton pa bzhi ye shes kyi tshogs su 'gyur te/ bzhi gang zhe na/ chos smra ba rnams kyi chos nye bar rton pa dang / ye shes nye bar rton pa dang / zang zing nye bar rton pa dang / byang chub nye bar rton pa'o/ /stobs lnga ye shes</text></item>
<item><p>219a5</p><section>dkon brtsegs</section><text>kyi tshogs su 'gyur te/ lnga gang zhe na/ 'di lta ste mos pa'i phyir dad pa'i stobs dang / thos pa tshol ba'i phyir brtson 'grus kyi stobs dang / byang chub kyi sems mi brjed pa'i phyir dran pa'i stobs dang / mnyam pa nyid kyi chos la nges par rtogs</text></item>
<item><p>219a6</p><section>dkon brtsegs</section><text>pa'i phyir ting nge 'dzin gyi stobs dang / thos pa'i stobs kyi phyir shes rab kyi stobs te/ stobs lnga po de dag ye shes kyi tshogs su 'gyur ro/ /tshul khrims bzhi ye shes kyi tshogs sogs par 'gyur te/ bzhi gang zhe na/ 'di lta ste chos la nges pa'i tshul</text></item>
<item><p>219a7</p><section>dkon brtsegs</section><text>khrims dang / chos tshol ba'i tshul khrims dang / chos la nges par rtog pa'i tshul khrims dang / byang chub tu bsngo ba'i tshul khrims te/ tshul khrims bzhi po de dag ye shes kyi tshogs sogs par 'gyur ro/ /bzod pa bzhi ye shes kyi tshogs sogs par 'gyur</text></item>
<item><p>219a8</p><section>dkon brtsegs</section><text>te/ bzhi gang zhe na/ 'di lta ste/ chos tshol ba la mngon par brtson pas ngan du smra ba dang / ngan du brjod pa'i tshig rnams bzod pa dang / chos tshol ba la mngon par brtson pas rlung dang / tsha ba dang / grang ba dang / dro ba dang / skom pa dang / bkres</text></item>
<item><p>219b1</p><section>dkon brtsegs</section><text>pa bzod pa dang / chos tshol ba la mngon par brtson pas slob dpon dang / mkhan po'i rjes su 'jug pa dang / chos tshol ba la mngon par brtson pas stong pa nyid dang / mtshan ma med pa dang / smon pa med pa'i chos bzod pa ste/ bzod pa bzhi po</text></item>
<item><p>219b2</p><section>dkon brtsegs</section><text>de dag ye shes kyi tshogs sogs par 'gyur ro/ /brtson 'grus bzhi ye shes kyi tshogs sogs par 'gyur te/ bzhi gang zhe na/ 'di lta ste/ thos pa'i brtson 'grus dang / gzung kyi brtson 'grus dang / bstan pa'i brtson 'grus dang / nan</text></item>
<item><p>219b3</p><section>dkon brtsegs</section><text>tan gyi brtson 'grus te/ brtson 'grus bzhi po de dag ye shes kyi tshogs sogs par 'gyur ro/ /bsam gtan gyi yan lag bzhi ye shes kyi tshogs sogs par 'gyur te/ bzhi gang zhe na/ 'di lta ste dben pa dang / gcig pur dga' ba dang /</text></item>
<item><p>219b4</p><section>dkon brtsegs</section><text>ye shes dang / mngon par shes pa tshol ba dang / sangs rgyas kyi ye shes la 'jug pa ste/ bsam gtan gyi yan lag bzhi po de dag ye shes kyi tshogs sogs par 'gyur ro/ /shes rab snang ba'i chos 'di bzhi ye shes kyi tshogs sogs</text></item>
<item><p>219b5</p><section>dkon brtsegs</section><text>par 'gyur te/ bzhi gang zhe na/ 'di lta ste/ chad pa la mi gnas pa dang / rtag pa la mi 'jug pa dang / rten cing 'brel bar 'byung ba dang / mi 'gal ba dang / bdag med pa las mos pa ste/ shes rab snang ba'i chos bzhi po de dag ye shes kyi</text></item>
<item><p>219b6</p><section>dkon brtsegs</section><text>tshogs sogs par 'gyur ro/ /chos 'di bzhi thabs kyi ye shes kyi tshogs su 'gyur te/ bzhi gang zhe na/ 'di lta ste 'jig rten pa'i rjes su 'jug pa dang / mdo sde'i rjes su 'jug pa dang / chos kyi rjes su 'jug pa dang / ye shes kyi rjes su 'jug</text></item>
<item><p>219b7</p><section>dkon brtsegs</section><text>pa ste/ chos bzhi po de dag thabs kyi ye shes kyi tshogs su 'gyur ro/ /chos 'di bzhi lam gyi tshogs kyi ye shes la 'jug par 'gyur te/ bzhi gang zhe na/ 'di lta ste/ pha rol tu phyin pa'i lam dang / byang chub kyi phyogs kyi lam dang / yan lag brgyad</text></item>
<item><p>219b8</p><section>dkon brtsegs</section><text>pa'i lam dang / thams cad mkhyen pa'i ye shes su 'gro ba'i lam ste/ chos bzhi po de dag lam gyi tshogs kyi ye shes la 'jug par 'gyur ro/ /mi ngoms pa 'di bzhi ye shes kyi tshogs sogs par 'gyur te/ bzhi gang zhe na/ 'di lta ste/ thos pas mi</text></item>
<item><p>220a1</p><section>dkon brtsegs</section><text>ngoms pa dang / bstan pas mi ngoms pa dang / pyod pas mi ngoms pa dang / ye shes kyis mi ngoms pa ste/ mi ngoms pa bzhi po de dag ye shes kyi tshogs sogs par 'gyur ro/ /gzhan yang ye shes kyi tshogs ni gang sems can thams cad kyi</text></item>
<item><p>220a2</p><section>dkon brtsegs</section><text>rjes su 'gro ba dang / zhing thams cad kyi rjes su 'gro ba ste/ sbyin pa las kyang ye shes kyi tshogs su blta'o/ /tshul khrims dang / bzod pa dang / brtson 'grus dang / bsam gtan dang / shes rab dang / byams pa dang / snying rje dang / dga' ba dang / btang snyoms</text></item>
<item><p>220a3</p><section>dkon brtsegs</section><text>las kyang ye shes kyi tshogs su blta'o/ /de ci'i phyir zhe na ji tsam du byang chub sems dpa'i rtsom pa de thams cad ye shes kyi khar las pa ye shes sngon du 'gro ba/ ye shes la rton pa ste/ de ye shes la gnas pas ye shes can thams</text></item>
<item><p>220a4</p><section>dkon brtsegs</section><text>cad kyi rton par 'gyur te/ bdud thams cad kyis kyang de la glags mi rnyed do/ /sangs rgyas kyi byin gyi brlabs kyang 'thob/ thams cad mkhyen pa'i ye shes la yang gzhog par byed do/ /de gnyis ni byang chub sems dpa'i bsod nams kyi</text></item>
<item><p>220a5</p><section>dkon brtsegs</section><text>tshogs dang / ye shes kyi tshogs te/ byang chub sems dpa' sems dpa' chen po tshogs de gnyis la mkhas pa shes rab kyi pha rol tu phyin pa la spyod do/ /de la byang chub sems dpa' rnams kyi dran pa nye bar gzhag pa la mkhas pa</text></item>
<item><p>220a6</p><section>dkon brtsegs</section><text>gang zhe na/ 'di bzhi ni byang chub sems dpa' rnams kyi dran pa nye bar gzhag pa sgom pa ste/ bzhi gang zhe na/ 'di lta ste/ lus la lus kyi rjes su lta ba dran pa nye bar gzhag pa sgom pa dang / tshor ba la tshor ba'i rjes su lta ba dran pa nye</text></item>
<item><p>220a7</p><section>dkon brtsegs</section><text>bar gzhag pa sgom pa dang / sems la sems kyi rjes su lta ba dran pa nye bar gzhag pa sgom pa dang / chos la chos kyi rjes su lta ba dran pa nye bar gzhag pa sgom pa'o/ /de la lus la lus kyi rjes su lta ba dran pa nye bar gzhag</text></item>
<item><p>220a8</p><section>dkon brtsegs</section><text>pa sgom pa gang zhe na/ /shA ri'i bu 'di la byang chub sems dpa'i lus la lus kyi rjes su lta zhing gnas pa de lus kyi sngon gyi mtha' la yang so sor rtog /lus kyi phyi ma'i mtha' la yang so sor rtog /lus kyi da ltar byung ba la</text></item>
<item><p>220b1</p><section>dkon brtsegs</section><text>yang so sor rtog ste/ kye ma'o lus 'di ni phyin ci log las byung ba ste/ rgyu dang rkyen las skyes pa/ g.yo ba med pa/ byed pa med pa/ bdag po med pa/ yongs su 'dzin pa med pa/ 'di lta ste dper na phyi rol gyi rtswa dang / shing gal pa dang / sman dang / nags tshal</text></item>
<item><p>220b2</p><section>dkon brtsegs</section><text>dag rgyu dang rkyen las 'byung zhing bdag po med yongs su 'dzin pa med pa de bzhin du lus 'di yang rtswa dang / rtsig pa dang / shing dang / bong ba dang / mig yor lta bu phung po dang / khams dang / skye mched yongs su 'dzin pa bdag dang bdag gi 'am/ rtag pa 'am/</text></item>
<item><p>220b3</p><section>dkon brtsegs</section><text>brtan pa 'am/ ther zug gam/ mi 'gyur ba'i chos kyis stong ste/ lus de la nga yir mi bya'i lus snying po med pa des snying po blang bar bya'o/ /de la snying po gang zhe na/ 'di lta ste/ de bzhin gshegs pa'i sku'o/ /de bzhin gshegs pa'i sku ni chos</text></item>
<item><p>220b4</p><section>dkon brtsegs</section><text>kyi sku/ rdo rje'i sku/ mi phyed pa'i sku/ sra ba'i sku/ 'jig rten gsum thams cad dang khyad zhugs pa'i sku bdag gis bsgrub par bya'o/ /bdag gi lus 'di nyes pa du ma'i skyon chags mod kyi/ 'on kyang nyes pa thams cad dang bral ba'i de bzhin</text></item>
<item><p>220b5</p><section>dkon brtsegs</section><text>gshegs pa'i sku thob par bya'o/ /zhes de so sor rtog pa'i mthus legs par mthong nas 'byung ba chen po'i gnas kyi lus yongs su srung bar byed de/ /nga'i lus ni sems can thams cad kyi ci dgos par zad par bya'o/ /'di lta ste dper na/ phyi rol</text></item>
<item><p>220b6</p><section>dkon brtsegs</section><text>gyi 'byung ba chen po bzhi po sa'i khams dang / chu'i khams dang / me'i khams dang / rlung gi khams sgo sna tshogs dang / dmigs pa sna tshogs dang / rnam grangs sna tshogs dang / yo byad sna tshogs dang / yongs su spyod pa sna tshogs kyis sems</text></item>
<item><p>220b7</p><section>dkon brtsegs</section><text>can rnams nye bar 'tsho ba de bzhin du bdag gi 'byung ba chen po bzhi las gyur pa'i lus 'di sgo sna tshogs dang / dmigs pa sna tshogs dang / rnam grangs sna tshogs dang / yongs su spyod pa sna tshogs kyis sems can rnams</text></item>
<item><p>220b8</p><section>dkon brtsegs</section><text>kyi nye bar 'tsho bar gyur cig snyam mo/ /de lus mi rtag pa nyid du yang so sor rtog mod kyi skye ba dang / shi 'phos kyang mi skye'o/ /lus sdug bsngal nyid du yang so sor rtog mod kyi lus kyi sdug bsngal bas kyang</text></item>
<item><p>221a1</p><section>dkon brtsegs</section><text>yongs su mi gdung ngo / /lus bdag med pa nyid du yang so sor rtog mod kyi/ sems can yongs su smin par bya ba la yang mi skyo'o/ /lus zhi ba nyid du yang so sor rtog mod kyi/ lus zhi bas btang snyoms su yang mi ltung ngo / /lus</text></item>
<item><p>221a2</p><section>dkon brtsegs</section><text>stong pa nyid dang / lus dben pa nyid du yang so sor rtog mod kyi dben pa'i mur yang mi ltung ngo / /de lus la lus kyi rjes su lta zhing gnas pa na lus la rdzas dang snying por rjes su mi mthong ngo / /nang gi lus la yang lus kyi rjes su</text></item>
<item><p>221a3</p><section>dkon brtsegs</section><text>lta zhing gnas pa na nang gi rjes su song ba'i nyon mongs pa rnams kyi go skabs mi 'byed do/ /de phyi rol gyi lus la lus kyi rjes su lta zhing gnas pa na phyi rol gyi rjes su song ba'i nyon mongs pa rnams dang lhan cig mi gnas so/ /de</text></item>
<item><p>221a4</p><section>dkon brtsegs</section><text>lus nyon mongs pa med pas lus kyi las yongs su dag pa dang ldan pa yin no/ /de lus yongs su dag nas mtshan gyis yang dag par brgyan pa'i sku 'thob bo/ /de lus mtshan gyis brgyan par gyur nas lha dang mi rnams mngon</text></item>
<item><p>221a5</p><section>dkon brtsegs</section><text>du 'dul bar 'gyur te/ de ni byang chub sems dpa'i lus la lus kyi rjes su lta ba'i dran pa nye bar gzhag pa sgom pa'o/ /yang ji ltar na byang chub sems dpa'i tshor ba la tshor ba'i rjes su lta ba'i dran pa nye bar gzhag pa sgom pa yin</text></item>
<item><p>221a6</p><section>dkon brtsegs</section><text>zhe na/ 'di la byang chub sems dpa' gang ci tshor yang rung de thams cad sdug bsngal lo zhes de snyam du sems te/ de ye shes kyis rtogs pa dang / shes rab kyis rtogs pa dang / thabs kyis rtogs pa'i tshor ba shin du rtogs pas bde bar tshor ba tshor bar byed mod kyi/</text></item>
<item><p>221a7</p><section>dkon brtsegs</section><text>'dod chags kyi bag la nyal yang bag la nyal bar mi byed do/ /sdug bsngal ba'i tshor bas rig nas kyang ngan song du skyes pa thams cad la snying rje chen po skyed cing khong khro ba'i bag la nyal ba yang bag la nyal bar mi byed do/ /bde ba yang ma</text></item>
<item><p>221a8</p><section>dkon brtsegs</section><text>yin sdug bsngal ba yang ma yin pa'i tshor bas reg kyang ma rig pa'i bag la nyal yang bag la nyal bar mi byed do/ /de tshor ba'i rjes su song ba'i dran pas bde ba 'am/ sdug bsngal ba 'am/ bde ba yang ma yin sdug bsngal ba</text></item>
<item><p>221b1</p><section>dkon brtsegs</section><text>yang ma yin pa'i tshor ba gang tshor ba yang tshor ba de dag las 'byung bar lta ba yin no/ /sems can thams cad kyi tshor ba yongs su shes shing zhi ba'i phyir yang 'jug ste/ sems can 'di dag ni tshor ba las 'byung bar mi shes pas de dag bde ba'i tshor ba la dga' bar byed/ sdug bsngal ba'i</text></item>
<item><p>221b2</p><section>dkon brtsegs</section><text>tshor ba la zhe sdang bar byed/ bde ba yang ma yin sdug bsngal ba yang ma yin pa'i tshor ba la rmongs par byed kyi/ bdag ni shes rab dang / ye shes kyis rjes su rtogs pa'i tshor ba thams cad so sor sbyangs pa dang / thabs mkhas pa dang / snying rje chen pos yongs su bzung ba'i rtsom</text></item>
<item><p>221b3</p><section>dkon brtsegs</section><text>pas sems can de dag gi tshor ba thams cad rgyun gcod pa'i phyir chos bstan par bya'o/ /ci'i phyir tshor ba zhes bya zhe na/ rtog pa'i tshor ba ni bde bar 'gyur ro/ /ma rtogs pa'i tshor ba sdug bsngal bar 'gyur ro/ /de la rtogs pa'i tshor ba gang zhe na/ /'di la bdag gam/ sems can</text></item>
<item><p>221b4</p><section>dkon brtsegs</section><text>nam/ srog gam/ gang zag gang yang tshor bar byed pa med de/ chags pa ni tshor ba'o/ /yongs su 'dzin pa ni tshor ba'o/ /len pa ni tshor ba'o/ /phyin ci log ni tshor ba'o/ /rnam par rtog pa ni tshor ba'o/ /lta ba'i bag la nyal ni tshor ba'o/ /mig tu 'du</text></item>
<item><p>221b5</p><section>dkon brtsegs</section><text>shes pa tshor ba yin pa nas yid kyi bar du 'du shes pa ni tshor ba'o/ /gzugs su 'du shes pa tshor ba yin pa nas chos su 'du shes pa'i bar du ni tshor ba'o/ /gang mig gi 'dus te reg pa'i rkyen las byung ba'i tshor ba bde ba 'am/ sdug bsngal ba 'am/ bde ba</text></item>
<item><p>221b6</p><section>dkon brtsegs</section><text>yang ma yin sdug bsngal ba yang ma yin pa'i bar du de ni tshor ba zhes bya'o/ /gong ma bzhin du nang dang phyi'i chos rnams sbyar te/ yid kyi bar du 'dus te reg pa'i rkyen las byung ba'i tshor ba bde ba 'am/ sdug bsngal ba 'am/ bde ba yang ma yin/ sdug bsngal</text></item>
<item><p>221b7</p><section>dkon brtsegs</section><text>ba yang ma yin pa'i bar du de ni tshor ba zhes bya'o/ /gzhan yang rnam grangs kyis tshor ba gcig ste/ de ni sems gcig pus rnam par rig pa'o/ /tshor ba gnyis te/ phyi dang nang gi'o/ /tshor ba gsum ste/ 'das pa rnam par rig pa dang / ma 'ongs pa rnam par rig pa dang /</text></item>
<item><p>221b8</p><section>dkon brtsegs</section><text>da ltar byung ba rnam par rig pa'o/ /tshor ba bzhi ste/ de ni khams bzhi rnam par rig pa'o/ /tshor ba lnga ste/ de ni phung po lnga yid la byed pa'o/ /tshor ba drug ste/ de ni skye mched drug yongs su rtog pa'o/ /tshor ba</text></item>
<item><p>222a1</p><section>dkon brtsegs</section><text>bdun te/ de ni rnam par shes pa gnas pa bdun no/ /tshor ba brgyad de/ de ni log par nges pa'i sbyor ba brgyad do/ /tshor ba dgu ste/ de ni sems can kyi gnas dgu'o/ /tshor ba bcu ste/ de ni dge ba bcu'i las kyi lam mo/ /gong ma bzhin du sbyar</text></item>
<item><p>222a2</p><section>dkon brtsegs</section><text>te thams cad ni tshor ba ste/ dmigs pa ji snyed pa dang / yid la byed pa ji snyed pa de thams cad tshor bar bya ba'o/ /de bas na sems can tshad med pa'i tshor ba tshad med pa zhes bya'o/ /de la byang chub sems dpa' tshor ba la tshor ba'i rjes su lta zhing gnas</text></item>
<item><p>222a3</p><section>dkon brtsegs</section><text>pas sems can thams cad kyi tshor ba skye ba dang / 'jig pa dang / gnas pa la ye shes bskyed par bya ste/ gang sems can thams cad kyi dge ba dang / mi dge ba'i tshor ba la tshor bar shes pa de ni byang chub sems dpa'i tshor ba la tshor ba'i rjes su lta ba'i dran pa nye</text></item>
<item><p>222a4</p><section>dkon brtsegs</section><text>bar gzhag pa'o/ /de la byang chub sems dpa'i sems la sems kyi rjes su lta ba'i dran pa nye bar gzhag pa gang zhe na/ gang byang chub sems dpa' de'i mi brjed pa dang / sba ba dang / kun srung ba dang / mi g.yeng ba'o/ /de 'di ltar so sor rtog ste/ sems</text></item>
<item><p>222a5</p><section>dkon brtsegs</section><text>ni skyes nas 'jig cing zhu ste mi gnas pas nang na yang mi gnas/ phyi rol du yang mi 'pho ste/ gang bdag gis thog mar sems bskyed pa de yang zad/ med/ rnam par gyur te/ yul na mi gnas/ phyogs na mi gnas pas de rnyed par mi nus</text></item>
<item><p>222a6</p><section>dkon brtsegs</section><text>te sems gang gis dge ba'i rtsa ba bsgrubs pa de dag kyang zad/ med/ rnam par gyur/ yul na mi gnas/ phyogs na mi gnas so/ /gang yang byang chub du bsngos pa'i sems de yang ngo bo nyid kyis mtshan nyid med pa ste/ sems kyis sems</text></item>
<item><p>222a7</p><section>dkon brtsegs</section><text>rab tu mi shes/ sems kyis sems mi mthong / sems kyis sems mi tshor na gang gis bdag bla na med pa yang dag par rdzogs pa'i byang chub mngon par rdzogs par 'tshang rgya ba'i sems de gang yin/ gang byang chub kyi sems de ni dge ba'i rtsa</text></item>
<item><p>222a8</p><section>dkon brtsegs</section><text>ba'i sems dang mi 'grogs/ gang dge ba'i rtsa ba'i sems de yang bsngo ba'i sems dang mi 'grogs/ gang bsngo ba'i sems de yang byang chub kyi sems dang / dge ba'i rtsa ba'i sems dang mi 'grogs so zhes de de ltar so sor</text></item>
<item><p>222b1</p><section>dkon brtsegs</section><text>rtog pa na mi skrag /mi dngang / dngang bar mi 'gyur gyi/ de yang 'di snyam du sems te/ rten cing 'brel bar 'byung ba zab mo rgyu dang 'brus bu chud mi za ba'o/ /gal te sems kyi chos nyid de lta bu sems kyi rang bzhin yin yang chos thams cad</text></item>
<item><p>222b2</p><section>dkon brtsegs</section><text>rgyu dang rkyen la rag las pa/ g.yo ba/ byed pa med pa/ bdag po med pa/ ji ltar 'dod pa de bzhin du 'grub gyis bdag gis bsgrub pa la brtson par bya'o/ /sems kyi chos nyid de mi 'bri bar bya'o/ /de la sems kyi chos nyid gang / sgrub pa</text></item>
<item><p>222b3</p><section>dkon brtsegs</section><text>gang zhe na/ sems ni sgyu ma dang 'dra ba ste/ de la sgrib par byed pa yang su yang med de/ de ni sems kyi chos nyid do/ /gang yang bdog pa thams cad yongs su btang nas sangs rgyas kyi zhing rnam par sgrub pa'i rgyan du sngo bar byed pa</text></item>
<item><p>222b4</p><section>dkon brtsegs</section><text>de ni sgrub par byed pa'o/ /sems rmi lam dang 'dra bar rab tu zhi ba'i mtshan nyid de ni sems kyi chos nyid de/ gang yang tshul khrims sdom pa'i tshogs sogs so cog de thams cad myur ba'i mngon par shes par sngo ba de ni sgrub</text></item>
<item><p>222b5</p><section>dkon brtsegs</section><text>pa'o/ /sems smig rgyu lta bu shin du zad pas zad par gyur pa de ni sems kyi chos nyid de gang yang bzod pa'i stobs dang / des pa byang chub kyi rgyan sgrub pa'i phyir sngo ba de ni sgrub pa'o/ /sems chu zla lta bur shin du dben pas dben pa de ni sems kyi</text></item>
<item><p>222b6</p><section>dkon brtsegs</section><text>chos nyid de/ gang yang brtson 'grus rtsom pa thams cad sangs rgyas kyi chos thams cad yongs su rdzogs par bya ba'i phyir sngo ba de ni de'i sgrub pa'o/ /sems gzung du med pa mi mthong ba de ni sems kyi chos nyid de/ gang yang</text></item>
<item><p>222b7</p><section>dkon brtsegs</section><text>bsam gtan dang / rnam par thar pa dang / ting nge 'dzin dang / mnyam par bzhag pa thams cad sangs rgyas kyi ting nge 'dzin du sngo ba de ni de'i sgrub pa'o/ /sems gzugs med pa/ mi mthong ba/ mi thos pa/ rnam par mi rig pa</text></item>
<item><p>222b8</p><section>dkon brtsegs</section><text>de ni sems kyi chos nyid de/ gang yang dris pa'i tshig tha dad pa bstan pa thams cad shes pas sangs rgyas kyi ye shes yongs su rdzogs par sngo ba de ni de'i sgrub pa'o/ /dmigs pa sna</text></item>
<item><p>223a1</p><section>dkon brtsegs</section><text>tshogs la sems skye ba de ni sems kyi chos nyid de/ gang yang dge ba'i rtsa ba la dmigs pa'i sems nye bar spyod pa de'i sgrub pa'o/ /rgyu med pa la sems mi skye ba de ni</text></item>
<item><p>223a2</p><section>dkon brtsegs</section><text>sems kyi chos nyid de/ gang yang byang chub kyi phyogs kyi chos kyi rgyu'i sems skyed pa de ni de'i sgrub pa'o/ /gang yul med par sems mi skye ba de ni sems kyi chos nyid de/ gang yang sangs rgyas</text></item>
<item><p>223a3</p><section>dkon brtsegs</section><text>kyi yul gyi rgyu'i sems nye bar sbyor ba de ni de'i sgrub pa'o/ /shA ri'i bu de ltar na byang chub sems dpa' sems la sems kyi rjes su lta zhing dran pa nye bar gzhag pa sgom pa'o/ /de sems la</text></item>
<item><p>223a4</p><section>dkon brtsegs</section><text>sems kyi rjes su lta zhing gnas pa na mngon par shes pa thob pa'i phyir sems shin du 'brel bar byed do/ /de mngon par shes pa thob nas sems gcig gis sems can thams cad kyi</text></item>
<item><p>223a5</p><section>dkon brtsegs</section><text>sems rab tu shes te/ shes nas kyang de'i rang bzhin gyi chos 'chad do/ /gzhan yang byang chub sems dpa' sems kyi rjes su lta zhing gnas pa na snying rje chen po thob pa'i phyir sems nye bar</text></item>
<item><p>223a6</p><section>dkon brtsegs</section><text>'brel bar byed de/ snying rje chen po thob pas sems can thams cad yongs su smin par bya ba la yongs su mi skyo ba'o/ /sems la sems kyi rjes su lta zhing gnas pa na sems zad pa dang /</text></item>
<item><p>223a7</p><section>dkon brtsegs</section><text>sems 'gag par bya ba'i phyir sems gnas par myi byed kyi/ 'khor ba'i rgyun gyi kun du sbyor ba rnams kyis sems mngon par sgrub ste/ sems kyis dran pa shes pa des ma skyes pa dang /</text></item>
<item><p>223a8</p><section>dkon brtsegs</section><text>mi skye ba nges par gyur ba la zhugs pa'i chos rnams kyi gnas te/ nyan thos dang / rang sangs rgyas kyi sar yang mi ltung ngo / /sangs rgyas kyi chos thams cad yongs su rdzogs par</text></item>
<item><p>223b1</p><section>dkon brtsegs</section><text>ma gyur gyi bar du sems kyi rgyun de rgyun chags par byed do/ /sems kyi skad cig gcig dang ldan pa'i shes rab kyis bla na med pa yang dag par rdzogs pa'i byang chub mngon par rdzogs par 'tshang rgya</text></item>
<item><p>223b2</p><section>dkon brtsegs</section><text>ste/ shA ri'i bu de ltar na byang chub sems dpa' sems la sems kyi rjes su lta zhing dran pa nye bar gzhag pa sgom mo/ /shA ri'i bu ji ltar na byang chub sems dpa' chos la chos kyi rjes su lta ba'i</text></item>
<item><p>223b3</p><section>dkon brtsegs</section><text>dran pa nye bar gzhag pa sgom pa yin zhe na/ shA ri'i bu 'di la byang chub sems dpas 'phags pa'i shes rab kyi mig gis chos gang mthong ba de dag byang chub kyi snying po'i bar du bar ma dor rmongs</text></item>
<item><p>223b4</p><section>dkon brtsegs</section><text>par mi 'gyur te/ de la chos la chos kyi rjes su lta zhing gnas pa na gang stong pa nyid du ma gtogs pa dang / mtshan ma med par ma gtogs pa dang / smon pa med par ma gtogs pa dang /</text></item>
<item><p>223b5</p><section>dkon brtsegs</section><text>mi skye bar ma gtogs pa dang / ma skyes par ma gtogs pa dang / mngon par 'du mi byed par ma gtogs pa dang / dngos po med par ma gtogs pa'i chos rdul tsam yang mi mthong ngo /</text></item>
<item><p>223b6</p><section>dkon brtsegs</section><text>gang rten cing 'brel par 'byung ba ma gtogs pa'i chos rdul tsam yang yang dag par rjes su mi mthong ngo / /byang chub sems dpa' de chos la chos kyi rjes su lta zhing gnas pa na chos nyid yang dag</text></item>
<item><p>223b7</p><section>dkon brtsegs</section><text>par rjes su mthong gi/ chos ma yin pa mi mthong ngo / /de la chos gang zhe na/ 'di lta ste/ bdag med pa'i don dang / sems can med pa'i don dang / srog med pa'i don dang / /gang zag</text></item>
<item><p>223b8</p><section>dkon brtsegs</section><text>med pa'i don te/ de ni chos shes bya'o/ /de la chos ma yin pa gang zhe na/ 'di lta ste/ bdag tu lta ba dang / sems can du lta ba dang / srog tu lta ba dang / gang zag tu lta ba dang /</text></item>
<item><p>224a1</p><section>dkon brtsegs</section><text>chad par lta ba dang / rtag par lta ba dang / 'byung bar lta ba dang / 'jig par lta ba ste/ de ni chos ma yin pa zhes bya'o/ /yang shA ri'i bu chos thams cad chos so/ /chos thams</text></item>
<item><p>224a2</p><section>dkon brtsegs</section><text>cad chos ma yin pa'o/ /de ci'i phyir zhe na/ stong pa nyid dang / mtshan ma med pa dang / smon pa med pa shes pa'i phyir chos thams cad chos so/ /bdag dang bdag gir lta ba'i bag la nyal ba'i phyir</text></item>
<item><p>224a3</p><section>dkon brtsegs</section><text>chos thams cad chos ma yin pa'o/ /de la byang chub sems dpa' chos la chos kyi rjes su lta zhing gnas pa na chos de dag la gang yang sangs rgyas kyi chos ma yin pa gang las byang chub tu mi 'gyur</text></item>
<item><p>224a4</p><section>dkon brtsegs</section><text>ba dang / gang la sangs rgyas su mi 'gyur ba dang / gang las lam du mi 'gyur ba dang / gang las thar bar mi 'gyur ba dang / gang las 'byung bar mi 'gyur ba'i chos rdul tsam yang mi mthong ste/ de chos</text></item>
<item><p>224a5</p><section>dkon brtsegs</section><text>thams cad 'byung bar shes nas sgrib pa med pa zhes bya ba'i snying rje chen po 'thob ste/ sems can thams cad kyi kun nas nyon mongs pa la yang de dag nyon mongs pa dang bcas pa ma yin gyi/ de dag nyon mongs pa</text></item>
<item><p>224a6</p><section>dkon brtsegs</section><text>med pa'o zhes bcos mar 'du shes skyed do/ /de ci'i phyir zhe na/ de ltar de dag ni nges pa'i don la yang dag par 'jug ste/ nyon mongs pa rnams la bsags pa 'am/ phung po'i dngos po med de/ de dag nyid</text></item>
<item><p>224a7</p><section>dkon brtsegs</section><text>rjes su rtogs pa'i phyir byang chub bo/ /nyon mongs pa'i rang bzhin gang yin pa byang chub kyi rang bzhin yang de yin no/ /byang chub kyi rang bzhin gang yin pa nyon mongs pa'i rang bzhin yang de yin te/ de ltar dran pa</text></item>
<item><p>224a8</p><section>dkon brtsegs</section><text>nye bar gzhog kyang cung zad kyang nye bar 'jog pa med/ rab tu 'jog pa med/ mi 'jog pa med de/ chos nyid de gnas pa nyid du rab tu shes so/ /de bas na chos kyi dbyings de ni gnas pa nyid ces bya'o/ /</text></item>
<item><p>224b1</p><section>dkon brtsegs</section><text>chos kyi dbyings gnas gang la gnas pa sems can gyi khams kyang gnas de la gnas so/ /sems can gyi khams gnas gang la gnas pa nam mkha'i khams kyang gnas te/ de bas na chos thams cad</text></item>
<item><p>224b2</p><section>dkon brtsegs</section><text>nam mkha' dang mtshungs shes bya'o/ /byang chub sems dpa' de chos la chos kyi rjes su lta zhing gnas pa na sangs rgyas kyi chos la rton pa yin/ chos thams cad sangs rgyas kyi chos su mos par byed de/</text></item>
<item><p>224b3</p><section>dkon brtsegs</section><text>de zad par shes pa yang skyed mod kyi/ 'dus ma byas pa'i zad pa yang mngon du mi byed/ mi skye ba shes pa yang mngon par sgrub mod kyi/ sems can la lta ba'i phyir yang skye la mi skye ba'i mtha' de yang mi gtong ngo / /</text></item>
<item><p>224b4</p><section>dkon brtsegs</section><text>dran pa nye bar gzhag pa zhes bya ba ni chos thams cad dran pa de la gzhog par byed cing nyan thos sam/ rang sangs rgyas sam/ sangs rgyas kyi chos ji snyed chos su gdags pa de dag thams cad ma lus par</text></item>
<item><p>224b5</p><section>dkon brtsegs</section><text>dran pa de la 'jog ste/ dran pa de yang brjed par mi byed/ phyi ma'i mtha'i yang bar du smongs par me byed do/ /chos la chos kyi rjes su lta zhing dran pa nye bar gzhag pa'o zhes bya ba de ni bstan pa dpag tu med pa ste/</text></item>
<item><p>224b6</p><section>dkon brtsegs</section><text>kun tu spyod yul ma yin pa/ sangs rgyas kyi chos thams cad la yang dag par 'du ba/ sems can thams cad kyi sems tshim par byed pa/ bdud thams cad 'dul ba/ rang byung bar rtogs pa'i</text></item>
<item><p>224b7</p><section>dkon brtsegs</section><text>phyir te/ shA ri'i bu de ltar na byang chub sems dpa' chos la chos kyi rjes su lta zhing dran pa nye bar gzhag pa sgom mo/ /de dag ni dran pa nye bar gzhag pa bzhi zhes bya ste/ shA ri'i bu de ltar na byang chub</text></item>
<item><p>224b8</p><section>dkon brtsegs</section><text>sems dpa' dran pa nye bar gzhag pa bzhi po de dag la mkhas pa shes rab kyi pha rol tu phyin pa la spyod do/ de la byang chub sems dpa' rnams kyi byang chub kyi yan lag la mkhas pa gang zhe na/</text></item>
<item><p>225a1</p><section>dkon brtsegs</section><text>byang chub sems dpa' rnams kyi byang chub kyi yan lag 'di bdun te/ bdun gang zhe na/ 'di lta ste/ dran pa yang dag byang chub kyi yan lag dang / chos rnams par 'byed pa yang dag byang chub</text></item>
<item><p>225a2</p><section>dkon brtsegs</section><text>kyi yan lag dang / brtson 'grus yang dag byang chub kyi yan lag dang / dga' ba yang dag byang chub kyi yan lag dang / shin tu sbyangs pa yang dag byang chub kyi yan lag dang / ting nge 'dzin</text></item>
<item><p>225a3</p><section>dkon brtsegs</section><text>yang dag byang chub kyi yan lag dang / btang snyoms yang dag byang chub kyi yan lag ste/ shA ri'i bu de dag ni byang chub sems dpa' rnams kyi byang chub kyi yan lag bdun no/ /de la dran pa yang dag</text></item>
<item><p>225a4</p><section>dkon brtsegs</section><text>byang chub kyi yan lag gang zhe na/ dran pa gang gis chos rtogs par byed/ chos la so sor rtog par byed/ chos la dpyod par byed/ chos yongs su tshol bar byed cing chos rnam par 'byed par</text></item>
<item><p>225a5</p><section>dkon brtsegs</section><text>byed pa dang / chos la rnam par rtog par byed de/ de dran pa des gang chos rnams kyi ngo bo nyid kyi mtshan nyid de yang rjes su rtogs so/ /yang chos rnams kyi ngo bo nyid kyi mtshan nyid shes pa gang</text></item>
<item><p>225a6</p><section>dkon brtsegs</section><text>zhe na/ chos thams cad rang gi mtshan nyid kyis stong pa ste/ gang de ltar dran zhing khong du chud pa de ni dran pa yang dag byang chub kyi yan lag ces bya'o/ /de la chos rnams par 'byed pa yang dag</text></item>
<item><p>225a7</p><section>dkon brtsegs</section><text>byang chub kyi yan lag gang zhe na/ gang chos kyi phung po brgyad khri bzhi stong rab tu rnam par 'byed pa shes pa ste/ nges pa'i don kyang nges pa'i don du/ drang ba'i don kyang drang ba'i don du/ kun</text></item>
<item><p>225a8</p><section>dkon brtsegs</section><text>rdzob kyi don kyang kun rdzob kyi don du/ don dam pa yang don dam par/ brda yang brdar/ rnam par gtan la bab pa yang rnam par gtan la bab par chos de dag ji ltar rab tu dbye bar bya ba de bzhin du de dag rnam par</text></item>
<item><p>225b1</p><section>dkon brtsegs</section><text>'byed par byed de/ de ni chos rnam par 'byed pa yang dag byang chub kyi yan lag ces bya'o/ /de la brtson 'grus yang dag byang chub kyi yan lag gang zhe na/ gang chos rnam par 'byed pa de nyid kyi dga' ba dang / shin du</text></item>
<item><p>225b2</p><section>dkon brtsegs</section><text>sbyangs pa dang / ting nge 'dzin dang gtang snyoms dang / ye shes kyi rab tu 'dzin pa dang / spro ba dang / stobs dang / rtul ba dang / mi zlogs pa'i mos pa dang / mthu dang / brtson pa mi 'dor ba dang / lam mngon</text></item>
<item><p>225b3</p><section>dkon brtsegs</section><text>par rtogs par bya ba la brtson 'grus pa ste/ de ni brtson 'grus yang dag byang chub kyi yan lag ces bya'o/ /nga la dga' ba yang dag byang chub kyi yan lag gang zhe na/ dga' ba gang dang / chos la dga' ba gang dang /</text></item>
<item><p>225b4</p><section>dkon brtsegs</section><text>chos la mchog tu dga' ba gang gis sems mi zhum zhing dad pa ste/ ma zhum pa'i dga' ba des gang lus sam sems kyang shin du byang bar byed la kun nas nyon mongs pa yang sel ba de ni dga' ba yang dag</text></item>
<item><p>225b5</p><section>dkon brtsegs</section><text>byang chub kyi yan lag ces bya'o/ /de la shin du sbyangs pa yang dag byang chub kyi yan lag gang zhe na/ gang lus shin du sbyangs pa dang / /sems shin du sbyangs pa dang / nyon mongs pa shin du</text></item>
<item><p>225b6</p><section>dkon brtsegs</section><text>sbyangs pa dang / sgrib pa med pa dang / ting nge 'dzin du dmigs pa la sems nye bar gzhog pa ste/ de ni shin du sbyangs pa yang dag byang chub kyi yan lag ces bya'o/ /de la ting nge 'dzin yang dag</text></item>
<item><p>225b7</p><section>dkon brtsegs</section><text>byang chub kyi yan lag gang zhe na/ gang sems mnyam par bzhag pas chos shes pa rtogs par 'gyur te/ sems mnyam par ma bzhag pas ni ma yin pa dang / sems mnyam par bzhag</text></item>
<item><p>225b8</p><section>dkon brtsegs</section><text>pas chos de dag mngon par rdzogs par 'tshang rgya'i sems mnyam par ma bzhag pas ma yin te/ chos mnyam pa nyid dang / chos la gzhol ba ma gtogs par rjes su chags pa'i kun nas</text></item>
<item><p>226a1</p><section>dkon brtsegs</section><text>dkris pas rtogs par mi byed de/ de ni ting nge 'dzin yang dag byang chub kyi yan lag ces bya'o/ /de la gtang snyoms yang dag byang chub kyi yan lag gang zhe na/ gang yid bde ba dang / yid mi bde</text></item>
<item><p>226a2</p><section>dkon brtsegs</section><text>ba'i cha dang 'thun pa'i chos rnams la sems mi 'dzin pa dang / 'jig rten gyi chos kyis mi 'phrogs pa dang / mtho dman du mi gnas pa'i phyir rab tu mi g.yo/ mi 'khrug /rab tu mi 'khrug /</text></item>
<item><p>226a3</p><section>dkon brtsegs</section><text>yang dag par mi 'khrug /chags par mi byed/ zhe sdang bar mi byed/ 'phags pa'i lam de nyid dang 'thun par byed pa ste/ de ni btang snyoms yang dag byang chub kyi yan lag ces bya'o/ /shA ri'i bu</text></item>
<item><p>226a4</p><section>dkon brtsegs</section><text>de ltar na byang chub sems dpa' byang chub kyi yan lag bdun la mkhas pas shes rab kyi pha rol tu phyin pa la spyod do// // bam po bcu dgu pa/ /de la byang chub sems dpa' rnams</text></item>
<item><p>226a5</p><section>dkon brtsegs</section><text>kyi lam la mkhas pa gang zhe na/ byang chub sems dpa' rnams kyi lam ni 'di brgyad do/ /brgyad gang zhe na/ 'di lta ste/ yang dag pa'i lta ba dang / yang dag pa'i rtogs pa dang / yang dag pa'i</text></item>
<item><p>226a6</p><section>dkon brtsegs</section><text>ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin te/ de dag ni byang chub sems dpa' rnams kyi lam yan lag</text></item>
<item><p>226a7</p><section>dkon brtsegs</section><text>brgyad pa'o/ /de la yang dag pa'i lta ba gang zhe na/ lta ba gang 'phags pa'i 'jig rten las 'das pa ste/ bdag tu lta ba las langs pa ma yin/ sems can tu lta ba las langs pa ma yin/ srog tu lta</text></item>
<item><p>226a8</p><section>dkon brtsegs</section><text>ba las langs pa ma yin/ gang zag tu lta ba las langs pa ma yin/ chad pa dang / rtag pa dang / 'byung ba dang / 'jig par lta ba las langs pa ma yin/ dge ba dang mi dge bar lta ba las langs pa</text></item>
<item><p>226b1</p><section>dkon brtsegs</section><text>ma yin pa nas/ mya ngan las 'das par lta ba las langs pa ma yin pa ste/ de ni yang dag pa'i lta ba zhes bya'o/ /de la yang dag pa'i rtog pa gang zhe na/ rtog pa gang gis 'dod chags dang / zhe sdang dang / gti mug</text></item>
<item><p>226b2</p><section>dkon brtsegs</section><text>la sogs pa'i nyon mongs pa gnas par 'gyur ba'i rtog pa ldang bar mi byed kyi/ rtog pa gang gis tshul khrims dang / /ting nge 'dzin dang / shes rab dang / rnam par grol ba dang / rnam par grol ba'i ye shes mthong bar</text></item>
<item><p>226b3</p><section>dkon brtsegs</section><text>'byung bar 'gyur ba de la rtog pa ste/ de ni yang dag pa'i rtog pa zhes bya'o/ /de la yang dag pa'i ngag gang zhe na/ yang dag pa'i ngag gang gis bdag dang gzhan la mi gdung zhing de phan pa'i rjes su sbyor ba'i ngag dang ldan</text></item>
<item><p>226b4</p><section>dkon brtsegs</section><text>pa yin te/ ngag des lam mnyam pa la 'jug pa de ni yang dag pa'i ngag ces bya'o/ /de la yang dag pa'i las kyi mtha' gang zhe na/ gang las gnag la rnam par smin pa gnag pa de lta bu mngon par 'du mi byed pa dang /</text></item>
<item><p>226b5</p><section>dkon brtsegs</section><text>gang las dkar la rnam par smin pa dkar ba de lta bu'i las mngon par 'du byed pa dang / gang las dkar gnag la rnam par smin pa dkar gnag tu 'gyur ba de lta bu'i las mngon par 'du mi byed pa dang / gang las dkar</text></item>
<item><p>226b6</p><section>dkon brtsegs</section><text>gnag ma yin la rnam par smin par mi 'gyur ba las zad par 'gyur ba de lta bu'i las mngon par 'du byed pa ste/ de las bdag gir bya ba/ las la rton pa/ yang dag pa'i las la brtson pas yang dag pa'i las kyi</text></item>
<item><p>226b7</p><section>dkon brtsegs</section><text>mtha' zhes bya'o/ /de la yang dag pa'i 'tsho ba gang zhe na/ gang 'phags pa'i rigs dang / sbyangs pa'i yon tan mi gtong ba dang / kha gsag med pa dang / tshul 'chos pa med pa dang / thob kyis 'jal ba med pa dang /</text></item>
<item><p>226b8</p><section>dkon brtsegs</section><text>dgang sla ba dang / gso sla ba dang / cho ga mi lhod pa dang / gzhan gyi rnyed pa la phra dog med pa dang / bdag gi rnyed pas chog shes pa dang / kha na ma tho ba med pa dang / 'phags pas gnang pa'i 'tsho ba ste/ de ni yang dag pa'i 'tsho ba'o/ /de la</text></item>
<item><p>227a1</p><section>dkon brtsegs</section><text>yang dag pa'i rtsol ba gang zhe na/ rtsol ba gang log par spyod par bshad pa 'dod chags dang / zhe sdang dang / gti mug dang / nyon mongs pa bag la nyal ba'i rtsol ba de mi 'dod kyi/ rtsol ba gang</text></item>
<item><p>227a2</p><section>dkon brtsegs</section><text>'phags pa'i lam dang bden pa la 'jug pa/ mya ngan las 'das pa 'gro ba'i lam du 'jog par byed pa'i rtsol ba de ni rjes su 'gro ba ste/ de ni yang dag pa'i rtsol ba zhes bya'o/ /de la yang dag pa'i dran pa gang zhe na/</text></item>
<item><p>227a3</p><section>dkon brtsegs</section><text>dran pa gang shin du nye bar gzhog pa dang / tha mal pa ma yin pa dang / drang ba dang / gya gyu med pa dang / 'khor ba'i nyes pa dang / skyon la lta ba dang / mya ngan las 'das pa'i lam du 'dren pa'i dran pa dang / dran par byed</text></item>
<item><p>227a4</p><section>dkon brtsegs</section><text>pa dang / 'phags pa'i lam mi brjed pa ste/ de ni yang dag pa'i dran pa zhes bya'o/ /de la yang dag pa'i ting nge 'dzin gang zhe na/ yang dag pa nyid du mnyam pa chos thams cad la mnyam pa ste/ ting nge 'dzin de la rab</text></item>
<item><p>227a5</p><section>dkon brtsegs</section><text>tu gnas nas yang dag pa nyid du 'jug ste/ gang yang byang chub sems dpa' ting nge 'dzin la gnas na sems can thams cad rab tu thar bar bya ba'i phyir yang dag pa nyid du 'jug pa de ni yang dag pa'i ting nge 'dzin ces bya'o/ /</text></item>
<item><p>227a6</p><section>dkon brtsegs</section><text>'das pa dang / ma byon pa dang / da ltar byung ba'i sangs rgyas bcom ldan 'das rnams kyi lam mi zad pa 'di/ byang chub sems dpas mngon par rtog nas 'chad pa dang / ston pa dang / yang dag par rab tu</text></item>
<item><p>227a7</p><section>dkon brtsegs</section><text>ston pa de ni yang dag pa'i ting nge 'dzin ces bya'o/ /de dag ni byang chub sems dpa' rnams kyi lam yan lag brgyad pa zhes bya ste/ de ni byang chub sems dpa' lam la mkhas pa'o/ /gzhan yang</text></item>
<item><p>227a8</p><section>dkon brtsegs</section><text>lam la mkhas pa ni byang chub sems dpa' rnams kyi lam yan lag gnyis pa ste/ yan lag gnyis gang zhe na/ 'di lta ste/ zhi gnas dang / lhag mthong ste/ de ni lam yan lag gnyis pa</text></item>
<item><p>227b1</p><section>dkon brtsegs</section><text>zhes bya'o/ /de la zhi gnas gang zhe na/ gang sems zhi ba dang / rab tu zhi ba dang / nye bar zhi ba dang / mi g.yeng ba dang / dbang po rnams bsdams pa dang / mi rgod pa dang / ma khengs pa dang / mi 'phyar ba dang /</text></item>
<item><p>227b2</p><section>dkon brtsegs</section><text>mu cor mi smra ba dang / des pa dang / sbas pa dang / g.yo med pa dang / yid du 'ong ba dang / gcig pur dga' ba dang / 'du 'dzi sel ba dang / dben par dga' ba dang / lus dben pa dang / sems ma</text></item>
<item><p>227b3</p><section>dkon brtsegs</section><text>'khrul pa dang / dgon pa'i sgo yid la byed pa dang / chog shes pa dang / 'dod pa nyung ba dang / 'tsho ba yongs su dag pa dang / cho ga phun sum tshogs pa dang / spyod lam sbas pa dang / dus shes</text></item>
<item><p>227b4</p><section>dkon brtsegs</section><text>pa dang / tshod shes pa dang / drod shes pa dang / dgang sla ba dang / gso sla ba dang / so sor rtog pa dang / mi mtho mi dma' ba dang / tshigs ngan pa smras pa bzod pa dang / rnal 'byor gyi sgor</text></item>
<item><p>227b5</p><section>dkon brtsegs</section><text>sems bskyed pa dang / nang du yang dag 'jog la mngon par dga' ba dang / bsam gtan gyi yan lag yid la byed pa dang / byams pa bskyed pa dang / snying rje mngon par sgrub pa dang / dga'</text></item>
<item><p>227b6</p><section>dkon brtsegs</section><text>ba la gnas pa dang / gtang snyoms sgom pa dang / bsam gtan dang po nas/ brgyad kyi bar du mthar gyis snyoms par 'jug pa ste/ de ni zhi gnas shes bya'o/ /yang zhi gnas</text></item>
<item><p>227b7</p><section>dkon brtsegs</section><text>kyi tshogs tshad med pa ste/ tshogs de la gang rjes su rtogs pa de ni zhi gnas shes bya'o/ /de la lhag mthong gang zhe na/ gang shes rab kyis cha dang mthun pa'i sgom pa'i lam ste/</text></item>
<item><p>227b8</p><section>dkon brtsegs</section><text>chos rnams la g.yo ba med pa dang / sems can med pa dang / srog med pa dang / gang zag med pa dang / phung po rnams la sgyu ma'i phung por mthong ba'i shes pa dang /</text></item>
<item><p>228a1</p><section>dkon brtsegs</section><text>khams rnams la chos kyi khams su mthong ba'i shes pa dang / /skye mched rnams la grong stong par mthong ba'i shes pa dang / /mig la bar tu rnam par phye bar mthong ba'i</text></item>
<item><p>228a2</p><section>dkon brtsegs</section><text>shes pa dang / rten cing 'brel bar 'byung ba la mi 'gal bar mthong ba'i shes pa dang / sems can du lta ba dang bral bar mthong ba'i shes pa dang / rgyu dang 'bras bu rnam par smin pa mthong ba'i shes</text></item>
<item><p>228a3</p><section>dkon brtsegs</section><text>pa dang / 'bras bu thob pa mngon sum du bya ba mthong ba'i shes pa dang / yang dag pa nyid du 'jugs pa la 'jug par byed pa mthong ba'i shes pa'o/ /yang lhag mthong zhes bya ba ni 'di lta ste/ /</text></item>
<item><p>228a4</p><section>dkon brtsegs</section><text>chos rnams kyi ji lta ba bzhin du mthong ba dang / chos rnams kyi de kho na nyid mthong ba dang / chos rnams kyi gzhan ma yin pa nyid mthong ba dang / chos rnams kyi stong pa nyid mthong ba dang / mtshan</text></item>
<item><p>228a5</p><section>dkon brtsegs</section><text>ma med pa mthong ba dang / smon pa med pa mthong ba'o/ /yang lhag mthong zhes bya ba ni rgyu med par mthong ba med pa dang / skye ba dang / 'jig pa dang / gnas pa'i rgyu mthong ba med</text></item>
<item><p>228a6</p><section>dkon brtsegs</section><text>pa dang / /dmigs pa'i rgyus mthong ba med cing lhag par mthong yang cung zad lhag par mi mthong ba'o/ /gzhan yang lhag mthong ni mthong bas kyang mthong la lta ba yang mi mthong ba ste/ gang gi</text></item>
<item><p>228a7</p><section>dkon brtsegs</section><text>tshe de ltar mthong ba de'i tshe yang dag par mthong ba'o/ /yang dag par mthong na lhag mthong la mkhas pa yang rjes su 'thob ste/ de la byang chub sems dpa'i lhag mthong de ltar mthong la mngon par</text></item>
<item><p>228a8</p><section>dkon brtsegs</section><text>'du byed par yang mi ltung zhing dge ba'i rtsa ba mngon par 'du byed pa la yang mi gnas te/ de nas byang chub sems dpa'i lhag mthong ngo / /de ltar na byang chub sems dpa'i zhi gnas dang / /</text></item>
<item><p>228b1</p><section>dkon brtsegs</section><text>lhag mthong la mkhas pa shes rab kyi pha rol tu phyin pa la spyod do/ /gzhan yang lam la mkhas pa ni byang chub sems dpa' rnams kyi lam rnam pa bzhi ste/ rnam pa bzhi gang zhe na/ 'di lta ste/ sdig</text></item>
<item><p>228b2</p><section>dkon brtsegs</section><text>pa mi dge ba'i chos ma skyes pa rnams mi skyed pa'i phyir 'dun pa skyed/ 'bad par byed/ brtson 'grus rtsom/ sems rab tu 'dzin/ yang dag par rab tu 'jog pa dang / sdig pa mi dge ba'i chos skyes pa</text></item>
<item><p>228b3</p><section>dkon brtsegs</section><text>rnams spang ba'i phyir 'dun pa skyed/ 'bad par byed/ brtson 'grus rtsom/ sems rab tu 'dzin/ yang dag par rab tu 'jog pa dang / dge ba'i chos ma skyes pa rnams bskyed pa'i phyir 'dun pa skyed/</text></item>
<item><p>228b4</p><section>dkon brtsegs</section><text>'bad par byed/ brtson 'grus rtsom/ sems rab tu 'dzin/ yang dag par rab tu 'jog pa dang / dge ba'i chos skyes pa rnams gnas pa dang / phyir zhing 'byung ba dang / nyams par mi 'gyur ba</text></item>
<item><p>228b5</p><section>dkon brtsegs</section><text>chud mi za bar bya ba'i phyir 'dun pa skyed/ 'bad par byed/ brtson 'grus rtsom/ sems rab tu 'dzin/ yang dag par rab tu 'jog pa'o/ /gang sdig pa mi dge ba'i chos ma skyes pa rnams mi bskyed pa'i</text></item>
<item><p>228b6</p><section>dkon brtsegs</section><text>phyir 'dun pa skyes ces bya ba ni tshul bzhin yid la byed pa'i tshig bla dgas so/ /'bad par byed/ brtson 'grus rtsom zhes bya ba ni tshul bzhin yid la byed pa de mi gtong ba'o/ sems rab tu 'dzin/ yang</text></item>
<item><p>228b7</p><section>dkon brtsegs</section><text>dag par rab tu 'jog ces bya ba ni tshul bzhin la so sor rtog pa'i tshig bla dgas so/ /de ci'i phyir zhe na/ tshul bzhin la rab tu sbyor ba ni mi dge ba'i chos rnams mi 'byung ba'i phyir ro/ /de la mi dge ba'i chos rnams gang zhe na/</text></item>
<item><p>228b8</p><section>dkon brtsegs</section><text>'di lta ste/ tshul khrims kyi mi mthun pa'i phyogs dang / ting nge 'dzin gyi mi mthun pa'i phyogs dang / shes rab kyi mi mthun pa'i phyogs so/ de la tshul khrims kyi mi mthun pa'i phyogs gang zhe na/ 'di lta ste/ tshul khrims nyams pa dang /</text></item>
<item><p>229a1</p><section>dkon brtsegs</section><text>gang gzhan la la tshul khrims nyams par 'gyur ba'i chos rnams te/ de ni tshul khrims kyi mi mthun pa'i phyogs shes bya'o/ /de la ting nge 'dzin gyi mi mthun pa'i phyogs gang zhe na/ gang cho</text></item>
<item><p>229a2</p><section>dkon brtsegs</section><text>ga nyams pa dang / gang gzhan la la sems g.yeng bar byed pa'i chos ting nge 'dzin gyi phung po'i mi mthun pa'i/ phyogs de ni ting nge 'dzin gyi mi mthun pa'i phyogs shes bya'o/ /de la shes rab kyi</text></item>
<item><p>229a3</p><section>dkon brtsegs</section><text>mi mthun pa'i phyogs gang zhe na/ 'di lta ste/ lta ba nyams pa dang / gang gzhan la la lta ba kun nas ldang ba'i sgrib par byed pa'i chos gang shes rab kyi phung po'i mi mthun pa'i phyogs de ni shes rab kyi</text></item>
<item><p>229a4</p><section>dkon brtsegs</section><text>mi mthun pa'i phyogs shes bya ste/ de ni sdig pa mi dge ba'i chos rnams shes bya'o/ /tshul bzhin yid la byed pa gang gis sdig pa mi dge ba'i chos de lta bu de dag spong ba'i phyir 'dun pa skyed/</text></item>
<item><p>229a5</p><section>dkon brtsegs</section><text>'bad par byed/ brtson 'grus rtsom/ sems rab tu 'dzin/ yang dag par rab tu 'jog pa ste/ de bas na mi dge ba'i chos de dag sems la phung por gyur ba ma yin/ yul na mi gnas/</text></item>
<item><p>229a6</p><section>dkon brtsegs</section><text>gas na mi gnas so/ /gang yang mi dge ba'i chos de rnams sems la rgyu ba'i sdug pa'i rnam pas 'dod chags sam/ khong khro ba'i rnam pas zhe sdang ngam/ ma rig pa'i rnam pas gti</text></item>
<item><p>229a7</p><section>dkon brtsegs</section><text>mug gam/ rgyu dang sgrib pa gang dag las byung ba shes shing de la tshul bzhin yid la byed pa'i rnam pa mi gtsang bas 'dod chags zhi bar byed/ byams pas zhe sdang zhi bar byed/ rten cing 'brel bar</text></item>
<item><p>229a8</p><section>dkon brtsegs</section><text>'byung bas gti mug zhi bar byed de/ gang kun nas nyon mongs pa de dag zhi ba de ni tha snyad du btags pa'i phyir spong ba zhes bya'o/ /gang spong ba ni gang yang rnyed par mi 'gyur ro/ /mnyam pa nyid kyis</text></item>
<item><p>229b1</p><section>dkon brtsegs</section><text>thams cad mngon sum bas na de'i phyir yang dag par spong ba zhes bya ste/ de ni yang dag par spong ba gnyis pa'o/ /gang yang dge ba'i chos ma skyes pa rnams bskyed pa'i phyir 'dun pa skyed/ 'bad</text></item>
<item><p>229b2</p><section>dkon brtsegs</section><text>par byed/ brtson 'grus rtsom/ sems rab tu 'dzin/ yang dag par rab tu 'jog pa zhes bya ba de ni gnas tshad med pa ste/ de ci'i phyir zhe na/ gang byang chub sems dpa' sems dpa' chen</text></item>
<item><p>229b3</p><section>dkon brtsegs</section><text>pos yang dag par bsgrub par bya ba'i dge ba'i chos tshad med pa'i phyir ro/ /de la 'dun pa ni dge ba'i rtsa ba thams cad kyi rtsa ba'o/ /brtson 'grus yang dag par sgrub pa ni dge ba'i rtsa ba thams cad</text></item>
<item><p>229b4</p><section>dkon brtsegs</section><text>kyi rtsa ba'o/ /sems rab tu 'dzin pa nyams su lon par byed pa ni dge ba'i rtsa ba thams cad kyi rtsa ba ste/ de ni yang dag par spong ba gsum pa'o/ /gang yang dge ba'i chos skyes pa rnams</text></item>
<item><p>229b5</p><section>dkon brtsegs</section><text>gnas pa dang / nyams par mi 'gyur ba dang / chud mi za bar bya ba'i phyir 'dun pa skyed/ 'bad par byed/ brtson 'grus rtsom/ sems rab tu 'dzin/ yang dag par rab tu 'jog ces bya ba de ni</text></item>
<item><p>229b6</p><section>dkon brtsegs</section><text>dge ba'i rtsa ba byang chub tu bsngos pa'i tshig bla dgas so/ /de ci'i phyir zhe na/ dge ba'i rtsa ba byang chub tu bsngos pa ni mthar byang chub kyi snying po'i bar du slar chud za bar mi 'gyur ro/ /de ci'i phyir zhe na/</text></item>
<item><p>229b7</p><section>dkon brtsegs</section><text>de ltar khams gsum la mi gnas par sems bskyed pa'i phyir ro/ /gang khams gsum la gnas pa'i dge ba'i rtsa ba de ni zad par 'gyur ro/ /de ci'i phyir zhe na/ de ltar sems bskyed pa de ni khams</text></item>
<item><p>229b8</p><section>dkon brtsegs</section><text>gsum la gnas pa'i phyir ro/ /gang yang dge ba'i rtsa ba khams gsum la mi gnas pa thams cad mkhyen par bsngos pa de la zad pa gang yang med do/ /de ni yang dag par spong ba bzhi pa'o/ /de ltar na byang chub</text></item>
<item><p>230a1</p><section>dkon brtsegs</section><text>sems dpa' lam yan lag bzhi pa la mkhas pa shes rab kyi pha rol du phyin pa la spyod do/ /gzhan yang lam la mkhas pa ni byang chub sems dpa'i lam yan lag lnga pa ste/ lnga gang zhe na/ 'di lta ste/ dad pa'i</text></item>
<item><p>230a2</p><section>dkon brtsegs</section><text>dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes rab kyi dbang po ste/ de la dad pa'i dbang po gang zhe na/ dad pa gang gis chos bzhi la dad par byed pa ste/ bzhi gang</text></item>
<item><p>230a3</p><section>dkon brtsegs</section><text>zhe na/ 'khor ba na spyod pa'i 'jig rten pa'i yang dag par lta ba la mngon par dad de/ de las kyi rnam par smin pa la rton pa yin de srog gi phyir yang sdig pa'i las mi byed pa dang / byang chub sems dpa'i spyod</text></item>
<item><p>230a4</p><section>dkon brtsegs</section><text>pa la yang dad de/ spyod pa la zhugs pa de theg pa gzhan la 'dod par mi byed pa dang / don dam pa nges pa'i don dang / rten cing 'brel par 'byung ba zab mo dang / sems can la rnam par dpyod pa dang / stong pa nyid</text></item>
<item><p>230a5</p><section>dkon brtsegs</section><text>dang / mtshan ma med pa'i mtshan nyid kyi chos thams cad la dad de/ lta bar bya ba thams cad bag la nyal bar mi byed pa dang / sangs rgyas kyi chos thams cad dang / stobs dang / mi 'jigs pa rnams la dad cing thos nas</text></item>
<item><p>230a6</p><section>dkon brtsegs</section><text>the tshom med/ nem nur med par chos de rnams sdud par byed pa de ni dad pa'i dbang po zhes bya'o/ /de la brtson 'grus kyi dbang po gang zhe na/ chos gang la dad pa de brtson 'grus kyi dbang pos skyed par byed pa ste/ de ni brtson 'grus</text></item>
<item><p>230a7</p><section>dkon brtsegs</section><text>kyi dbang po zhes bya'o/ /chos gang dag brtson 'grus kyis sdud pa de dag dran pa'i dbang pos chud mi za bar byed pa de ni dran pa'i dbang po zhes bya'o/ /chos gang dag dran pa'i dbang pos chud mi za bar byed pa'i chos de dag ting nge 'dzin gyi dbang pos rtse gcig tu byed pa de ni ting nge 'dzin gyi dbang po zhes bya'o/ /</text></item>
<item><p>230a8</p><section>dkon brtsegs</section><text>chos gang dag ting nge 'dzin gyis dbang pos rtse gcig par byed pa de dag shes rab kyi dbang pos so sor rtog par byed de/ gang chos de dag shes pa de ni shes rab kyi dbang po zhes bya'o/ /de ltar na dbang po lnga po dag lhan cig tu 'brel ba ste/ sangs rgyas kyi chos thams cad yongs su rdzogs par</text></item>
<item><p>230b1</p><section>dkon brtsegs</section><text>byed lung bstan pa'i sa yang thob par byed de/ 'di lta ste/ dper na phyi rol gyi mngon par shes pa lnga dang ldan pa dag mngal na 'dug pa bud med dang skyes pa'i dbang por ma gyur gyi bar du mngal na 'dug pa la lung mi ston pa de bzhin du sangs rgyas bcom ldan 'das rnams</text></item>
<item><p>230b2</p><section>dkon brtsegs</section><text>kyang byang chub sems dpa' dbang po de dag dang mi ldan gyi bar du lung mi ston te/ de ni lam yan lag lnga pa'o/ /de ltar na byang chub sems dpa' lam yan lag lnga pa la mkhas pa shes rab kyi pha rol du phyin pa la spyod do/ /gzhan yang shA ri'i bu byang chub</text></item>
<item><p>230b3</p><section>dkon brtsegs</section><text>sems dpa' lam yan lag lnga la mkhas pa gang zhe na/ yan lag lnga ni 'di lta ste/ dad pa'i stobs dang / brtson 'grus kyi stobs dang / dran pa'i stobs dang / ting nge 'dzin gyi stobs dang / shes rab kyi stobs so/ /de la dad pa'i stobs gang zhe na/ gang mos</text></item>
<item><p>230b4</p><section>dkon brtsegs</section><text>pa dang mgo gcig pa mi rdzi ba ste gal te de'i drung du bdud sdig can sangs rgyas kyi gzugs su bsgyur te 'ongs nas/ chos kyi ye shes la dad pa gang yang rung ba la la zhig gis 'di dag ni sangs rgyas kyi chos ma yin no zhes 'bral bar byed/ 'dun pa zlog par</text></item>
<item><p>230b5</p><section>dkon brtsegs</section><text>byed kyang yongs su brtag pa bzung na 'byung ba chen po bzhi rnams ni gzhan du 'gyur gyi/ dad pa'i stobs la mos pa'i byang chub sems dpa' ni de lta ma yin no/ /de ltar byang chub sems dpa' stobs las 'bral bar mi nus pa de ni dad pa'i stobs so/ /</text></item>
<item><p>230b6</p><section>dkon brtsegs</section><text>de la byang chub sems dpa' brtson 'grus kyi stobs gang zhe na/ gang brtson 'grus rtsom zhing dge ba'i chos gang dang gang la mngon par sbyor ba de dang de dag la brtan pa'i stobs kyi mthu thob kyang gnas der ma bsgral gyi bar du stobs kyi mthu</text></item>
<item><p>230b7</p><section>dkon brtsegs</section><text>de la lha dang bcas pa'i 'jig rten rnams kyis rnam par bzlog pa 'am bstan pa 'am/ rnam par bslang bar mi nus te/ de ni byang chub sems dpa'i brtson 'grus kyi stobs shes bya'o/ /de la byang chub sems dpa'i dran pa'i</text></item>
<item><p>230b8</p><section>dkon brtsegs</section><text>stobs gang zhe na/ chos gang dag la dran pa nye bar gzhag pas sems nye bar gzhag pa ste/ de ni nyon mongs pa gang yang rung ba dag gis gtong ba'am g.yeng bar mi nus te/ dran pa'i stobs bskyed pa des</text></item>
<item><p>231a1</p><section>dkon brtsegs</section><text>nyon mongs pa thams cad 'joms zhing dran pa de yang mi choms pa ste/ de ni byang chub sems dpa'i dran pa'i stobs shes bya'o/ de la byang chub sems dpa'i ting nge 'dzin gyi stobs gang zhe na/ gang 'du 'dzi thams cad dben par spyod pa ste/ gang</text></item>
<item><p>231a2</p><section>dkon brtsegs</section><text>dag gi lam gyi sgra thams cad la yang rtog la de'i bsam gtan dang po'i sgra'i tsher ma la sgrib par mi byed pa dang / dge bar rtog pa la yang rnam par rtog mod kyi bsam gtan gnyis pa la yang sgrib par mi 'gyur ba dang / de dga' ba dang / bde ba skyes</text></item>
<item><p>231a3</p><section>dkon brtsegs</section><text>te gnas mod kyi/ de'i bsam gtan gsum pa la yang sgrib par mi 'gyur ba dang / de sems can yongs su smin par bya ba dang / dam pa'i chos yongs su gzung bar bya ba'i phyir btang snyoms pa yang ma yin mod kyi/ bsam gtan bzhi pa la</text></item>
<item><p>231a4</p><section>dkon brtsegs</section><text>yang sgrib par mi 'gyur ba ste/ de bas bsam gtan de bzhi la gnas na bsam gtan dang / rnam par thar pas gzhom par mi nus te/ de ni ting nge 'dzin gyi gnas kyang mi gtong la ting nge 'dzin gyi dbang gis kyang mi skye ba ste/ de ni byang chub sems</text></item>
<item><p>231a5</p><section>dkon brtsegs</section><text>dpa'i ting nge 'dzin gyi stobs so/ /de la byang chub sems dpa'i shes rab kyi stobs gang zhe na/ gang 'jig rten dang / 'jig rten las 'das pa'i chos rnams kyis mi choms pa'i ye shes te/ byang chub sems dpa' skyes ma thag tu</text></item>
<item><p>231a6</p><section>dkon brtsegs</section><text>bzo'i gnas 'jig rten na ji snyed spyod pa dam pa dang / dga' bar byed pa dang / rnyed dka' ba de dag thams cad slob dpon med par mngon du 'gyur te/ gang 'jig rten las 'das pa bdag kyang gang gis 'jig rten dag sgrol bar byed de/ de dag byang chub</text></item>
<item><p>231a7</p><section>dkon brtsegs</section><text>sems dpa'i shes rab dang / ye shes kyi stobs kyis byung ba lha dang mi rnams kyis mi choms pa ste/ de ni byang chub sems dpa'i shes rab kyi stobs so/ /'di ni yan lag lnga pa'i lam gzhan no/ /de ltar na byang chub sems dpa' yan lag</text></item>
<item><p>231a8</p><section>dkon brtsegs</section><text>lnga la mkhas pa shes rab kyi pha rol tu phyin pa la spyod do/ /gzhan yang mdor bsdu na byang chub sems dpa' rnams kyi lam ni mgo gcig pa ste/ de nas lam bgrod pa gcig pa'o/ /'di lta ste byang chub sems dpa' gcig pu</text></item>
<item><p>231b1</p><section>dkon brtsegs</section><text>gnyis su med pa bla na med pa yang dag par rdzogs pa'i byang chub tu grogs med par shin du brtson pa'i stobs kyi mthu yongs su gzung ba'i bsam pas go cha dgos pa ste/ gzhan gyis ma bstan pa/</text></item>
<item><p>231b2</p><section>dkon brtsegs</section><text>gzhan gyis dring mi 'jog pa/ bdag nyid byed pa/ bdag gis stobs kyis yang dag par 'phags pa ste/ de ltar go cha srab ba bgos nas gang sems can thams cad kyis ma thob pa de bdag gis thob par bya'o/ /</text></item>
<item><p>231b3</p><section>dkon brtsegs</section><text>gang 'phags pa thams cad dang / gang theg pa la gsar du zhugs pa'i byang chub sems dpa' thams cad kyis ma thob pa de bdag gis thob par bya'o/ /sbyin pa ni nga'i grogs ma yin gyi/ nga ni sbyin pa'i grogs so/ /</text></item>
<item><p>231b4</p><section>dkon brtsegs</section><text>tshul khrims dang / bzod pa dang / brtson 'grus dang / bsam gtan dang / shes rab ni nga'i grogs ma yin gyi nga ni de dag gis grogs so/ /nga ni pha rol tu phyin pa rnams kyis bslang bar bya ba ma yin gyi/</text></item>
<item><p>231b5</p><section>dkon brtsegs</section><text>pha rol tu phyin pa rnams ngas bslang bar bya'o/ /gong ma bzhin du sbyar te/ dge ba'i rtsa ba thams cad la rgyas par shes par bya'o/ /nga ni dge ba'i rtsa ba thams cad kyis bslang bar bya ba ma yin gyi/ dge ba'i rtsa ba thams</text></item>
<item><p>231b6</p><section>dkon brtsegs</section><text>cad ngas bslang bar bya'o zhes de lta bu'i chos rnams la grogs med cing nga gcig pu gnyis su med par rdo rje'i gdan la 'dug nas bdud stobs dang / bcas pa btul te/ skad cig gcig dang ldan pa'i shes rab kyis</text></item>
<item><p>231b7</p><section>dkon brtsegs</section><text>bla na med pa yang dag par rdzogs pa'i byang chub mngon par rdzogs par 'tshang rgya bar bya'o/ /zhes de la nges par rtogs pa bsam pa'i sbyor ba de ni/ /byang chub sems dpa'i lam bgrod pa gcig</text></item>
<item><p>231b8</p><section>dkon brtsegs</section><text>pu zhes bya ste/ de ltar na byang chub sems dpa'i lam bgrod pa gcig pu la mkhas pa shes rab kyi pha rol tu phyin pa la spyod do/ /de ni byang chub sems dpa' rnams kyi lam la mkhas pa ste/ //</text></item>
<item><p>232a1</p><section>dkon brtsegs</section><text>de ltar na byang chub sems dpa' rnams kyi lam la mkhas pa shes rab kyi pha rol tu phyin pa la spyod do/ /de la byang chub sems dpa' rnams kyi rten cing 'brel bar 'byung ba la mkhas pa gang zhe na/ 'di ltar</text></item>
<item><p>232a2</p><section>dkon brtsegs</section><text>byang chub sems dpa' gcig pu dben par song ste/ nang du yang dag gzhag nas 'di ltar sems la rtog pa skye ste/ sdug bsngal gyi phung po 'di gang las 'byung bar 'gyur snyam pa dang / de 'di ltar sems te/ tshul bzhin ma</text></item>
<item><p>232a3</p><section>dkon brtsegs</section><text>yin pa byung ba'i phyir ma rig pa 'byung / ma rig pa byung ba'i phyir 'du byed 'byung / 'du byed byung ba'i phyir rnam par shes pa 'byung / rnam par shes pa byung ba'i phyir ming dang gzugs 'byung / ming dang gzugs byung ba'i phyir skye mched drug</text></item>
<item><p>232a4</p><section>dkon brtsegs</section><text>'byung / skye mched drug byung ba'i phyir reg pa 'byung / reg pa byung ba'i phyir tshor ba 'byung / tshor ba byung ba'i phyir sred pa 'byung / sred pa byung ba'i phyir len pa 'byung / len pa byung ba'i phyir srid pa 'byung / srid pa byung ba'i phyir skye ba</text></item>
<item><p>232a5</p><section>dkon brtsegs</section><text>'byung / skye ba byung ba'i phyir rga shi 'byung / rga shi byung ba'i phyir mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams 'byung bar 'gyur ro snyam mo/ /de yang 'di ltar sems te/ ji ltar mi g.yo</text></item>
<item><p>232a6</p><section>dkon brtsegs</section><text>ba dang / mi byed pa dang / bdag po med pa dang / dge ba'i rgyu las byung ba dang / mi dge ba'i rgyu las byung ba dang / mi g.yo ba'i rgyu las byung ba dang / mya ngan las 'das pa'i rgyu las byung ba'i chos de dag thams cad rkyen las byung ba ste/</text></item>
<item><p>232a7</p><section>dkon brtsegs</section><text>gang yang las kyi rgyu gang dag gis sems can gang dag gi dbang po'-i rgyu tshad ma dang / lhag ma'i cho ga'i rgyu tshad ma'i 'bras bu'i rgyu 'grub pa dang / de ltar zin pa dang / ma zin pa las gang rgyu 'dus pa byung ba de thams cad rab tu shes pa</text></item>
<item><p>232a8</p><section>dkon brtsegs</section><text>ste/ de ni byang chub sems dpa'i rten cing 'brel bar 'byung ba la mkhas pa zhes bya'o/ /de yang gang 'gag ce na/ tshul bzhin ma yin pa'i yid la byed pa 'gags pa'i phyir ma rig pa 'gag go/ /ma rig pa 'gags pa'i phyir 'du byed 'gag pa</text></item>
<item><p>232b1</p><section>dkon brtsegs</section><text>nas sdug bsngal gyi phung po chen po 'ba' shig gi bar du 'gag par 'gyur ro zhes de snyam du sems te/ de ltar gang de la shes pa de ni rten cing 'brel bar 'byung ba la mkhas pa zhes bya'o/ /de yang chos thams cad ni rgyu la rag las/ rkyen</text></item>
<item><p>232b2</p><section>dkon brtsegs</section><text>la rag las/ 'dus pa la rag las pa ste/ gang rgyu dang / rkyen dang / 'dus pa la rag las de ni bdag gi byin gyi brlabs ma yin/ srog dang gang zag gi byin gyi brlabs ma yin te/ de la bgrang ba gang yang med do/ /zhes de ltar sems te/ gang</text></item>
<item><p>232b3</p><section>dkon brtsegs</section><text>de ltar sems pa de ni rten cing 'brel bar 'byung ba la mkhas pa'o/ /de ltar byang chub sems dpa' sangs rgyas kyi chos thams cad byang chub kyi rnam pa'i rkyen du slong bar byed la/ rkyen de dag la yang zad pa dang / 'gag par so sor rtog la/</text></item>
<item><p>232b4</p><section>dkon brtsegs</section><text>sems can la lta ba'i phyir zad pa dang 'gag pa ma yin pa yang thob par byed pa de ni byang chub sems dpa'i rten cing 'brel bar 'byung ba la mkhas pa'o/ /de la byang chub sems dpa' chos thams cad la mkhas pa gang zhe na/ chos thams cad ces bya ba ni 'di lta ste/ 'dus byas</text></item>
<item><p>232b5</p><section>dkon brtsegs</section><text>dang 'dus ma byas so/ /de la byang chub sems dpas 'dus byas dang / 'dus ma byas la mkhas par bya ste/ de la 'dus byas la mkhas pa gang zhe na/ gang lus kyi 'du byed dang / ngag gi 'du byed dang / yid kyi 'du byed do/ /gang la lus</text></item>
<item><p>232b6</p><section>dkon brtsegs</section><text>dang ngag dang / yid kyi dge ba'i 'du byed kyis 'dus ma byas pa'i byang chub la 'dus ma byas par rtog pas thams cad mkhyen pa nyid du sngo ba de ni 'dus ma byas la mkhas pa'o/ /gzhan yang 'dus ma byas la mkhas pa ni gang sbyin pa'i</text></item>
<item><p>232b7</p><section>dkon brtsegs</section><text>pha rol tu phyin pa dang / tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa dang / /pha rol tu phyin pa lnga rnams sdud pa'o/ /gang yang 'dus ma byas pa'i shes pas shes</text></item>
<item><p>232b8</p><section>dkon brtsegs</section><text>rab kyi pha rol tu phyin pa la pha rol tu phyin pa lnga rnams kyis smod par mi byed cing pha rol tu phyin pa'i tshogs thams cad la mkhas pa dang / zag pa med pa'i byang chub de la mos pas gang thams cad mkhyen pa nyid du sngo ba de ni de'i 'dus ma</text></item>
<item><p>233a1</p><section>dkon brtsegs</section><text>byas la mkhas pa'o/ /gzhan yang 'dus byas la mkhas pa ni sems can thams cad la 'od zer thogs pa med pa dang / bsdu ba bzhis sems can sdud pa'o/ /gang yang snyems pa med pa'i phyir sems</text></item>
<item><p>233a2</p><section>dkon brtsegs</section><text>can la bdag med par 'dzin pa dang bsdu ba la mkhas shing 'dus ma byas pa'i byang chub la mos nas thams cad mkhyen pa nyid du bsngo ba de ni de'i 'dus ma byas la mkhas pa'o/ /gzhan yang 'dus byas la mkhas pa ni</text></item>
<item><p>233a3</p><section>dkon brtsegs</section><text>gang 'khor ba'i rgyun gyi kun nas sbyor ba rnams yang dag par mi gcod la 'khor ba'i rgyun gyi nyon mongs pa rnams yang dag par gcod pa dang / byang chub tu dmigs pa'i sbyor ba rnams rgyun chags par byed pa dang / sbyor</text></item>
<item><p>233a4</p><section>dkon brtsegs</section><text>ba phyogs gcig pa rnams mi sdud par spyod pa de ni 'dus byas la mkhas pa zhes bya'o/ /gang yang stong pa nyid dang / mtshan ma med pa dang / smon pa med pa'i chos rnams la 'dris par bya ba shes shing mngon sum du mkhas pa dang /</text></item>
<item><p>233a5</p><section>dkon brtsegs</section><text>byang chub tu gzhan gyi dring la mi 'jog cing 'dus ma byas kyang mngon du mi byed pa de ni 'dus ma byas la mkhas pa'o/ /gzhan yang khams gsum na spyod kyang khams gsum na spyod pa'i nyon mongs pa rnams kyis mi dgos pa de ni de'i 'dus byas la mkhas pa'o/ /gang</text></item>
<item><p>233a6</p><section>dkon brtsegs</section><text>yang khams gsum las 'byung ba'i ye shes rab tu shes kyang 'byung ba'i khams su mi ltung ba de ni 'dus ma byas la mkhas pa zhes bya'o/ /gang chos thams cad la mkhas pa zhes bya ba ni thams cad mkhyen pa nyid kyi tshig bla dgas so/ /gang thams cad</text></item>
<item><p>233a7</p><section>dkon brtsegs</section><text>mkhyen pa nyid kyi ye shes rtogs pa yongs su rdzogs pa de ni shes rab dang / mkhas pa med na 'byung bar mi 'gyur bas de'i phyir chos thams cad la mkhas pa zhes bya ste/ de ltar na byang chub sems dpa' chos thams cad la mkhas pas shes rab</text></item>
<item><p>233a8</p><section>dkon brtsegs</section><text>kyi pha rol tu phyin pa la spyod do/ /shA ri'i bu de ltar na byang chub sems dpa' sems dpa' chen po byang chub sems dpa'i sde snod la gnas pas shes rab kyi pha rol tu phyin pa la spyod pa shes rab rnam par 'byed pa la mkhas shing mkhas pa bcu po</text></item>
<item><p>233b1</p><section>dkon brtsegs</section><text>de dag la yang mkhas pas shes rab kyi pha rol tu phyin pa la spyod do/ /de la shes rab ni gang pha rol tu phyin pa rnams kyi don ni gang zhe na/ shes rab ces bya ba ni dge ba dang mi dge ba'i chos rnams rab tu shes pa'o/ /shes rab ni nges par 'byed</text></item>
<item><p>233b2</p><section>dkon brtsegs</section><text>pa'i cha dang 'thun pa'i chos rnams kyis mngon sum mo/ /'phags pa'i chos mngon sum du gyur pa'i phyir tshad mar gyur pa ni shes rab bo/ /chos yang dag pa ji lta ba bzhin du rtogs pa'i phyir tshad mar gyur pa'o/ /shes rab ni lta</text></item>
<item><p>233b3</p><section>dkon brtsegs</section><text>bar gyur pa thams cad dang / kun nas ldang ba dang / sgrib pa dang / sgrib par byed pa'i chos rnams rab tu rtogs pa'o/ /shes rab ni 'dod pa dang / tshol ba dang / smon lam thams cad kyi smon lam dang bral ba'o/ /shes rab ni shin du sbyangs pa'i phyir</text></item>
<item><p>233b4</p><section>dkon brtsegs</section><text>sim par byed pa'o/ /shes rab ni chos kyi dga' ba la dmigs pa rnam par mi gcod pa'i phyir rab tu dga' bar byed pa'o/ /shes rab ni ye shes thams cad mngon sum du gyur pa'i phyir brten pa'o/ /shes rab ni byang chub kyi phyogs</text></item>
<item><p>233b5</p><section>dkon brtsegs</section><text>kyi chos thams cad kyi gnas so/ /shes rab ni theg pa ji lta ba bzhin gyi 'bras bu rtogs pa'i phyir thob pa'i mtshan nyid do/ /shes rab ni rang bzhin gyis ye shes snang ba rab tu shes pa'i mtshan nyid do/ /shes rab ni chu bo thams cad las</text></item>
<item><p>233b6</p><section>dkon brtsegs</section><text>sgrol ba'i phyir rab tu sgrol pa'o/ /shes rab ni yang dag par gyur pa la 'dren pa'o/ /shes rab ni dge ba'i chos thams cad rab tu 'dzin pa'o/ /shes rab ni nyon mongs pa'i bag la nyal thams cad dang bar byed pa'o/ /shes rab ni chos</text></item>
<item><p>233b7</p><section>dkon brtsegs</section><text>thams cad kyi skye bo thob pa'i mchog go/ /shes rab ni rang 'byung ba'i ye shes rtogs par bya ba la dam pa'o/ /shes rab ni khams gsum dang ma 'dres pas rgyu ba dang bral ba'o/ /shes rab ni 'phags</text></item>
<item><p>233b8</p><section>dkon brtsegs</section><text>pa thams cad kyis shin du bzung ba'o/ /shes rab ni mtshan mar yongs su rtog pa thams cad spangs pas smon lam rnam par chad pa'o/ /shes rab ni mun pa mun gnag dang bral bas</text></item>
<item><p>234a1</p><section>dkon brtsegs</section><text>bag med pa'i gnyen po'o/ /shes rab ni rnal 'byor spyod pa'i sa la gnas pa thams cad kyi sbyor ba'o/ /shes rab ni thams cad mkhyen pa'i ye shes kyi lam la gnas pa rnams kyi rab tu 'dren pa'o/ /shes</text></item>
<item><p>234a2</p><section>dkon brtsegs</section><text>rab ni ma rig pa'i rlung gi mun pa rab rib kyi sprin 'joms par byas pas snang bar byed pa'o/ /shes rab ni mig la ji ltar mos pa rnams kyi mig thams cad sbyin par byed pa'o/ /shes rab ni mig dang gzugs kyi lam</text></item>
<item><p>234a3</p><section>dkon brtsegs</section><text>las 'das pa'i phyir zag pa med pa'o/ /shes rab ni dben pa las byung ba don dam pa'o/ /shes rab ni shin du dul ba'i phyir mi 'khrugs pa'o/ /shes rab ni ye shes kyi sgo'i snang ba'o/ /shes rab ni thams cad rgyu ba mi zad pa'o/ /</text></item>
<item><p>234a4</p><section>dkon brtsegs</section><text>shes rab ni rten cing 'brel par 'byung ba la 'jug par mthong ba'i phyir 'gal bar med pa'o/ /shes rab ni len pa'i 'ching ba thams cad gcod par byed pas thar pa'i lam mo/ /shes rab ni sgrib par byed pa'i phyir chos thams cad</text></item>
<item><p>234a5</p><section>dkon brtsegs</section><text>dang lhan cig tu mi gnas pas ma 'dres pa'o/ /shA ri'i bu de bas na sems can thams cad kyi sems dang spyod pa ji snyed pa byang chub sems dpa' rnams kyi shes rab kyi las dang / ye shes kyi spyod pa yang de snyed do/ /sems can</text></item>
<item><p>234a6</p><section>dkon brtsegs</section><text>thams cad kyi bsam pa ji snyed pa byang chub sems dpa'i shes rab kyi spyod pa dang ye shes kyang de snyed do/ /sems can thams cad kyi nyon mongs pa'i sgo ji snyed pa byang chub sems dpa'i shes rab la 'jug pa'i sgo yang de snyed do/ /nyan thos</text></item>
<item><p>234a7</p><section>dkon brtsegs</section><text>dang rang sangs rgyas dang yang dag par rdzogs pa'i sangs rgyas rnams kyi yongs su shes pa ji snyed pa shes rab gnas pa'i gnas kyang de snyed de/ byang chub sems dpa' thams cad la bslab par bya ste/ de ni byang chub sems dpa'i shes rab</text></item>
<item><p>234a8</p><section>dkon brtsegs</section><text>ces bya'o/ /de la pha rol tu phyin pa'i don gang zhe na/ shes rab gang yin pa pha rol tu phyin pa'i don kyang de yin te/ dge ba'i chos rnams rab tu shes pa de ni pha rol tu phyin pa'i don zhes bya'o/ /gong ma bzhin du sbyar te pha rol tu phyin pa thams cad kyi tshig</text></item>
<item><p>234b1</p><section>dkon brtsegs</section><text>kyang de bzhin du dpyad par bya'o/ /gzhan yang byang chub sems dpa'i spyod pa'i khyad par yongs su rdzogs pa'i don ni pha rol tu phyin pa'i don to/ /gzhan yang thams cad mkhyen pa'i ye shes yongs su rdzogs pa'i don ni pha rol tu</text></item>
<item><p>234b2</p><section>dkon brtsegs</section><text>phyin pa'i don to/ /'dus byas dang 'dus ma byas pa'i chos la mngon par ma chags pa'i don ni pha rol tu phyin pa'i don to/ /'khor ba'i nyes pa khong du chud pa'i don ni pha rol tu phyin pa'i don to/ /zad mi shes pa'i chos kyi mdzod ston pa'i</text></item>
<item><p>234b3</p><section>dkon brtsegs</section><text>don ni pha rol tu phyin pa'i don to/ /sgrib pa med pa'i rnam par thar pa yongs su rdzogs pa'i don ni pha rol tu phyin pa'i don to/ /sbyin pa mnyam pa nyid dang / tshul khrims dang / bzod pa dang / brtson 'grus dang / bsam gtan dang / shes rab mnyam</text></item>
<item><p>234b4</p><section>dkon brtsegs</section><text>pa nyid rtogs pa'i don ni pha rol tu phyin pa'i don to/ /rnam par nges pa'i don ni pha rol tu phyin pa'i don to/ /sems can thams cad kyi khams la 'jug pa'i don ni pha rol tu phyin pa'i don to/ /mi skye ba'i chos la bzod pa yongs su rdzogs pa'i</text></item>
<item><p>234b5</p><section>dkon brtsegs</section><text>don ni pha rol tu phyin pa'i don to/ /phyir mi ldog pa'i sa yongs su rdzogs pa'i don ni pha rol tu phyin pa'i don to/ /sangs rgyas kyi zhing yongs su rdzogs pa'i don ni pha rol tu phyin pa'i don to/ /sems can yongs su smin par bya ba'i don ni pha</text></item>
<item><p>234b6</p><section>dkon brtsegs</section><text>rol tu phyin pa'i don to/ /byang chub kyi snying po yang dag par thob pa'i don ni pha rol tu phyin pa'i don to/ /bdud thams cad rab tu gtul ba'i don ni pha rol tu phyin pa'i don to/ /sangs rgyas kyi chos thams cad yongs su rdzogs pa'i don ni pha</text></item>
<item><p>234b7</p><section>dkon brtsegs</section><text>rol tu phyin pa'i don to/ /gzhan yang byang chub sems dpa'i sde snod kyi chos kyi rnam grangs gzhog par byed pa'i don ni pha rol tu phyin pa'i don to/ /shA ri'i bu byang chub sems dpa'i sde snod kyi chos kyi rnam grangs bslabs na pha rol tu</text></item>
<item><p>234b8</p><section>dkon brtsegs</section><text>phyin pa thams cad kyi pha rol tu son par 'gyur ro/ /shA ri'i bu de bas na theg pa chen po la gnas pa'i rigs kyi bu'am rigs kyi bu mos byang chub sems dpa'i sde snod kyi chos kyi rnam grangs 'di blang bar bya/ gzung bar bya/ bklag par</text></item>
<item><p>235a1</p><section>dkon brtsegs</section><text>bya gzhan la yang bshad par bya/ rgya cher rab tu bstan par bya'o/ /de ci'i phyir zhe na/ shA ri'i bu byang chub sems dpa'i sde snod kyi chos kyi rnam grangs shin du mnyan/ blangs/ bzung / bklags/ kun chub par byas/ gzhan la yang bshad/ rgya cher</text></item>
<item><p>235a2</p><section>dkon brtsegs</section><text>yang dag par rab tu bstan na yon tan bcu po 'di dag 'thob par 'gyur ro/ /bcu gang zhe na/ 'di lta ste tshe rab gzhan du 'phos nas kyang bzo'i gnas dang las kyi gnas thams cad la rtogs par khong du chud par 'gyur/ rigs mtho zhing btsun par 'gyur</text></item>
<item><p>235a3</p><section>dkon brtsegs</section><text>dbang che bar grags par 'gyur/ tshig btsun par 'gyur/ longs spyod che bar 'gyur/ lha dang mi rnams la phangs par 'gyur/ 'khol los sgyur ba'i rgyal po 'thob par 'gyur/ tshangs pa 'thob par 'gyur/ thams cad du byang chub</text></item>
<item><p>235a4</p><section>dkon brtsegs</section><text>kyi sems dang mi 'bral bar 'gyur te/ yon tan gyi phan yon 'di bcu 'thob par 'gyur ro/ /de gzhan yang yon tan gyi phan yon bcu 'thob par 'gyur te/ bcu gang zhe na 'di lta ste/ gcer bu pa'i rtsod pa dang / 'dres pa ma yin</text></item>
<item><p>235a5</p><section>dkon brtsegs</section><text>par 'gyur ba dang / bdag tu mi lta ba dang / sems can du mi lta ba dang / srog tu mi lta ba dang / gang zag tu mi lta ba dang / chad par mi lta ba dang / rtag par mi lta bar 'gyur ba dang / dngos po thams cad la mi lta ba dang / rab tu 'byung ba la dga' bar sems</text></item>
<item><p>235a6</p><section>dkon brtsegs</section><text>bskyed pa 'thob pa dang / thos pa'i tshig 'bru myur du khong du chud par 'gyur ba ste/ yon tan gyi phan yon bcu po de dag 'thob par 'gyur ro/ /de gzhan yang yon tan gyi phan yon bcu 'thob par 'gyur te/ bcu gang zhe na/ dran pa dang ldan par 'gyur ba dang /</text></item>
<item><p>235a7</p><section>dkon brtsegs</section><text>blo gros dang ldan par 'gyur ba dang / rtog pa dang ldan par 'gyur ba dang / mos pa dang ldan par 'gyur ba dang / shes rab dang ldan par 'gyur ba dang / dal ba phun sum tshogs pa rnyed par 'gyur ba dang / tshe rab dran par 'gyur ba dang / rang bzhi/ gyis 'dod</text></item>
<item><p>235a8</p><section>dkon brtsegs</section><text>chags chung ste/ 'dod chags bdo ba ma yin la de shin du 'dod chags kyi gdung bas yongs su mi gdung ba dang / rang bzhin gyis zhe sdang chung ste/ zhe sdang bdo ba ma yin la de shin du zhe sdang gi gdung bas yongs su mi gdung ba dang / rang bzhin gyis gti mug</text></item>
<item><p>235b1</p><section>dkon brtsegs</section><text>chung ste gti mug bdo ba ma yin la de shin du gti mug gi gdung bas/ /yongs su gdung bar mi 'gyur ba ste/ yon tan gyi phan yon bcu po de dag 'thob par 'gyur ro/ /de gzhan yang yon tan gyi phan yon bcu 'thob par 'gyur te/ bcu gang zhe na/ 'di lta ste/ shes rab ngo</text></item>
<item><p>235b2</p><section>dkon brtsegs</section><text>mtshar du 'gyur/ shes rab myur ba 'gyur/ shes rab rno bar 'gyur/ shes rab mgyogs par 'gyur/ shes rab rgya che bar 'gyur/ shes rab zab par 'gyur/ shes rab nges par 'byed par 'gyur/ shes rab ma chags par 'gyur/ de bzhin gshegs pas mngon</text></item>
<item><p>235b3</p><section>dkon brtsegs</section><text>sum du mthong zhing mthong nas tshigs su bcad pa'i dbyangs gyis bstod pa dang / de bzhin gshegs pa la tshul bzhin gyi zhu ba yongs su zhu zhing tshul bzhin gyi zhu ba zhus nas lan ldon par 'gyur ba ste/ yon tan gyi phan yon bcu po de dag 'thob par</text></item>
<item><p>235b4</p><section>dkon brtsegs</section><text>'gyur ro/ /de gzhan yang yon tan gyi phan yon bcu 'thob par 'gyur te/ bcu gang zhe na/ 'di lta ste/ dge ba'i bshes gnyen thams cad mnyes par byas par 'gyur ba dang / bdud kyi bcing ba thams cad lhod par byas par 'gyur ba dang / des bdud thams cad tshar gcod par</text></item>
<item><p>235b5</p><section>dkon brtsegs</section><text>'gyur ba dang / nyon mongs pa thams cad smad par 'gyur ba dang / 'du byed thams cad du gtogs pa las yid bskyod par 'gyur ba dang / 'gro ba ngan par 'gro ba'i lam thams cad la rgyab kyis phyogs par 'gyur ba dang / mya ngan las 'das</text></item>
<item><p>235b6</p><section>dkon brtsegs</section><text>par 'gyur ba'i lam mngon du 'gyur ba dang / 'khor ba thams cad las sgrol ba sbyin pa byin par 'gyur ba dang / byang chub sems dpa' thams cad kyi cho ga'i rjes su zhugs par 'gyur ba dang / sangs rgyas bcom ldan 'das thams cad kyi bka'i rjes su zhugs par</text></item>
<item><p>235b7</p><section>dkon brtsegs</section><text>'gyur ba ste/ yon tan gyi phan yon bcu po de dag 'thob par 'gyur ro/ /shA ri'i bu byang chub sems dpa'i sde snod kyi chos kyi rnam grangs shin du mnyan/ blangs/ bzung / bklags/ kun chub par byas/ gzhan la yang bshad cing rgya cher yang dag par</text></item>
<item><p>235b8</p><section>dkon brtsegs</section><text>rab tu bstan na yon tan gyi phan yon 'di snyed 'thob par 'gyur ro/ /de nas bcom ldan 'das kyis don de nyid rgyas par bstan pa'i phyir de'i tshe tshigs su bcad pa 'di dag gsungs so/ /gang dag mdo sde'i rgyal po 'di 'dzin pa/ /mkhas pa de dag shes rab mtha' yas 'gyur/</text></item>
<item><p>236a1</p><section>dkon brtsegs</section><text>chos dang don rnams la yang mkhas par 'gyur/ /tshig kyang khyad par 'phags shing yi ge rdzogs/ /gang zhig mdo sde'i rgyal po 'di 'dzin pa/ /de ni rab dga' shin tu mgu skyes nas/ /dge slong de ni 'dir yang</text></item>
<item><p>236a2</p><section>dkon brtsegs</section><text>chos 'chad de/ /rtag tu chos kyi sbyin pa byed par 'gyur/ /sems can rnams ni mang du chos thos nas/ /kye ma'o yon tan chen po 'chad byed pa/ /nam zhig bdag cag 'di 'dra'i chos ston cing / /mdo sde 'di 'dra 'dzin</text></item>
<item><p>236a3</p><section>dkon brtsegs</section><text>par 'gyur zhes zer/ /gang dag de 'dra shes rab ldan mchog rnams/ /chos rnams gang la 'ang zhum par mi 'gyur de/ /dran dang ye shes kyis ni 'phags pa dang / /bla na med pa'i ye shes tshig ston 'gyur/ /gang dag mdo sde'i</text></item>
<item><p>236a4</p><section>dkon brtsegs</section><text>rgyal po 'di 'dzin pa/ /de ni 'phags pas rtag bsngags rgyal bas gnang / /chos tshig legs par bshad pa tshol bar byed/ /de ni thos pas rtag tu 'phags par 'gyur/ /thos nas don ni nye bar 'dzin par byed/ /shes rab</text></item>
<item><p>236a5</p><section>dkon brtsegs</section><text>ldan pa 'bru la mi snye mas te/ /don la lta bas rtogs pa 'phel bar 'gyur/ /de yi ye shes rtag tu tshad med do/ /ye shes mtha' yas don kyang mtha' yas te/ /sems dpa' mtha' yas dam pa'i don la mkhas/ /de yi yon tan</text></item>
<item><p>236a6</p><section>dkon brtsegs</section><text>phyogs dang phyogs su 'gro/ /de yi thos pa'i yon tan 'di dag go/ /de yi 'dod chags chung la zhe sdang chung / /de yi gti mug shin tu rab tu chung / /sems kyang shin du dga' ba rnyed par 'gyur/ /de yi thos pa'i yon tan 'di dag</text></item>
<item><p>236a7</p><section>dkon brtsegs</section><text>go/ /longs spyod rnyed nas rgyags par mi 'gyur te/ /'di la snying po ci zhes don la rtog //longs spyod snying po med par rab shes nas/ /de ni longs spyod mi lta rab tu 'byung / /mngon par byung ste dgon par gnas/ /rtag tu g.yel</text></item>
<item><p>236a8</p><section>dkon brtsegs</section><text>ba med pa dang / /chos rnams thos pas mi ngoms te/ /chos sbyin pa la ser sna med/ /'jig rten mgon po'i drung nyid du/ /song ste zhu ba zhu byed pas/ /de phyir de yi ye shes 'phel/ /de la dkar po 'bri ba med/ /shA ri'i bu de ni byang chub</text></item>
<item><p>236b1</p><section>dkon brtsegs</section><text>rnams kyi shes rab kyi pha rol tu phyin pa ste/ byang chub sems dpa' de la brtson pa byang chub sems dpa'i spyad pa spyod do/ /de ni shes rab kyi pha rol tu phyin pa la brtson pa zhes bya'o/ /de la bsdu ba'i dngos po'i rjes su 'jug pa gang zhe na/</text></item>
<item><p>236b2</p><section>dkon brtsegs</section><text>'di bzhi ni byang chub sems dpa' rnams kyi bsdu ba'i dngos po ste/ bsdu ba'i dngos po de dag gis byang chub sems dpa' yun ring por sems can rnams yang dag par sdud par byed do/ /bzhi gang zhe na/ 'di lta ste/ sbyin pa dang / snyan par</text></item>
<item><p>236b3</p><section>dkon brtsegs</section><text>smra ba dang / don byed pa dang / don mtshungs pa ste/ de dag ni bsdu ba'i dngos po bzhi zhes bya'o/ /de la sbyin pa gang zhe na/ 'di lta ste/ zang zing sbyin pa dang / mi 'jigs pa sbyin pa dang / chos sbyin pa ste/ de ni sbyin pa'o/ /de la snyan par</text></item>
<item><p>236b4</p><section>dkon brtsegs</section><text>smra ba gang zhe na/ slong ba dang / chos nyan pa la snyan par smra ba'o/ /de la don byed pa ni bdag dang gzhan gyi bsam pa yongs su rdzogs par byed pa'o/ /don 'thun pa ni theg pa gang la yon tan du 'du shes pa'i theg pa dang / chos de dag la</text></item>
<item><p>236b5</p><section>dkon brtsegs</section><text>'dzin par byed pa'i sems can rnams gzhog pa'o/ /gzhan yang sbyin pa ni gang slong ba la yid dang bar byed pa ste de ni sbyin pa zhes bya'o/ /snyan par smra ba ni gang slong ba rnams la rim gro byed pa'o/ /don byed pa ni gang gis slong ba rnams</text></item>
<item><p>236b6</p><section>dkon brtsegs</section><text>kyi don du 'gyur ba'i don de yongs su thob par byed pa'o/ /don mtshungs pa ni gang slong ba la don mtshungs pa'o/ /gzhan yang sbyin pa ni bsam pas btang ba'o/ /snyan par smra ba ni sbyor ba yongs su chad pa'o/ /don byed pa ni lhag pa'i bsam pa</text></item>
<item><p>236b7</p><section>dkon brtsegs</section><text>la 'gyod pa med pa'o/ /don 'thun pa ni theg pa chen po la bsngo ba'o/ /gzhan yang sbyin pa ni byams pa'i rjes su zhugs pa'i sems kyis btang ba'o/ /snyan par smra ba ni dga' zhing rab tu dga' ba la zhugs pa'i sems mi gtong</text></item>
<item><p>236b8</p><section>dkon brtsegs</section><text>ba'o/ /don byed pa ni snying rje chen po'i go cha bgos pa'i sems kyis sems can gyi bya ba la brtson pa'o/ /don mtshungs pa ni btang snyoms la mtho dma' med cing thams cad mkhyen pa'i ye shes la bsngo ba'i sems so/ /gzhan</text></item>
<item><p>237a1</p><section>dkon brtsegs</section><text>yang sbyin pa ni gang chos kyis btsal ba'i longs spyod yongs su gtong ba'o/ /snyan par smra ba ni gang la sbyin par byed pa de chos la 'dzud pa'o/ /don byed pa ni gang bdag gi don dang gzhan gyi don yang dag par skyed pa'o/ /don</text></item>
<item><p>237a2</p><section>dkon brtsegs</section><text>mtshungs pa ni gang sems can thams cad kyi don gyi phyir thams cad mkhyen pa nyid du sems bskyed pa'o/ /gzhan yang sbyin pa ni gang nang dang phyi'i chos rnams la bdog pa thams cad yongs su gtong ba'o/ /snyan par smra ba ni gang chos</text></item>
<item><p>237a3</p><section>dkon brtsegs</section><text>thams cad kyi yon tan gyi ye shes la slob dpon gyi dpe mkhyud med pa'o/ /don byed pa ni gang gis bdag gis don btang ste/ gzhan gyi don myong bar byed pa'o/ /don mtshungs pa nyid ni byang chub lag tu 'ongs pa la bltas nas gzhan</text></item>
<item><p>237a4</p><section>dkon brtsegs</section><text>la sbyin pa na yid mi bde bar mi 'gyur ba'o/ /de la chos sbyin pa gang zhe na/ gang ji ltar thos pa'i chos rnams ston pa'o/ /de la snyan par smra ba gang zhe na/ gang zang zing med par chos ston pa'o/ /don byed pa ni gang pha rol la lung 'bog</text></item>
<item><p>237a5</p><section>dkon brtsegs</section><text>pa dang / kha don byed pa dang / 'chad pa dang / ston pa la mi skyo ba'o/ /de la don mtshungs pa ni gang zhe na/ gang thams cad mkhyen pa'i sems dang ma bral bar chos la 'dzud pa'o/ /gzhan yang sbyin pa ni chos nya bar 'ongs pa rnams la</text></item>
<item><p>237a6</p><section>dkon brtsegs</section><text>mi g.yeng bar ston pa'o/ /de la snyan par smra ba ni gang rgyang ring por yang song ste dam pa'i chos ston pa'o/ /de la don byed pa ni gang chos 'dod pas chos smra ba rnams gos dang bral bar gyur tam/ bsod snyoms dang / mal cha dang / na ba'i</text></item>
<item><p>237a7</p><section>dkon brtsegs</section><text>gsos sman dang / yo byad dang bral bar gyur tam/ ci dgos par gyur pa de thams cad sbyin par byed pa'o/ /don mtshungs pa nyid ni lhag pa'i bsam par zhugs pa'i rgyud kyi chos ston pa'o/ /gzhan yang chos kyi sbyin pa ni gang sbyin pa thams</text></item>
<item><p>237a8</p><section>dkon brtsegs</section><text>cad kyi nang na mchog tu shes nas chos sbyin par byed pa'o/ /de la snyan par smra ba ni gang phan pa'i dngos po'i phyir ston pa'o/ /don byed pa ni gang don la rton gyi tshig 'bru la mi rton pa'o/ /de la don mtshungs pa ni gang sangs rgyas kyi chos</text></item>
<item><p>237b1</p><section>dkon brtsegs</section><text>yongs su bskang ba'i phyir chos ston pa'o/ /gzhan yang sbyin pa ni sbyin pa'i pha rol du phyin pa'o/ /snyan par smra ba ni tshul khrims kyi pha rol tu phyin pa dang / bzod pa'i pha rol tu phyin pa'o/ /don byed pa ni gang brtson 'grus kyi pha rol tu phyin</text></item>
<item><p>237b2</p><section>dkon brtsegs</section><text>pa'o/ /don mtshungs pa ni bsam gtan gyi pha rol tu phyin pa dang / shes rab kyi pha rol tu phyin pa'o/ /gzhan yang sbyin pa ni byang chub sems dpa' sems dang po bskyed pa rnams kyi'o/ /snyan par smra ba ni byang chub sems dpa' spyod pa</text></item>
<item><p>237b3</p><section>dkon brtsegs</section><text>la zhugs pa rnams kyi'o/ /don byed pa ni gang byang chub sems dpa' phyir mi ldog pa rnams kyi'o/ /don mtshungs pa ni byang chub sems dpa' skye ba gcig gis thogs pa rnams kyi'o/ /gzhan yang sbyin pa ni byang chub kyi rtsa ba'i gnas</text></item>
<item><p>237b4</p><section>dkon brtsegs</section><text>so/ /snyan par smra ba ni byang chub kyi myu gu yongs su rdzogs pa'o/ /don byed pa ni byang chub kyi me tog yongs su grub pa'o/ /don mtshungs par byed pa ni byang chub kyi 'bras bu mngon par grub pa ste/ de dag ni byang chub sems dpa' rnams kyi bsdu</text></item>
<item><p>237b5</p><section>dkon brtsegs</section><text>ba'i dngos po rnam pa bzhi'o/ /bsdu ba'i dngos po de dag gis byang chub sems dpa' sems dpa' chen po yun ring por sems can rnams yang dag par sdud cing byang chub tu spyod de/ de ni bsdu ba'i dngos po'i rjes su 'jug pa zhes</text></item>
<item><p>237b6</p><section>dkon brtsegs</section><text>bya'o/ /de lta bas na tshad med pa de dag dang / pha rol du phyin pa de dag dang / bsdu ba'i dngos po de dag ni byang chub kyi lam zhes bya'o/ /de ltar shA ri'i bu bcom ldan 'das de bzhin gshegs pa dgra bcom pa yang dag par</text></item>
<item><p>237b7</p><section>dkon brtsegs</section><text>rdzogs pa'i sangs rgyas phung po chen po des gzhon nu brtson 'grus spyod la byang chub kyi lam de yang bshad/ 'das pa dang / ma byon pa dang / da ltar byung ba'i sangs rgyas bcom ldan 'das kyi bsngags pa yang</text></item>
<item><p>237b8</p><section>dkon brtsegs</section><text>brjod de/ shA ri'i bu de nas gzhon nu brtson 'grus spyod kyis bcom ldan 'das de bzhin gshegs pa phung po chen po las byang chub kyi lam de thos/ 'das pa dang / ma byon pa dang da ltar byung ba'i sangs rgyas bcom</text></item>
<item><p>238a1</p><section>dkon brtsegs</section><text>ldan 'das rnams kyi yon tan yang thos nas dga' ba dang / mgu ba rgya chen po rnyed par gyur to/ /de dga' ba dang / mgu ba rgya chen po rnyed nas bcom ldan 'das de bzhin gshegs pa dgra bcom pa yang dag par rdzogs</text></item>
<item><p>238a2</p><section>dkon brtsegs</section><text>pa'i sangs rgyas phung po chen po de nyan thos kyi dge 'dun dang bcas pa la lo bye ba phrag dgu bcu rtsa drug tu 'di lta ste/ na bza' dang / bsod snyoms dang / mal cha dang / na ba'i gsos sman dang / yo byad rnams kyis bkur stir byas</text></item>
<item><p>238a3</p><section>dkon brtsegs</section><text>bla mar byas/ rim gror byas/ /mchod par byas nas byang chub tu smon lam btab kyang bcom ldan 'das de bzhin gshegs pa phung po chen pos bla na med pa yang dag par rdzogs pa'i byang chub tu lung ma bstan to/ /shA ri'i bu de'i tshe</text></item>
<item><p>238a4</p><section>dkon brtsegs</section><text>de'i dus na gzhon nu brtson 'grus spyod ces bya ba de gzhan zhig yin snyam du khyod the tshom dang yid gnyis za na de ltar mi blta'o/ /de ci'i phyir zhe na/ de'i tshe de'i dus na nga gzhon nu brtson 'grus spyod ces bya bar gyur te/ ngas bcom ldan</text></item>
<item><p>238a5</p><section>dkon brtsegs</section><text>'das de bzhin gshegs pa phung po chen po nyan thos kyi dge 'dun dang bcas pa la na bza' dang / bsod snyoms dang / mal cha dang / na ba'i gsos sman dang / yo byad rnams kyi lo bye ba phrag dgu bcu rtsa drug tu bkur stir byas/ bla</text></item>
<item><p>238a6</p><section>dkon brtsegs</section><text>mar byas/ rim gror byas/ mchod par byas nas byang chub tu smon lam btab kyang / nga la bcom ldan 'das des gzhon nu khyod ma 'ongs pa'i dus na de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>238a7</p><section>dkon brtsegs</section><text>su 'gyur ro/ /zhes lung ma bstan to/ /shA ri'i bu de lta bas na bcom ldan 'das 'od 'phro'i phung po chen po de tshun chad bskal pa grangs med pa na de bzhin gshegs pa dgra bcom pa yang dag par rdzogs pa'i sangs rgyas dkon</text></item>
<item><p>238a8</p><section>dkon brtsegs</section><text>mchog yan lag ces bya ba 'jig rten du byung ste/ sangs rgyas bcom ldan 'das kyi bar du'o/ /shA ri'i bu de bzhin gshegs pa dkon mchog yan lag gi nyan thos bye ba phrag brgyad bcu'i nyan thos rnams kyi nyan thos 'dus pa</text></item>
<item><p>238b1</p><section>dkon brtsegs</section><text>chen po byung ste/ thams cad kyang dgra bcom pa/ zag pa zad pa/ nyon mongs pa med pa/ dbang dang ldan par gyur pa nas sems can kyi dbang thams cad kyi dam pa'i pha rol tu son pa'i bar sha stag go/ /shA ri'i bu yang de'i tshe na rgyal po mdzes</text></item>
<item><p>238b2</p><section>dkon brtsegs</section><text>par snang ba zhes bya ba mtha' bzhir rnam par rgyal ba/ /'khor los sgyur ba/ chos dang ldan pa/ chos kyi rgyal po yul gyi mthu dang brtson pa thob pa/ /rin po che sna bdun dang ldan pa zhig byung ste/ de'i rin po che sna bdun byung ba ni 'di dag go/ /</text></item>
<item><p>238b3</p><section>dkon brtsegs</section><text>'di lta ste/ 'khor lo rin po che nas blon po rin po che'i bar du bdun te/ mngon par btul nas gnas pa'i bar du'o/ /shA ri'i bu rgyal po mdzes par snang ba de'i pho brang ni grong khyer 'dzam bu'i chu bo'i gser zhes bya ste/ shar phyogs nas nub</text></item>
<item><p>238b4</p><section>dkon brtsegs</section><text>phyogs su chur ni dpag tshad bcu gnyis/ /lha phyogs nas byang phyogs su zhing du ni dpag tshad bdun yod de/ 'byor ba dang / rgyas pa dang / /bde ba dang / lo legs pa dang / dga' ba dang / skye bo mang po dang / mis gang bar gyur to/ /yang de'i tshe</text></item>
<item><p>238b5</p><section>dkon brtsegs</section><text>na tshong dpon shes rab bzang zhes bya ba phyug pa/ nor mang ba/ longs spyod che ba nas mdzod dang bang bas yongs su gang ba'i bar rgyas par bya ste/ sngon gyi sangs rgyas la dge ba'i rtsa ba bskyed pa/ sngon gyi sangs rgyas la bya ba byas pa zhig</text></item>
<item><p>238b6</p><section>dkon brtsegs</section><text>byung ngo / /shA ri'i bu de nas bcom ldan 'das de bzhin gshegs pa dkon mchog yan lag des tshong dpon shes rab bzang gi bsam pa la brtags nas/ kye ma'o tshong dpon shes rab bzang byang chub sems dpa'i sde snod kyi chos</text></item>
<item><p>238b7</p><section>dkon brtsegs</section><text>kyi rnam grangs kyi snod du rung ngo / /kye ma'o tshong dpon shes rab bzang sangs rgyas kyi chos kyi snod du gyur to snyam du dgongs te/ snod du gyur pa mkhyen nas tshong dpon shes rab bzang ga la ba der gshegs te phyin nas rdzu 'phrul gyis</text></item>
<item><p>238b8</p><section>dkon brtsegs</section><text>steng gi bar snang la skyil mo dkrung du bzhugs nas byang chub kyi lam yang bshad/ 'das pa dang / ma byon pa dang / da ltar byung ba'i sangs rgyas bcom ldan 'das rnams kyi bsngags pa yang brjod do/ /shA ri'i bu de nas tshong dpon shes</text></item>
<item><p>239a1</p><section>dkon brtsegs</section><text>rab bzang gis byang chub sems dpa' sems dpa' chen po rnams kyi lam 'di yang thos/ 'das pa dang / ma byon pa dang / da ltar byung ba'i sangs rgyas bcom ldan 'das rnams kyi bsngags pa yang thos nas dga' ba dang /</text></item>
<item><p>239a2</p><section>dkon brtsegs</section><text>mgu ba dang / mchog tu dga' ba rgya chen po thob par gyur to/ /de dga' ba dang / mgu ba dang / mchog tu dga' ba rgya chen po thob nas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dkon</text></item>
<item><p>239a3</p><section>dkon brtsegs</section><text>mchog yan lag nyan thos kyi dge 'dun dang bcas pa de la lo stong du 'di lta ste/ na bza' dang / bsod snyoms dang / mal cha dang / na ba'i gsos sman dang / yo byad kyis bsnyen bkur byas/ bla mar byas/ sti stang du byas/ mchod par</text></item>
<item><p>239a4</p><section>dkon brtsegs</section><text>byas nas bla na med pa yang dag par rdzogs pa'i byang chub tu smon lam btab kyang / bcom ldan 'das de bzhin gshegs pa dkon mchog yan lag des bla na med pa yang dag par rdzogs pa'i byang chub tu lung ma bstan to/ /shA ri'i bu</text></item>
<item><p>239a5</p><section>dkon brtsegs</section><text>yang de'i tshe de'i dus na tshong dpon shes rab bzang zhes bya ba de gzhan yin pa snyam du the tshom dang / yid gnyis za na de ltar mi lta'o/ /de'i tshe de'i dus na nga tshong dpon shes rab bzang zhes bya bar gyur te/ ngas bcom ldan 'das de bzhin</text></item>
<item><p>239a6</p><section>dkon brtsegs</section><text>gshegs pa dkon mchog yan lag nyan thos kyi dge 'dun bcas pa de la lo stong du na bza' dang / bsod snyoms dang / mal cha dang / na ba'i gsos sman dang / yo byad rnams kyis bkur stir byas/ bla mar byas/ mchod</text></item>
<item><p>239a7</p><section>dkon brtsegs</section><text>par byed te/ byang chub tu smon lam btab kyang bcom ldan 'das de bzhin gshegs pa dkon mchog yan lag des/ nga la khyod ma 'ongs pa'i dus na bcom ldan 'das de bzhin gshegs pa dgra bcom pa yang dag par rdzogs</text></item>
<item><p>239a8</p><section>dkon brtsegs</section><text>pa'i sangs rgyas su 'gyur ro zhes bla na med pa yang dag par rdzogs pa'i byang chub tu lung ma bstan to/ /shA ri'i bu 'di lta ste dkon mchog yan lag tshun chad bskal pa grangs med pa na de bzhin gshegs pa mar me mdzad</text></item>
<item><p>239b1</p><section>dkon brtsegs</section><text>ces bya ba 'jig rten du byung ngo / /yang de'i tshe na rgyal po dgra thul zhes bya ba zhig byung ste/ shA ri'i bu rgyal po dgra thul gyi grong khyer pad ma can zhes bya ba 'byor pa/ rgyas pa/ bde ba/ lo legs pa/ dga' ba/ skye bo mang po dang mis</text></item>
<item><p>239b2</p><section>dkon brtsegs</section><text>gang ba zhig yod de/ shA ri'i bu rgyal po dgra thul gyi bram ze mar me'i bdag ces bya ba shing sA la chen po lta bu'i bu phyug pa/ nor mang ba/ longs spyod che ba nas mdzod dang / bang ba'i bar du yongs su gang ba zhig byung ba de rgyal po dgra</text></item>
<item><p>239b3</p><section>dkon brtsegs</section><text>thul la dben zhing phangs pa sdug cing yid du 'ong ba ste/ /mthong na mi mthun pa med de/ shA ri'i bu bram ze mar me'i bdag po shing sA la chen po lta bu la rgyal srid phyed byin no/ /shA ri'i bu 'di lta ste/ rgyal po mar me'i bdag po rgyal</text></item>
<item><p>239b4</p><section>dkon brtsegs</section><text>po'i phyed byed pa chos kyis byed de/ chos ma yin pas ni ma yin no/ /yang shA ri'i bu dus gzhan zhig na rgyal po mar me'i bdag po las bu gzugs bzang po mdzes pa/ blta na sdug pa/ shin du bzang ba/ kha dog rgyas pa mchog</text></item>
<item><p>239b5</p><section>dkon brtsegs</section><text>dang ldan pa/ /lus skyes bu chen po'i mtshan sum bcu rtsa gnyis kyis brgyan pa zhig byung ste/ de'i lus thams cad las 'od byung ba ni 'di lta ste/ zla ba'i dkyil 'khor las 'byung ba bzhin te/ de'i ming mar me mdzad du btags so/ /</text></item>
<item><p>239b6</p><section>dkon brtsegs</section><text>shA ri'i bu de nas rgyal po mar me'i bdag gis bram ze mtshan mkhan ltas shes pa rnams bsogs nas rgyal po gzhon nu mar me mdzad bstan pa dang / de dag gis de byang chub tu lung bstan to/ /de ltar rgyal po mar me'i bdag pos</text></item>
<item><p>239b7</p><section>dkon brtsegs</section><text>rgyal bu gzhon nu mar me mdzad ma ma dag la gtad do/ /shA ri'i bu de nas ring po ma lon par rgyal bu mar me mdzad gzhon nu mkhas par gyur to/ /shA ri'i bu de nas gnas gtsang ma'i ris kyi lha'i bu rnams 'og min gyi gnas nas mi</text></item>
<item><p>239b8</p><section>dkon brtsegs</section><text>snang bar gyur nas/ byang chub sems dpa' mar me mdzad ga la ba der song ste phyin nas byang chub sems dpa' mar me mdzad la bskor ba byas nas byang chub sems dpa' sems dpa' chen po mar me mdzad la tshigs su bcad pa 'di dag</text></item>
<item><p>240a1</p><section>dkon brtsegs</section><text>smras so/ /btsun mo'i 'khor gyi nang 'dir ni/ /yon tan 'byung gnas gyur ba med/ /drang srong rgyal mtshan gnas nas ni/ /byang chub dam pa rtogs par 'gyur/ /lang tsho myur du 'gro ba ni/ /rlung gi shugs pas lhag par mgyogs</text></item>
<item><p>240a2</p><section>dkon brtsegs</section><text>rga ba de ni gzugs 'jig ste/ /'jig rten yid du mi 'ong ba/ /grogs po rgas pa mthu nyams ni/ /rab tu 'byung bar dka' ba ste/ /khyod ni shin du dar la bab/ /khyod ni rtsal ba'i dus yin no/ /legs so legs so shes rab che/ /legs so</text></item>
<item><p>240a3</p><section>dkon brtsegs</section><text>legs so blo gros che/ /myur du mngon par byung na legs/ /thub brtan byang chub rtogs par gyis// // bam po nyi shu pa/ shA ri'i bu de nas gnas gtsang ma'i ris kyi lha rnams kyis byang chub sems dpa' sems dpa' chen</text></item>
<item><p>240a4</p><section>dkon brtsegs</section><text>po mar med mdzad la bskul pa dang / dad pas khyim nas khyim med par rab tu byung nas de nyid kyi nub mo bla na med pa yang dag par rdzogs pa'i byang chub mngon par rdzogs par sangs rgyas te/ de nyid kyi nub mo de ltar bcom ldan 'das mar me</text></item>
<item><p>240a5</p><section>dkon brtsegs</section><text>mdzad de bzhin gshegs pa dgra bcom pa yang dag par rdzogs pa'i byang chub mngon par rdzogs par sangs rgyas nas sangs rgyas bcom ldan 'das kyi bar du gyur pa che ba dang / dge bar grags pa'i sgra dang / tshigs su bcad pa mngon par</text></item>
<item><p>240a6</p><section>dkon brtsegs</section><text>byung nas rgyal po dgra thul gyis rgyal po mar me'i bdag gi bus ma bslabs par bla na med pa yang dag par rdzogs pa'i byang chub mngon par rdzogs par sangs rgyas nas de nyid kyi nub mo rgya cher sangs rgyas bcom ldan 'das su gyur ba'i</text></item>
<item><p>240a7</p><section>dkon brtsegs</section><text>bar du che ba dang / dge bar grags pa'i sgra dang tshigs su bcad pa thos so/ /shA ri'i bu de nas rgyal po dgra thul gyis rgyal po mar me'i bdag la khyod kyi sras rab tu byung nas bla na med pa yang dag par rdzogs pa'i byang chub mngon par rdzogs</text></item>
<item><p>240a8</p><section>dkon brtsegs</section><text>par sangs rgyas so zhes bdag gis thos te/ bdag ni khyod kyi sras mar me mdzad mthong bar 'tshal la/ bcom ldan 'das de bzhin gshegs pa mar me mdzad thugs brtse ba'i slad du bdag gi drung du gshegs su gsol/ de ste mi gshegs na</text></item>
<item><p>240b1</p><section>dkon brtsegs</section><text>bdag nyid dpung gi tshogs yan lag bzhi pa dang bcas te mchi'o zhes pho nya ba dang ba dang / de nas shA ri'i bu rgyal po mar me'i bdag gis rtsis pa dang / blon po dang / sgo ba dang / 'khor rnams bsags te/ de ltar gyur ba dag bzlas pa dang /</text></item>
<item><p>240b2</p><section>dkon brtsegs</section><text>de dag gis lha de ltar na bcom ldan 'das de nyid la gsol na bcom ldan 'das de ni thugs rje che bas thugs rjer dgongs te/ rgyal po dgra thul kyang 'dir mi mchi bar 'gyur ro zhes smras pa dang / shA ri'i bu de nas rgyal po mar me'i</text></item>
<item><p>240b3</p><section>dkon brtsegs</section><text>bdag po blon po dag dang 'grogs te/ bcom ldan 'das mar me mdzad ga la ba der song ste phyin nas bcom ldan 'das kyi zhabs la mgo bos phyag 'tshal te/ de ltar gyur pa de dag gsol to/ /de skad gsol nas/ bcom ldan 'das</text></item>
<item><p>240b4</p><section>dkon brtsegs</section><text>de bzhin gshegs pa mar me mdzad kyis rgyal po mar me'i bdag po la de bas na rgyal po chen po thugs brtse ba'i phyir rgyal po dgra thul gyi drung du gshegs so zhes bka' stsal to/ /shA ri'i bu de nas bcom ldan 'das de bzhin</text></item>
<item><p>240b5</p><section>dkon brtsegs</section><text>gshegs pa mar me mdzad lha rdzas mchog gi rgyal po'i pho brang du ji srid dgyes par bzhugs nas/ dgra bcom pa bye ba phrag brgyad bcu dang / byang chub sems dpa' stong phrag brgyad bcu rtsa bzhi dang thabs gcig tu yul rgyu zhing</text></item>
<item><p>240b6</p><section>dkon brtsegs</section><text>gshegs so/ /rgyal po mar me'i bdag po yang dpung gi tshogs yan lag bzhi pa dang bcas te zhabs 'bring thog thag tu 'brang zhing de bzhin gshegs pa mar me mdzad 'khor dang bcas pa la na bza' dang / bsod snyoms dang /</text></item>
<item><p>240b7</p><section>dkon brtsegs</section><text>mal cha dang / na ba'i gsos sman dang / yo byad rnams kyis bkur sti byed cing bdag gi yul gyi bar du zhabs 'bring du byas nas/ bcom ldan 'das de bzhin gshegs pa mar me mdzad kyi zhabs la phyag 'tshal nas lan</text></item>
<item><p>240b8</p><section>dkon brtsegs</section><text>gsum bskor te mchi ma blags nas slar log pa dang / bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mar me mdzad dgra bcom pa bye ba phrag brgyad bcu dang thabs gcig tu rgyal po'i</text></item>
<item><p>241a1</p><section>dkon brtsegs</section><text>pho brang pad ma can du gshegs par rgyal po dgra thul gyis thos so/ /de nas rgyal po dgra thul gyis rgyal po'i pho brang pad ma can brgyan te/ sa gzhi dang / lam gyi bzhi mdo dang / sum mdo dag la gseg ma dang / gyo mo</text></item>
<item><p>241a2</p><section>dkon brtsegs</section><text>dag sel du btsud de bsal nas phyag dar dang / chag chag 'debs su btsud do/ /spos chu'i chag chag kyang 'debs su btsud do/ /me tog bkram pas pus nub tsam du phyin par bya ba byed du btsud do/ /bdug pa'i snod nas kyang rab tu</text></item>
<item><p>241a3</p><section>dkon brtsegs</section><text>bdug pa byas so/ /gos rin po che sna tshogs kyi bla re bres/ sil snyan sna tshogs kyang dkrol du btsud do/ /de nas rgyal po dgra thul gyis rgyal po'i pho brang pad ma can brgyan nas gang rgyal po'i pho brang pad ma can kun na me tog dang /</text></item>
<item><p>241a4</p><section>dkon brtsegs</section><text>dri dang / byug pa yod pa rnams sus kyang ma spyad cig /ma btsong shig /de thams cad bcom ldan 'das mar me mdzad la 'bul zhing mchod pa'i las su gyis shig /la la zhig spyod dam 'tshong na de ni chad pa chen pos bcad do zhes</text></item>
<item><p>241a5</p><section>dkon brtsegs</section><text>sgra bsgrags so/ /de nas rgyal po dgra thul gyis bcom ldan 'das de bzhin gshegs pa mar me mdzad la blta ba dang / phyag bya ba'i phyir dpung gi tshogs yan lag bzhi pa dang bcas te/ me tog dang / dri dang / phreng ba dang / byug pa dang /</text></item>
<item><p>241a6</p><section>dkon brtsegs</section><text>phye ma dang / na bza' dang / gdugs dang / rgyal mtshan dang / ba dan dang / sil snyan sna tshogs dkrol ba dang / rgyal po'i mthu chen po dang / rgyal po'i 'byor pa chen pos rgyal po'i pho brang pad ma can nas phyir byung ngo / /pad ma can gyi bram ze</text></item>
<item><p>241a7</p><section>dkon brtsegs</section><text>dang / khyim bdag rnams kyang bcom ldan 'das de ga la ba der song ste phyin nas/ bcom ldan 'das de bzhin gshegs pa mar me mdzad de'i zhabs la phyag 'tshal te/ me tog dang / phreng ba dang / dri dang / byug pa dang / phye ma dang / na</text></item>
<item><p>241a8</p><section>dkon brtsegs</section><text>bza' dang / gdugs dang / rgyal mtshan dang / ba dan rnams kyis bcom ldan 'das la mchod pa byas/ blon po dang / 'khor dang / bram ze dang / khyim bdag de dag gis kyang bcom ldan 'das kyi zhabs la mgo bos phyag 'tshal nas</text></item>
<item><p>241b1</p><section>dkon brtsegs</section><text>bcom ldan 'das la mchod pa byas te zhabs 'bring du 'brang ba dang / rgyal po dgra thul sems dga'/ sems mgu/ sems la sgrib pa med/ sems rangs par gyur nas bcom ldan 'das kyi zhabs 'bring du 'brang ngo / /yang de'i tshe na</text></item>
<item><p>241b2</p><section>dkon brtsegs</section><text>gangs ri'i ngos la bram ze rin po che zhes bya ba g.yog bram ze gzhon nu lnga brgya yod pa/ klog tu 'dzud pa'i mkhan po sngags 'chang ba/ rig byed gsum po sgra nges par sbyor ba dang bcas pa dang / shes gsal dang bcas pa dang / yi ge rab</text></item>
<item><p>241b3</p><section>dkon brtsegs</section><text>tu dbye ba dang bcas pa dang / sngon byung ba lnga pa rnams kyi pha rol tu phyin pa tshig re re zhing lung bstan pa dang / 'jig rten rgyang pan pa dang / mchod sbyin gyi rgyud dang / skyes bu chen po'i mtshan rjes su rtogs pa/ rang gi tshig rab la gsum rig pa</text></item>
<item><p>241b4</p><section>dkon brtsegs</section><text>dang / slob dpon du gyur par yongs su shes pa zhig gnas te/ shA ri'i bu yang bram ze rin po che de la bram ze gzhon nu sprin ces bya ba nye gnas byed pa/ klog tu 'jug pa/ sngags 'chang ba/ rig byed gsum po sgra nges par sbyor ba dang bcas pa dang /</text></item>
<item><p>241b5</p><section>dkon brtsegs</section><text>shes gsal dang bcas pa dang / yi ge rab tu dbye ba dang bcas pa dang / sngon byung ba snga ba rnams kyi pha rol tu phyin pa'i tshig re re zhing lung ston pa dang / 'jig rten rgyang pan pa dang / mchod sbyin gyi rgyu dang / skyes bu chen po'i mtshan rjes su</text></item>
<item><p>241b6</p><section>dkon brtsegs</section><text>rtogs pa kha na ma tho ba med pa/ rang gi tshig rab la gsum rig pa dang / slob dpon du gyur par yongs su shes pa zhig yod do/ /shA ri'i bu de nas bram ze gzhon nu sprin ces bya ba rig byed lobs nas mkhan po la kye mkhan po bdag gis</text></item>
<item><p>241b7</p><section>dkon brtsegs</section><text>rig byed lobs te bdag ni yul du mchi na bdag gis bgyi ba ci mchis shes de skad smras pa dang / kye bu sprin slob dpon la nor mgron bu lnga brgya byin cig ces des de skad smras so/ /de nas bram ze gzhon nu sprin gyis mkhan po'i rkang pa</text></item>
<item><p>241b8</p><section>dkon brtsegs</section><text>la phyag 'tshal te lan gsum bskor nas mkhan po'i drung nas song ste/ de grong dang / grong khyer dang / grong rdal dang / rgyal po'i pho brang dag na rgyu zhing slob dpon la dbul ba'i slob dpon gyi nor btsal te/ des slob dpon la dbul ba'i slob</text></item>
<item><p>242a1</p><section>dkon brtsegs</section><text>dpon gyi nor bsdus nas mthar gyis rgyal po'i pho brang pad ma can du phyin te/ bram ze gzhon nu sprin gyis rgyal po'i pho brang pad ma can kun brgyan par mthong ngo / /mthong nas mi zhig bos te/ kye skyes bu rgyal po'i pho brang</text></item>
<item><p>242a2</p><section>dkon brtsegs</section><text>pad ma can 'dir ci'i dga' ston zhig g.yos par gyur ces smras pa dang / des gzhon nu khyod kyis mi shes sam/ de ring bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mar me</text></item>
<item><p>242a3</p><section>dkon brtsegs</section><text>mdzad dgra bcom pa bye ba phrag brgyad bcu dang / byang chub sems dpa' stong phrag brgyad bcu rtsa bzhi dang thabs gcig tu rgyal po'i pho brang pad ma can du gshegs te/ de'i phyir rgyal po'i pho brang pad ma can 'di kun brgyan to/ /</text></item>
<item><p>242a4</p><section>dkon brtsegs</section><text>de la mi dag sbyin pa yang sbyin par byed/ bsod nams dag kyang byed do zhes de skad smras pa dang / de nas bram ze sprin gzhon nus sangs rgyas kyi sgra thos nas dga' ba dang / dang ba dang / mgu ba cher skyes nas sangs rgyas bcom ldan</text></item>
<item><p>242a5</p><section>dkon brtsegs</section><text>'das rnams 'byung ba dkon te/ shin du dkon pa u dum ba ra'i me tog dang 'dra ba/ mchod sbyin gyi shing gcig pu'i tshul lta bu yin pas gang bdag gis kAr shA pa Na lnga brgya po 'dis me tog nyos te/ bcom ldan 'das de bzhin</text></item>
<item><p>242a6</p><section>dkon brtsegs</section><text>gshegs pa mar me mdzad la me tog gtor la slob dpon gyi nor gud nas btsal lo snyam mo/ /yang de'i tshe na bu mo zhig me tog ud pa la bdun khyer te lam gyi srang nas song ba dang / de nas bram ze gzhon nu sprin gyi bu mo de la</text></item>
<item><p>242a7</p><section>dkon brtsegs</section><text>kye bu mo chu nas byung ba'i me tog gang nas rnyed par 'gyur zhes de skad smras pa dang / des phyogs che ge mo zhig na phreng ba byed pa'i khang pa nas bdag gis kAr shA paN lnga brgyas nyos so zhes smras so/ /de nas bram ze gzhon nu sprin</text></item>
<item><p>242a8</p><section>dkon brtsegs</section><text>gyis bu mo de la me tog chu nas skyes pa 'di dag ji tsam gyis nyos pa bzhin du nga la tshongs shig ces de skad smras pa dang / des de ltar mi rung ngo zhes smras nas/ des 'o na gnyis khyod la zhog la lnga nga la kAr shA pa Na lnga brgyas nyor</text></item>
<item><p>242b1</p><section>dkon brtsegs</section><text>byin cig ces smras nas/ des 'di dag gis ci bya zhes smras pa dang / des bcom ldan 'das mar me mdzad la gtor bar bya'o zhes smras so/ /des gal te khyod srid pa'i 'gro ba 'chi 'pho ba thams cad du bdag gi khyim thab tu 'gyur</text></item>
<item><p>242b2</p><section>dkon brtsegs</section><text>bar dam 'cha' na sbyin no/ /des bu mo thong khyod de skad ma zer cig /de ci'i phyir zhe na/ khyod ni g.yeng zhing rgod pa'o/ /bu mo bla na med pa'i sangs rgyas kyi chos grangs med pa ni bskal pa grangs med pas bsgrub dgos te/ de'i phyir</text></item>
<item><p>242b3</p><section>dkon brtsegs</section><text>'di lta ste/ mgron bu dang / nor bu dang / mu tig dang / bai dUr+ya dang / dung dang / man shel dang / byi ru chen po dang / gser dang / dngul dang ldan pa dang / rta dang / glang po che dang / bong bu dang / ba lang dang / lug dang / rgyal srid kyang</text></item>
<item><p>242b4</p><section>dkon brtsegs</section><text>yongs su gtang ba dang / shing rta yongs su gtang ba dang / slas yongs su gtang ba dang / bu pho dang / bu mo yongs su gtang ba dang / lag pa yongs su gtang ba dang / rus pa dang / rkang dang / gtsug phud yongs su gtang ba dang /</text></item>
<item><p>242b5</p><section>dkon brtsegs</section><text>rna ba dang / sna dang / mig dang / yan lag yongs su gtong ba'i sbyin pa byin par bya ste/ mdor na bu mo nang ngam phyi'i dngos po gang yang bdag gis yongs su mi gtang bar bya ba med de/ bu mo gang bdag gis khyod kyang yongs su</text></item>
<item><p>242b6</p><section>dkon brtsegs</section><text>gtang ste/ de bzhin gshegs pa'i bstan pa la dad pas khyim nas khyim med par rab tu 'byung ba'i dus dang tshod du gyur na/ khyod ni g.yeng zhing rgod kyis khyod nga'i sbyin pa'i bar chad ma byed cig ces de skad smras pa dang /</text></item>
<item><p>242b7</p><section>dkon brtsegs</section><text>des gal te khyod lus las sha yungs kar gyi 'brum bu tsam du bcad de/ byin du zin kyang ngas khyod kyi sbyin pa'i bar chad mi bya'o zhes smras nas des de la de ltar gyur cig /chu las skyes pa'i me tog dag nga la by-in cig ces</text></item>
<item><p>242b8</p><section>dkon brtsegs</section><text>smras pa dang / des kyang byin no/ /de nas bram ze gzhon nu sprin gyis me tog ud pa la de dag blangs nas bcom ldan 'das de bzhin gshegs pa mar me mdzad ga la ba der song ste/ bram ze gzhon nu sprin gyis bcom ldan</text></item>
<item><p>243a1</p><section>dkon brtsegs</section><text>'das de bzhin gshegs pa mar me mdzad srog chags bye ba khrag khrig brgya stong du mas bskor cing mdun du bdar ba mthong ste/ spyod lam mdzes pa'i bar rgyas par bya'o/ /de bcom ldan 'das la sems</text></item>
<item><p>243a2</p><section>dkon brtsegs</section><text>dang bar gyur to/ /de sems can dang bar gyur nas shin du dga' ba dang / dad pa dang / bkur sti bskyed nas bcom ldan 'das mar me mdzad ga la ba der song ste/ bram ze gzhon nu sprin gyis mi mang po dag gis gos bzang po</text></item>
<item><p>243a3</p><section>dkon brtsegs</section><text>bzang ba dag bcom ldan 'das mar me mdzad kyi drung du bkram pa mthong nas des bdag la gos med kyis/ gang bdag gis ri dgas kyi lpags pa gding ngo snyam nas des ri dgas kyi lpags pa de bting ba dang /</text></item>
<item><p>243a4</p><section>dkon brtsegs</section><text>de na mi dag 'di 'dra ba'i sems can dkon mchog gi drung du ri dgas kyi lpags pa bting ngam zhes 'phya zhing bting ba yang rtul bar byed do/ /de nas bram ze gzhon nu sprin phyogs kyi mtha' ga la ba der song ste phyin nas</text></item>
<item><p>243a5</p><section>dkon brtsegs</section><text>ri dgas kyi lpags pa bting ste dgongs shig /bcom ldan 'das de bzhin gshegs pa mar me mdzad kun nas spyan r-i dgas kyi lpags pa 'di la zhabs gzhag par mdzod cig ces sems bskyed pa dang / bcom</text></item>
<item><p>243a6</p><section>dkon brtsegs</section><text>ldan 'das de bzhin gshegs pa mar me mdzad kyis dgongs nas bram ze gzhon nu sprin gyi ri dgas kyi lpags pa la zhabs gzhag go/ /de nas bram ze gzhon nu sprin dga' mgu rangs rab tu dga' zhing yid bde ba skyes</text></item>
<item><p>243a7</p><section>dkon brtsegs</section><text>nas de bzhin gshegs pa mar me mdzad la me tog ud pa la lnga gtor ba dang / lha'i bu brgya phrag du mas lha'i me tog man dA ra ba dang / lha'i me tog ud pa la dang / /pad ma dang lha'i tsan dan gyi phye ma rnams kyis bcom</text></item>
<item><p>243a8</p><section>dkon brtsegs</section><text>ldan 'das de bzhin gshegs pa mar me mdzad la mngon par gtor/ lha'i sil snyan rnams dkrol/ lha'i glu dbyangs blangs nas bcom ldan 'das de bzhin gshegs pa mar me mdzad la sti stang bya ba'i phyir me tog</text></item>
<item><p>243b1</p><section>dkon brtsegs</section><text>ud pa la de dag ud pa la stong phrag du mar byas te/ me tog gi bla re 'dab ma mthur du lta/ sdong bu gyen du lta bar byas nas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mar me mdzad</text></item>
<item><p>243b2</p><section>dkon brtsegs</section><text>la mngon par gtor te/ 'di lta ste/ bram ze gzhon nu sprin sems dang nas bcom ldan 'das mar me mdzad kyi spyan lngar lo bcu gnyis su ral ba gser gyi kha dog lta bu bting nas/ bdag ma 'ongs pa'i dus na de bzhin gshegs</text></item>
<item><p>243b3</p><section>dkon brtsegs</section><text>pa dgra bcom pa yang dag par rdzogs pa'i sangs rgyas su 'gyur zhe na/ bcom ldan 'das kyis bdag dbugs dbyung bar mdzod cig / bdag la phyag gis drang bar gsol zhes yi dam brtan par byas so/ /bcom ldan 'das</text></item>
<item><p>243b4</p><section>dkon brtsegs</section><text>de bzhin gshegs pa mar me mdzad gdag gi ral ba gser gyi kha dog lta bu'i steng du zhabs mi 'jog cing bdag la dbugs 'byin par mi mdzad/ bdag la byang chub tu lung yang mi ston na de'i phyir bdag 'di nyid du lus</text></item>
<item><p>243b5</p><section>dkon brtsegs</section><text>skam par bgyi'o/ /zhes yi dam yang bcas so/ /shA ri'i bu de nas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mar me mdzad kun nas spyan/ kun nas mkhyen pa dus</text></item>
<item><p>243b6</p><section>dkon brtsegs</section><text>gsum gang yang mi mkhyen pa cung zad kyang mi mnga' ba des bram ze'i khye'u sprin gyi bsam pa mkhyen nas bram ze'i khye'u sprin gyi skra ral ba gser gyi kha dog lta bu la zhabs bzhag ste/ g.yas phyogs nas glang po che'i</text></item>
<item><p>243b7</p><section>dkon brtsegs</section><text>gzigs pas gzigs te/ nyan thos kyi dge 'dun de la dge slong dag ral pa rnams la rkang pa ma gzhag shig /de ci'i phyir zhe na/ dge slong dag bram ze'i khye'u 'di ni bskal pa grangs med pa na de bzhin gshegs pa</text></item>
<item><p>243b8</p><section>dkon brtsegs</section><text>dgra bcom pa yang dag par rdzogs pa'i sangs rgyas shAkya thub pa zhes bya bar 'gyur ro zhes bka' stsal to/ /shA ri'i bu de ltar bram ze'i khye'u sprin gyis bcom ldan 'das de bzhin gshegs pa mar me mdzad las</text></item>
<item><p>244a1</p><section>dkon brtsegs</section><text>lung bstan pa thos nas dga' zhing mgu nas steng gi bar snang gi nam mkha' la mngon par 'phags te/ ting nge 'dzin bye ba khrag khrig brgya stong phrag brjod du</text></item>
<item><p>244a2</p><section>dkon brtsegs</section><text>med pa mngon sum du byed do/ /de mngon par shes pa'i ye shes kyi stobs kyis shar phyogs na/ sangs rgyas bcom ldan 'das gang gA'i klung gi bye ma las 'das pa dag gis</text></item>
<item><p>244a3</p><section>dkon brtsegs</section><text>bram ze'i khye'u khyod ma 'ongs pa'i dus bskal grangs med pa na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya bar 'gyur ro/ /zhes lung</text></item>
<item><p>244a4</p><section>dkon brtsegs</section><text>ston pa dang / de bzhin du lho dang / nub dang / byang dang / de bzhin du shar dang / lho'i mtshams nas 'og dang / steng gi bar dang / phyogs bcu kun nas sangs rgyas bcom ldan</text></item>
<item><p>244a5</p><section>dkon brtsegs</section><text>gang gA'i klung gi bye ma bas lhag pa dag gis/ bram ze'i khye'u khyod ma 'ongs pa'i dus bskal pa grangs med pa na/ de bzhin gshegs pa dgra bcom pa yang dag rdzogs pa'i</text></item>
<item><p>244a6</p><section>dkon brtsegs</section><text>sangs rgyas shAkya thub pa zhes bya bar 'gyur ro/ /zhes lung ston pa mthong ngo / /shA ri'i bu de ltar bram ze'i khye'u sprin lung bstan pa thos nas dbugs phyin par gyur te/ nam mkha'i</text></item>
<item><p>244a7</p><section>dkon brtsegs</section><text>dkyil de nas babs nas bcom ldan 'das de bzhin gshegs pa mar me mdzad de'i drung du/ dad pas khyim nas khyim med pa rab tu byung ste/ tshangs par spyad pa spyod do/ /shA ri'i</text></item>
<item><p>244a8</p><section>dkon brtsegs</section><text>bu khyod de'i tshe de'i dus na bram ze'i khye'u sprin ces bya bar gyur pa de gzhan yin pa snyam du de ltar dogs shing the tshom za na de ltar mi blta'o/ /de ci'i phyir zhe na/ /nga de'i tshe de'i dus na</text></item>
<item><p>244b1</p><section>dkon brtsegs</section><text>bram ze'i khye'u sprin ces bya bar gyur ba de yin te/ ngas bcom ldan 'das de bzhin gshegs pa mar me mdzad de la me tog ud pa la lnga gtor te ral ba yang bting ngo / /shA ri'i bu</text></item>
<item><p>244b2</p><section>dkon brtsegs</section><text>de ltar na byang chub sems dpa' lung bstan pa myur du thob par 'dod pa dag gis byang chub sems dpa'i sde snod kyi chos kyi rnam grangs shin du mnyan par bya/ blang bar bya/ bzung bar bya/</text></item>
<item><p>244b3</p><section>dkon brtsegs</section><text>gzhan dag la yang brjod par bya/ rgya cher yang dag par rab tu bstan par bya/ /gang 'di mtshan ma med pa'i spyod pas nan tan gyis bsgrub par bya'o/ /de ci'i phyir zhe na/ shA ri'i</text></item>
<item><p>244b4</p><section>dkon brtsegs</section><text>bu ngas mngon par shes te 'das pa'i dus na mar me mdzad kyi pha rol na ngas dkar po'i chos kyi spyod pa gang la ma spyad pa de gang yang med de/ 'on kyang sangs rgyas bcom ldan 'das</text></item>
<item><p>244b5</p><section>dkon brtsegs</section><text>de dag gis lung ma bstan to/ /de ci'i phyir zhe na/ de ltar nga mtshan ma dang bcas par spyod par gyur to/ /gang gi tshe nga gang 'di byang chub sems dpa'i sde snod kyi chos kyi rnam grangs</text></item>
<item><p>244b6</p><section>dkon brtsegs</section><text>mtshan ma med par spyod pa/ dmigs pa med par spyod pa/ ji ltar thos pa bzhin du bsgrub pas gnas pa de'i 'og tu de bzhin gshegs pa mar me mdzad kyis bram ze'i khye'u khyod ma 'ongs</text></item>
<item><p>244b7</p><section>dkon brtsegs</section><text>pa'i dus na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya bar 'gyur ro/ /zhes bya bar nga lung bstan to/ /shA ri'i bu de ltar ngas de bzhin</text></item>
<item><p>244b8</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas mar me mdzad mthong ste/ de bzhin gshegs pa dgra bcom pa yang dag par rdzogs pa'i sangs rgyas mar me mdzad</text></item>
<item><p>245a1</p><section>dkon brtsegs</section><text>mthong ma thag tu spyod pa thams cad las 'das te/ chos thams cad mnyam pa nyid du mthong ba khong du chud do/ /mthong ma thag tu chos thams cad rang</text></item>
<item><p>245a2</p><section>dkon brtsegs</section><text>bzhin gyis ma skyes par shes so/ /de'i 'og tu bcom ldan 'das de bzhin gshegs pa mar me mdzad des bram ze'i khye'u khyod ma 'ongs pa'i dus bskal pa grangs med pa na</text></item>
<item><p>245a3</p><section>dkon brtsegs</section><text>de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya bar 'gyur ro/ /zhes lung bstan to/ /lung bstan ma thag tu mi skye ba'i chos la bzod pa</text></item>
<item><p>245a4</p><section>dkon brtsegs</section><text>rab tu thob bo/ /bzod pa rab tu thob pa ji lta bu zhe na/ gang 'di gzugs rab tu mi rnyed par bzod pa rab tu thob pa dang / tshor ba dang / 'du shes dang / 'du byed dang / rnam par</text></item>
<item><p>245a5</p><section>dkon brtsegs</section><text>shes pa rab tu mi rnyed par bzod pa rab tu thob pa dang / phung po dang / khams dang / skye mched rnams kyi chos thams cad rab tu mi rnyed par bzod pa rab tu thob pa'o/ /yang</text></item>
<item><p>245a6</p><section>dkon brtsegs</section><text>bzod pa rab tu thob pa zhes bya bar 'di ni bzod pa med pa'i chos rab tu thob pa'i tshig bla dgas so/ /de ci'i phyir zhe na/ bzod pa rab tu thob pa'i chos de la ni 'jig rten gyi chos rnams</text></item>
<item><p>245a7</p><section>dkon brtsegs</section><text>kun du mi 'byung ngo / /so so'i skye bo'i chos rnams ma yin/ slob pa'i chos rnams ma yin/ mi slob pa'i chos rnams ma yin/ byang chub sems dpa'i chos rnams ma</text></item>
<item><p>245a8</p><section>dkon brtsegs</section><text>yin te/ sangs rgyas kyi chos rnams kyang mi 'byung ngo / /chos thams cad mi 'byung bas de'i phyir bzod pa rab tu thob pa zhes bya'o/ /chos thams cad thob pa med cing mi dmigs pas</text></item>
<item><p>245b1</p><section>dkon brtsegs</section><text>de'i phyir bzod pa rab tu thob pa zhes bya'o/ /bzod pa de yang mtshan ma thams cad dang / dmigs pa thams cad kyis skad cig pa yin te/ de'i phyir bzod pa rab tu thob pa zhes</text></item>
<item><p>245b2</p><section>dkon brtsegs</section><text>bya ste/ de la ni mig med do/ /mig la smos pa med do/ /gong ma bzhin du sbyar te/ rna ba med/ sna med/ lce med/ lus med/ yid med/ yid la smos pa med de/</text></item>
<item><p>245b3</p><section>dkon brtsegs</section><text>mi bzad pa'i yul de ni bzod pa/ 'gro ba med pa'i yul de ni bzod pa ste/ de'i phyir bzod pa rab tu thob pa zhes bya'o/ /shA ri'i bu de bas na byang chub sems dpa'i lung bstan</text></item>
<item><p>245b4</p><section>dkon brtsegs</section><text>pa myur du thob par 'dod pa dag gis gang 'di byang chub sems dpa'i sde snod kyi chos kyi rnam grangs mtshan ma med par spyod pa/ lhun gyis grub par spyod pa/ /dmigs pa med</text></item>
<item><p>245b5</p><section>dkon brtsegs</section><text>par spyod pa/ shin du mnyan par bya/ blang bar bya/ gzung bar bya/ kun chub par bya/ /gzhan dag la yang brjod par bya/ rgya cher yang dag par rab tu bstan par bya/ nan tan</text></item>
<item><p>245b6</p><section>dkon brtsegs</section><text>gyis bsgrub par bya'o/ /yang de'i tshe 'khor de nyid du tshong dpon gyi bu mis byin zhes bya ba 'dus par gyur te 'dug pa des bcom ldan 'das las byang chub sems dpa'i sde snod</text></item>
<item><p>245b7</p><section>dkon brtsegs</section><text>kyi chos kyi rnam grangs dang / /sangs rgyas kyi yon tan dang / /byang chub sems dpa'i yon tan rnams thos nas stan las langs te bla gos phrag pa gcig tu gzar nas</text></item>
<item><p>245b8</p><section>dkon brtsegs</section><text>pus mo g.yas pa'i lha nga sa la gtsugs te/ /bcom ldan 'das ga la ba de logs su thal mo sbyar ba btud de/ bcom ldan 'das la 'di skad ces gsol to/ /</text></item>
<item><p>246a1</p><section>dkon brtsegs</section><text>bcom ldan 'das gnas brtan ma 'gags pas bdag la khyim bdag dgra bcom pa 'thob pa ste/ 'di ni rga shi'i tha ma'o zhes de ltar 'jug par bgyis/</text></item>
<item><p>246a2</p><section>dkon brtsegs</section><text>de skad rjes su bstan mod kyi/ bdag bcom ldan 'das las byang chub sems dpa'i sde snod kyi chos kyi rnam grangs 'di dang / /sangs rgyas kyi yon tan dang / byang chub sems</text></item>
<item><p>246a3</p><section>dkon brtsegs</section><text>dpa'i yon tan rnams thos nas 'di snyam du gang 'di bla na med pa yang dag par rdzogs pa'i byang chub theg pa chen po 'di ni mchog /gtso bo/ dam pa/ mchog rab/ gya</text></item>
<item><p>246a4</p><section>dkon brtsegs</section><text>nom pa/ bla na med pa'o snyam bgyid do/ /bcom ldan 'das las kyang bdag gis rab tu rnam par phye ba'i chos rnams kyi mchog gang yin pa de bskyed par bya'o zhes mngon</text></item>
<item><p>246a5</p><section>dkon brtsegs</section><text>sum du thos mngon sum du bzung nas bdag 'di snyam du rab tu rnam par phye ba'i chos gzung ba ma mchis pa/ nga'i ba ma mchis pa/ yongs su bzung ba ma mchis pa rnams kyis chos</text></item>
<item><p>246a6</p><section>dkon brtsegs</section><text>gang mchog / gtso bo/ mchog rab/ gya nom pa/ bla na med pa'i chos de yang dag par bsgrubs te 'jug go snyam bgyid do/ /bcom ldan 'das bdag 'di snyam du theg pa thams</text></item>
<item><p>246a7</p><section>dkon brtsegs</section><text>cad kyi nang na ni sangs rgyas kyi theg pa bla na med par gnas pa lags te/ de bzhin gshegs pa'i theg pa ni theg pa gang ji snyed pa de dag gi mchog tu brjod pa nas bla na med pa'i</text></item>
<item><p>246a8</p><section>dkon brtsegs</section><text>bar du brjod pa ste/ bcom ldan 'das bdag skye bo mang po la phan pa dang / skye bo mang po la bde ba dang / 'jig rten la snying brtse ba dang / skye bo'i tshogs chen po dang /</text></item>
<item><p>246b1</p><section>dkon brtsegs</section><text>lha dang mi rnams kyi don dang / phan pa dang bde ba'i slad du nga slan chad bla na med pa yang dag par rdzogs pa'i byang chub tu sems bskyed par bgyi'o/ /ji ltar byang chub sems dpa'i</text></item>
<item><p>246b2</p><section>dkon brtsegs</section><text>bslab pa bcas pa la yang bslab par bgyi'o snyam bgyid do/ /de skad ces gsol pa dang / bcom ldan 'das kyis tshong dpon gyi bu mis byin la 'di skad ces bka' stsal to/ /</text></item>
<item><p>246b3</p><section>dkon brtsegs</section><text>mis byin bla na med pa yang dag par rdzogs pa'i byang chub ni yid ches par dka' ba/ bsgrub par dka' ba'o/ /gsol ba bcom ldan 'das bla na med pa yang dag par rdzogs pa'i</text></item>
<item><p>246b4</p><section>dkon brtsegs</section><text>byang chub yid ches par dka' zhing / bsgrub par dka' lags kyang bcom ldan 'das de dang 'thun par brtson 'grus brtsams te/ bla na med pa yang dag par rdzogs pa'i byang chub</text></item>
<item><p>246b5</p><section>dkon brtsegs</section><text>bsgrub par bgyi'o/ /ci nas kyang bla na med pa yang dag par rdzogs pa'i byang chub las phyir mi ldog par bgyi'o/ /bcom ldan 'das gal te sems bskyed pa gang gA'i klung gi bye ma</text></item>
<item><p>246b6</p><section>dkon brtsegs</section><text>snyed kyis bla na med pa yang dag par rdzogs pa'i byang chub mngon par rdzogs par 'tshang rgya bar nus par gyur la/ sems bskyed pa re re yang bskal pa gang gA'i klung gi bye ma snyed du gyur la</text></item>
<item><p>246b7</p><section>dkon brtsegs</section><text>byang chub kyi sems bskyed pa lan re zhing yang mgo gang gA'i bye ma snyed chad par gyur kyang de ltar bdag gis bla na med pa yang dag par rdzogs pa'i byang chub yongs su mi btang</text></item>
<item><p>246b8</p><section>dkon brtsegs</section><text>ste/ bcom ldan 'das bdag ni rnam grangs 'dis/ byang chub mngon par rdzogs par 'tshang rgya bar spro na/ /gang bde ba'i yo byad kyis byang chub mngon par rdzogs par 'tshang /</text></item>
<item><p>247a1</p><section>dkon brtsegs</section><text>rgya bar lta smos kyang ci 'tshal/ de ci'i slad du zhe na/ bcom ldan 'das bla na med pa yang dag par rdzogs pa'i byang chub ni ji ltar bskal ba bye ba brgya stong du tshig gis kyang khong du chud</text></item>
<item><p>247a2</p><section>dkon brtsegs</section><text>par sla ba ma lags te de ltar rgya che ba'o/ /sangs rgyas kyi chos 'di dag kyang de ltar rgya che ba'o/ /de ltar bsam gyis myi khyab bo/ /de ltar mtshungs pa ma mchis so/ /de ltar dpag tu ma mchis so/ /de ltar</text></item>
<item><p>247a3</p><section>dkon brtsegs</section><text>grangs ma mchis so/ /sangs rgyas bcom ldan 'das rnams kyi mkhyen pa yang de ltar chags pa ma mchis so/ /de nas tshong dpon gyi bu mis byin gyis/ de'i tshe tshigs su bcad pa 'di dag smras so/ bskal pa</text></item>
<item><p>247a4</p><section>dkon brtsegs</section><text>bye ba stong rnams su/ bdag ni byang chub sems skyed cing / /sdug bsngal kun gyis gtses gyur kyang / /sems can rnams ni mi btang ngo / /sems bskyed pa ni lan re zhing / /mgo yi phung po ri rab kyi/ /'phang</text></item>
<item><p>247a5</p><section>dkon brtsegs</section><text>tsam mthon por gyur ba dag / thams cad gcod par spro bar bgyi/ /srog chags kun la phan pa'i phyir/ /byang chub 'di la bdag 'jug go/ /de bzhin gshegs pa khyod ci 'drar/ /de 'dra kho nar gyur bar shog /</text></item>
<item><p>247a6</p><section>dkon brtsegs</section><text>theg pa chung ngu theg pa dman/ /nyan thos theg pa spangs nas ni/ /de bzhin gshegs pa khyod ci 'drar/ /de 'dra kho nar gyur bar shog / /theg pa 'di ni theg pa che/ /sangs rgyas rnams kyis mchog ces bsngags/</text></item>
<item><p>247a7</p><section>dkon brtsegs</section><text>gzung bar 'os pa gzhan ma mthong / /de bas bdag ni byang chub mos/ /gnod par gyur pa rnams la skyob/ /ngan 'gro gsum las thar par bgyid/ /de yi phyir ni sangs rgyas dag / /de bzhin gshegs</text></item>
<item><p>247a8</p><section>dkon brtsegs</section><text>pa rnams 'byung ngo / /de nas tshong dpon gyi bu mis byin 'di snyam du sems te/ bdag gis sangs rgyas kyi chos rgya chen po 'di lta bu dag shes la gang bu dang chung ma dag chos 'di dag yang dag par 'dzin du ma bcug na/</text></item>
<item><p>247b1</p><section>dkon brtsegs</section><text>'di ni bdag gi mi cha'o snyam nas de bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas rings shing myur ba'i gzugs kyis rang gi khyim ga la ba der song ste chung ma</text></item>
<item><p>247b2</p><section>dkon brtsegs</section><text>bdun dang / khye'u bdun dang / bu mo bdun dang / bran pho bdun dang / bran mo bdun dang lhan cig tu ras bcos bu zung stong thogs te rol mo mkhan lnga brgya tsam dang lhan cig bcom ldan 'das la blta bar 'dod pas rings shing</text></item>
<item><p>247b3</p><section>dkon brtsegs</section><text>myur ba'i gzugs kyis rgyal po'i khab kyi grong khyer chen po nas byung ba dang / rgyal po'i khab kyi mi dang mi ma yin pa rab tu mang po dag gis tshong dpon gyi bu mis byin g.yog dang bcas te rings shing myur ba'i gzugs kyis</text></item>
<item><p>247b4</p><section>dkon brtsegs</section><text>rgyal po'i khab kyi grong khyer chen po nas byung bar mthong ngo / /mthong nas 'di skad ces mis byin khyod g.yog dang bcas te/ rings shing myur ba'i gzugs kyis gar cha zhes 'dzer pa dang / smras pa/ skyes bu khyed</text></item>
<item><p>247b5</p><section>dkon brtsegs</section><text>cig gis de bzhin gshegs pa dgra bcom pa yang dag par rdzogs pa'i sangs rgyas bya rgod kyi phung po'i ri la 'khor brgya stong phrag du mas bskor te/ mdun du bdar nas rnam grangs du mas sangs rgyas kyi chos rgya chen po dag</text></item>
<item><p>247b6</p><section>dkon brtsegs</section><text>yang dag par rab tu ston te/ sangs rgyas kyi chos rgya chen po dag gis don dang / sangs rgyas kyi ye shes bsam gyis mi khyab cing mtshungs pa med pa yongs su bsgrub pa'i phyir bdag g.yog dang bcas te de bzhin</text></item>
<item><p>247b7</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas de ga la ba der song ste/ bla na med pa yang dag par rdzogs pa'i byang chub tu dge ba'i rtsa ba skyed par byed pa mi shes pa ste/ gal te khyed sangs rgyas kyi</text></item>
<item><p>247b8</p><section>dkon brtsegs</section><text>chos rgya chen po dag yongs su bsgrub par 'dod na tshur shog 'dong ngo / /bcom ldan 'das de'i gan du 'dong ste/ sangs rgyas kyi chos rgya che ba rgya che ba dag gi don gyi phyir dge ba'i rtsa ba skyed par bya'o/ /de ltar rgyal</text></item>
<item><p>248a1</p><section>dkon brtsegs</section><text>po'i khab kyi mi rnams mis byin gyi tshig de thos nas srog chags khri phyi bzhin du 'brang bar gyur to/ /de nas tshong dpon gyi bu mis byin chung ma bdun dang / khye'u bdun dang / bu mo bdun dang /</text></item>
<item><p>248a2</p><section>dkon brtsegs</section><text>bran pho bdun dang / bran mo bdun dang lhan cig tu ras bcos pu zung stong thogs nas srog chags stong phrag bcu po de dag dang / rol mo mkhan lnga brgya tsam po de dag dang lhan cig tu me tog dang / spos dang /</text></item>
<item><p>248a3</p><section>dkon brtsegs</section><text>phreng ba dang / byug pa dang / phye ma dang / na bza' dang gdugs dang / rgyal mtshan dang / ba dan dang rnga dang / rol mo'i sil snyan dkrol te/ bcom ldan 'das la mchod pa byas nas ras bcos pu zung stong</text></item>
<item><p>248a4</p><section>dkon brtsegs</section><text>po de dag bcom ldan 'das kyi sku la gsol nas de'i tshe tshigs su bcad pa 'di dag smras so/ /sems can dam pa mi mchog gang lags pa/ byang chub mchog tu rnam par dag par spyod/ /mtha' yas gzigs pa</text></item>
<item><p>248a5</p><section>dkon brtsegs</section><text>rkang gnyis rnams kyi mchog /de la de ring bdag ni mchod par bgyi/ /bu dang bran bcas nye du'i tshogs dang bcas/ /srog chags rnams la phan phyir byang chub tshol/ /srog chags stong po 'di dang lhan cig tu/ /sangs rgyas</text></item>
<item><p>248a6</p><section>dkon brtsegs</section><text>dang ni tshogs la skyabs su mchi/ /de nas tshong dpon gyi bu mis byin gyis bcom ldan 'das la tshigs su bcad pa de dag gis mngon par bstod nas bcom ldan 'das la 'di skad ces gsol to/ /bcom ldan 'das sems</text></item>
<item><p>248a7</p><section>dkon brtsegs</section><text>can ji snyed dag dang lhan cig tu bcom ldan 'das kyi gan du mchis pa de dag thams cad ni bla na med pa yang dag par rdzogs pa'i byang chub tu yang dag par zhugs pa sha stags lags na/ bcom ldan 'das kyis ci nas kyang</text></item>
<item><p>248a8</p><section>dkon brtsegs</section><text>sems can thams cad bla na med pa yang dag par rdzogs pa'i byang chub las phyir ldog par mi 'gyur ba dang / bcom ldan 'das bdag gis bcom ldan 'das las dge ba'i rtsa ba bskrun pa gang lags pa dge ba'i rtsa ba 'dis bdag</text></item>
<item><p>248b1</p><section>dkon brtsegs</section><text>bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba de ltar de dag la chos bstan du gsol/ 'di lta ste da ltar bcom ldan 'das bzhin du sems can thams cad kyang chos 'di dag thob par</text></item>
<item><p>248b2</p><section>dkon brtsegs</section><text>gyur cig /de nas tshong dpon gyi bu mis byin dang / skye dgu'i bdag mo bdun po de dag dang / khye'u bdun dang / bu mo bdun dang / bran pho bdun dang / bran mo bdun dang / srog chags khri bo de dag dang rol mo mkhan lnga brgya po de dag</text></item>
<item><p>248b3</p><section>dkon brtsegs</section><text>gis bcom ldan 'das la 'di skad ces gsol to/ /bcom ldan 'das bdag cag sangs rgyas dang / chos dang dge slong gi dge 'dun la skyabs su mchi'o/ /bcol ldan 'das bdag cag dge bsnyen du gzung du gsol/ /deng</text></item>
<item><p>248b4</p><section>dkon brtsegs</section><text>nas ji srid 'tsho'i bar du srog gcod pa spong ngo / /skyabs su mchis so/ /mngon par dad do/ /bcom ldan 'das bdag cag deng nas bla na med pa yang dag par rdzogs pa'i byang chub tu sems bskyed par bgyi'o/ /</text></item>
<item><p>248b5</p><section>dkon brtsegs</section><text>'di lta ste da ltar yang dag par rdzogs pa'i sangs rgyas khyod bzhin du bdag cag kyang / bla na med pa yang dag par rdzogs pa'i byang chub mngon par rdzogs par sangs rgyas nas sems can rnams la chos bstan par bgyi'o/ /</text></item>
<item><p>248b6</p><section>dkon brtsegs</section><text>'di lta ste/ da ltar bcom ldan 'das tshogs la gdams ngag mdzad pa de bzhin du tshogs la gdams par bgyi'o/ /bcom ldan 'das 'di lta ste/ da ltar bcom ldan 'das sems can sdug bsngal gyis nyen pa rnams/</text></item>
<item><p>248b7</p><section>dkon brtsegs</section><text>thar par mdzad pa de bzhin du bdag cag kyang sems can sdug bsngal gyis nyen pa rnams thar par bgyi'o/ /de nas rol mo mkhan lnga brgya po de dag gis sil snyan gyi sgra chen pos bcom ldan 'das la lan gsum skor</text></item>
<item><p>248b8</p><section>dkon brtsegs</section><text>ba byed do/ /srog chags khri bo de dag dang / tshong dpon gyi bu mis byin chung ma bdun dang / khye'u bdun dang / bu mo bdun dang / bran pho bdun dang / bran mo bdun dang / g.yog thams cad dang / rol mo</text></item>
<item><p>249a1</p><section>dkon brtsegs</section><text>mkhan lnga brgya po de dag dang lhan cig tu bcom ldan 'das la lan gsum skor ba byed do/ /de nas bcom ldan 'das sems can de dag la thugs brtse ba'i slad du steng gi bar snang la skyil mo</text></item>
<item><p>249a2</p><section>dkon brtsegs</section><text>dkrung bcas te bzhugs so/ /de nas rol mo mkhan lnga brgya po de dag gis bcom ldan 'das steng gi bar snang la skyil mo dkrung bcas te bzhugs pa mthong ngo / /mthong nas kyang dad pa skyes nas</text></item>
<item><p>249a3</p><section>dkon brtsegs</section><text>sangs rgyas kyi mthus rol mo'i cha spyad de dag thams cad bor ba dang / sangs rgyas kyi mthus de dag ma bzung bar steng gi bar snang la gnas shing sgra 'byin te/ sgra 'byin bzhin du de bzhin gshegs pa bar snang la</text></item>
<item><p>249a4</p><section>dkon brtsegs</section><text>bzhugs pa la lan gsum bskor ba byed do/ /de nas tshong dpon gyi bu mis byin g.yog dang bcas pa dang / rol mo mkhan lnga brgya tsam po de dag dang / srog chags khri po de dag gis bcom ldan 'das</text></item>
<item><p>249a5</p><section>dkon brtsegs</section><text>kyi rdzu 'phrul dang / cho 'phrul 'di mthong nas dga' mgu yi rangs te dga' ba dang / yid bde ba skyes nas thams cad thal mo sbyar te/ bcom ldan 'das la phyag 'tshal lo/ /steng gi bar snang la dpag tshad gcig</text></item>
<item><p>249a6</p><section>dkon brtsegs</section><text>khor yug tu yang sil snyan stong phrag du mas yongs su ma bzung ba dag gis khyab par gyur te/ dper na sbrang rtsi'i tshang bzhin du steng gi bar snang la rnga dang rol mo sil snyan gyi sgra byung ngo / /de nas tshong dpon gyi bu mis byin</text></item>
<item><p>249a7</p><section>dkon brtsegs</section><text>g.yog dang bcas pa dang / rol mo mkhan lnga brgya tsam po de dag dang / srog chags khri bo de dag dang / chos nyan du sngar lhags pa las srog chags drug stong tsam zhig dang / dge slong stong nyis brgya lnga bcu po de dag</text></item>
<item><p>249a8</p><section>dkon brtsegs</section><text>thams cad sangs rgyas kyi mthus steng gi bar snang la mngon par 'phags pa dang / sangs rgyas kyi mthus steng gis bar snang la khang pa brtsegs pa lnga lnga byung ngo / /rol mo mkhan gyi khang pa brtsegs pa bzhis</text></item>
<item><p>249b1</p><section>dkon brtsegs</section><text>mdun gyis bltas pa'i rol mo mkhan gyi khang pa brtsegs pa thams cad na chos ston to/ /bar snang la gnas pa'i lha stong phrag bye ba du ma dag gis kyang lha'i me tog man dA ra ba dag gtor to/ /me tog de dag kyang sangs rgyas</text></item>
<item><p>249b2</p><section>dkon brtsegs</section><text>kyi mthus steng gi bar snang la khang pa brtsegs pa brgyad bcur gyur to/ /de nas skye bo'i tshogs chen po steng gi bar snang la gnas pas rdzu 'phrul gyi mthu chen po 'di mthong nas bcom ldan 'das la dga' ba dang / dad pa dang /</text></item>
<item><p>249b3</p><section>dkon brtsegs</section><text>gus pa dang / zhe sa cher byed do/ /de nas bcom ldan 'das kyis skye bo'i tshogs chen po'i dad pa mkhyen/ tshong dpon gyi bu mis byin dang / skye bo'i tshogs chen po de'i lhag pa'i bsam pa mkhyen nas de'i tshe 'dzum</text></item>
<item><p>249b4</p><section>dkon brtsegs</section><text>pa mdzad de/ dbu'i gtsug tu mi snang bar gyur zhes bya ba'i bar du rgyas par sbyar ro/ /de nas tshe dang ldan pa kun dga' bos bcom ldan 'das 'dzum pa mdzad pa mthong nas chos gos phrag pa gcig tu gzar</text></item>
<item><p>249b5</p><section>dkon brtsegs</section><text>te/ bcom ldan 'das ga la ba der logs su thal mo sbyar nas bcom ldan 'das la 'di skad ces gsol to/ /bcom ldan 'das sangs rgyas bcom ldan 'das dag ni rgyu ma mchis/ rkyen ma mchis par 'dzum pa</text></item>
<item><p>249b6</p><section>dkon brtsegs</section><text>mi mdzad na 'dzum pa mdzad pa'i rgyu gang lags/ rkyen gang lags/ de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo tshong dpon gyi bu</text></item>
<item><p>249b7</p><section>dkon brtsegs</section><text>mis byin 'dis chung ma bdun dang / khye'u bdun dang / bu mo bdun dang / bran pho bdun dang / bran mo bdun gyis nga la mchod pa byas te/ bskal pa bye ba phrag stong du log par ltung bar mi 'gro ste/ lha dang mi rnams</text></item>
<item><p>249b8</p><section>dkon brtsegs</section><text>kyi nang du skye bar 'gyur ro/ /de bskal pa bye ba stong phrag brgya 'das nas de bzhin gshegs pa dgra bcom pa yang dag par rdzogs pa'i sangs rgyas ded dpon zhes bya ba mnyes par byed par 'gyur ro/ /</text></item>
<item><p>250a1</p><section>dkon brtsegs</section><text>mnyes par byas nas sti stang du byed par 'gyur/ bla mar byed par 'gyur/ rim gror byed par 'gyur/ mchod par byed par 'gyur te/ de'i 'og tu bskal pa nyi shur log par ltung bar 'gro bar mi 'gyur ro/ /kun</text></item>
<item><p>250a2</p><section>dkon brtsegs</section><text>dga' bo de la tshong dpon gyi bu mis byin gyi chung ma bdun dang / bu mo bdun dang / bran mo bdun gang yin pa dag ni 'di nas shi 'phos nas bud med kyi lus las bsgyur te/ skyes pa'i lus thob nas byang chub sems</text></item>
<item><p>250a3</p><section>dkon brtsegs</section><text>dpa' mis byin dang lhan cig tu byang chub sems dpa'i spyad pa spyod par 'gyur ro/ /de dag bskal pa gcig la bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ kun</text></item>
<item><p>250a4</p><section>dkon brtsegs</section><text>dga' bo byang chub sems dpa' sems dpa' chen po mis byin ni de bzhin gshegs pa dgra bcom pa yang dag par rdzogs pa'i sangs rgyas sems snyoms shes bya bar 'gyur ro/ /byang chub sems dpa' mis byin gyi</text></item>
<item><p>250a5</p><section>dkon brtsegs</section><text>zhabs 'bring ba gang yin pa thams cad ni de bzhin gshegs pa ming tha dad par 'gyur ro/ /rol mo mkhan lnga brgya po gang yin pa de dag ni bskal pa grangs med par log par ltung bar mi 'gro ste/ 'khor los sgyur ba'i</text></item>
<item><p>250a6</p><section>dkon brtsegs</section><text>rgyal po bye ba phrag stong byed par bgrang bas smra ste/ bar skabs der sangs rgyas stong phrag bcu mnyes par byas nas sti stang du byed par 'gyur/ bla mar byed par 'gyur/ ri mor byed par 'gyur/ mchod pa byed par 'gyur ro/ /</text></item>
<item><p>250a7</p><section>dkon brtsegs</section><text>thams cad kyang bskal pa gcig la bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ de bzhin gshegs pa dgra bcom pa yang dag par rdzogs pa'i sangs rgyas dbyangs 'jam zhes</text></item>
<item><p>250a8</p><section>dkon brtsegs</section><text>bya bar thams cad ming 'thun par 'gyur ro/ /srog chags khri bo de dag las srog chags bzhi brgya ni de bzhin gshegs pa byams pa mnyes pa byas nas de'i tshe yongs su mya ngan las 'das par 'gyur ro/ /lhag ma rnams ni</text></item>
<item><p>250b1</p><section>dkon brtsegs</section><text>bskal pa gang gA'i klung gi bye ma snyed du log par ltung bar mi 'gro ste/ tshul 'dis sangs rgyas bye ba phrag stong mnyes par byas nas sti stang du byed par 'gyur/ bla mar byed par 'gyur ri mor byed par 'gyur/ mchod pa byed par</text></item>
<item><p>250b2</p><section>dkon brtsegs</section><text>'gyur ro/ /thams cad kyang bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ de bzhin gshegs pa dgra bcom pa yang dag par rdzogs pa'i sangs rgyas ngo mtshar zhes</text></item>
<item><p>250b3</p><section>dkon brtsegs</section><text>bya bar thams cad kyang ming 'thun par 'gyur ro/ /srog chags drug stong po de dag las srog chags stong ni nga yongs su mya ngan las 'das te/ dam pa'i chos nub nas mtshon gyi bskal pa bar ma ni 'das de bzhin</text></item>
<item><p>250b4</p><section>dkon brtsegs</section><text>gshegs pa byams pa ni ma byung pa'i dus na der sems can rnams kyi tshe 'phel bar 'gyur ba'i dus de na rang sangs rgyas brgyad khri 'byung bar 'gyur te/ srog chags stong po de dag gis rang sangs rgyas de dag thams cad mnyes par</text></item>
<item><p>250b5</p><section>dkon brtsegs</section><text>byas nas sti stang du byed par 'gyur/ bla mar byed pa 'gyur/ ri mor byed par 'gyur/ mchod par byed par 'gyur ro/ /gang zag gi mchog byams pa de yang mnyes par byas nas sti stang du byed par 'gyur/ bla mar byed par</text></item>
<item><p>250b6</p><section>dkon brtsegs</section><text>'gyur/ ri mor byed par 'gyur/ mchod par byed par 'gyur ro/ /de'i 'og tu bskal pa bye ba khrag khrig phrag nyi shur log par ltung bar 'gro bar mi 'gyur ro/ /de nas lus kyi tha ma bdag gi lus kyi tha ma thob nas</text></item>
<item><p>250b7</p><section>dkon brtsegs</section><text>dge ba'i rtsa ba rnams kyis bskul te/ dad pas khyim nas khyim med par rab tu byung nas/ rang byang chub mngon sum du byed par 'gyur ro/ /srog chags khri po las srog chags mthong ba skyes pa stong gis bla na</text></item>
<item><p>250b8</p><section>dkon brtsegs</section><text>med pa yang dag par rdzogs pa'i byang chub tu sems bskyed do/ /lha'i bu khri phrag drug bcu ni chos rnams la chos kyi mig rdul dang bral zhing dri ma med par skyes so/ /kun dga' bo byis pa rnams ma gtogs par</text></item>
<item><p>251a1</p><section>dkon brtsegs</section><text>de bzhin gshegs pa rnams la su zhig dga' ba dang dad pa dang gus pa dang zhe sa skyed par mi byed/ de ci'i phyir zhe na/ 'di ltar dge ba'i rtsa ba chung ngus 'di lta bu'i che ba nyid thob cing mya ngan las 'das</text></item>
<item><p>251a2</p><section>dkon brtsegs</section><text>ba la yang reg go/ de nas bcom ldan 'das kyis tshigs su bcad pa 'di dag gsungs so/ /sangs rgyas la ni gus byas nas/ 'di 'dra ba yi dpa' 'thob ste/ /de phyir gang la byin na ni/ 'bras bu che ba'i ston la</text></item>
<item><p>251a3</p><section>dkon brtsegs</section><text>mchod/ /gang yang bzhugs la mchod pa dang / /gang yang mya ngan 'das pa yi/ /ring bsrel yungs 'bru tsam mchod pa/ /de bzhin gshegs par 'gyur bar mthong / /gang yang bzhugs la mchod pa dang / /gang</text></item>
<item><p>251a4</p><section>dkon brtsegs</section><text>yang mya ngan 'das pa yi/ /ring bsrel yungs 'bru tsam mchod pa/ /sems kyang mnyam la 'bras bu mnyam/ /mnyam pa'i sems su byas nas ni/ /gang zag mchog la mchod byed pa/ /de yi rnam par smin pa mnyam/ /</text></item>
<item><p>251a5</p><section>dkon brtsegs</section><text>mtshungs par byang chub 'tshang yang rgya/ /bde bar gshegs pa'i lam bzung ste/ /ngan par 'gro ba'i lam yang bcad/ /mya ngan 'das par 'gro ba'i lam/ /de yang de la mi dkon no/ /sangs rgyas tshul khrims dam pa dang /</text></item>
<item><p>251a6</p><section>dkon brtsegs</section><text>sangs rgyas ting nge 'dzin mchog gis/ /de phyir mchog la dad byas nas/ /de bzhin gshegs pa mchog tu 'gyur/ /mchod par dam pa byas nas ni/ /myur du mchog tu 'gyur ba yin/ /chos kyi dam pa ston mdzad pa/ /</text></item>
<item><p>251a7</p><section>dkon brtsegs</section><text>rdzogs pa'i sangs rgyas mchog tu 'gyur/ /mi gang mkhas pa sangs rgyas kyi/ /chos la sten par 'dod pa de/ /'dun pa drag po bskyed par bya/ /mang du thos nas tshul bzhin no/ /'khor los sgyur ba'i rgyal po</text></item>
<item><p>251a8</p><section>dkon brtsegs</section><text>dang / /tshangs pa dbang byed gyur nas na/ /yon tan mang po'i 'byung gnas dang / /mya ngan 'das par nges par 'gyur/ /de'i tshe bcom ldan 'das kyis tshe dang ldan pa shA ri'i bu la bka' stsal pa shA ri'i bu de bas na rigs</text></item>
<item><p>251b1</p><section>dkon brtsegs</section><text>kyi bu 'am/ rigs kyi bu mo theg pa chen po la yang dag par zhugs pa bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa dag gis/ byang chub sems dpa'i sde snod kyi</text></item>
<item><p>251b2</p><section>dkon brtsegs</section><text>chos kyi rnam grangs 'di la 'dun pa drag po bskyed de shin du mnyan par bya/ blang bar bya/ gzung bar bya/ bklag par bya/ kun chub par bya gzhan dag la brjod par bya gzhan dag la rgya cher yang dag par rab tu bstan par</text></item>
<item><p>251b3</p><section>dkon brtsegs</section><text>bya'o/ /de ci'i phyir zhe na/ byang chub sems dpa'i sde snod kyi chos kyi rnam grangs shin tu mnyan tam/ blangs sam/ bzung ngam/ kun chub par byas sam/ gzhan dag la brjod dam/ gzhan dag la</text></item>
<item><p>251b4</p><section>dkon brtsegs</section><text>rgya cher yang dag par rab tu bstan na/ dkon mchog gsum gyi gdung rgyun mi bcad par bya ba'i phyir zhugs pa yin no/ /tshad med pa bzhi dang mi 'bral ba yin no/ /pha rol tu phyin pa drug la brtson pa yin no/ /</text></item>
<item><p>251b5</p><section>dkon brtsegs</section><text>bsdu ba'i dngos po bzhis sems can rnams sdud par brtson pa yin no/ /shA ri'i bu gang 'di byang chub sems dpa'i sde snod kyi chos kyi rnam grangs 'di ni byang chub kyi lam yin no/ /de ci'i phyir zhe na/</text></item>
<item><p>251b6</p><section>dkon brtsegs</section><text>bla na med pa yang dag par rdzogs pa'i byang chub ni byang chub sems dpa'i sde snod kyi chos kyi rnam grangs dang 'brel to/ /shA ri'i bu byang chub sems dpa' rnams kyi nor ni byang chub sems dpa'i sde snod kyi</text></item>
<item><p>251b7</p><section>dkon brtsegs</section><text>chos kyi rnam grangs kyi nang du bcug go/ /shA ri'i bu ngas byang chub sems dpa'i sde snod kyi chos kyi rnam grangs 'di la bslabs nas yang dag par chad pa rjes su thob bo/ /pha rol tu phyin pa thams cad kyi pha rol</text></item>
<item><p>251b8</p><section>dkon brtsegs</section><text>tu phyin pa yang rjes su thob po/ /pha rol tu phyin pa thams cad gang zhe na/ 'di lta ste/ bla na med pa yang dag par rdzogs pa'i byang chub kyi pha rol tu son pa'o/ /de bzhin gshegs pa pha rol tu phyin pa thams cad</text></item>
<item><p>252a1</p><section>dkon brtsegs</section><text>la des par byas pa/ de bzhin gshegs pa mdzad pa rgyun ma bcad pa/ rnam pa thams cad kyis tshad med pa rjes su thob pa/ de bzhin gshegs pas dpag tu med pa rjes su thob pa/ pha rol tu phyin pa</text></item>
<item><p>252a2</p><section>dkon brtsegs</section><text>thams cad rjes su thob pa/ pha rol tu phyin pa thams cad la shin du gnas pa'o/ /de nas bcom ldan 'das kyis de'i tshe tshigs su bcad pa 'di dag gsungs so/ /las kyi las dang rnam smin gyis/ rnam par</text></item>
<item><p>252a3</p><section>dkon brtsegs</section><text>smin pa shes par bya/ /las smin rnam smin ma yin gang / /de bde de ni mya ngan 'das/ /gang las shes pa med pa yi/ /'dus byas thams cad sdug bsngal te/ /de phyir shes pa bskyed pas ni/ 'dus byas kun las</text></item>
<item><p>252a4</p><section>dkon brtsegs</section><text>rnam par grol/ /bcom ldan 'das kyis de skad ces bka' stsal nas/ tshe dang ldan pa shA ri'i bu dang / dge slong de dag dang / lha dang mi dang / lha ma yin dang / dri zar bcas pa'i 'jig rten yi rangs te/ bcom</text></item>
<item><p>252a5</p><section>dkon brtsegs</section><text>ldan 'das kyis gsungs pa la mngon par bstod do/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las/ byang chub sems dpa'i sde snod kyi le'u zhes bya ba ste/</text></item>
<item><p>252a6</p><section>dkon brtsegs</section><text>bcu gnyis pa rdzogs so// //rgya gar gyi mkhan po a tsAr+ya su ren dra dang / shI len dra dang / a tsar+ya d+harma tA shI las bsgyur cing zhus te/ skad gsar chad kyi kyang bcos nas gtan la phab pa// //'phags pa dkon mchog</text></item>
<item><p>252a7</p><section>dkon brtsegs</section><text>brtsegs pa chen po'i chos kyi rnam grangs le'u stong phrag brgya pa las le'u bcu gsum pa ste/ tshe dang ldan pa dga' bo la mngal na gnas pa bstan pa/ bam po dang po/ rgya gar skad du/ Ar+ya nan+daM gar+b+h+'a ba krAn+ti nir</text></item>
<item><p>252a8</p><section>dkon brtsegs</section><text>de sha /bod skad du/ 'phags pa dga' bo la mngal na gnas pa bstan pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus</text></item>
<item><p>252b1</p><section>dkon brtsegs</section><text>gcig na/ bcom ldan 'das grong khyer ser skya na shing n+ya gro d+hA'i kun dga' ra ba na dge slong gi dge 'dun tshad med pa rnams dang thabs gcig tu bzhugs te/ de'i tshe na bcom ldan 'das kyi gcung dga' bo zhes bya ba de'i</text></item>
<item><p>252b2</p><section>dkon brtsegs</section><text>lus gser gyi kha dog can mtshan sum bcu dang ldan zhing tshad bcom ldan 'das las sor bzhis thung pa zhig yod de de'i chung ma sun da ri ka zhes bya ba bzang mo blta na sdug pa/ byad bzhin mdzes shing 'jig rten na dkon pa</text></item>
<item><p>252b3</p><section>dkon brtsegs</section><text>kha dog khyad par du 'phags shing mang po kun kyis blta bar 'dod pa zhig yod pas dga' bo de la chags shing zhen par gyur pas skad cig tsam du yang mi 'bral zhing 'dod pa'i sems kyis shin du chags par gyur te/ srog</text></item>
<item><p>252b4</p><section>dkon brtsegs</section><text>gis 'jal bar byed pas/ bcom ldan 'das kyis de gdul ba'i dus la bab par mkhyen pas snga dro'i dus kyi tshe na bza' banabs te/ lhung bzed bsnams nas zhabs 'bring ba tshe dang ldan pa kun dga' bo dang grong khyer du</text></item>
<item><p>252b5</p><section>dkon brtsegs</section><text>bsod snyoms la gshegs te/ mthar gyis dga' bo'i khyim gang na ba der gshegs nas de'i sgor gshegs te bzhugs so/ /de nas thugs rje chen po'i mthus 'od zer gser gyi kha dog lta bu btang bas dga' bo'i khyim</text></item>
<item><p>252b6</p><section>dkon brtsegs</section><text>nang kun tu gser btso ma lta bu'i kha dog tu gyur ba dang / de'i tshe dga' bo 'di snyam du 'od zer kun du snang bar gyur bas gdon mi za bar 'di ni de bzhin gshegs pa yin no/ /snyam du bsams nas mi zhig mngags te/ kye song</text></item>
<item><p>252b7</p><section>dkon brtsegs</section><text>la su yin bltos shig ces bsgo ba dang / des kyang bcom ldan 'das mthong nas myur zhing rings pas slar log nas dga' bo la bcom ldan 'das sgo na bzhugs so zhes smras so/ /des de skad smras pa thos nas myur du</text></item>
<item><p>252b8</p><section>dkon brtsegs</section><text>phyir byung ste/ bcom ldan 'das bsu ste/ phyag bya bar byas pa las de'i tshe sun da ri ka 'di snyam du bdag gis/ gal te 'di btang bar gyur na bcom ldan 'das kyis gdon mi za bar rab tu byung bar 'gyur ro/ /snyam du bsams</text></item>
<item><p>253a1</p><section>dkon brtsegs</section><text>nas gos kyi mtha' nas bzung ste ma btang ba dang / dga' bos smras pa/ deng re shig thong shig dang / bcom ldan 'das la phyag byas nas bdag slar 'ong ngo / /sun da ri kas smras pa/ bdag cag</text></item>
<item><p>253a2</p><section>dkon brtsegs</section><text>dam bcas nas gdod de bzhin gtang ngo / /zhes de'i 'phral ba la thig le gsher ba'i mtshan ma btab nas 'di skad du thig le 'di ma skams par slar gshegs su gsol/ /gal te thogs par gyur na gser gyi kAr shA pa Na lnga brgyas</text></item>
<item><p>253a3</p><section>dkon brtsegs</section><text>chad pas gcad do zhes smras pa dang / dga' bos kyang de bzhin du bya'o/ /zhes sgor byung nas bcom ldan 'das kyis zhabs la mgo bos phyag byas te de bzhin gshegs pa'i lhung bzed blangs nas slar khyim du zhugs</text></item>
<item><p>253a4</p><section>dkon brtsegs</section><text>te/ bza' ba dang bca' ba bsod pa dag gis lhung bzed bkang nas slar sgor byung ba dang / bcom ldan 'das slar gshegs pas tshe dang ldan pa kun dga' bo la byin pa dang / bcom ldan 'das kyis lhung bzed ma len cig</text></item>
<item><p>253a5</p><section>dkon brtsegs</section><text>par mtshan ma bstan to/ /de bzhin gshegs pa ston pa chen po shin tu gzi byin che bas bzhes su gsol zhes gsol ba'i thugs kyang ma thub nas yang dga' bo la byin pa dang / kun dga' bos smras pa/ khyod</text></item>
<item><p>253a6</p><section>dkon brtsegs</section><text>kyis lhung bzed 'di su las blangs smras pa/ bcom ldan 'das las blangs so/ kun dga' bos smras pa/ 'o na bcom ldan 'das la phul cig /des smras pa bdag ston pa chen po la gsol pa'i thugs mi thub</text></item>
<item><p>253a7</p><section>dkon brtsegs</section><text>po zhes cang mi smra bar zhabs 'bring du song ngo / /bcom ldan 'das slar gtsug lag khang du gshegs nas phyag bcabs/ zhabs bsil te gdan la bzhugs pa dang / dga' bos lhung bzed thogs pa de bcom ldan 'das</text></item>
<item><p>253a8</p><section>dkon brtsegs</section><text>la phul lo/ /bcom ldan 'das kyis zas kyi bya ba mdzad nas dga' bo la bka' stsal pa/ khyod nga'i lhung bzed kyi lhag ma za 'am/ bdag 'tshal lo zhes gsol ba dang / bcom ldan 'das kyis kyang de la byin no/ /</text></item>
<item><p>253b1</p><section>dkon brtsegs</section><text>dga' bos zos zin pa dang / bcom ldan 'das kyis bka' stsal pa/ ci khyod rab tu 'byung ngam/ des kyang rab tu 'byung ngo zhes gsol te/ de yang sangs rgyas bcom ldan 'das sngon byang chub sems dpa'i spyad pa spyod pa na yab yum</text></item>
<item><p>253b2</p><section>dkon brtsegs</section><text>dang / mkhan po dang / slob dpon dang / bla ma'i gnas gzhan rnams kyis rjes su bstan pa dag dang nam yang 'gal bar ma mdzad pa'i phyir da ltar gang yang bka' las 'gal bar mi byed pa brnyes par gyur ba yin no/ /de nas</text></item>
<item><p>253b3</p><section>dkon brtsegs</section><text>bcom ldan 'das kyis kun dga' bo la bka' stsal pa/ khyod kyi dga' bo'i skra dang kha spu bregs shig ces bka' stsal pa dang / bcom ldan 'das de bzhin du 'tshal lo zhes 'breg mkhan btsal nas/ de'i skra bregs par</text></item>
<item><p>253b4</p><section>dkon brtsegs</section><text>brtsams pa dang / dga' bos 'breg mkhan de la bsgo ba/ kwa'i khyod mi shes sam/ nga ni ring por mi thog par stobs kyi 'khor los sgyur ba'i rgyal po byed par 'gyur bas khyod kyis gal te nga'i skra dang kha spu bregs</text></item>
<item><p>253b5</p><section>dkon brtsegs</section><text>par gyur na ngas khyod kyi lag pa gnyis 'khrig ma man chad gcad do zhes bsdigs pas shin du skrag par gyur nas spu gri bsdus te/ phyir 'gro bar brtsams pa dang / de nas tshe dang ldan pa kun dga' bos bcom ldan</text></item>
<item><p>253b6</p><section>dkon brtsegs</section><text>'das la de gsol to/ /de nas bcom ldan 'das nyid dga' bo ga la ba der gshegs te/ dga' bo la ci khyod rab tu mi 'byung ngam/ des kyang rab tu 'byung ngo zhes gsol pa dang / de nas bcom ldan 'das nyid kyis</text></item>
<item><p>253b7</p><section>dkon brtsegs</section><text>ril ba bsnams te/ de'i mgo bo la chu blugs nas 'breg mkhan gyis skra dang kha spu bregs pa dang / de 'di snyam du deng bdag re shig bcom ldan 'das la sri zhu byas te rab tu 'byung mod kyi/ 'on kyang rgongs kar slar</text></item>
<item><p>253b8</p><section>dkon brtsegs</section><text>khyim du 'gro'o snyam mo/ /des rgongs kar lam du zhugs te song ba dang / de nas bcom ldan 'das kyis de'i 'gro ba'i lam du g.yang sa chen po zhig sprul pa des mthong nas/ 'di snyam du sun da ri ka dang dus byas</text></item>
<item><p>254a1</p><section>dkon brtsegs</section><text>pa ni thag ring du gyur pas 'gro ba'i rkyen dang ldan par ma gyur te/ deng bdag gis de bsams pa nyid kyis gal te 'chi ba'i dus byed par 'gyur yang srid na/ gal te shi bar ma gyur na nam nangs te 'gro'o zhes</text></item>
<item><p>254a2</p><section>dkon brtsegs</section><text>sun da ri ka dran pa'i mya ngan dang / sdug bsngal gyis mtshan mo 'das par gyur to/ /de nas bcom ldan 'das kyis de'i bsam pa thugs kyis mkhyen nas kun dga' bo la bka' stsal pa/ kun dga'</text></item>
<item><p>254a3</p><section>dkon brtsegs</section><text>bo khyod song la dga' bo de la khang skyong byos shig par bsgo shig /des kyang de bzhin du de'i thad du song nas bcom ldan 'das kyis khang skyong byos shig par bka' stsal to/ /zhes bsgo ba dang / des kyang khang skyong</text></item>
<item><p>254a4</p><section>dkon brtsegs</section><text>zhes bya ba ji lta bu/ des bya ba ni ci zhig byed ces dris so/ /des smras pa gtsug lag khang du dge 'dun gyi bya ba dag zhal ta bya dgos so/ /smras pa/ tshul ji lta bur bya ba'i rigs smras pa/ khang skyong zhes bya</text></item>
<item><p>254a5</p><section>dkon brtsegs</section><text>ba ni gal te dge slong rnams bsod snyoms la dong na gtsug lag khang gi nang gi sa rnams phyag nas chag chag gdab par bya'o/ /ba lang gi lci ba sar pa blangs nas go rim bzhin du 'jam por bsku bar bya'o/ /</text></item>
<item><p>254a6</p><section>dkon brtsegs</section><text>legs par yid la byas te bsrung zhing stor brlag med par bya'o/ /gros su bya ba yod na dge 'dun la gsol par bya'o/ /dri dang me tog yod na dge 'dun la brim par bya'o/ /mtshan mo sgo bcad cing nam</text></item>
<item><p>254a7</p><section>dkon brtsegs</section><text>nangs nas dbye bar bya'o/ /rnam phyi sa dang / chab khung sa rtag tu bkru zhing byi dor bya dgos so/ /gal te gtsug lag khang zhig cing ral pa yod na bcos legs bya'o zhes de skad bstan pa thos pa dang / btsun</text></item>
<item><p>254a8</p><section>dkon brtsegs</section><text>pa kun dga' bo bcom ldan 'das kyis ji skad bka' stsal pa bzhin du thams cad bdag gis de bzhin bgyi'o zhes blangs so/ /de nas dge slong rnams snga dro'i dus kyi tshe sham thabs bgos/ chos gos</text></item>
<item><p>254b1</p><section>dkon brtsegs</section><text>dang lhung bzed thogs te/ grong khyer ser skya'i gnas su bsod snyoms la bzhud pa dang / dga' bos gtsug lag khang na su yang med par mthong nas bdag gis phyag dar byas zin pa dang / slar khyim du 'gro'o zhes phyag</text></item>
<item><p>254b2</p><section>dkon brtsegs</section><text>dar byed pa la zhugs so/ /bcom ldan 'das kyis de gzigs shing mkhyen pas rdzu 'phrul gyi stobs kyis phyags zin ba'i sa gtsang ma rnams slar phyag dar gyis gang bar byin gyis brlabs pa dang / des kyang</text></item>
<item><p>254b3</p><section>dkon brtsegs</section><text>'di snyam du bdag gis phyag dar bor te slar khyim du 'gro'o snyam du bsams nas des phyags ma bzhag ste/ phyag dar dbo bar brtsams pa dang / zad par ma gyur nas des bsams pa/ gnas khang rnams kyi sgo bcad</text></item>
<item><p>254b4</p><section>dkon brtsegs</section><text>la 'gro'o snyam nas des gnas khang rnams kyi sgo bcad par brtsams pa dang / bcom ldan 'das kyis sgo gcig bcad zin nas sgo gzhan bcad tsam na sgo gzhan yang bye bar byin gyis brlabs pas de nyon mongs pa skyes</text></item>
<item><p>254b5</p><section>dkon brtsegs</section><text>nas gzhan yang 'di snyam du gal te rkun pos gtsug lag khang 'di nyams par byas kyang 'di la gnod pa ci yod de/ bdag rgyal por gyur ba na 'di bas ches lhag pa'i gtsug lag khang bzang po brgya stong brtsig par zad</text></item>
<item><p>254b6</p><section>dkon brtsegs</section><text>pas bdag ni slar khyim du 'gro'o/ /yang bsams pa/ gal te lam po cher zhugs te 'gro na ni bcom ldan 'das dang phrad du dogs pas/ gseb lam du zhugs te 'gro snyam du bsams so/ /bcom ldan</text></item>
<item><p>254b7</p><section>dkon brtsegs</section><text>'das kyis de'i bsam pa thugs kyis mkhyen nas gseb lam de nyid du zhugs te gshegs so/ /des rgyang nas bcom ldan 'das mthong nas mi phrad par bya ba'i phyir lam gyi 'gram na ljon shing yal ga dang</text></item>
<item><p>254b8</p><section>dkon brtsegs</section><text>grim mar ldan pa thur du gzhol ba zhig gi drung du gab ste 'dug pa dang / bcom ldan 'das kyis ljon shing de'i yal ga gyen du brdzes nas de lus mngon du snang bar byin gyis brlabs so/ /de nas bcom</text></item>
<item><p>255a1</p><section>dkon brtsegs</section><text>ldan 'das kyis bka' stsal pa/ dga' bo khyod gar 'gro/ nga'i phyi bzhin du shog shig ces bka' stsal pa dang / de yang skyengs te ngo tsha ba'i sems kyis bcom ldan 'das kyi zhabs 'bring du 'brangs</text></item>
<item><p>255a2</p><section>dkon brtsegs</section><text>pa dang / bcom ldan 'das kyis 'di snyam du 'di chung ma la shin du chags shing zhen par gyur pas 'di de dang 'bral zhing phan gdags pa'i phyir grong khyer ser skya nas byung ste/ grong khyer mnyan yod du gshegs so snyam</text></item>
<item><p>255a3</p><section>dkon brtsegs</section><text>du dgongs nas der byon pa dang / ri dgas dgra'i ma sa ga'i kun dga' ra ba na bzhugs so/ /de nas bcom ldan 'das kyis 'di snyam du dga' bo blun po 'di ni rtag tu chung ma la chags shing zhen nas gtong bar mi byed</text></item>
<item><p>255a4</p><section>dkon brtsegs</section><text>pas 'di la thabs shig sbyar te sems nye bar zhi bar bya'o snyam du dgongs nas/ tshe dang ldan pa dga' bo la bka' stsal pa/ khyod kyis sngon chad spos kyi ngad ldang zhes bya ba'i ri mthong ngam/ gsol pa/ ma mthong</text></item>
<item><p>255a5</p><section>dkon brtsegs</section><text>lags so/ /gal te de lta na nga'i chos gos kyi grwa nas zung shig /des kyang na bza'i grwa nas bzung ba dang / de nas bcom ldan 'das ngang pa'i rgyal po bzhin du nam mkha' la ldings te spos kyi ngad ldang du gshegs</text></item>
<item><p>255a6</p><section>dkon brtsegs</section><text>nas tshe dang ldan pa dga' bo dang thabs gcig tu g.yas g.yon du gzigs pa las shing drung zhig na spra mo mig ya gcig zhar ba zhig gdong bteg nas mi g.yo bar rtse gcig tu bcom ldan 'das la bltas pa dang /</text></item>
<item><p>255a7</p><section>dkon brtsegs</section><text>bcom ldan 'das kyis dga' bo la bka' stsal pa/ khyod kyis spra mo zhar ba 'di mthong ngam/ gsol pa/ bcom ldan 'das mthong lags so/ /bcom ldan 'das kyis bka' stsal pa/</text></item>
<item><p>255a8</p><section>dkon brtsegs</section><text>khyod ji snyam du sems/ spra mo zhar ma 'di sun da ri ka dang bsgrun na gang bzang zhing khyad par du 'phags/ gsol pa/ sun da ri ka de ni shAkya'i rigs lags te/ lha'i bu mo dang 'dra bar byad bzhin</text></item>
<item><p>255b1</p><section>dkon brtsegs</section><text>mchog tu gyur cing 'jig rten na zla ma mchis pa lags pas spra mo 'di dang bsgrun par gyur na/ brgya'i char yang nye bar mi mchi/ stong gi cha dang / khri'i cha dang / 'bum gyi cha dang / grangs dang / cha dang /</text></item>
<item><p>255b2</p><section>dkon brtsegs</section><text>bgrang ba dang / dpe dang / rgyur yang mi bzod lags so/ /bcom ldan 'das kyis bka' stsal pa/ khyod kyi lha'i gzhal med khang mthong ngam/ gsol pa/ ma mthong lags so/ /'o na/</text></item>
<item><p>255b3</p><section>dkon brtsegs</section><text>yang chos gos kyi grwa nas zung shig /des kyang na bza' la bzung ba dang / ngang pa'i rgyal po bzhin nam mkha' la mngon par 'phags nas sum bcu rtsa gsum gyi lha'i gnas su gshegs te/ tshe</text></item>
<item><p>255b4</p><section>dkon brtsegs</section><text>dang ldan pa dga' bo la khyod song la lha'i gzhal med khang khyad par du 'phags pa'i gnas rnams la ltos shig / ces bka' stsal pa dang / tshe dang ldan pa dga' bos kyang dga' tshal dang /</text></item>
<item><p>255b5</p><section>dkon brtsegs</section><text>shing rta sna tshogs kyi tshal dang / rtsub 'gyur gyi tshal dang / 'dres pa'i tshal dang / yongs 'du'i tshal dang / chos bzang khang la sogs pa lha'i tshogs rnams kyis kun dga' ra ba dang /</text></item>
<item><p>255b6</p><section>dkon brtsegs</section><text>me tog dang / 'bras bu dang / rdzing dang / rdzing bu dang / rtsed mo rtse zhing dga' mgu'i gnas rnams su song ste/ kun du khyab par bltas nas mthar gyis grong khyer blta na sdug tu zhugs pa</text></item>
<item><p>255b7</p><section>dkon brtsegs</section><text>las gnas gzhan du yang rnga dang / pi bang dang / rgyud rnam pa sna tshogs las sgra snyan pa la sogs pa 'byin pa dang / gnas de dang de dag tu lha'i bu mo dang / bu pho shin tu mdzes</text></item>
<item><p>255b8</p><section>dkon brtsegs</section><text>pa dag lhan cig rtse zhing 'khod pa dag mthong ngo / /dga' bos kun du brtags pa las gnas gzhan zhig gi gzhal med khang na lha'i bu mo 'ba' zhig yod kyi/ lha'i bu</text></item>
<item><p>256a1</p><section>dkon brtsegs</section><text>pho med par mthong nas lha'i bu mo de dag la ci'i rgyus gnas gzhan ni lha'i bu mo dang / lha'i bu pho 'dres par gnas nas bde ba rnams myong bar byed la khyed ni gang gi phyir</text></item>
<item><p>256a2</p><section>dkon brtsegs</section><text>lha'i bu mo 'ba' zhig lhan cig gnas shing lha'i bu mi snang bar gyur zhes dris pa dang / lha'i bu mo de dag gis bcom ldan 'das kyi gcung dga' bo zhes bya ba/ bcom ldan 'das las rab</text></item>
<item><p>256a3</p><section>dkon brtsegs</section><text>tu byung nas rtse gcig tu tshangs par spyod pa yang dag par spyod pa zhig yod de/ de dus de las 'das pa'i 'og tu 'dir skye bar 'gyur bas bdag cag ni 'dir de la sdod pa yin no zhes</text></item>
<item><p>256a4</p><section>dkon brtsegs</section><text>smras so/ /dga' bos de skad thos nas dga' mgu rangs pas myur zhing rings par bcom ldan 'das ga la ba der song ba dang / bcom ldan 'das kyis bka' stsal pa/ khyod kyis</text></item>
<item><p>256a5</p><section>dkon brtsegs</section><text>lha rnams kyi khyad par du 'phags pa'i dngos po dag mthong ngam/ gsol pa/ mthong lags so/ /bcom ldan 'das kyis dngos po ci zhig mthong zhes bka'</text></item>
<item><p>256a6</p><section>dkon brtsegs</section><text>stsal pa dang / des kyang ji ltar mthong ba rnams rgyas par bcom ldan 'das la gsol to/ /bcom ldan 'das kyis bka' stsal pa/ dga' bo khyod kyis lha'i bu mo rnams</text></item>
<item><p>256a7</p><section>dkon brtsegs</section><text>mthong ngam/ gsol pa/ mthong lags so/ /lha'i bu mo de dag sun da ri ka dang / bsgrun na gang gzugs bzang zhing khyad par du 'phags/ gsol pa/ bcom ldan</text></item>
<item><p>256a8</p><section>dkon brtsegs</section><text>'das sun da ri ka lha'i bu mo de dag dang / bsgrun na ji ltar ri spos kyi ngad ldang gi spra mo zhar ma sun da ri ka dang bsgrun pa bzhin du brgya'i char yang nye bar mi mchi ste/</text></item>
<item><p>256b1</p><section>dkon brtsegs</section><text>stong gi cha dang / khri'i cha dang / 'bum gyi cha nas rgyu'i bar du yang mi bzod lags so/ /bcom ldan 'das kyis bka' stsal pa/ dga' bo tshangs par spyod pa yang dag par spyad na de lta bu'i phan yon khyad par du 'phags pa</text></item>
<item><p>256b2</p><section>dkon brtsegs</section><text>dang ldan par gyur pas/ deng khyod kyis tshangs par spyod pa brtan par spyod cig dang / lhar skyes nas de lta bu'i bde ba myong bar 'gyur ro/ /des kyang de skad du thos nas dga' mgu rangs te cang mi zer bar 'dug go/ de nas</text></item>
<item><p>256b3</p><section>dkon brtsegs</section><text>bcom ldan 'das tshe dang ldan pa dga' bo dang / thabs gcig tu lha'i gnas nas mi snang bar gyur te/ mnyan yod du rgyal bu rgyal byed kyi tshal mgon med zas sbyin gyi kun dga' ra bar gshegs so/ /de'i tshe tshe dang</text></item>
<item><p>256b4</p><section>dkon brtsegs</section><text>ldan pa dga' bo yang lha'i gzhal med khang la bsams bzhin du tshangs par spyod pa yang dag par spyad par gyur ba dang / bcom ldan 'das kyis de'i bsam pa thugs kyis mkhyen nas tshe dang ldan pa</text></item>
<item><p>256b5</p><section>dkon brtsegs</section><text>kun dga' bo la bka' stsal pa/ kun dga' bo khyod song la dge slong rnams la 'di skad du khyed su yang dga' bo dang lhan cig stan gcig la ma 'dug cig /'chag sa gcig tu ma</text></item>
<item><p>256b6</p><section>dkon brtsegs</section><text>'chag cig /rdang bu gcig la chos gos lhan cig ma gzhag cig /gnas gcig tu lhung bzed dang ril ba lhan cig ma gzhag cig /gnas gcig tu mdo sde klog par ma</text></item>
<item><p>256b7</p><section>dkon brtsegs</section><text>byed cig /kha ton 'don par/ ma byed cig ces bsgo cig /tshe dang ldan pa kun dga' bos kyang bcom ldan 'das kyis bka' stsal pa de bzhin du dge slong rnams la bsgo ba dang / dge slong</text></item>
<item><p>256b8</p><section>dkon brtsegs</section><text>rnams kyis kyang 'phags pa'i bka' bzhin du 'tshal lo zhes smras so/ /de'i tshe tshe dang ldan pa dga' bo yang mang po rnams kyis spangs par yang mthong bas</text></item>
<item><p>257a1</p><section>dkon brtsegs</section><text>shin du ngo tsha zhing gnong bar gyur to/ /de nas dus gzhan zhig na tshe dang ldan pa kun dga' bo dge slong mang po rnams dang lhan cig tu rim gro'i gnas na chos gos 'drub pa'i las byed pa de'i tshe tshe dang ldan pa dga' bos mthong</text></item>
<item><p>257a2</p><section>dkon brtsegs</section><text>nas 'di snyam du dge slong mang po 'di dag ni bdag yongs su spangs pas lhan cig tu mi gnas na/ tshe dang ldan pa kun dga' bo 'di ni bdag gi phu nu bo yin pas cis kyang smad par mi byed do/ /snyam du bsams nas de'i thad du song ste/</text></item>
<item><p>257a3</p><section>dkon brtsegs</section><text>lhan cig 'dug pa dang / de'i tshe tshe dang ldan pa kun dga' bo yang myur du langs te song ngo / /des smras pa/ kun dga' bo dge slong gzhan rnams ni bdag spong ba'i rigs na/ khyod kho bo'i phu nu bo yin na ci'i phyir bdag spong bar byed</text></item>
<item><p>257a4</p><section>dkon brtsegs</section><text>tshe dang ldan pa kun dga' bos smras pa/ yang dag par de lta bu'i don dang ldan mod kyi 'on kyang khyod ni lam gzhan du 'gro la bdag kyang lam gzhan du 'gro bas de'i phyir phan tshun byol pa yin no/ /smras pa gang ni kho bo'i lam yin/ gang</text></item>
<item><p>257a5</p><section>dkon brtsegs</section><text>ni khyod kyi lam yin/ smras pa/ khyod ni lhar skye bar mos nas tshangs par spyod pa spyod do/ /bdag ni mya ngan las 'das pa yongs su gnyer ba'i phyir 'dod pa kun nas nyon mongs pa rab tu bsal ba yin no/ /zhes de skad smras pa thos pa dang /</text></item>
<item><p>257a6</p><section>dkon brtsegs</section><text>shin tu mi dga' zhing mya ngan gyis non par gyur to/ /de nas bcom ldan 'das kyis de'i sems kyi bsam pa thugs kyis mkhyen nas tshe dang ldan pa dga' bo la bka' stsal pa/ khyod kyis sngon chad sems can dmyal ba mthong ngam/</text></item>
<item><p>257a7</p><section>dkon brtsegs</section><text>gsol pa/ ma mthong lags so/ /bcom ldan 'das kyis bka' stsal pa/ khyod kyis nga'i chos gos kyi grwa nas zung shig /des kyang na bza' la bzung ba dang / bcom ldan 'das kyis de khrid nas sems can dmyal ba'i</text></item>
<item><p>257a8</p><section>dkon brtsegs</section><text>gnas su gshegs so/ /de nas bcom ldan 'das phyogs gcig tu bzhugs nas tshe dang ldan pa dga' bo la bka' stsal pa/ khyod song la sems can dmyal ba rnams ltos shig /tshe dang ldan pa dga' bos kyang de bzhin du</text></item>
<item><p>257b1</p><section>dkon brtsegs</section><text>song ba las sngar ni chu bo 'be ha ra ni mthong ngo / /de nas mthar gyis ral gri'i lo ma'i nags dang / bshang gci'i 'dam dang / me ma mur gyis gnas su phyin te/ de dag tu zhugs te rnam par bltas pa las sems can mang po sdug bsngal</text></item>
<item><p>257b2</p><section>dkon brtsegs</section><text>sna tshogs myong ba dag mthong ste/ kha cig ni skam pas lce dang / so dang mig phyung ba dang / kha cig ni sog les lus 'dra ba dang / kha cig ni sta ris rkang lag gtub pa dang / kha cig ni mtshon cha shag ti dang dgra sta so gnyis pa dang be rgas bsnun pa dang / kha cig ni lcags</text></item>
<item><p>257b3</p><section>dkon brtsegs</section><text>kyis tho bas 'tshog par byas pa dang / kha cig ni lcags kyi thu lum khar bcug pa dang / kha cig ni ri ral gri lo ma can dang / ljon shing ral gri'i lo ma can la 'dzeg pa dang / gtun gyis rdung ba dang / rang thag gis 'thag pa dang / zangs</text></item>
<item><p>257b4</p><section>dkon brtsegs</section><text>kyi ka ba sa 'ju ba dang / lcags kyi khri la 'dug nas sdug bsngal mi bzad pa rnams myong bar mthong ngo / /kha cig ni lcags zangs me lce rab tu 'bar zhing khol ba rab tu tsha ba'i 'od byung ba dag tu sems can de dag</text></item>
<item><p>257b5</p><section>dkon brtsegs</section><text>'tshod pas de lta bu'i sdug bsngal gyi dngos po myong ba dag mthong ngo / /gzhan yang lcags zangs stong par khol zhing me lce rab tu 'bar zhing tsha ba sems can med pa zhig mthong ba dang / shin du skrag nas dmyal ba'i srungs ma la kye</text></item>
<item><p>257b6</p><section>dkon brtsegs</section><text>rgyu dang rkyen gang gi phyir lcags zangs gzhan rnams na ni sems can dag 'tshod par byed la/ lcags zangs 'di 'ba' zhig ni stong par khol zhes dris pa dang / des smras pa/ bcom ldan 'das kyi gcung dga' bo zhes</text></item>
<item><p>257b7</p><section>dkon brtsegs</section><text>bya ba de lhar skye bar smon nas sems rtse gcig tu tshangs par spyad pa la yang dag par spyod pas lha'i 'jig rten du skyes nas/ re shig bde ba myong bar 'gyur yang de shi ba'i 'og tu lcags zangs 'dir 'jug</text></item>
<item><p>257b8</p><section>dkon brtsegs</section><text>par 'gyur bas de'i phyir deng bdag cag lcags zangs me spar nas sdod pa yin no/ /zhes smras pa dga' bos thos nas shin du 'jigs skrag pa skyes nas ba spu langs te/ lus las rngul byung nas 'di</text></item>
<item><p>258a1</p><section>dkon brtsegs</section><text>snyam du 'dis gal te bdag dga' bo yin pa shes par gyur na ni/ gson po kho nar zangs kyi nang du bor bar 'gyur ro/ /snyam du bsams nas myur zhing rings par bcom ldan 'das ga la ba de</text></item>
<item><p>258a2</p><section>dkon brtsegs</section><text>logs su bros te song ba dang / bcom ldan 'das kyis bka' stsal pa/ khyod kyis sems can dmyal pa mthong ngam/ des kyang snying rje ba'i tshul du mchi ma blags te/ ngus nas lce lkugs pa bzhin du</text></item>
<item><p>258a3</p><section>dkon brtsegs</section><text>skad phra mo phyung nas mthong lags so/ /zhes gsol to/ /bcom ldan 'das kyis bka' stsal pa/ khyod kyi dngos po ci zhig mthong / des kyang ji ltar mthong ba rnams rgyas par bcom ldan 'das la gsol</text></item>
<item><p>258a4</p><section>dkon brtsegs</section><text>pa dang / bcom ldan 'das kyis bka' stsal pa/ dga' bo mir skye bar smon pa dang / lha'i 'jig rten yongs su tshol bas tshangs par spyod pa yang dag par spyad pa la nyes dmigs de lta bu yod pas/</text></item>
<item><p>258a5</p><section>dkon brtsegs</section><text>de lta bas na ding khyod kyis mya ngan las 'das pa yongs su gnyer ba'i bsam pas tshangs par spyad par bya'i lhar skye ba la mngon par dga' bas rab tu brtson par myi bya'o/ /tshe dang ldan pa dga' bos de skad</text></item>
<item><p>258a6</p><section>dkon brtsegs</section><text>ces bka' stsal pa thos nas ngo tsha ba'i sems kyis cang mi zer bar 'dug pa dang / de nas bcom ldan 'das kyis de'i bsam pa thugs kyis mkhyen nas sems can dmyal ba'i khams nas mi snang bar</text></item>
<item><p>258a7</p><section>dkon brtsegs</section><text>gyur te/ slar rgyal bu rgyal byed kyi tshal du gshegs nas tshe dang ldan pa dga' bo dang / dge slong rnams la bka' stsal pa/ nang gi dri ma rnam pa gsum yod do/ 'di lta ste/ 'dod chags dang / zhe sdang</text></item>
<item><p>258a8</p><section>dkon brtsegs</section><text>dang / gti mug gang yin pa ste/ de dag ni spang bar bya ba yin pas yongs su spang ba la rab tu brtson zhing bslab par bya'o/ /de nas de'i tshe bcom ldan 'das rgyal bu rgyal byed kyi tshal du bzhugs</text></item>
<item><p>258b1</p><section>dkon brtsegs</section><text>nas ring por ma lon par rkyen ji lta ba bzhin du sems can gdul ba'i phyir dge slong gi dge 'dun dang thabs gcig tu yul tsam par gshegs nas gang gA'i rdzing bu'i 'gram na bzhugs so/ /de nas</text></item>
<item><p>258b2</p><section>dkon brtsegs</section><text>tshe dang ldan pa dga' bo dge slong lnga brgya dang lhan cig tu bcom ldan 'das ga la ba der dong ste/ bcom ldan 'das kyi zhabs la phyag byas nas phyogs gcig tu 'khod do/ /de nas bcom ldan</text></item>
<item><p>258b3</p><section>dkon brtsegs</section><text>'das kyis dge slong rnams phyogs gcig tu 'khod par mkhyen nas/ tshe dang ldan pa dga' bo la bka' stsal pa/ nga la chos kyi rnam grangs thog mar dge ba/ bar du dge ba/ tha mar dge ba/</text></item>
<item><p>258b4</p><section>dkon brtsegs</section><text>don bzang po/ tshig 'bru bzang po/ /ma 'dres pa/ yongs su rdzogs pa/ yongs su dag pa/ yongs su dkar ba/ tshangs par spyod pa'i chos 'di lta ste/ mngal du 'jug pa zhes bya ba'i chos kyi rnam grangs</text></item>
<item><p>258b5</p><section>dkon brtsegs</section><text>yod kyis/ shin tu legs par nyon la yid la zung shig dang / ngas ding khyod la bshad par bya'o/ /tshe dang ldan pa dga' bos bcom ldan 'das de bzhin thos par 'tshal lo zhes gsol</text></item>
<item><p>258b6</p><section>dkon brtsegs</section><text>pa dang / bcom ldan 'das kyis bka' stsal pa/ dga' bo ma'i mngal dang ldan par gyur kyang / mngal du 'jug par 'gyur ba yang yod/ /'jug par mi 'gyur ba yang yod do/ /</text></item>
<item><p>258b7</p><section>dkon brtsegs</section><text>ji ltar skye ba len cing ma'i mngal du 'jug par 'gyur zhe na/ gal te pha ma gnyis 'dod pa'i sems kyis lhan cig 'khrig pa yang spyod par 'gyur/ /ma'i mngal yang yongs su gtsang bar</text></item>
<item><p>258b8</p><section>dkon brtsegs</section><text>gyur/ dus kyi zla mtshan dang yang ldan par 'gyur la/ /bar ma do'i phung po yang mngon sum du snang bar gyur na/ de'i tshe ma'i mngal du 'jug par rig par bya'o/ /de la bar ma do'i phung po'i dbyibs de yang /</text></item>
<item><p>259a1</p><section>dkon brtsegs</section><text>rnam pa gnyis su 'gyur te/ kha dog sdug cing mdzes pa dang / kha dog mi sdug cing mi mdzes pa'o/ /sems can dmyal ba rnams kyi bar ma do'i srid pa'i kha dog mi sdug pa yin te/ 'di lta ste dper na sdong dum tshig</text></item>
<item><p>259a2</p><section>dkon brtsegs</section><text>pa dang 'dra'o/ /dud 'gro rnams kyi bar ma do'i srid pa'i kha dog ni 'di lta ste dper na dud pa dang 'dra'o/ /yi dags rnams kyi bar ma do'i srid pa'i kha dog 'di lta ste/ dper na chu dang 'dra'o/ /lha dang mi rnams kyi bar ma do'i</text></item>
<item><p>259a3</p><section>dkon brtsegs</section><text>srid pa'i kha dog ni 'di lta ste/ dper na gser gyi kha dog dang 'dra'o/ /gzugs kyi khams kyi bar ma do'i srid pa'i kha dog ni dkar por 'dug go/ /gzugs med pa'i khams kyi lha rnams la ni bar ma do'i srid pa med de/</text></item>
<item><p>259a4</p><section>dkon brtsegs</section><text>'di ltar de ni gzugs med pa'i phyir ro/ /bar ma do'i phung po'i sems can kha cig lag pa gnyis dang / rkang pa gnyis dang ldan no/ /kha cig ni rkang pa bzhi dang rkang pa mang po dang ldan no/ /kha cig rkang pa med do/ /sngon gyi</text></item>
<item><p>259a5</p><section>dkon brtsegs</section><text>las ji lta ba bzhin du gang du skyes par gyur ba de dang dbyibs 'dra ba'i bar ma do'i srid pa mngon par 'grub par 'gyur ro/ /lha'i bar ma do'i srid pa gang yin pa de ni mgo gyen du lta'o/ /mi dang / dud 'gro dang / yi dags rnams</text></item>
<item><p>259a6</p><section>dkon brtsegs</section><text>kyi thad kar lta zhing 'gro'o/ /sems can dmyal ba rnams kyi bar ma do'i mgo thur du lta'o/ /bar ma do'i srid pa thams cad kyang rdzu 'phrul dang ldan pas nam mkha' la 'gro zhing lha'i mig bzhin du skye ba'i gnas thag ring po</text></item>
<item><p>259a7</p><section>dkon brtsegs</section><text>yang mthong bar nus so/ /de la dus kyi zla mtshan dang ldan pa zhes bya ba ni 'di lta ste/ zla mtshan gyi dus la bab pa gang yin pa'o/ /dga' bo bud med kha cig ni zhag gsum dang / zhag lnga dang / zla ba phyed dang / zla ba gcig</text></item>
<item><p>259a8</p><section>dkon brtsegs</section><text>lon nas zla mtshan dang ldan pa yang yod do/ /kha cig ni rkyen la ltos pas yun ring ba zhig lon nas gdod zla mtshan dang ldan par 'gyur ba yang yod do/ /bud med gang lus kyi mthu stobs med pa dang / sdug bsngal mang po</text></item>
<item><p>259b1</p><section>dkon brtsegs</section><text>myong ba dang / byad bzhin mi sdug pa dang / bza' ba dang / btung ba mi bsod pa dag zos shing 'thungs pa de dag ni zla mtshan 'ongs su zin kyang myur du 'chad par 'gyur te/ 'di lta ste dper na sa skam po'i phyogs su chu chag</text></item>
<item><p>259b2</p><section>dkon brtsegs</section><text>chag btab pa'i tshe myur tu skam par 'gyur ba bzhin no/ /bud med gang lus kyi mthu stobs dang ldan pa dang / rtag tu bde ba myong ba dang / byad bzhin sdug pa dang / bza' ba dang / btung ba bsod pa dag zos shing 'thungs pa</text></item>
<item><p>259b3</p><section>dkon brtsegs</section><text>de dag gi zla mtshan ni myur du chad par mi 'gyur te/ 'di lta ste dper na sa gsher ba'i phyogs su chus chag chag btab pa'i tshe myur du skam par mi 'gyur ba bzhin no/ /ji ltar ma'i mngal du 'jug par mi 'gyur zhe na/ gal te</text></item>
<item><p>259b4</p><section>dkon brtsegs</section><text>pha'i khu ba byung la ma'i khu ba ma byung ba dang / ma'i khu ba byung la pha'i khu ba ma byung ba 'am/ gal te gnyis ga byung bar ma gyur na thams cad mngal len par mi 'gyur ro/ /gal te ma yongs su dag par mi 'gyur la pha yongs su</text></item>
<item><p>259b5</p><section>dkon brtsegs</section><text>dag 'gyur ba 'am/ gal te pha yongs su dag par ma gyur la ma yongs su dag par gyur ba 'am/ gal te gnyis ga yongs su dag par ma gyur na yang mngal len par mi 'gyur ro/ /gal te ma'i mngal gyi gnas rlung nad kyis</text></item>
<item><p>259b6</p><section>dkon brtsegs</section><text>yongs su zin par gyur tam/ 'khris pa dang / bad kan gyis yongs su zin par gyur tam/ khrag gis non pas mngal mdud pa can du gyur tam/ shas gang bar gyur tam/ sman 'thungs sam/ dbus nas 'dra ba 'am/</text></item>
<item><p>259b7</p><section>dkon brtsegs</section><text>grog ma'i rked pa 'dra ba 'am/ mngal gyi sgo rnga mo'i kha lta bur gyur tam/ dbus shing rtsa ba mang po can lta bur gyur tam/ sgo gshol mda' lta bur gyur tam/ shing rta'i rtsibs bzhin sogs kar 'dug pa 'am/ spa lta bur</text></item>
<item><p>259b8</p><section>dkon brtsegs</section><text>'dug pa 'am/ nas kyi gram skyes par lta bur gyur tam/ mngal 'og tu zab pa 'am/ steng du zab pa 'am/ mngal snod du rung ba ma yin pa 'am/ rtag tu khrag zag pa 'am/ chu zag pa 'am/ bya rog gi mchu ltar rtag tu bye zhing</text></item>
<item><p>260a1</p><section>dkon brtsegs</section><text>'dzum du mi btub pa 'am/ steng dang 'og dang tha ma zheng che chung mi mnyam pa 'am/ mtho dma' mi snyoms shing 'bar 'bur du gyur ba 'am/ nang srin bus gtses pa 'am/ rul zhing myags nas mi gtsang bar</text></item>
<item><p>260a2</p><section>dkon brtsegs</section><text>gyur ba gang yin pa ste/ gal te ma 'di lta bu'i skyon dang ldan par gyur na thams cad mngal du 'jug par mi 'gyur ro/ /gal te pha ma'i cho rigs btsun zhing bar ma do'i srid pa dman par gyur tam/ bar ma do'i srid pa cho</text></item>
<item><p>260a3</p><section>dkon brtsegs</section><text>rigs btsun zhing pha ma dman par gyur na yang mngal du 'jug par mi 'gyur ro/ /gal te pha ma dang bar ma do'i srid pa gnyis ga cho rigs btsun par gyur kyang / gal te las 'thun par ma gyur na yang mngal du 'jug par mi</text></item>
<item><p>260a4</p><section>dkon brtsegs</section><text>'gyur ro/ /gal te bar ma do'i srid pa mdun na snang ba'i yul la pho dang mo'i srid pa gnyis med par gyur na yang skye ba len par mi 'gyur ro/ /dga' bo bar ma do'i srid pa ji ltar ma'i mngal du 'jug pa thob par 'gyur zhe na/</text></item>
<item><p>260a5</p><section>dkon brtsegs</section><text>gal te ma'i mngal yang yongs su gtsang bar gyur la bar ma do'i srid pas 'dod pa'i bya ba spyod pa mngon sum du mthong bar gyur ba nas gong du bstan pa lta bu'i skyon mang po'i bar yang med par gyur te/ pha ma dang bu yang phan</text></item>
<item><p>260a6</p><section>dkon brtsegs</section><text>tshun mngon par phrad pa'i las dang ldan par gyur na gdod ma'i mngal du 'jug par 'gyur ro/ /gzhan yang bar ma do'i srid pa de ma'i mngal du 'jug pa'i tshe sems phyin ci log tu gyur te/ gal te pho yin na ni ma la ni</text></item>
<item><p>260a7</p><section>dkon brtsegs</section><text>chags pa skye bar 'gyur la pha la ni zhe sdang skye bar 'gyur ro/ /gal te mo yin na ni pha la ni chags pa skye bar 'gyur la ma la ni zhe sdang skye bar 'gyur te/ sngon 'das pa'i dus su mngon par 'dus byas pa'i las kyi dbang gis</text></item>
<item><p>260a8</p><section>dkon brtsegs</section><text>yang dag pa ma yin pa'i 'du shes kyis log par shes pa'i bsam pa skyed par byed de/ grang ba'i 'du shes dang / rlung chen po langs pa dang / char chen po 'bab pa dang / nam rmus pa'i 'du shes dang / skye bo mang po'i sgra</text></item>
<item><p>260b1</p><section>dkon brtsegs</section><text>ca co thos pa'i 'du shes skyed par byed pas las kyi mtho dma' ji lta ba bzhin du yang dag pa ma yin pa'i 'du shes rnam pa bcu 'byung bar 'gyur ro/ /bcu gang zhe na/ deng bdag ni khang pa'i nang du 'jug go snyam pa dang / bdag</text></item>
<item><p>260b2</p><section>dkon brtsegs</section><text>ni khang pa brtsegs pa'i steng du 'jug go snyam pa dang / bdag ni gzhal med khang du 'jug go snyam pa dang / bdag ni khri la 'jug go snyam pa dang / bdag ni rtswa'i spyil bu 'jug go snyam pa dang / bdag ni lo ma'i khyim du 'jug</text></item>
<item><p>260b3</p><section>dkon brtsegs</section><text>go snyam pa dang / bdag ni rtswa stug por 'jug go snyam pa dang / bdag ni nags kyi nang du 'jug go snyam pa dang / bdag ni rtsig pa'i bu gar 'dzul lo snyam pa dang / bdag ni sab ma'i gseb tu 'jug go snyam du sems pa gang yin pa ste/ dga' bo de'i tshe bar ma do'i srid</text></item>
<item><p>260b4</p><section>dkon brtsegs</section><text>pa de de snyam du bsam nas ma'i mngal du 'jug par 'gyur ro/ /skye ba len cing mer mer po zhes bya bar rig par bya ste/ de ni pha'i khu ba dang / ma'i khrag yin te/ dngos po gzhan ma yin na yang pha dang ma'i khu ba dang khrag 'dus</text></item>
<item><p>260b5</p><section>dkon brtsegs</section><text>pa'i rgyu dang rkyen dang / rnam par shes pa'i rkyen la brten te lhan cig gnas par byed pas 'di lta ste dper na zho dang / rdza ma dang / bsrub shing dang / skyes bu'i rtsol ba la brten nas sur 'byung ste/ gzhan las mi 'byung ba bzhin du</text></item>
<item><p>260b6</p><section>dkon brtsegs</section><text>pha ma'i mi gtsang ba'i khu ba dang / khrag las mngon par grub pa'i lus mer mer po yang de bzhin du rig par bya'o/ /gzhan yang dga' bo dpe rnam pa bzhi yod kyis khyod legs par nyon cig /'di lta ste dper na rtswa sngon</text></item>
<item><p>260b7</p><section>dkon brtsegs</section><text>po la brten te/ srin bu skye bar 'gyur ba rtswa sngon po yang srin bu ma yin/ rtswa las gud na yang srin bu med mod kyi/ 'on kyang rtswa la brten pa'i rgyu dang rkyen 'dus pa'i dbang gis srin bu skyes nas lus kyi kha dog kyang sngon por 'gyur ba de</text></item>
<item><p>260b8</p><section>dkon brtsegs</section><text>bzhin du dga' bo pha'i khu ba dang / ma'i khrag gi lus mer mer po yang 'di ltar rgyu dang rkyen 'dus pa las 'byung ba chen po'i dbang po skye bar rig par bya'o/ /'di lta ste dper na ba lang gi lci ba la brten nas srin bu skye bar</text></item>
<item><p>261a1</p><section>dkon brtsegs</section><text>'gyur ba/ ba lang gi lci ba yang srin bu ma yin/ ba lang gi lci ba las gud na yang srin bu med mod kyi 'on kyang ba lang gi lci ba la brten pa'i rgyu rkyen 'dus pa'i dbang gis srin bu skyes nas lus kyi kha dog kyang</text></item>
<item><p>261a2</p><section>dkon brtsegs</section><text>ser po gyur ba de bzhin du dga' bo pha'i khu ba dang / ma'i khrag gi lus mer mer po yang 'di ltar rgyu rkyen 'dus pa las 'byung ba chen po'i dbang po skye bar rig par bya'o/ /'di lta ste dper na rgya shug la brten nas srin</text></item>
<item><p>261a3</p><section>dkon brtsegs</section><text>bu skye bar 'gyur ba rgya shug kyang srin bu ma yin/ rgya shug las gud na yang srin bu med mod kyi 'on kyang rgya shug la brten pa'i rgyu rkyen 'dus pa'i dbang gis srin bu skyes nas lus kyi kha dog kyang dmar po 'gyur ba de bzhin du dga'</text></item>
<item><p>261a4</p><section>dkon brtsegs</section><text>bo pha'i khu ba dang / ma'i khrag gis lus mer mer po yang 'di ltar rgyu dang rkyen 'dus pa las 'byung ba chen po'i dbang po skye bar rig par bya'o/ /'di lta ste dper na zho la brten nas srin bu skye bar 'gyur ba lus kyi kha dog kyang dkar</text></item>
<item><p>261a5</p><section>dkon brtsegs</section><text>por 'gyur ba zhes bya ba nas rgyu dang rkyen 'dus pa las 'byung ba chen po'i dbang po skye bar 'gyur zhes bya ba'i bar du yang rgyas par sbyar ro/ /gzhan yang dga' bo pha ma'i mi gtsang ba la brten pa'i mer mer po'i dbang gis sa'i khams</text></item>
<item><p>261a6</p><section>dkon brtsegs</section><text>mngon du snang bas ni sra ba'i bya ba byed do/ /chu'i khams mngon du snang bas ni gsher ba'i bya ba byed do/ /me'i khams mngon du snang bas ni dro ba'i bya ba byed do/ /rlung gi khams mngon du snang bas ni yang zhing g.yo ba'i bya</text></item>
<item><p>261a7</p><section>dkon brtsegs</section><text>ba byed do/ /dga' bo gal te pha ma'i mi gtsang ba'i lus mer mer po de sa'i khams 'ba' zhig dang ldan la/ chu'i khams med par gyur na ni skams te gyes par 'gyur bas 'di lta ste/ dper na lag pas phye dang thal ba skam po</text></item>
<item><p>261a8</p><section>dkon brtsegs</section><text>la sogs pa bcangs pa bzhin du 'gyur ro/ /gal te chu'i khams 'ba' zhig dang ldan la sa'i khams med par gyur na ni bo bar 'gyur te/ 'di lta ste dper na 'bru mar ram/ chu lta bur gyur ba zhig na chu'i khams kyi dbang</text></item>
<item><p>261b1</p><section>dkon brtsegs</section><text>gis ni sa'i khams gyes par mi 'gyur la sa'i khams kyi dbang gis ni chu'i khams bo bar mi 'gyur ro/ /dga' bo gal te mer mer po'i lus sa dang / chu'i khams dang ldan par 'gyur la me'i khams med par gyur na ni rul zhing</text></item>
<item><p>261b2</p><section>dkon brtsegs</section><text>myags par 'gyur te/ 'di lta ste/ dper na dbyar gyi dus su sha'i gong bu grib ma la bzhag pa bzhin du 'gyur ro/ /dga' bo gal te mer mer po'i lus sa dang chu dang me'i khams 'ga' zhig dang ldan la rlung gi khams med par gyur</text></item>
<item><p>261b3</p><section>dkon brtsegs</section><text>na ni 'phel zhing rgyas par mi 'gyur te/ 'di dag thams cad ni sngon gyi las kyis rgyu byas nas phan tshun gcig gis rkyen gcig gis rgyu byas pa'i dbang gis rnam par shes pa skye bar 'gyur bas sa'i khams kyis ni rten byed do/ /</text></item>
<item><p>261b4</p><section>dkon brtsegs</section><text>chu'i khams kyis ni sdud par byed do/ /me'i khams kyis ni yongs su smin par byed do/ /rlung gi khams kyis ni 'phel bar byed do/ /dga' bo 'di lta ste dper na khur ba mkhan nam de'i slob mas khur ba legs par btsos nas</text></item>
<item><p>261b5</p><section>dkon brtsegs</section><text>dbugs kyis bus te rgya cher 'phel zhing nang khong stong du byed pa ji lta ba bzhin no/ /'di lta ste/ dper na pad ma'i rtsa ba ji lta ba bzhin du nang gi lus kyi 'byung ba chen po sa dang / chu dang / me dang / rlung gi khams las kyi stobs kyis 'phel</text></item>
<item><p>261b6</p><section>dkon brtsegs</section><text>bar byed pa yang de bzhin du rig par bya'o/ /dga' bo pha ma'i mi gtsang ba las mer mer po'i lus 'byung ba yang ma yin/ pha'i rkang las kyang ma yin/ ma'i mngal nas kyang ma yin/ las las kyang ma yin/ rgyu las kyang ma yin</text></item>
<item><p>261b7</p><section>dkon brtsegs</section><text>mod kyi/ 'on kyang mang po 'di dag tshogs pa'i dbang gis mngal mngon par 'grub par byed de/ 'di lta ste/ dper na sa bon sar pa rlung dang nyi mas nyams par byas pa/ sra zhing snying po dang bcas pa/ bu ga ma byung ba/</text></item>
<item><p>261b8</p><section>dkon brtsegs</section><text>shin du legs par sbas pa zhing gshin pa la btab nas rlan gyi rgyu dang rkyen 'dus par gyur na gdod myu gu dang / sdong bu dang / yal ga dang / lo ma dang / me tog dang / 'bras bu rim gyis skye zhing 'phel bar 'gyur te dga' bo sa bon</text></item>
<item><p>262a1</p><section>dkon brtsegs</section><text>de yang rkyen 'dus pa dang bral ba las myu gu la sogs pa skyed par byed pa ma yin pa de bzhin du pha ma 'ba' zhig dang / las 'ba' zhig dang / rkyen gzhan 'ba' zhig las mngal du skye ba thob pa ma yin gyi pha ma'i khu</text></item>
<item><p>262a2</p><section>dkon brtsegs</section><text>ba dang / khrag dang / rgyu dang rkyen 'dus pa'i dbang gis mngal mngon par 'grub par rig par bya'o/ /dga' bo 'di lta ste/ dper na mig dang ldan pa'i skyes bus me yongs su tshol ba'i phyir nor bu me shel khyer nas nyi ma</text></item>
<item><p>262a3</p><section>dkon brtsegs</section><text>la bzhag ste ba lang gi lci ba skam po'i steng du bzhag na gdod me 'byung bar 'gyur ba de bzhin du pha'i khu ba dang / khrag dang / rgyu dang rkyen 'dus pa la rten pa'i phyir gdod mngal mngon par 'grub pa yang de bzhin du rig par</text></item>
<item><p>262a4</p><section>dkon brtsegs</section><text>bya'o/ /pha ma'i mi gtsang ba las mer mer po mngon par grub pa gang yin pa de ni gzugs zhes bya'o/ /tshor ba dang / 'du shes dang / 'du byed dang / rnam par shes pa gang yin pa de ni ming zhes bya ste/ de ni ming dang gzugs</text></item>
<item><p>262a5</p><section>dkon brtsegs</section><text>zhes bya'o/ /ming dang gzugs kyi phung po shin du smad par bya ba'i srid pa rnams su skye ba len par byed pa 'di la ni ngas phyogs cung zad tsam 'am/ skad cig tsam du yang bsngags pa brjod par mi byed do/ /de ci'i phyir zhe na/</text></item>
<item><p>262a6</p><section>dkon brtsegs</section><text>srid pa rnams su skye bar 'gyur ba gang yin pa de ni sdug bsngal chen po yin pas so/ /'di lta ste/ dper na skyugs pa ni ji ltar chung yang mnam par byed pa de bzhin du srid pa rnams su skyes pa gang yin pa de ni chung ngu yang sdug</text></item>
<item><p>262a7</p><section>dkon brtsegs</section><text>bsngal yin par rigs par bya'o/ /nye bar len pa'i phung po lnga po gzugs dang / tshor ba dang / 'du shes dang / 'du byed dang / rnam par shes pa gang yin pa de dag thams cad ni skye ba dang / gnas pa dang / 'phel ba dang /</text></item>
<item><p>262a8</p><section>dkon brtsegs</section><text>nyams shing 'jig pa dang ldan te skye ba gang yin pa de ni sdug bsngal ba yin no/ /gnas pa gang yin pa de ni na ba yin no/ /'phel ba dang / nyams shing 'jig pa gang yin pa de ni rga shi yin te/ de lta bas na dga' bo</text></item>
<item><p>262b1</p><section>dkon brtsegs</section><text>mkhas pa su zhig srid pa'i rgya mtsho 'dir srid pa'i ro bskyed nas ma'i mngal na nyal zhing 'di 'dra ba'i sdug bsngal mi bzad pa yang dag par nyams su myong bar byed/ gzhan yang dga' bo 'di ltar mi'i mngal du zhugs pa de'i</text></item>
<item><p>262b2</p><section>dkon brtsegs</section><text>grangs kyang mdor bsdu na/ zhag bdun phrag sum bcu rtsa brgyad yod par rig par bya ste/ zhag bdun phrag dang po'i tshe ma'i mngal mi gtsal pa thog ma'i gnas su nyal bas 'di lta ste/ dper na zangs rab tu tsha ba'i nang du btsos</text></item>
<item><p>262b3</p><section>dkon brtsegs</section><text>shing brngos pa bzhin du lus kyi dbang po dang rnam par shes pa lhan cig tu sdug bsngal mi bzad pa myong ba gang yin pa de ni mer mer po zhes bya'o/ /de'i dbyibs ni 'di lta ste/ dper na 'bras kyi khu ba 'am/ zho'i pris ma dang</text></item>
<item><p>262b4</p><section>dkon brtsegs</section><text>'dra bas zhag bdun gyi bar du nang du btsos/ rab tu btsos pas na sa'i khams sra ba nyid dang / chu'i khams gsher ba nyid dang / me'i khams dro ba nyid dang / rlung gi khams yang zhing g.yo ba nyid gdod mngon du snang bar</text></item>
<item><p>262b5</p><section>dkon brtsegs</section><text>'gyur ro/ /dga' bo zhag bdun phrag gnyis pa la ma'i mngal na mi gtsang ba'i gnas su 'di lta ste/ dper na zangs kyi nang du btsos shing brngos pa bzhin du lus kyi dbang po dang rnam par shes pa lhan cig tu sdug bsngal</text></item>
<item><p>262b6</p><section>dkon brtsegs</section><text>mi bzad pa myong ba na ma'i mngal nas kun du reg pa zhes bya ba'i rlung sngon gyi las kyi dbang gis rang byung nas mngal de la reg pa gang yin pa de ni nur nur po zhes bya'o/ /de'i dbyibs ni zho ska ba 'am/ mar 'khyags pa</text></item>
<item><p>262b7</p><section>dkon brtsegs</section><text>'dra ste/ zhag bdun gyi bar du nang du btsos rab tu btsos pas na khams bzhi po dag mngon du snang bar 'gyur ro/ /dga' bo zhag bdun phrag gsum pa la yang rgyas par snga ma bzhin du sbyar te/ ma'i mngal nas mdzod kha zhes bya ba'i rlung</text></item>
<item><p>262b8</p><section>dkon brtsegs</section><text>sngon gyi las kyi dbang gis byung nas mngal de la reg pa gang yin pa de ni ltar ltar po zhes bya'o/ /de'i dbyibs ni 'di lta ste/ lcags kyi thur ma 'am/ srin bu grol ma 'dra ste/ zhag bdun gyi bar du yang btsos rab tu</text></item>
<item><p>263a1</p><section>dkon brtsegs</section><text>btsos pas na khams bzhi po dag mngon du snang bar 'gyur ro/ /dga' bo zhag bdun phrag bzhi pa la yang rgyas par snga ma bzhin du sbyar te/ ma'i mngal nas nang rab tu 'byed pa zhes bya ba'i rlung sngon gyi las</text></item>
<item><p>263a2</p><section>dkon brtsegs</section><text>las byung nas mngal na gnas pa'i zug rngu rab tu 'bar ba 'bud par byed pa gang yin pa de ni mkhrang 'gyur zhes bya'o/ /de'i dbyibs ni bdar ram mchi gu 'dra ste/ zhag bdun gyi bar du zhes bya ba nas khams bzhi po dag mngon du</text></item>
<item><p>263a3</p><section>dkon brtsegs</section><text>snang bar 'gyur zhes bya ba'i bar du snga ma bzhin no/ /dga' bo zhag bdun phrag lnga pa la yang rgyas par snga ma bzhin du sbyar te/ ma'i mngal nas yang dag par sdud pa zhes bya ba'i rlung 'byung ste/ rlung des mngal la reg par gyur</text></item>
<item><p>263a4</p><section>dkon brtsegs</section><text>ba na mtshan ma lnga po 'di lta ste/ dpung pa gnyis dang / brla gnyis dang / mgo bo'i mtshan ma mngon du 'byung bar byed de/ 'di lta ste/ dper na dbyar gyi dus su char 'bab pa'i tshe ljon shing dang / nags tshal rnams yal ga</text></item>
<item><p>263a5</p><section>dkon brtsegs</section><text>dang lo ma rgyas shing 'phel bar byed pa de bzhin du mtshan ma lnga po dag rab tu snang bar byed do/ /dga' bo zhag bdun phrag drug pa la ni ma'i mngal nas rgya chen po zhes bya'i rlung 'byung ste/ rlung de mngal la reg par</text></item>
<item><p>263a6</p><section>dkon brtsegs</section><text>gyur ba na mtshan ma bzhi po 'di lta ste/ lag ngar gnyis dang / rje ngar gnyis 'byung bar byed do/ /'di lta ste/ dper na dbyar char 'bab pa'i tshe rtswa shing yal ga skye bar 'gyur ba de bzhin du mtshan ma bzhi po dag rab tu snang</text></item>
<item><p>263a7</p><section>dkon brtsegs</section><text>bar byed do/ /dga' bo zhag bdun phrag bdun pa la ni ma'i mngal nas 'khyil bar byed pa zhes bya ba'i rlung 'byung ste/ rlung des mngal de la reg par gyur ba na mtshan ma bzhi po 'di lta ste/ lag pa'i bol gnyis dang / rkang</text></item>
<item><p>263a8</p><section>dkon brtsegs</section><text>pa'i bol gnyis su 'byung bar byed de/ 'di lta ste/ dper na dbu ba 'dus pa 'am/ nya lcibs bzhin du mtshan ma bzhi po de dag dang ldan par 'gyur ro/ /dga' bo zhag bdun phrag brgyad pa la ni ma'i mngal nas zlog cing</text></item>
<item><p>263b1</p><section>dkon brtsegs</section><text>sgyur bar byed pa zhes bya ba'i rlung 'byung ste/ rlung des mngal la reg par gyur ba na mtshan ma nyi shu po 'di lta ste/ lag pa dang rkang pa'i sor mo bcu thog ma kho nar snang bar byed de/ 'di lta ste/ dper na dbyar char pa</text></item>
<item><p>263b2</p><section>dkon brtsegs</section><text>'bab pa'i tshe ljon shing gi rtsa ba dang por skyes pa ji lta ba bzhin no/ /dga' bo zhag bdun phrag dgu pa la ni ma'i mngal nas rnam par 'byed pa zhes bya ba'i rlung 'byung ste/ rlung des mngal la reg par gyur ba</text></item>
<item><p>263b3</p><section>dkon brtsegs</section><text>na mtshan ma dgu po 'di lta ste/ mig gnyis dang / rna ba gnyis dang / sna gnyis dang / kha dang / bshang ba dang / gci ba'i bu ga gnyis snang bar byed do/ /dga' bo zhag bdun phrag bcu la ni ma'i mngal nas sra bar byed</text></item>
<item><p>263b4</p><section>dkon brtsegs</section><text>pa zhes bya ba'i rlung 'byung ste/ rlung de mngal na gnas pa sra zhing brtan par byed do/ /zhag bdun pa de nyid kyi tshe ma'i mngal nas gzhan yang kun nas skye ba zhes bya ba'i rlung byung nas rlung des mngal gyi gnas bus nas rgyas</text></item>
<item><p>263b5</p><section>dkon brtsegs</section><text>par byed de/ 'di lta ste/ dper na rkyal pa bus pa rgyas par ji lta ba bzhin no// // bam po gnyis pa/ dga' bo zhag bdun phrag bcu gcig pa la ni ma'i mngal nas bu ga snang ba zhes</text></item>
<item><p>263b6</p><section>dkon brtsegs</section><text>bya ba'i rlung 'byung ste/ rlung des mngal la reg par gyur ba na mngal na gnas pa de khong stong du byed pas bu ga dgu po dag rab tu snang bar 'gyur te/ gal te ma 'gro ba 'am/ 'greng ba 'am/ 'dug pa 'am/</text></item>
<item><p>263b7</p><section>dkon brtsegs</section><text>nyal ba 'am/ las dag byas par gyur na/ de'i tshe rlung de 'khyil pa nyid kyis khong stong du gyur nas bu ga rnams mthar gyis che bar byed do/ /gal te rlung steng gi phyogs su song na ni steng gi bu ga 'byin par byed la/</text></item>
<item><p>263b8</p><section>dkon brtsegs</section><text>gal te 'og gi phyogs su song na ni/ 'og gi bu ga 'byin par byed de/ 'di lta ste/ dper na mgar ba 'am/ de'i slob mas sbud pa bus pa na steng dang 'og tu rgyu zhing rlung gi bya ba byas nas 'gag par gyur ba</text></item>
<item><p>264a1</p><section>dkon brtsegs</section><text>ji lta ba bzhin no/ /dga' bo zhag bdun phrag bcu gnyis pa la ni ma'i mngal nas yon po'i sgo zhes bya ba'i rlung 'byung ste/ rlung des mngal bus pas g.yas g.yon gnyis kyi nang grol gyi rgyu ma dang gnye ma</text></item>
<item><p>264a2</p><section>dkon brtsegs</section><text>dag 'grub par byed de/ 'di lta ste/ dper na pad ma'i rtsa ba bzhin du lus la brten te snol mar gnas so/ /zhag bdun pa de nyid kyi tshe gzhan yang spu brgyus pa zhes bya ba'i rlung 'byung ste/ mngal gyi nang nyid du lhag</text></item>
<item><p>264a3</p><section>dkon brtsegs</section><text>chad med par tshigs sum brgya sum bcu skyed par byed do/ /gzhan yang rlung de'i stobs kyis gnad brgya rtsa gcig 'byung bar byed do/ /dga' bo zhag bdun phrag bcu gsum pa la ni ma'i mngal nas snga ma'i rlung de nyid</text></item>
<item><p>264a4</p><section>dkon brtsegs</section><text>kyi stobs kyis bkres pa dang / skom par shes par byed pas mas zos shing 'thungs pa'i bcud ji snyed pa dag lte bar zhugs nas de'i lus la phan 'dogs par byed do/ /dga' bo zhag bdun phrag bcu bzhi pa la ni ma'i mngal</text></item>
<item><p>264a5</p><section>dkon brtsegs</section><text>nas skud pa'i kha zhes bya ba'i rlung 'byung ste/ rlung des mngal na gnas pa de'i rtsa rgyus stong skyed par byed de/ nyis brgya lnga bcu ni lus kyi mdun na gnas so/ /nyis brgya lnga bcu ni lus kyi rgyab na gnas so/ /nyis brgya</text></item>
<item><p>264a6</p><section>dkon brtsegs</section><text>lnga bcu ni lus kyi g.yas phyogs na gnas so/ /nyis brgya lnga bcu ni lus kyi g.yon phyogs na gnas so/ /dga' bo zhag bdun phrag bcwa lnga pa la ni ma'i mngal nas pad ma zhes bya ba'i rlung 'byung ste/ mngal na</text></item>
<item><p>264a7</p><section>dkon brtsegs</section><text>gnas pa de'i lus la rtsar rgyu ba rnam pa nyi shu bskyed nas ro rnams bzhib par byed de/ de yang lus kyi mdun na lnga dang / lus kyi rgyab na lnga dang / lus kyi g.yas na lnga dang / lus kyi g.yon na lnga yod do/ /rtsar</text></item>
<item><p>264a8</p><section>dkon brtsegs</section><text>rgyu ba de yang ming sna tshogs dang / kha dog sna tshogs dang ldan pas ming ni sa ga zhes kyang bya/ stobs shes kyang bya/ brtan pa zhes kyang bya/ mthu dang ldan pa zhes kyang bya'o/ /kha dog ni sngon po dang / ser po dang / dmar</text></item>
<item><p>264b1</p><section>dkon brtsegs</section><text>po dang / dkar po dang / bal lta bu'i ser skya dang / mar dang / 'brum mar dang / zho la sogs pa'i kha dog dang ldan pa gang yin pa dang / gzhan yang kha dog mang po phan tshun 'dres pa gang yin pa'o/ /dga' bo rtsar rgyu ba nyi shu po dag</text></item>
<item><p>264b2</p><section>dkon brtsegs</section><text>re re la yang yan lag bzhi bcu bzhi bcu yod pas gcig tu sdus na dbugs gzhib pa'i rtsar rgyu ba brgyad brgya yod par 'gyur te/ lus kyi mdun dang / rgyab dang / g.yas dang / g.yon gyi phyogs re re la yang nyis brgya nyis brgya yod</text></item>
<item><p>264b3</p><section>dkon brtsegs</section><text>do/ /dga' bo rtsar rgyu ba brgyad brgya po de dag re re la yang rtsar rgyu ba'i yan lag phan tshun 'brel ba brgya brgya yod pas gcig tu bsdus na stong phrag brgyad bcu yod par 'gyur te/ stong phrag nyi shu ni lus kyi mdun na yod do/ /stong</text></item>
<item><p>264b4</p><section>dkon brtsegs</section><text>phrag nyi shu ni lus kyi rgyab na yod do/ /stong phrag nyi shu ni lus kyi g.yas phyogs na yod do/ /stong phrag nyi shu ni lus kyi g.yon phyogs na yod do/ /dga' bo rtsar rgyu ba stong phrag brgyad bcu po de dag la yang bu ga mang po yod pas</text></item>
<item><p>264b5</p><section>dkon brtsegs</section><text>bu ga gcig dang gnyis dang ldan pa nas bu ga bdun gyi bar dang ldan pa yang yod do/ /de dag re re la yang spu'i khung bu re re dang so sor phan tshun 'brel te/ 'di lta ste/ dper na pad ma'i rtsa ba la bu ga mang po yod pa ji lta ba bzhin</text></item>
<item><p>264b6</p><section>dkon brtsegs</section><text>no/ /dga' bo zhag bdun phrag bcu drug pa la ni bdud rtsi 'gro ba zhes bya ba'i rlung 'byung ste/ rlung de'i sbyor bas mngal na gnas pa de'i mig gi skye mched gnyis dang / rna ba'i skye mched gnyis dang /</text></item>
<item><p>264b7</p><section>dkon brtsegs</section><text>sna'i skye mched gnyis dang / kha'i sgo dang / mid pa'i bu ga dang / snying gi kho ra khor yug dang / bza' ba dang / btung ba dang / bca' ba dang / myangs pa rnams 'jug par 'gyur ba'i gnas rnam par 'jog cing dbugs</text></item>
<item><p>264b8</p><section>dkon brtsegs</section><text>phyi nang du rgyu ba thogs pa med par byed de/ 'di lta ste/ dper na rdza mkhan nam de'i slob mas 'jim pa'i gong bu blangs te 'khor lo'i steng du bzhag nas ji ltar mos pa bzhin du snod kyi rnam par dbyibs tha dad pa spel zhing</text></item>
<item><p>265a1</p><section>dkon brtsegs</section><text>rnam par 'jog pa de bzhin du las kyi rlung gi dbang gis kyang de bzhin du mig la sogs pa'i skye mched ji ltar mos pa bzhin du rnam par 'jog cing dbugs phyi nang du rgyu ba thogs pa med par byed do/ /dga'</text></item>
<item><p>265a2</p><section>dkon brtsegs</section><text>bo zhag bdun phrag bcu bdun pa la ni ma'i mngal nas 'bri gdong zhes bya ba'i rlung 'byung ste/ rlung des mngal na gnas pa de'i mig dang / rna ba dang / sna dang / kha'i sgo dang / mid pa dang / snying gi phyogs dang / zas 'jug par</text></item>
<item><p>265a3</p><section>dkon brtsegs</section><text>'gyur ba'i gnas rnams kun du dang bar byed cing dbugs phyi nang du rgyu ba'i gnas thogs pa med par byed de/ 'di lta ste/ dper na khye'u 'am/ bu mo mkhas pa zhig gis me long gi dkyil 'khor rdul gyis g.yogs</text></item>
<item><p>265a4</p><section>dkon brtsegs</section><text>pa blangs nas 'bru mar dang / thal ba dang / sa'i phye ma zhib mo dag gis byi dor byas na gsal bar 'gyur ba de bzhin du las kyi rlung gi dbang gis skye mched rnams rnam par 'jog cing thogs pa med par byed do/ /dga' bo</text></item>
<item><p>265a5</p><section>dkon brtsegs</section><text>zhag bdun phrag bcwa brgyad pa la ni ma'i mngal nas dri ma med pa zhes bya ba'i rlung 'byung ste/ mngal na gnas pa de'i skye mched drug po dag yongs su dag par byed de/ 'di lta ste/ dper na nyi ma dang zla ba'i dkyil 'khor sprin</text></item>
<item><p>265a6</p><section>dkon brtsegs</section><text>chen pos khebs pa rlung drag po langs nas bus te phyogs bzhir gtor bar gyur na 'od dang ldan zhing yongs su dag par 'gyur ba de bzhin du dga' bo las kyi rlung de'i stobs kyis mngal na gnas pa de'i dbang po drug yongs su dag par</text></item>
<item><p>265a7</p><section>dkon brtsegs</section><text>byed pa yang de bzhin du rig par bya'o/ /dga' bo zhag bdun phrag bcu dgu pa la ni ma'i mngal na gnas pa de'i dbang po bzhi po mig dang / rna ba dang / sna dang / lce'i dbang po dag mngon par 'grub par byed do/ /dang po ma'i</text></item>
<item><p>265a8</p><section>dkon brtsegs</section><text>mngal du 'jug pa'i tshe thog ma kho nar dbang po gsum thob par 'gyur te/ 'di lta ste/ lus dang / srog dang / yid kyi dbang po gang yin pa'o/ dga' bo zhag bdun phrag nyi shu pa la ni ma'i mngal nas shin tu brtan pa zhes</text></item>
<item><p>265b1</p><section>dkon brtsegs</section><text>bya ba'i rlung 'byung ste/ rlung des mngal na gnas pa de'i rkang pa g.yon pa la brten te/ ser mo'i rus pa nyi shu skyed par byed do/ /rkang pa g.yas pa la brten te rus pa nyi shu dang / rkang pa'i rting pa'i rus pa bzhi dang / rje ngar gyi rus</text></item>
<item><p>265b2</p><section>dkon brtsegs</section><text>pa gnyis dang / pus mo'i rus pa gnyis dang / brla'i rus pa gnyis dang / rked pa'i rus pa gsum dang / long bu'i rus pa gsum dang / sgal tshigs kyi rus pa bcwa brgyad dang / rtsib ma'i rus pa nyi shu rtsa bzhi skyed par byed do/ /</text></item>
<item><p>265b3</p><section>dkon brtsegs</section><text>gzhan yang lag pa g.yon pa la brten te sor mo'i tshigs kyi rus pa nyi shu dang / lag pa g.yas pa la brten te sor mo'i tshigs kyi rus pa nyi shu skyed par byed do/ /gzhan yang lag ngar gyi rus pa bzhi dang / dpung pa'i rus</text></item>
<item><p>265b4</p><section>dkon brtsegs</section><text>pa gnyis dang / brang gi rus pa bdun dang phrag pa'i rus pa bdun dang / gnya' ba'i rus pa bzhi dang / 'gram pa'i rus pa gnyis dang / so'i rus pa sum bcu rtsa gnyis dang / mgo'i rus pa bzhi skyed par byed de/ dga' bo 'di lta ste</text></item>
<item><p>265b5</p><section>dkon brtsegs</section><text>dper na gzugs mkhan nam/ gzugs mkhan gyi slob ma mkhas pas sngar ni shing sra ba las de'i dbyibs byas nas de'i 'og tu srad bus bcings te phyi 'jim pa rnams bskus nas gzugs brnyan mngon par 'grub par byed</text></item>
<item><p>265b6</p><section>dkon brtsegs</section><text>pa de bzhin du las kyi rlung gi stobs des rus pa rnams rnam par gzhog pa yang de bzhin du blta bar bya'o/ /dga' bo de ltar zhag bdun phrag nyi shu pa la ni rus pa phra mo ma gtogs par rus pa chen po skye ba'i grangs ni nyis brgya</text></item>
<item><p>265b7</p><section>dkon brtsegs</section><text>yod par rig par bya'o/ dga' bo zhag bdun phrag nyi shu gcig pa la ma'i mngal nas yang dag skyed pa zhes bya'i rlung 'byung ste/ mngal na gnas pa de'i lus la sha skyed par byed pa 'di lta ste/ dper na zhal zhal mkhan nam/ zhal</text></item>
<item><p>265b8</p><section>dkon brtsegs</section><text>zhal mkhan gyi slob mas 'jim pa legs par sbyar nas brtsig ngos la zhal zhal byed pa bzhin du las kyi rlung des sha skyed par byed pa yang de bzhin du blta bar bya'o/ /dga' bo zhag bdun phrag nyi shu gnyis</text></item>
<item><p>266a1</p><section>dkon brtsegs</section><text>pa la ni ma'i mngal nas kun du rgyal ba zhes bya ba'i rlung 'byung ste/ rlung des mngal na gnas pa de'i khrag skyed par byed do/ /dga' bo zhag bdun phrag nyi shu gsum pa ni mngal nas yongs su dag par 'dzin pa</text></item>
<item><p>266a2</p><section>dkon brtsegs</section><text>zhes bya ba'i rlung 'byung ste/ rlung des mngal na gnas pa de'i lpags pa bskyed par byed do/ /dga' bo zhag bdun phrag nyi shu bzhi pa la ni ma'i mngal nas kun du 'phyo zhes bya ba'i rlung 'byung ste/ rlung des mngal na gnas pa de'i</text></item>
<item><p>266a3</p><section>dkon brtsegs</section><text>lpags pa rab tu dang bar byed do/ /dga' bo zhag bdun phrag nyi shu lnga pa la ni ma'i mngal nas grong khyer 'dzin ces bya ba'i rlung 'byung ste/ rlung des mngal na gnas pa de'i sha dang khrag rab tu ldang bar byed do/ /dga' bo zhag bdun phrag</text></item>
<item><p>266a4</p><section>dkon brtsegs</section><text>nyi shu drug pa la ni ma'i mngal nas skye ba mngon par grub pa zhes bya ba'i rlung 'byung ste/ rlung des mngal na gnas pa de'i lus kyi skra dang spu dang sen mo rnams skyed par byed do/ /de dag thams cad kyang rtsa rgyus rnams dang phan tshun</text></item>
<item><p>266a5</p><section>dkon brtsegs</section><text>'brel bar blta bar bya'o/ /dga' bo zhag bdun phrag nyi shu bdun pa la ni ma'i mngal nas sman yon chen po zhes bya ba'i rlung 'byung ste/ rlung des mngal na gnas pa de'i skra dang / sen mo rnams mngon par 'grub par byed do/ /</text></item>
<item><p>266a6</p><section>dkon brtsegs</section><text>dga' bo mngal na gnas pa de gal te tshe rabs snga ma la sdig pa mi dge ba'i las mngon par 'dus byas pas ser snas longs spyod bdog pa rnams 'phangs shing shin du bsten par mngon par zhen nas sbyin pa gtong bar mi</text></item>
<item><p>266a7</p><section>dkon brtsegs</section><text>byed pa dang / pha ma dang / mkhan po dang / slob dpon dang / bla ma'i gnas rnams kyis rjes su bstan pa dag mnyan par mi byed pa dang / lus dang ngag dang / yid kyis mi dge ba'i las mngon par 'dus byas shing nyin mtshan</text></item>
<item><p>266a8</p><section>dkon brtsegs</section><text>du 'phel bar byed pa zhig yin na ni 'di lta bu'i rnam par smin pa myong bar 'gyur te/ gal te mir skyes par gyur na yang 'bras bu rnam par smin pa yid du mi 'ong ba thob par 'gyur bas gal te 'jig rten pa rnams 'di</text></item>
<item><p>266b1</p><section>dkon brtsegs</section><text>ltar ring pos mdzes par gyur na ni de thung bar 'gyur ro/ /gal te thung ngus mdzes par gyur na ni de ring por 'gyur ro/ /sbom pos mdzes par gyur na ni de phra bar 'gyur ro/ /gal te phra mos mdzes par gyur na ni de sbom por</text></item>
<item><p>266b2</p><section>dkon brtsegs</section><text>'gyur ro/ /gal te yan lag dang nying lag phan tshun thag nye bas mdzes par gyur na ni de thag ring por 'gyur ro/ /gal te thag ring pos mdzes par gyur na ni de thag nye bar 'gyur ro/ /gal te mang pos mdzes par</text></item>
<item><p>266b3</p><section>dkon brtsegs</section><text>gyur na ni de nyung bar 'gyur ro/ gal te nyung bar mdzes par gyur na ni de mang por 'gyur ro/ /gal te tsho ba 'dod na ni rid par 'gyur ro/ /rid pa 'dod na ni tsho bar 'gyur ro/ /zhan cing mnyen pa 'dod na ni bshor bar 'gyur ro/ /</text></item>
<item><p>266b4</p><section>dkon brtsegs</section><text>bshor bar 'dod na ni zhan cing mnyen par 'gyur ro/ /dkar bar 'dod na ni gnag par 'gyur ro/ /gnag par 'dod na ni dkar bar 'gyur ro/ /dga' bo gzhan yang sdig pa mi dge ba'i las kyi dbang gis/ sdig pa mi dge ba'i rnam</text></item>
<item><p>266b5</p><section>dkon brtsegs</section><text>par smin pa 'on pa dang / long ba dang / lkug pa dang / glen pa dang / byad bzhin mi sdug pa dang / tshig smras pa rnams gzhan gyis mnyan pa'i 'os su mi 'gyur ba dang / rka lag 'phye zhing 'gro ba dang / lus mi sdug cing yi dags dang 'dra bas nye bshes rnams</text></item>
<item><p>266b6</p><section>dkon brtsegs</section><text>kyang mthong bar mi 'dod na gzhan lta smos kyang ci dgos pa dang / lus dang / ngag dang / yid kyi las ji snyed btsal ba dag gzhan la smras na yang gzhan gyis yid mi ches shing yid la mi 'dzin pa dag mngon par 'grub par 'gyur ro/ /de ci'i phyir zhe na/</text></item>
<item><p>266b7</p><section>dkon brtsegs</section><text>des tshe rabs snga ma la sdig pa mi dge ba'i las mngon par 'dus byas pa'i dbang gis de lta bu'i rnam par smin pa 'thob par 'gyur bas so/ /dga' bo mngal na gnas pa de tshe rabs snga ma la bsod nams kyi las mngon par bsgrubs pa dang / ser</text></item>
<item><p>266b8</p><section>dkon brtsegs</section><text>sna med par legs par sbyin pa gtong zhing phongs pa rnams la snying brtse ba dang / longs spyod rnams la phangs shing mngon par zhen pa'i sems med pa dang / dge ba'i las mngon par 'dus byas pa rnams nyin mtshan du 'phel bar byed pa zhig</text></item>
<item><p>267a1</p><section>dkon brtsegs</section><text>yin na ni 'di lta bu'i rnam par smin pa khyad par du 'phags pa myong bar 'gyur te/ mir skyes par gyur na yang 'bras bu rnam par smin pa yid du 'ong ba thob par 'gyur bas gal te 'jig rten pa rnams ring pos mdzes par gyur</text></item>
<item><p>267a2</p><section>dkon brtsegs</section><text>na yang de bzhin du ring por 'gyur ro/ /gal te thung ngus mdzes par gyur na yang de bzhin du thung bar 'gyur ba dang / phra sbom ran zhing yan lag dang nying lag 'tsham pa dang / mang nyung dang / tsho rid dang / bshor mi bshor yang de bzhin du mdzes shing yid du mi 'ong ba</text></item>
<item><p>267a3</p><section>dkon brtsegs</section><text>med pa dang / dbang po drug tshang zhing byad bzhin sdug pas gzhan las khyad par du 'phags pa dang / tshig gsal zhing dbyangs snyan pa dang / skyes bu'i mtshan phun sum tshogs shing gang gis mthong ba rnams dga' bar 'gyur ba dang / lus dang ngag dang /</text></item>
<item><p>267a4</p><section>dkon brtsegs</section><text>yid kyi las ji snyed btsal ba dag gzhan la bsnyad na yang gzhan gyis yid ches shing gus pas yid la 'dzin par 'gyur ro/ /de ci'i phyir na/ des tshe rabs snga ma la dge ba'i las rnams mngon par 'dus byas pa'i dbang gis de lta bu'i rnam par</text></item>
<item><p>267a5</p><section>dkon brtsegs</section><text>smin pa thob par 'gyur bas so/ /dga' bo mngal na gnas pa de gal te khye'u yin na ni ma'i rtsib logs g.yas phyogs su cog pur 'dug la/ lag pa gnyis kyis gdong g.yogs nas ma'i sgal tshigs logs su bltas te 'dug go/ /gal te</text></item>
<item><p>267a6</p><section>dkon brtsegs</section><text>bu mo yin na ni ma'i rtsib logs g.yon phyogs su cog pur 'dug la/ lag pa gnyis gyis gdong g.yogs nas ma'i lto ba logs su kha bltas te ma zhu ba'i gnas kyi 'og /zhu ba'i gnas kyi ni steng na ma zhu ba'i dngos pos ni thur du mnan/ zhu</text></item>
<item><p>267a7</p><section>dkon brtsegs</section><text>ba'i dngos pos ni yar 'degs par byed pas/ 'di lta ste dper na gnas lnga bcings nas gsal shing rnon po'i khar btsugs pa bzhin du gnas so/ /gal te mas zas mang du zos sam nyung ngu zos na yang sdug bsngal myong bar 'gyur ro/ /</text></item>
<item><p>267a8</p><section>dkon brtsegs</section><text>de bzhin du gal te shin du snum pa 'am/ shin du rtsub pa dang shin du grang ba 'am/ shin du tsha ba 'am/ lan tshwa bro ba 'am/ mi bro ba 'am/ kha ba 'am/ skyur ba 'am/ mngar ba la sogs pa zas 'di lta bu dag zos na yang thams cad du sdug</text></item>
<item><p>267b1</p><section>dkon brtsegs</section><text>bsngal myong bar 'gyur ro/ /gal te mas 'dod pa spyad par gyur tam/ drag tu song ngam/ brgyugs sam/ nyam nga ba'i phyogs su 'dug gam/ yun ring du 'dug pa gyur tam/ yun ring du nyal bar gyur tam/ mchongs par gyur</text></item>
<item><p>267b2</p><section>dkon brtsegs</section><text>na yang thams cad du sdug bsngal myong bar 'gyur ro/ /dga' bo ma'i mngal du gnas pa na de lta bu'i sdug bsngal rnam pa sna tshogs brjod kyis mi lang bas lus la nyon mongs par rig par bya ste/ mi'i 'gro ba na yang sdug bsngal</text></item>
<item><p>267b3</p><section>dkon brtsegs</section><text>de lta bu myong bar 'gyur na ngan 'gro sems can dmyal ba'i sdug bsngal dpe bya bar dka' ba lta smos kyang ci dgos te/ de lta bas na dga' bo mkhas pa su zhig 'khor ba'i rgya mtsho dpag tu med pa na gnas par mos shing sdug</text></item>
<item><p>267b4</p><section>dkon brtsegs</section><text>bsngal 'di lta bu nyams su myong bar byed do/ /dga' bo zhag bdun phrag nyi shu rtsa brgyad pa la ni ma'i mngal na gnas pa de phyin ci log gis 'du shes rnam pa brgyad skye bar 'gyur ro/ /brgyad gang zhe na/ 'di lta ste/ khyim gyi 'du</text></item>
<item><p>267b5</p><section>dkon brtsegs</section><text>shes dang / bzhon pa'i 'du shes dang / kun dga' ra ba'i 'du shes dang / khang pa brtsegs pa'i 'du shes dang / bskyed mos tshal gyi 'du shes dang / khri la 'dug pa'i 'du shes dang / chu bo'i 'du shes dang / rdzing gi 'du shes te/</text></item>
<item><p>267b6</p><section>dkon brtsegs</section><text>yang dag par 'di dag yod pa ma yin yang yang dag pa ma yin pa'i rnam par rtog pa skyed par byed do/ /dga' bo zhag bdun phrag nyi shu dgu pa la ni ma'i mngal nas me tog phreng ba zhes bya ba'i rlung 'byung ste/ rlung des ma'i</text></item>
<item><p>267b7</p><section>dkon brtsegs</section><text>mngal na gnas pa de'i lpags pa'i mdog kun du gsal zhing yongs su dkar ba dang / yongs su dag cing dang bar byed de/ /las kyi stobs kyis kha cig ni kha dog nag por 'gyur/ kha cig ni kha dog sngon por 'gyur te/ gzhan yang</text></item>
<item><p>267b8</p><section>dkon brtsegs</section><text>kha dog rnam pa sna tshogs dang ldan pa dang / kha cig ni rtsub la snum pa med pa dang / kha dog dkar ba dang / kha dog gnag pa dag kyang ci rigs par 'byung bar 'gyur ro/ /dga' bo zhag bdun phrag sum bcu pa la ni ma'i mngal nas lcags</text></item>
<item><p>268a1</p><section>dkon brtsegs</section><text>kyi sgo zhes bya ba'i rlung 'byung ste/ rlung des mngal na gnas pa de bus pas skra dang spu dang / sen mo rnams skye zhing 'phel bar byed de sngon gyi las kyi dbang gis kha dog dkar gnag la sogs pa ci rigs pa snang bar 'gyur</text></item>
<item><p>268a2</p><section>dkon brtsegs</section><text>ba yang gong ma bzhin du rig par bya'o/ /dga' bo zhag bdun phrag sum bcu gcig pa la ni ma'i mngal na gnas pa de mthar gyis cher skye bar byed de/ de bzhin du zhag bdun phrag sum bcu gnyis pa dang / gsum pa dang / bzhi pa'i</text></item>
<item><p>268a3</p><section>dkon brtsegs</section><text>bar du yang / /rgya cher skye zhing 'phel bar byed do/ /dga' bo zhag bdun phrag sum bcu lnga pa la ni mngal na gnas pa de ma'i mngal du yan lag dang nying lag thams cad yongs su rdzogs par 'gyur ro/ /dga' bo zhag</text></item>
<item><p>268a4</p><section>dkon brtsegs</section><text>bdun phrag sum bcu drug pa la ni mngal na gnas pa de ma'i mngal na 'dug mi 'dod par 'gyur ro/ /dga' bo zhag bdun phrag sum bcu bdun pa la ni mngal na gnas pa de phyin ci log ma yin pa'i 'du shes rnam pa gsum po 'di</text></item>
<item><p>268a5</p><section>dkon brtsegs</section><text>lta ste/ mi gtsang ba'i 'du shes dang / dri mi zhim pa'i 'du shes dang / mun nag gi 'du shes skye bar 'gyur ro/ /'di ni phyogs gcig gi dbang du byas te bstan to/ /dga' bo zhag bdun phrag sum bcu brgyad pa la ni ma'i mngal</text></item>
<item><p>268a6</p><section>dkon brtsegs</section><text>nas yan lag sdud pa zhes bya ba'i rlung 'byung ste/ rlung des mngal na gnas pa de lus bsgyur nas mthur du phyogs shing lag pa gnyis bcum nas skye ba'i gnas kyi sgor 'jog par byed do/ /gzhan yang de'i tshe kha mthur du lta ba</text></item>
<item><p>268a7</p><section>dkon brtsegs</section><text>zhes bya ba'i rlung 'byung ste/ las kyi stobs kyis rlung des mngal gnas pa de bus pas mgo ni mthur du lta zhing rkang pa gnyis ni gyen du phyogs par byas nas skye ba'i gnas kyi sgo nas 'byung bar 'gyur ro/ /dga' bo gal te</text></item>
<item><p>268a8</p><section>dkon brtsegs</section><text>mngal na gnas pa de tshe rabs snga ma la sdig pa mi dge ba'i las mang po mngon par 'dus byas shing gzhan gyi mngal lhung bar 'gyur ba'i las byas pa zhig yin na ni rgyu dang rkyen des mngal nas 'byung bar 'gyur ba'i tshe rkang lag</text></item>
<item><p>268b1</p><section>dkon brtsegs</section><text>log cing snol mar gyur nas bsgyur mi nus pas ma'i mngal nyid du 'chi ba'i dus byed par 'gyur te/ de'i tshe shes pa dang ldan pa'i bud med dam sman pa mkhas pas mar dang 'bru mar/ 'jam pa 'am/ shing shal ma la'i shun pa'i khu</text></item>
<item><p>268b2</p><section>dkon brtsegs</section><text>ba 'am/ gzhan yang dngos po 'jam po dag gis lag pa bskus nas lag pa'i sor mos gri rnon po blangs te/ snam phyi sa dang 'dra zhing mchog tu dri mi zhim pa skyug bro ba'i 'dam khung / srin bu'i rigs brgya stong tshad med pa</text></item>
<item><p>268b3</p><section>dkon brtsegs</section><text>rtag tu gnas pa/ mi gtsang ba'i khu ba rtag tu 'dzag pa/ khu ba dang khrag rlang rnams rul zhing myags pa mthong na skyo bar 'gyur ba/ lpags pa srab mos g.yogs pa sdig pa'i las las byung ba'i lus rma dang bcas pa mi gtsang</text></item>
<item><p>268b4</p><section>dkon brtsegs</section><text>ba'i gnas der sor mo bcum ste der bcug nas gri rnon pos mngal na gnas pa de'i lus dum bur gtubs nas ma'i mngal nas 'byin par byed pas/ des na yid du mi 'ong ba'i sdug bsngal shin du mi bzad cing tsha ba rtsub</text></item>
<item><p>268b5</p><section>dkon brtsegs</section><text>pa dag myong ba'i rgyus ma de yang 'chi ba'i dus byed par 'gyur te/ gal te shi bar ma gyur na yang shi ba dang bye brag med do/ /dga' bo gal te mngal na gnas pa de dge ba'i las las mngon par grub pa yin na ni gal te log</text></item>
<item><p>268b6</p><section>dkon brtsegs</section><text>par gyur na yang ma la gnod pa med par bde bar btsas par 'gyur bas sdug bsngal yang myong bar mi 'gyur ro/ /dga' bo gang bgegs 'di lta bu dang mi ldan pa de dag ni zhag bdun phrag sum cu rtsa brgyad 'das nas</text></item>
<item><p>268b7</p><section>dkon brtsegs</section><text>btsa' bar 'gyur ba'i tshe sdug bsngal chen po srog la bab pa myong nas gdod ma'i mngal nas 'byung bar 'gyur bas na/ dga' bo khyod kyis shin du legs par brtags nas nges par 'byung ba yongs su btsal bar bya'o/ /</text></item>
<item><p>268b8</p><section>dkon brtsegs</section><text>de nas bcom ldan 'das kyis yang de'i tshe tshe dang ldan pa dga' bo la bka' stsal pa/ dga' bo khyod kyis mngal na gnas pa'i sdug bsngal dang / btsas pa'i sdug bsngal shes par byas nas so so'i skye bo mngal</text></item>
<item><p>269a1</p><section>dkon brtsegs</section><text>nas skye ba len pa gang yin pa de dag ni shin tu sdug bsngal ba yin par rig par bya'o/ /dang po btsas pa'i tshe khye'u'am bu mo yang rung ste/ lag pa'i steng ngam/ gos la sogs pa'i steng du lhung</text></item>
<item><p>269a2</p><section>dkon brtsegs</section><text>nas nyi ma 'am grib ma 'am/ bsgul ba'i shing leb bam/ stan nam/ pang pa'i steng du bzhag pa na rgyu dang rkyen des thams cad du sdug bsngal mi bzad pa tsha ba rtsub pa yid du mi 'ong ba myong bar 'gyur te/ dga'</text></item>
<item><p>269a3</p><section>dkon brtsegs</section><text>bo 'di lta ste dper na ba lang gson por lpags pa bshus pa brtsig pa dang nye bar gyur na brtsig pa la gnas pa'i srog chags kyis za bar 'gyur ba 'am/ gal te shing dang / rtswa'i phung po dang / nye bar gyur na shing</text></item>
<item><p>269a4</p><section>dkon brtsegs</section><text>dang rtswa la gnas pa'i srog chags kyis za bar 'gyur ba 'am/ gal te bla gab med par 'dug par gyur na bla gab med pa na gnas pa'i srog chags kyis za bar gyur zhing thams cad du sdug bsngal myong bar</text></item>
<item><p>269a5</p><section>dkon brtsegs</section><text>'gyur ba de bzhin du dang po btsas pa yang de bzhin du blta bar bya'o/ /dang po btsas pa de la chu dron ran pas bkrus na yang sdug bsngal chen po myong bar 'gyur te/ 'di lta ste dper na skyes bu mdze can</text></item>
<item><p>269a6</p><section>dkon brtsegs</section><text>lpags pa rul cing myags pa rnag khrag zag pa la yang lcag gis bzhus na sdug bsngal mi bzad pa tsha ba dang rtsub pa myong bar 'gyur ba de bzhin du dang po btsas pa'i lus chu dron gyis bkrus pa yang de bzhin</text></item>
<item><p>269a7</p><section>dkon brtsegs</section><text>du blta bar bya'o/ /dang po btsas pa'i lus de yang phyis ma'i khrag gi dri ma 'thungs nas cher skye bar 'gyur te/ de la khrag gi dri ma zhes bya ba ni 'phags pa'i chos 'dul ba las nu zho nyid la bya bar</text></item>
<item><p>269a8</p><section>dkon brtsegs</section><text>bstan pas de lta bas na dga' bo 'di ltar shin du mi zad pa'i sdug bsngal rnam pa sna tshogs dang ldan zhing bde ba cung zad kyang med na/ mkhas pa su zhig sdug bsngal gyi rgya mtsho 'di la rjes su</text></item>
<item><p>269b1</p><section>dkon brtsegs</section><text>chags pa bskyed nas rtag tu 'khor ba'i rgyun phyogs su 'jug cing rgyun 'chad pa med par byed/ dang po btsas pa de zhag bdun lon pa dang lus de nyid las srog chags srin bu'i rigs stong phrag brgyad bcu byung</text></item>
<item><p>269b2</p><section>dkon brtsegs</section><text>nas lus la za bar byed de/ dga' bo srin bu'i rigs skra la za ba zhes bya ba gcig yod de skra'i rtsa ba la gnas nas rtag tu skra la za bar byed do/ /srin bu'i rigs khar ba'i mdzod dang / mgo sbom</text></item>
<item><p>269b3</p><section>dkon brtsegs</section><text>zhes bya ba gnyis yod de mgo la rten te gnas nas rtag tu mgo la za bar byed de/ /srin bu'i rigs mig 'khor zhes bya ba gcig yod de mig la gnas nas rtag tu mig la za bar byed do/ /srin bu'i</text></item>
<item><p>269b4</p><section>dkon brtsegs</section><text>rigs ded pa dang / 'bros pa dang / khang khyim dang / yongs su rdzogs pa zhes bya ba bzhi yod de klad pa la gnas nas rtag tu klad pa la za bar byed do/ /srin bu'i rigs sA lu'i lo ma zhes bya ba</text></item>
<item><p>269b5</p><section>dkon brtsegs</section><text>gcig yod de rna ba la gnas nas rna ba la za bar byed do/ /srin bu'i rigs mdzod sgo zhes bya ba gcig yod de sna la gnas nas sna la za bar byed do/ /srin bu'i rigs 'phen pa dang / kun du 'phen pa</text></item>
<item><p>269b6</p><section>dkon brtsegs</section><text>zhes bya ba gnyis yod de mchu la gnas nas mchu la za bar byed do/ /srin bu'i rigs sbrang rtsi'i lo ma zhes bya ba gcig yod de so la gnas nas so la za bar byed do/ /srin bu'i</text></item>
<item><p>269b7</p><section>dkon brtsegs</section><text>rigs shing gdong zhes bya ba gcig yod de so'i rtsa ba la gnas nas so'i rtsa ba la za bar byed do/ /srin bu'i rigs khab mchu zhes bya ba gcig yod de lce la gnas</text></item>
<item><p>269b8</p><section>dkon brtsegs</section><text>nas lce la za bar byed do/ /srin bu'i rigs kha rnon zhes bya ba gcig yod de lce'i rtsa ba la gnas nas lce'i rtsa ba la za bar byed do/ /srin bu'i rigs lag rdzogs zhes</text></item>
<item><p>270a1</p><section>dkon brtsegs</section><text>bya ba gcig yod de rkan la gnas nas rkan la za bar byed do/ /srin bu'i rigs lag pa dra ba can dang / phyed sgyur zhes bya ba gnyis yod de lag mthil la gnas nas lag mthil la za bar byed do/ /srin</text></item>
<item><p>270a2</p><section>dkon brtsegs</section><text>bu'i rigs 'phyang ba dang / rab tu 'phyang ba zhes bya ba gnyis yod de lag ngar la gnas nas lag ngar la za bar byed do/ /srin bu'i rigs dpung pa dang nye ba'i dpung pa zhes bya ba gnyis yod de dpung pa la gnas nas dpung pa la za bar byed do/ /</text></item>
<item><p>270a3</p><section>dkon brtsegs</section><text>srin bu'i rigs mid pa dang / nye ba'i mid pa zhes bya ba gnyis yod de mid pa la gnas nas mid pa la za bar byed do/ /srin bu'i rigs dpa' ba dang / dpa' ba chen po zhes bya ba gnyis yod de brang la gnas nas brang la</text></item>
<item><p>270a4</p><section>dkon brtsegs</section><text>za bar byed do/ /srin bu'i rigs dung dang / dung kha zhes bya ba gnyis yod de sha la gnas nas sha la za bar byed do/ /srin bu'i rigs kha dog dang ldan pa dang / stobs ldan zhes bya ba gnyis yod de khrag la gnas nas</text></item>
<item><p>270a5</p><section>dkon brtsegs</section><text>khrag la za bar byed do/ /srin bu'i rigs dpa' bo dang / dri gdong zhes bya ba gnyis yod de chu la gnas nas chu la za bar byed do/ /srin bu'i rigs mi mtho ba dang / kha sbub ces bya ba gnyis yod de rgyab kyi sgal tshigs</text></item>
<item><p>270a6</p><section>dkon brtsegs</section><text>la gnas nas rgyab kyi rgal tshigs la za bar byed do/ /srin bu'i rigs gnyis ga yang tshil gyi kha dog ces bya ba gnyis yod de tshil la gnas nas tshil la za bar byed do/ /srin bu'i rigs mkhris pa'i kha dog ces bya ba gcig yod de mkhris</text></item>
<item><p>270a7</p><section>dkon brtsegs</section><text>pa la gnas nas mkhris pa la za bar byed do/ /srin bu'i rigs mu tig ces bya ba gcig yod de mkhal ma la gnas nas mkhal ma la za bar byed do/ /srin bu'i rigs mu tig chen po zhes bya ba gcig yod de rked pa</text></item>
<item><p>270a8</p><section>dkon brtsegs</section><text>la gnas nas rked pa la za bar byed do/ /srin bu'i rigs ma 'ongs pa zhes bya ba gcig yod de mtsher pa la gnas nas mtsher pa la za bar byed do/ /srin bu'i rigs chu srog dang / chu srog chen po dang / khab kyi mchu</text></item>
<item><p>270b1</p><section>dkon brtsegs</section><text>dang / mtshon cha'i mchu zhes bya ba bzhi yod de rgyu ma la gnas nas rgyu ma la za bar byed do/ /srin bu'i rigs zla ba rdzogs pa dang / zla ba gtong dang / bsil byed dang / bsil byed gtong dang / so sor gnas pa zhes bya ba lnga</text></item>
<item><p>270b2</p><section>dkon brtsegs</section><text>yod de rtsib logs g.yas pa la gnas nas rtsib logs g.yas pa la za bar byed do/ /gzhan yang srin bu'i rigs gong ma dang ming 'thun pa lnga yod de rtsib logs g.yon pa la gnas nas rtsib logs g.yon pa la za bar</text></item>
<item><p>270b3</p><section>dkon brtsegs</section><text>byed do/ /gzhan yang srin bu'i rigs mdun du 'bigs pa dang / rgyab tu 'bigs pa dang / brtan par 'bigs pa dang 'bigs te gnas pa zhes bya ba bzhi yod de rus pa la gnas nas rus pa la za bar byed do/ /srin</text></item>
<item><p>270b4</p><section>dkon brtsegs</section><text>bu'i rigs cher dkar ba dang / cung zad dkar ba dang / sprin brtsegs dang / dri mi zhim zhes bya ba bzhi yod de rtsa rgyus la gnas nas rtsa rgyus la za bar byed do/ /srin bu'i rigs seng ge dang / stobs ldan dang / mgyogs ma'i</text></item>
<item><p>270b5</p><section>dkon brtsegs</section><text>mnga' dang / pad ma zhes bya ba bzhi yod de ma zhu ba'i gnas la gnas nas ma zhu ba'i gnas la za bar byed do/ /srin bu'i rigs brtan pa dang / nye ba'i brtan pa zhes bya ba dang gnyis yod de/ zhu ba'i gnas la gnas nas zhu</text></item>
<item><p>270b6</p><section>dkon brtsegs</section><text>ba'i gnas la za bar byed do/ /srin bu'i rigs mu kha dang / phung po'i kha dang / dra ba kha dang / byi'u kha zhes bya ba bzhi yod de gci ba'i lam la gnas nas gci ba'i lam la za bar byed do/ /srin bu'i rigs byed pa dang / byed</text></item>
<item><p>270b7</p><section>dkon brtsegs</section><text>pa chen po dang / dbyibs chung dang / po ta ra ka zhes bya ba bzhi yod de bshang ba'i lam la gnas nas bshang ba'i lam la za bar byed do/ /srin bu'i rigs kha nag dang / kha nag chen po zhes bya ba gnyis yod de brla la gnas</text></item>
<item><p>270b8</p><section>dkon brtsegs</section><text>nas brla la za bar byed do/ /srin bu'i rigs mdze can dang / mdze can chung ngu zhes bya ba gnyis yod de pus mo la gnas nas pus mo la za bar byed do/ /srin bu'i rigs myos pa'i rtsa ba zhes bya ba gcig yod de</text></item>
<item><p>271a1</p><section>dkon brtsegs</section><text>byin pa la gnas nas byin pa la za bar byed do/ /srin bu'i rigs mgo nag ces bya ba gcig yod de rkang pa la gnas nas rkang pa la za bar byed do/ /dga' bo yongs su skyob par bya ba'i lus 'di 'dra ba 'di la ni</text></item>
<item><p>271a2</p><section>dkon brtsegs</section><text>srin bu'i rigs 'di lta bu stong phrag brgyad bcu rtag par nyin mtshan du za bar byed pa des na lus la gdung ba dang / rab tu gdung ba dang / nyam chung zhing rma ba dang / bkres pa dang / skom par byed cing gzhan yang sems kyi sdug</text></item>
<item><p>271a3</p><section>dkon brtsegs</section><text>bsngal sna tshogs dang ldan zhing gdung ba dang / rab tu gdung ba dang / yongs su gdung ba dang / nad mang po rnams mngon du snang bar byed pas sman pa mkhas pa gang gis kyang gso zhing bsal bar mi nus te/ dga' bo srid pa'i</text></item>
<item><p>271a4</p><section>dkon brtsegs</section><text>rgya mtsho chen po 'khor ba 'dir sdug bsngal de lta bu dang ldan pa yin na ci'i phyir 'di la rjes su chags pa skyed par byed/ gzhan yang gnod pa mang pos yongs su bzung ba 'di lta ste/ lha'i gdon dang / klu'i gdon dang / ka ta</text></item>
<item><p>271a5</p><section>dkon brtsegs</section><text>pu ta ni bar gyi gdon rnams kyis yongs su zin pa dang / gzhan yang gcan zan gyi gdon rnams kyis yongs su zin pa dang / gzhan yang nyi ma dang / zla ba dang / gza' dang / rgyu skar gyi gdon la sogs pas yongs su zin nas</text></item>
<item><p>271a6</p><section>dkon brtsegs</section><text>nad sna tshogs kyis lus dang / sems nyon mongs par byed pa yod de brjod kyis mi lang ngo / /bcom ldan 'das kyis bka' stsal pa/ dga' bo mkhas pa su zhig 'khor ba 'dir ma'i mngal du 'jug par mos shing sdug bsngal</text></item>
<item><p>271a7</p><section>dkon brtsegs</section><text>mi bzad pa myong bar byed/ de ltar btsas shing de ltar gyur nas ma'i nu zho khrag dang 'dres pa 'thung zhing bza' ba dang / btung ba rnams zos shing 'thungs pa na yang yang dag pa ma yin pa'i sems kyis zhim pa'i 'du shes skyed</text></item>
<item><p>271a8</p><section>dkon brtsegs</section><text>par byed do/ /mthar gyis cher skyes nas lus bde zhing nad med pa dang / gos dang / bza' ba dang / btung ba dang ldan zhing tshe lo brgya thub par gyur na yang tshe 'di nyid la gnyid kyis phyed bri bar byed do/ /dang po byis pa dang / de'i</text></item>
<item><p>271b1</p><section>dkon brtsegs</section><text>'og tu gzhon nu nas mthar gyis cher skyes par gyur ba'i bar du yang mya ngan dang / smre sngags 'don pa dang / nad sna tshogs kyis rab tu gzir cing sdug bsngal gyi reg pa brgya stong tshad med pa brjod kyis mi lang ba rnams kyis</text></item>
<item><p>271b2</p><section>dkon brtsegs</section><text>lus nyon mongs par byed pas lus kyi sdug bsngal dang du len par mi nus pa'i tshe gson par mi smon cing shi bar dga' bas na lus 'di ni sdug bsngal mang la bde ba chung ba yin te/ re shig tsam du gnas par byed kyang mthar 'jig</text></item>
<item><p>271b3</p><section>dkon brtsegs</section><text>par 'gyur bas dga' bo skye ba rnams ni thams cad kyang 'chi bar 'gyur bas rtag par gnas pa gang yang med do/ /gal te sman dang zas kyis gsos nas tshe ring por 'gyur ba na yang mthar 'chi bdag gi rgyal pos gsod cing</text></item>
<item><p>271b4</p><section>dkon brtsegs</section><text>yul stong du skye bar 'gyur bas de'i phyir skye ba la dga' ba ci yang med par rig par byas nas nan tan brtson 'grus kyis ma 'ongs pa'i tshogs bsags pa la bag yod par bya ba dang / tshangs par spyod pa la brtson zhing le lo</text></item>
<item><p>271b5</p><section>dkon brtsegs</section><text>mi bya ba dang / don gyi spyod pa dang / chos kyi spyod pa dang / yon tan gyi spyod pa dang / dge ba 'ba' zhig gi spyod pa la rtag par mos pas bsgom par bya'o/ /rtag par bdag nyid kyi dge ba dang / mi dge ba'i las rnam pa</text></item>
<item><p>271b6</p><section>dkon brtsegs</section><text>gnyis la so sor brtags nas sems la gtad de/ ma 'ongs pa na 'gyod pa chen po med par bya'o/ /rjes su chags par bya ba'i dngos po thams cad ni mthar 'bral bar 'gyur zhing dge ba dang mi dge ba'i las ji</text></item>
<item><p>271b7</p><section>dkon brtsegs</section><text>lta ba bzhin du tshe phyi ma len par 'gyur ro/ /dga' bo tshe lo brgya thub pa de yang gnas skabs bcu dang ldan par 'gyur te/ dang po ni byis pa'i gnas skabs te nyam chung zhing gan rkyal du nyal bar byed do/ /gnyis pa ni</text></item>
<item><p>271b8</p><section>dkon brtsegs</section><text>gzhon nur gyur ba ste byis pa'i rtsed mo la dga' bar byed do/ /gsum pa ni lang tsho la bab pa ste 'dod pa'i bde ba rnams myong bar byed do/ /bzhi pa ni mthu dang ldan par gyur ba ste dpa' zhing stobs dang ldan pa yin no/ /</text></item>
<item><p>272a1</p><section>dkon brtsegs</section><text>lnga pa ni dar la bab pa ste shes rab kyi spobs pa dang ldan par gyur ba yin no/ /drug pa ni yongs su rdzogs pa ste dran pa dang ldan zhing dpyod pa la mkhas pa'i rang bzhin can yin no/ /bdun pa ni mthar gyis</text></item>
<item><p>272a2</p><section>dkon brtsegs</section><text>rgas pa ste chos kyi gzhung lugs rab tu shes pa yin no/ /brgyad pa ni rgas par gyur ba ste bya ba mang po rnams la mthu chung bar gyur ba yin no/ /dgu pa ni shin du rgas pa ste ci yang mi nus pa yin no/ /bcu pa ni lo brgya pa ste/</text></item>
<item><p>272a3</p><section>dkon brtsegs</section><text>'chi ba'i gnas skabs gang yin pa'o/ /dga' bo gnas skabs chen po de dag kyang mdor bsdus te bstan na 'di ltar zla ba bzhi zhing dus gcig tu byas nas lo brgya la dus sum brgya yod par 'gyur te dpyid dang / dbyar dang /</text></item>
<item><p>272a4</p><section>dkon brtsegs</section><text>dgun gyi dus re re la yang dus brgya brgya yod pas so/ /lo gcig la zla ba bcu gnyis yod pas zla ba yang brgya phrag bcu gnyis yod par 'gyur la/ de yang zla ba phyed phyed bgrangs nas zla ba phyed kyang brgya phrag nyi shu rtsa bzhi</text></item>
<item><p>272a5</p><section>dkon brtsegs</section><text>yod par 'gyur bas dus gsum po re re la yang zla ba phyed brgyad brgya brgyad brgya yod pas mdor bsdus na nyin mtshan sum khri drug stong du 'tsho bar 'gyur ro/ /nyin zhag gcig la lan gnyis su za bas mdor bsdus na zas ni</text></item>
<item><p>272a6</p><section>dkon brtsegs</section><text>lan stong phrag bdun bcu rtsa gnyis za bar 'gyur te/ rkyen gyis bar chad byas nas ma zos pa'i grangs kyang der gtogs so/ /zas ma zos pa'i rkyen ni 'di lta ste/ khros nas ma zos pa dang / sdug bsngal nas ma zos pa</text></item>
<item><p>272a7</p><section>dkon brtsegs</section><text>dang / brtsal te ma rnyed nas ma zos pa dang / gnyid log ste ma zos pa dang / sdom pa blangs pa dang / rtse bas myos te ma bzos pa dang / brel te ma zos pa ste/ zos pa dang / ma zos pa gcig tu bsdus na grangs de snyed yod de</text></item>
<item><p>272a8</p><section>dkon brtsegs</section><text>ma'i nu zho 'thungs pa yang grangs der gtogs so/ /de ltar ngas mi rnams kyi 'tsho ba'i tshe lo brgya pa'i lo dang / zla ba dang / nyin mtshan dang / bza' ba dang / btung ba zos pa dang / 'thungs pa'i grangs yongs su rdzogs par</text></item>
<item><p>272b1</p><section>dkon brtsegs</section><text>bstan pa yin gyis khyod kyis 'di la yongs su skyo ba bskyed par bya'o/ /dga' bo de ltar btsas shing cher skyes pa'i lus la yang nad mang po 'di lta ste/ klad pa na ba dang / mig na ba dang / rna ba na ba dang / sna na ba dang / lce na ba dang /</text></item>
<item><p>272b2</p><section>dkon brtsegs</section><text>so na ba dang / lkog ma na ba dang / snying na ba dang / lto na ba dang / lag pa na ba dang / rkang pa na bas gnod pa dang / g.yan pa dang / mdze dang / myos pa dang / skrangs pa dang / lud pa dang / mkhris pa dang / bad kan la sogs pa nad mang</text></item>
<item><p>272b3</p><section>dkon brtsegs</section><text>po rnams kyis yan lag dang / nying lag na zhing sdug bsngal myong bar byed de/ dga' bo mi'i lus la 'di 'dra ba'i nad kyis sdug bsngal rnam pa sna tshogs yod do/ /gzhan yang rlung nad brgya rtsa gcig dang / mkhris pa'i nad</text></item>
<item><p>272b4</p><section>dkon brtsegs</section><text>brgya rtsa gcig dang / bad kan gyi nad brgya rtsa gcig dang / bdus pa'i nad brgya rtsa gcig yod pas mdor bsdus na nad bzhi brgya rtsa bzhi nang gi lus las skye bar 'gyur bas dga' bo lus 'di ni 'bras dang 'dra zhing zug rngu 'dra bas</text></item>
<item><p>272b5</p><section>dkon brtsegs</section><text>nad mang po las mngon par grub pa/ skad cig tsam du yang mi gnas shing skad cig mar 'gyur ba/ rang bzhin gyis mi rtag pa dang / sdug bsngal ba dang / stong pa dang / bdag med par gyur pa/ 'chi ba dang nye zhing 'jig par</text></item>
<item><p>272b6</p><section>dkon brtsegs</section><text>'gyur ba'i chos can yid brtan du mi rung ba yin no/ /dga' bo 'di ltar sems can rnams ni gzhan yang skye ba'i sdug bsngal 'di lta bu myong bar 'gyur te/ 'di lta ste/ lag pa bcad pa dang / rkang pa bcad pa dang / mig</text></item>
<item><p>272b7</p><section>dkon brtsegs</section><text>phyung ba dang / rna ba bcad pa dang / sna bcad pa dang / lce bcad pa dang / mgo bcad pa dang / yan lag dang / nying lag bcad pa'i sdug bsngal dang / gzhan yang go rar gzhugs pa dang / gag shing dang / lcag gis gzhu pa</text></item>
<item><p>272b8</p><section>dkon brtsegs</section><text>dang / rdeg pa dang / bcing ba la sogs pa'i sdug bsngal dang / bkres pa dang / skom pa dang / ngal ba'i sdug bsngal dang / grang ba dang / tsha ba dang / rlung dang / char pa dang / sbrang bu mchu rings dang / sha sbrang dang / gcan zan dang / sdig</text></item>
<item><p>273a1</p><section>dkon brtsegs</section><text>sbrul la sogs pa'i reg pa las byung ba'i sdug bsngal rnam pa sna tshogs tshad med pa dpag tu med pa brjod kyis mi rdzogs pa dag myong bar 'gyur te/ sems can rnams ni rtag tu 'di 'dra ba'i sdug bsngal mi bzad</text></item>
<item><p>273a2</p><section>dkon brtsegs</section><text>pa rtsub pa yid du mi 'ong ba la gnas shing rjes su chags pa dang / bying bar gyur ba yin pas 'dod pa rnams ni sdug bsngal gyi rtsa bar gyur ba yin yang de spang bar bya ba yin par mi shes shing / yang yongs su gnyer bar byed pas</text></item>
<item><p>273a3</p><section>dkon brtsegs</section><text>nyin mtshan du lus dang sems yongs su gdung ba dang / nang sreg cing tshig par byed pa la yang rgyun 'chad pa med de/ de bzhin du skye ba yang sdug bsngal yin no/ /rga ba yang sdug bsngal yin no/ /na ba yang sdug bsngal yin no/ /</text></item>
<item><p>273a4</p><section>dkon brtsegs</section><text>'chi ba yang sdug bsngal yin no/ /sdug pa dang bral ba yang sdug bsngal yin no/ /mi sdug pa dang phrad pa yang sdug bsngal yin no/ /gang 'dod pa btsal te ma rnyed pa yang sdug bsngal yin no/ /nye bar len pa'i phung po lnga yang sdug</text></item>
<item><p>273a5</p><section>dkon brtsegs</section><text>bsngal yin no/ /'gro ba dang / 'greng ba dang / 'dug pa dang / nyal ba'i spyod lam bzhi po dag kyang sdug bsngal yin pas/ gal te rtag tu 'gro zhing 'greng ba dang / 'dug pa dang / nyal bar ma gyur na yang sdug bsngal myong zhing bde</text></item>
<item><p>273a6</p><section>dkon brtsegs</section><text>ba med par 'gyur ro/ /gal te rtag tu 'greng zhing 'gro ba dang / 'dug pa dang / nyal bar gyur tam/ gal te rtag tu 'dug la 'gro ba dang / 'greng ba dang / nyal bar ma gyur tam/ gal te rtag tu nyal la 'gro ba dang / 'greng ba dang /</text></item>
<item><p>273a7</p><section>dkon brtsegs</section><text>'dug par ma gyur na yang thams cad sdug bsngal mi zad pa myong zhing bde ba thob par mi 'gyur bas dga' bo 'di dag thams cad sdug bsngal ma spangs pas sdug bsngal yongs su gnyer bar byed pa yin pas sdug bsngal</text></item>
<item><p>273a8</p><section>dkon brtsegs</section><text>kho na skye zhing / sdug bsngal kho na 'gag par 'gyur bas 'du byed rnams kyi rgyu dang rkyen rgyun chad pa med par 'byung bar 'gyur te/ de bzhin gshegs pas 'di dag thugs su chud pa'i phyir sems can rnams kyi 'khor ba'i chos</text></item>
<item><p>273b1</p><section>dkon brtsegs</section><text>'du byed pa rnams mi rtag cing yang dag pa'i mthar phyin pa ma yin pa/ rnam par 'gyur ba'i chos can yid brtan du mi rung ba yin pas chog shes pa yongs su btsal nas shin tu skyo ba bskyed de/ nan tan brtson 'grus kyis</text></item>
<item><p>273b2</p><section>dkon brtsegs</section><text>rnam par grol ba yongs su gnyer bar bya'o zhes gsungs pa yin no/ /dga' bo bde 'gror skyes pa'i sems can yang skye gnas mi gtsang ba dag tu sdug bsngal mi bzad pa/ yang dag pa ma yin pa/ rnam pa sna tshogs</text></item>
<item><p>273b3</p><section>dkon brtsegs</section><text>myong ba yang brjod kyis mi rdzogs na ngan song gsum po yi dags dang / dud 'gro dang / sems can dmyal ba'i sems can rnams kyis myong bar gyur ba'i sdug bsngal mi bzad pa bzod par dka' ba yongs su rdzogs</text></item>
<item><p>273b4</p><section>dkon brtsegs</section><text>par brjod pa lta smos kyang ci dgos// // bam po gsum pa ste tha ma/ gzhan yang dga' bo ma'i mngal du 'jug pa rnam pa bzhi yod de/ bzhi</text></item>
<item><p>273b5</p><section>dkon brtsegs</section><text>gang zhe na/ sems can kha cig ni yang dag par shes bzhin du 'jug /yang dag par shes bzhin du gnas/ yang dag par shes bzhin du 'byung ba yang yod/ /kha cig ni yang dag par shes bzhin du 'jug /yang dag</text></item>
<item><p>273b6</p><section>dkon brtsegs</section><text>par shes bzhin du gnas la yang dag par mi shes bzhin du 'byung ba yod/ kha cig ni yang dag par shes bzhin du 'jug la yang dag par mi shes bzhin du gnas shing yang dag par mi shes bzhin du 'byung ba</text></item>
<item><p>273b7</p><section>dkon brtsegs</section><text>yang yod/ kha cig ni yang dag par mi shes bzhin du 'jug /yang dag par mi shes bzhin du gnas/ yang dag par mi shes bzhin du 'byung ba yang yod do/ /de la su zhig yang dag par shes bzhin du 'jug pa</text></item>
<item><p>273b8</p><section>dkon brtsegs</section><text>dang / gnas pa dang / 'byung bar 'gyur zhe na/ 'di ltar 'di na so so'i skye bo'i sems can kha cig rang bzhin gyis tshul khrims bsrung ba la dga' zhing yang nas yang du dge ba'i phyogs la goms par byed</text></item>
<item><p>274a1</p><section>dkon brtsegs</section><text>pa dang / dngos po mchog la mos shing bsod nams rnams mngon par 'du byed pa dang / shin tu yang dag par sdom pa dang / rtag par drang por sems shing bag med par mi byed pa dang / shes rab chen</text></item>
<item><p>274a2</p><section>dkon brtsegs</section><text>po dang ldan pas 'chi ka'i dus kyi tshe 'gyod pa med par skye ba yang dag par len par byed pa rgyun du zhugs pa skye ba lan bdun pa 'am/ rigs nas rigs su skye ba 'am/ lan cig phyir 'ong ba 'am/ bar chad gcig pa</text></item>
<item><p>274a3</p><section>dkon brtsegs</section><text>dag yin te/ gang zag de dag gis sngar dge ba spyad pa'i phyir 'chi ka'i dus kyi tshe sdug bsngal nye bar 'ongs shing na ba dang / tsha ba nyams su myong bar gyur kyang sems la g.yeng ba med par yang dag par dran bzhin du 'chi</text></item>
<item><p>274a4</p><section>dkon brtsegs</section><text>ba'i dus byas te/ yang dag par dran bzhin du ma'i mngal du zhugs nas chos rnams las kyi dbang gis skye ba dang / thams cad rgyu dang rkyen las skye bar 'gyur bas rtag tu bdud kyi gnas byas par gyur to zhes rab tu shes</text></item>
<item><p>274a5</p><section>dkon brtsegs</section><text>so/ /dga' bo lus 'di ni mi gtsang ba thams cad kyi khyim yin pas rang bzhin gyis rtag par gnas pa ma yin pa dang / glen pa'i dngos po yin pas rmongs pa dag la slu bar byed pa yin no snyam du rig par bya'o/ /</text></item>
<item><p>274a6</p><section>dkon brtsegs</section><text>lus 'di ni rus pa'i 'khrul 'khor rtsa rgyus rnams phan tshun 'brel pa/ bu ga dang gnad rnams dod par gyur pa/ sha dang / tshil dang / rus pa dang / rkang phan tshun du dkris shing lpags pas g.yogs pa yin yang</text></item>
<item><p>274a7</p><section>dkon brtsegs</section><text>skyon du ma mthong bas rab tu gdungs pa'i phug mi gtsang bas yongs su gang ba/ skra dang / spu dang / sen mo dang / so'i gnas skabs tha dad pa la/ bdag dang bdag gir bzung ba'i phyir rtag tu rang dbang med par khrid pa/</text></item>
<item><p>274a8</p><section>dkon brtsegs</section><text>rtag tu mchil ma dang / snabs dang / mi gtsang ba dang / kha chu dang / rngul dang / mkhris pa dang / bad kan 'byung zhing zhag dang / tshil rul zhing myags pa dang / mkhal ma dang / mtsher pa dang / mchin pa dang / glo ba dang / rgyu ma</text></item>
<item><p>274b1</p><section>dkon brtsegs</section><text>che phra mi gtsang bas gang zhing skyug bro ba/ srin bu'i rigs mang pos kun du khyab par gang ba/ steng dang 'og gi bu ga rnams su rtag tu mi gtsang ba 'dzag pa zhu ba dang / ma zhu ba'i gnas gnyis lpags pa srab mos g.yogs</text></item>
<item><p>274b2</p><section>dkon brtsegs</section><text>pas/ 'di ni snam phyis dang 'dra ba yin no snyam du khyod kyis so sor brtag par bya'o/ /ji tsam du bza' ba dang / bca' ba zos 'chos shing bldad pa na mchil snabs su gyur nas mid par 'jug cing rkang dang klad pa phan</text></item>
<item><p>274b3</p><section>dkon brtsegs</section><text>tshun 'dres nas lto bar 'bab par 'gyur te/ 'di lta ste dper na khyi rus pa skam po bldad pa lta bur gyur ba yin yang yang dag pa ma yin pa'i sems kyis zhim pa'i 'du shes skyed par byed pas zas rked par phyin</text></item>
<item><p>274b4</p><section>dkon brtsegs</section><text>nas gyen du zlon par byed kyang slar mid par byed do/ /dga' bo lus 'di ni dang po mer mer po dang / nur nur po dang / ltar ltar po dang / mkhrang 'gyur dang / rkang lag 'gyus pa mi gtsang ba'i dngos po cher skyes nas/</text></item>
<item><p>274b5</p><section>dkon brtsegs</section><text>byis pa'i tshe 'khor bar gyur ba nas rgas pa'i bar du 'khor zhing bcings par gyur ba ni 'di lta ste/ dper na mun pa'i g.yang sa dang 'dra'o/ /khron pa mnam po dang 'dra bar rtag tu lan tshwa dang / bska ba dang / tsha ba dang / skyur</text></item>
<item><p>274b6</p><section>dkon brtsegs</section><text>ba la sogs pa'i zas kyi ros yongs su gsos pa/ gzhan yang ma'i mngal kyi mes lus kyi dbang po rab tu btsos pa/ mi gtsang ba'i snod du rtag par rab tu gdung ba'i sdug bsngal myong bar 'gyur ba/ gal te ma</text></item>
<item><p>274b7</p><section>dkon brtsegs</section><text>'greng ngam/ 'dug gam/ nyal bar gyur ba na bcing ba lngas bcings pa 'am/ mes gdungs pa bzhin shin du bzod par dka' ba'i sdug bsngal myong bar 'gyur bas dpe byar yang mi nus so/ /dga' bo mngal na gnas</text></item>
<item><p>274b8</p><section>dkon brtsegs</section><text>pa de de ltar mi gtsang ba'i 'dam du gnas shing sdug bsngal mang pos nyon mongs par 'gyur mod kyi 'on kyang dbang po rno ba'i phyir sems g.yeng bar mi 'gyur ro/ /gzhan yang sems can bsod nams chung ba kha cig ni</text></item>
<item><p>275a1</p><section>dkon brtsegs</section><text>ma'i mngal na 'phred du nyal ba 'am/ log par 'dug par yang 'gyur te/ de yang sngon gyi las kyi stobs kyi phyir ram/ yang na mas kha zas ma snyoms pa shin du grang ba 'am/ shin du tsha ba 'am/</text></item>
<item><p>275a2</p><section>dkon brtsegs</section><text>shin du skyur ba 'am/ shin du mngar ba 'am/ shin du kha ba zos pa'i phyir ram/ yang na tshad las 'das par skom 'thungs sam/ 'dod chags mang du spyad dam/ nad bu can du gyur tam/ mya ngan mang pos non tam/</text></item>
<item><p>275a3</p><section>dkon brtsegs</section><text>rdeg 'tshos sam/ brdegs par gyur na yang rkyen 'di dag gi dbang gis ma'i lus kyang yongs su gdung bar 'gyur la ma'i lus yongs su gdungs par gyur pa'i phyir mngal na gnas pa yang yongs su gdung bar</text></item>
<item><p>275a4</p><section>dkon brtsegs</section><text>'gyur ro/ /yongs su gdungs par gyur pa'i phyir na sdug bsngal mang po myong bar 'gyur ro/ /sdug bsngal mang po myong bar gyur ba'i phyir na g.yo bar 'gyur ro/ /g.yos par gyur pa'i phyir na lus log par 'phred</text></item>
<item><p>275a5</p><section>dkon brtsegs</section><text>du nyal zhing 'byung bar mi nus pa la bud med mkhas pas mar ram/ 'bru mar gyis lag pa bskus nas ma'i mngal du 'jug ste/ bags kyis bags kyis mngal la myangs nas sngar ji ltar gnas pa bzhin du</text></item>
<item><p>275a6</p><section>dkon brtsegs</section><text>'jog par byed pas lag pas reg par gyur ba na mngal na gnas pa de sdug bsngal chen po mi zad pa dag myong bar 'gyur te/ dga' bo 'di lta ste dper na khye'u 'am bu mo shin du gzhon pa'i lus la la la zhig gis</text></item>
<item><p>275a7</p><section>dkon brtsegs</section><text>mtshon rnon pos lpags pa dang sha gcad nas de'i steng tu thal bas gtor na/ de'i rkyen gyis sdug bsngal chen po myong bar 'gyur ba de bzhin du mngal na gnas pa'i sdug bsngal mi bzad pa rtsub pa yang de 'dra ste/ de lta</text></item>
<item><p>275a8</p><section>dkon brtsegs</section><text>bu'i sdug bsngal myong bar gyur kyang dbang po mchog tu rno ba'i phyir yang dag pa'i dran pa dang ldan pas rnam pa g.yeng bar mi 'gyur te/ dga' bo de ltar na mngal na gnas pa de ma'i mngal na gnas pa'i tshe de lta bu'i sdug</text></item>
<item><p>275b1</p><section>dkon brtsegs</section><text>bsngal myong bar 'gyur ro/ /gzhan yang btsas su nye ba'i tshe na sdug bsngal dang bcas bzhin du 'byung bar 'gyur te/ las kyi rlung gi dbang gis de'i lag pa bsnol nas yan lag dang nying lag bcum ste/ sdug bsngal chen</text></item>
<item><p>275b2</p><section>dkon brtsegs</section><text>po mi bzad pa myong nas/ ma'i mngal nas byung bar gyur pas lus kyi yan lag thams cad sngon por 'gyur te 'di lta ste/ dper na gsar du skrangs pa la reg par mi bzod pa bzhin du bkres skom gyis gdung ba</text></item>
<item><p>275b3</p><section>dkon brtsegs</section><text>dang / snying 'phyang zhing gdung ba dang bcas bzhin du las kyi rlung gi rgyu dang rkyen gyis bus nas mngal nas 'byung bar 'gyur ro/ /mngal nas byung nas kyang phyi rol gyi rlung gis reg par gyur ba na 'di lta ste/ dper na mtshon</text></item>
<item><p>275b4</p><section>dkon brtsegs</section><text>gyis bcad nas thal bas bskus pa ji lta ba bzhin du 'gyur ro/ /lag pa dang gos kyis reg par gyur pa'i tshe na yang thams cad du sdug bsngal mi bzad pa myong bar 'gyur te/ 'di lta bu'i sdug bsngal myong bar gyur</text></item>
<item><p>275b5</p><section>dkon brtsegs</section><text>kyang dbang po rab tu rno ba'i phyir yang dag pa'i dran pa dang ldan pas rnam par g.yeng bar mi 'gyur te/ ma'i mngal du shes bzhin du 'jug pa dang / gnas pa dang / 'byung ba thams cad kyang sdug bsngal ba yin na/</text></item>
<item><p>275b6</p><section>dkon brtsegs</section><text>dga' bo mkhas pa su zhig 'di 'dra ba'i mngal du 'jug pa la mos par byed/ dga' bo de la su zhig ma'i mngal du yang dag par shes bzhin du 'jug cing gnas la yang dag par mi shes pa bzhin du 'byung bar 'gyur</text></item>
<item><p>275b7</p><section>dkon brtsegs</section><text>zhe na/ dga' bo ji ltar 'di ni so so'i skye bo'i sems can kha cig ni rang bzhin gyis tshul khrims srung ba la dga' zhing yang nas yang du dge ba'i phyogs la goms par byed pa dang / rtag tu dngos po mchog la mos shing</text></item>
<item><p>275b8</p><section>dkon brtsegs</section><text>bsod nams rnams mngon par 'du byed pa dang / de'i sems drang zhing bag med par mi byed pa dang / shes rab chung ngu dang ldan pas 'chi ka'i dus kyi tshe 'gyod pa med par gyur ba rgyun du zhugs pa skye ba lan bdun pa</text></item>
<item><p>276a1</p><section>dkon brtsegs</section><text>'am/ rigs nas rigs su skye ba 'am/ lan cig phyir 'ong ba 'am/ bar chad gcig pa dag yin te/ gang zag de dag gis sngar dge ba spyad pas 'chi ka'i dus kyi tshe sdug bsngal nye bar 'ongs shing</text></item>
<item><p>276a2</p><section>dkon brtsegs</section><text>na ba dang tsha ba nyams su myong bar gyur kyang sems la g.yeng ba med par yang dag par dran bzhin du ma'i mngal du zhugs nas chos rnams las kyi dbang gis skye ba dang / thams cad rgyu dang rkyen las skye bar rab tu shes</text></item>
<item><p>276a3</p><section>dkon brtsegs</section><text>so zhes bya ba nas ma'i mngal nas zhes bya ba'i bar du yang snga ma bzhin du rgyas par sbyar te/ de lta bu'i sdug bsngal mi bzad pa tsha zhing rtsub pa rnams myong bar gyur kyang dbang po 'bring dang ldan pa'i phyir yang dag par</text></item>
<item><p>276a4</p><section>dkon brtsegs</section><text>shes bzhin du 'jug cing gnas la/ yang dag par mi shes bzhin du 'byung bar 'gyur te/ mkhas pa su zhig 'di 'dra ba'i mngal du 'jug pa la mos par byed ces bya ba'i bar du yang snga ma bzhin du rgyas par sbyar</text></item>
<item><p>276a5</p><section>dkon brtsegs</section><text>ro/ /dga' bo su zhig yang dag par shes bzhin du ma'i mngal du 'jug la/ yang dag par mi shes bzhin du gnas shing 'byung bar byed ce na/ dga' bo 'di ltar 'di na so so'i skye bo'i sems can kha cig rang bzhin</text></item>
<item><p>276a6</p><section>dkon brtsegs</section><text>gyis tshul khrims srung ba la dga' zhing yang nas yang du dge ba'i phyogs la goms par byed pa dang / rtag tu dngos po mchog la mos shing bsod nams mngon par 'du byed pa zhes bya ba nas 'chi ka'i dus kyi tshe</text></item>
<item><p>276a7</p><section>dkon brtsegs</section><text>'gyod pa med par gyur ba rgyun du zhugs pa skye bar lan bdun pa zhes bya ba la sogs pa'i bar du yang snga ma bzhin du rgyas par sbyar ste/ 'chi ka'i dus kyi tshe sdug bsngal nye bar 'ongs shing na ba dang / tsha ba nyams</text></item>
<item><p>276a8</p><section>dkon brtsegs</section><text>su myong bar gyur kyang sems la g.yeng ba med par yang dag par dran bzhin du ma'i mngal du 'jug par byed de/ dbang po rnon po ma yin pa'i phyir shes bzhin du mngal du 'jug par byed kyang mi shes bzhin du gnas</text></item>
<item><p>276b1</p><section>dkon brtsegs</section><text>shing 'byung bar byed de/ mkhas pa su zhig 'di 'dra ba'i mngal du 'jug pa la mos par byed ces bya ba la sogs pa yang snga ma bzhin du rgyas par sbyar ro/ /dga' bo su zhig yang dag par mi shes bzhin du 'jug</text></item>
<item><p>276b2</p><section>dkon brtsegs</section><text>pa dang / gnas pa dang / 'byung bar byed ce na/ 'di ltar 'di na so so'i skye bo'i sems can kha cig tshul khrims yongs su dag pa 'bral ba la dga' zhing dge ba'i phyogs sgrub par mi byed pa rtag tu dngos po ngan</text></item>
<item><p>276b3</p><section>dkon brtsegs</section><text>pa la mos shing sdig pa rnams spyod pa/ sems kyi rang bzhin mi drang zhing bag med pa mang ba/ shes rab dang mi ldan pa dag longs spyod la mngon par zhen cing ser sna byas pa dang / rtag tu lag pa bskums</text></item>
<item><p>276b4</p><section>dkon brtsegs</section><text>nas gzhan dag la rkyong zhing gtong bar mi byed pa dang / rtag tu re ba dang bcas shing sems rab tu dul bar ma gyur ba dang / lta ba dang / spyod pa phyin ci log tu gyur pas 'chi ka'i dus kyi tshe 'gyod pa dang bcas</text></item>
<item><p>276b5</p><section>dkon brtsegs</section><text>shing sdig pa mi dge ba'i las mngon du gyur pas 'chi ka'i dus kyi tshe sdug bsngal mi bzad pa dang / tsha ba dang / rtsub pa dang / yid du mi 'ong ba dag gis rab tu gzir cing de'i sems rnam par g.yeng bar byed pas</text></item>
<item><p>276b6</p><section>dkon brtsegs</section><text>sdug bsngal gyi dbang gis bdag ni su zhig gang nas 'dir 'ongs/ de gang du 'gro bar 'gyur zhes rab tu mi shes pas dga' bo 'di ni dus gsum du yang dag par shes bzhin med pa zhes bya ste rgyas par gong ma bzhin</text></item>
<item><p>276b7</p><section>dkon brtsegs</section><text>du sbyar ro/ /dga' bo sems can de dag mir skyes nas de lta bu'i sdug bsngal tshad med pa dang ldan par 'gyur mod kyi 'on kyang de dag ni gnas mchog tu gyur ba yin pas bskal pa bye ba brgya stong tshad med pa snyed</text></item>
<item><p>276b8</p><section>dkon brtsegs</section><text>du yang mi'i lus shin du rnyed par dka' ba yin no/ /gal te mtho ris su skyes par gyur na yang rtag tu ltung bas 'jigs pas sdug pa dang bral ba'i sdug bsngal dang ldan te/ 'chi ba'i dus kyi tshe lha gzhan rnams kyis</text></item>
<item><p>277a1</p><section>dkon brtsegs</section><text>'di skad du khyod bde 'gro'i 'jig rten du skye bar gyur cig /bde 'gro'i 'jig rten gang zhe na/ 'di lta ste/ de ni mi'i 'gro ba gang yin pa'o zhes zer bas mi'i 'gro ba ni shin du rnyed par dka' ba yin</text></item>
<item><p>277a2</p><section>dkon brtsegs</section><text>la/ khom pa dang ldan pa ni de bas kyang ches shin du rnyed par dka'o/ /ngan 'gro gang zhe na/ 'di lta ste/ ngan song gsum po dag gang yin pa'o/ /sems can dmyal ba'i 'gro ba ni rtag tu sdug bsngal mi bzad pa/ shin</text></item>
<item><p>277a3</p><section>dkon brtsegs</section><text>du yid du mi 'ong ba/ rab tu tsha zhing rtsub pa dag myong bar 'gyur bas dpe byar yang mi nus so/ /yid dgas kyi 'gro ba ni rang bzhin gyis zhe sdang mang ba/ rab tu mnyen zhing dul ba'i sems med pa/ g.yo sgyu dang</text></item>
<item><p>277a4</p><section>dkon brtsegs</section><text>bcas pa/ gsod cing gnod par byed pa/ lag pa khrag gis bskus pa/ byams pa dang / snying rje med pa/ byad bzhin mi sdug pa/ mthong na 'jigs su rung ba/ gal te mi dang nye bar gyur na yang bkres pa dang /</text></item>
<item><p>277a5</p><section>dkon brtsegs</section><text>skom pa'i sdug bsngal myong bar byed pas rtag par sgrib pa dang bcas shing thogs pa dang bcas pa yin no/ /dud 'gro'i skye gnas kyi 'gro ba ni tshad med dpag tu med de/ don gyi spyod pa dang mi ldan pa/ bsod nams</text></item>
<item><p>277a6</p><section>dkon brtsegs</section><text>kyi spyod pa dang mi ldan pa/ chos kyi spyod pa dang mi ldan pa/ dge ba'i spyod pa dang mi ldan pa/ drang po'i spyod pa dang mi ldan pa/ phan tshun gcig la gcig za ba dang / mthu dang ldan pa rnams mthu chung ba dag la za bar</text></item>
<item><p>277a7</p><section>dkon brtsegs</section><text>byed pa dag yin no/ /dud 'gro'i skye gnas kha cig ni mun par skyes/ mun par rgas/ mun par 'chi ba'i dus byed cing / mi gtsang ba'i gnas gcin rkyag gi nang du gnas nas re 'ga' snang ba dang bcas pa yang</text></item>
<item><p>277a8</p><section>dkon brtsegs</section><text>yod de/ 'di lta ste/ phye ma leb dang / sbrang ma dang / sro shig dang / tre la ta lta bu rnams so/ /gzhan yang rtag par mun pa'i nang du skyes/ mun pa'i nang du rgas par gyur ba tshad med dpag tu med pa dag yod de/ de ni</text></item>
<item><p>277b1</p><section>dkon brtsegs</section><text>tshe rabs snga ma la mir gyur ba na glen zhing gti mug pas chos yang dag pa ma mnyan pa/ lus dang ngag dang yid thal rangs su gtong zhing 'dod pa lnga la mngon par zhen par gyur pa/ sdig pa mi dge ba'i las mang po</text></item>
<item><p>277b2</p><section>dkon brtsegs</section><text>mngon par 'dus byas pas de'i rigs su skyes nas glen zhing rmongs pa'i sdug bsngal myong bar 'gyur ba dag yin no/ /dga' bo gzhan yang dud 'gro'i skye gnas pa'i sems can chu'i nang du skyes nas chu'i nang du rgas/</text></item>
<item><p>277b3</p><section>dkon brtsegs</section><text>chu'i nang du dus byed par 'gyur ba tshad med dpag tu med pa dag yod de/ 'di lta ste/ nya dang / ru sbal dang / sbal pa dang / sbal pa dkar po dang / ba lu ka lta bu rnams te/ thams cad kyang tshe rabs snga ma la lus dang ngag</text></item>
<item><p>277b4</p><section>dkon brtsegs</section><text>dang / yid kyi las mi dge ba'i dbang gis zhes bya ba la sogs pa yang gong ma bzhin du rgyas par sbyar ro/ /dga' bo gzhan yang dud 'gro'i skye gnas pa'i sems can bshang pa dang gci ba'i dri tshor na myur du der song nas</text></item>
<item><p>277b5</p><section>dkon brtsegs</section><text>bza' ba dang / btung bar byed pa tshad med dpag tu med pa snyed yod de/ 'di lta ste/ phag dang / lug dang / khyim bya dang / khyi dang / wa dang / bya rgod dang / bya rog dang / sbrang bu dang / sbur ba dang / gcan zan rnams te/ thams</text></item>
<item><p>277b6</p><section>dkon brtsegs</section><text>cad kyang tshe rabs snga ma'i sdig pa mi dge ba'i las kyi dbang gis de lta bu'i rnam par smin pa myong bar 'gyur ro/ /dga' bo gzhan yang dud 'gro'i skye gnas pa rtag tu rtswa dang shing dang mi gtsang ba'i dngos po rnams za</text></item>
<item><p>277b7</p><section>dkon brtsegs</section><text>zhing 'thung par byed pa tshad med dpag tu med pa snyed yod de/ 'di lta ste/ glang po che dang / rta dang / rnga mo dang / ba lang dang / bong bu dang / dre'u la sogs pa lta bu rnams te/ de dag thams cad kyang tshe rabs snga ma'i</text></item>
<item><p>277b8</p><section>dkon brtsegs</section><text>las mi dge ba'i dbang gis ji srid 'tsho'i bar du de lta bu'i rnam par smin pa myong bar 'gyur ro/ /gzhan yang dga' bo kye ma kye hud srid par 'khor ba'i rgya mtsho 'di ni 'bar ba/ rab tu 'bar ba/ mchog tu 'bar ba/</text></item>
<item><p>278a1</p><section>dkon brtsegs</section><text>shin tu mchog tu 'bar ba yin pas sems can 'ga' tsam yang des ma bsregs shing ma brtsos pa med de/ de yang mig dang / rna ba dang / sna dang / lce/ lus dang / yid kyi me rab tu 'bar ba'i 'dod</text></item>
<item><p>278a2</p><section>dkon brtsegs</section><text>pas mngon du snang ba'i yul gzugs dang / sgra dang / dri dang / ro dang / reg bya dang / chos yongs su gnyer ba'i dbang gis de ltar gyur ba yin no/ /dga' bo 'bar rab tu 'bar bar byed pa'i me gang zhe na/ 'di lta ste/</text></item>
<item><p>278a3</p><section>dkon brtsegs</section><text>'dod chags dang / zhe sdang dang / gti mug gi me dang / skye ba dang / rga ba dang / na ba dang / 'chi ba'i me dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa'i me dag gis rtag</text></item>
<item><p>278a4</p><section>dkon brtsegs</section><text>tu bsregs shing 'bar bar byed pas 'ga' tsam yang de las thal ba med do/ /dga' bo le lo rab tu gnas pa dag ni sdug bsngal mang po myong zhing nyon mongs pas kun du bkris nas sdig pa mi dge ba'i chos mngon</text></item>
<item><p>278a5</p><section>dkon brtsegs</section><text>par 'dus byas pas 'khor bar 'khor ba yang nye bar zhi zhing rgyun chad par mi 'gyur ro/ /brtson 'grus brtsams pa gang yin pa de dag ni bde ba mang du myong zhing brtul ba'i sems skyed par byed pas nyon mongs pa</text></item>
<item><p>278a6</p><section>dkon brtsegs</section><text>yongs su bsal nas dge ba'i chos bsgoms pa'i rab tu brtson pa mi gtong ba la rgyun 'chad pa med do/ /de lta bas na deng khyod kyi lus 'di'i lpags pa dang / sha dang / chu ba dang / rus pa dang / khrag dang / rtsa rgyus dang /</text></item>
<item><p>278a7</p><section>dkon brtsegs</section><text>rkang rnams ni ring po mi thogs par gyes shing 'jig par 'gyur ro snyam du so sor brtags nas rtag par sems rtse gcig tu le lo mi bya bar mngon sum du ma byas pa mngon sum du bya ba'i phyir nan tan brtson 'grus</text></item>
<item><p>278a8</p><section>dkon brtsegs</section><text>kyis de ltar bslab par bya'o/ /dga' bo nga ni 'jig rten pa rnams dang rtsod par mi byed na 'on kyang 'jig rten pa rnams ni nan gyis nga dang rtsod par byed do/ /de ci'i phyir zhe na/ /gang chos shes pa rnams ni gzhan dang rtsod</text></item>
<item><p>278b1</p><section>dkon brtsegs</section><text>par mi byed de/ /bdag dang bdag gir 'dzin pa dang bral ba yin na su dang lhan cig rtsod par byed/ 'on kyang mthong ba dang / shes pa med pa dag yang dag pa ma yin pa'i 'dzin pa skyed bar byed pa'i phyir ngas yang dag par mngon par</text></item>
<item><p>278b2</p><section>dkon brtsegs</section><text>rdzogs par sangs rgyas nas 'di skad du ngas ni chos rnams gang yang mi shes pa med do zhes smras pa yin te/ dga' bo ngas de skad smras pa de la tha dad du gyur ba yod dam/ dga' bos gsol pa/ bcom ldan 'das de ni ma mchis</text></item>
<item><p>278b3</p><section>dkon brtsegs</section><text>te/ de bzhin gshegs pas de skad gsungs pa la gzhan du 'gyur ba ma mchis so/ /bcom ldan 'das kyis bka' stsal pa/ legs so legs so/ /dga' bo de bzhin gshegs pa'i gsung la gdon mi za bar tha dad du gyur ba med</text></item>
<item><p>278b4</p><section>dkon brtsegs</section><text>pas de bzhin gshegs pa ni yang dag par gsung ba/ bden par gsung ba de bzhin nyid du gsung ba/ tha mi dad par gsung ba/ slu ba med par gsung ba/ 'jig rten pa rnams la yun ring por phan pa dang / bde ba dang /</text></item>
<item><p>278b5</p><section>dkon brtsegs</section><text>phan yon chen po thob par mdzad pa/ lam mkhyen pa/ lam rig pa/ lam ston pa/ lam 'byed pa/ lam 'dren pa/ de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su</text></item>
<item><p>278b6</p><section>dkon brtsegs</section><text>ldan pa/ bde bar gshegs pa/ 'jig rten mkhyen pa/ bla na med pa/ skyes bu 'dul ba/ kha lo sgyur pa/ lha dang mi rnams kyi ston pa sangs rgyas bcom ldan 'das su gyur ba yin no/ /'jig rten pa rnams ni shes pa</text></item>
<item><p>278b7</p><section>dkon brtsegs</section><text>med pa/ mngon par yid ches pa med pa/ /rtag par dbang po rnams kyi bran byed pa/ lag mthil na yod pa/ kho na mthong zhing don chen po la mi lta ba/ sla ba'i dngos po mi sgrub par gang bya dka' ba rgyun du byed pa yin</text></item>
<item><p>278b8</p><section>dkon brtsegs</section><text>no/ /dga' bo shes rab dang ldan pa'i spyod yul 'di ltar re shig zhog la deng khyod kyis sha'i mig gis lta bas shes pa dang mthong ba ji snyed pa dag yang dag pa ma yin par so sor brtags na de nyid rnam par thar pa zhes</text></item>
<item><p>279a1</p><section>dkon brtsegs</section><text>bya bas/ dga' bo khyod nga la dad pa'i phyir ma 'gro shig /nga la 'dun pa'i phyir 'brang bar ma byed cig /nga'i tshig la rton par ma byed cig /nga'i mtshan ma la rtog par ma byed cig /dge sbyong gi lta ba dang</text></item>
<item><p>279a2</p><section>dkon brtsegs</section><text>shes pa'i rjes su ma 'brang shig /dge sbyong la gus pa ma skyed cig /'di skad du dge sbyong gau ta ma ni bdag gi ston pa chen po yin no zhes ma zer bar ngas mngon par rdzogs par sangs rgyas pa'i chos gang yin pa de gcig</text></item>
<item><p>279a3</p><section>dkon brtsegs</section><text>pu dben par song la yid la bsams te/ 'jal bar gyis shig /so sor rtogs shig /rtag par mang du sgoms shig /sems rtse gcig tu chos rnams so sor brtags te/ chos de dag las bsgom pa'i 'du shes yongs</text></item>
<item><p>279a4</p><section>dkon brtsegs</section><text>su rdzogs par byas te/ yang dag pa'i dran pa la gnas nas bdag nyid kyi gling du byos shig /bdag nyid kyi gnas dang / skyabs byos shig chos kyi gling byos shig /chos kyi gnas dang skyabs byos shig dang / de las gzhan</text></item>
<item><p>279a5</p><section>dkon brtsegs</section><text>pa'i gling dang / gnas dang / skyabs med do/ /dga' bo ji ltar na dge slong bdag nyid du gyur ba dang / bdag nyid gnas dang / skyabs su gyur ba dang / chos gling du gyur ba dang / chos gnas dang skyabs su gyur cing de las</text></item>
<item><p>279a6</p><section>dkon brtsegs</section><text>gzhan pa'i gling dang / de las gzhan pa'i gnas dang / skyabs med par gyur ba yin zhe na/ dga' bo 'di ltar dge slong gang la la zhig bdag nyid kyi nang gi lus la lus kyi rjes su lta ba la rab tu gnas nas brtson</text></item>
<item><p>279a7</p><section>dkon brtsegs</section><text>'grus kyi dran pa rtse gcig tu byas pas yang dag pa'i shes pa thob nas 'jig rten pa'i khong khro ba ji snyed pa dag rtag tu yid la sems shing rab tu dul bar gyur ba gang yin pa de ni nang gi lus la lus kyi rjes su lta ba</text></item>
<item><p>279a8</p><section>dkon brtsegs</section><text>zhes bya ste/ gang gis phyi rol gyi lus dang / nang dang phyi rol dang gnyi ga'i lus la rjes su lta ba yang de bzhin no/ /dga' bo de'i 'og tu kun 'byung ba'i chos la lus su bltas nas rab tu gnas pa dang / 'gog pa'i</text></item>
<item><p>279b1</p><section>dkon brtsegs</section><text>chos su bltas nas rab tu gnas pa yang byed la/ gzhan yang kun 'byung ba dang / 'gog pa'i chos gnyis la lus kyi rjes su lta zhing gnas par byed pa nyid kyi lus 'di la yang dag par dran par byed pas res 'ga'</text></item>
<item><p>279b2</p><section>dkon brtsegs</section><text>ni shes pa kho na dang ldan par 'gyur/ res 'ga' ni mthong ba kho na dang ldan par 'gyur/ res 'ga' ni dran pa kho na dang ldan par 'gyur zhing rten pa med par gnas par 'gyur bas 'jig rten 'di la blang bar bya ba</text></item>
<item><p>279b3</p><section>dkon brtsegs</section><text>ci yang med par rab tu shes par 'gyur te/ de ltar na dga' bo 'di ni dge slong bdag nyid kyi nang gi lus la lus kyi rjes su lta ba la gnas pa zhes bya ste/ phyi rol gyi lus dang / nang dang phyi rol gnyis ga'i lus la lta ba</text></item>
<item><p>279b4</p><section>dkon brtsegs</section><text>yang de bzhin no/ /de'i 'og tu nang gi tshor ba dang / phyi rol gyi tshor ba dang / nang dang phyi rol gnyis ga'i tshor bar lta ba la rab tu gnas pa dang / nang gi sems dang / phyi rol gyi sems dang / nang dang phyi rol gnyis ga'i</text></item>
<item><p>279b5</p><section>dkon brtsegs</section><text>sems su lta ba la gnas pa dang / nang gi chos dang / phyi rol gyi chos dang / nang dang phyi rol gnyis ga'i chos su lta ba la rab tu gnas nas brtson 'grus kyis dran pa rtse gcig tu byas pas yang dag par shes pa thob</text></item>
<item><p>279b6</p><section>dkon brtsegs</section><text>nas 'jig rten pa'i khong khro ba ji snyed pa dag rtag tu yid la mi sems shing rab tu dul bar gyur nas kun 'byung ba'i chos su bltas te rab tu gnas pa dang / 'gog pa'i chos su bltas nas rab tu gnas</text></item>
<item><p>279b7</p><section>dkon brtsegs</section><text>par yang byed la/ gzhan kun 'byung ba dang / 'gog pa'i chos gnyis la chos su bltas nas rab tu gnas par byed pa nyid kyis lus 'di nyid la yang dag par dran par byed pas res 'ga' ni shes pa kho na dang</text></item>
<item><p>279b8</p><section>dkon brtsegs</section><text>ldan par 'gyur/ res 'ga' ni mthong ba kho na dang ldan par 'gyur/ re 'ga' ni dran pa kho na dang ldan par 'gyur bas 'jig rten 'di la blang bar bya ba ci yang med pa rab tu shes par 'gyur te/ de ltar na dga'</text></item>
<item><p>280a1</p><section>dkon brtsegs</section><text>bo 'di ni dge slong bdag nyid gling du gyur ba dang / bdag nyid gnas dang skyabs su gyur ba dang / chos gling du gyur ba dang / chos gnas dang skyabs su gyur cing de las gzhan pa'i gling med pa dang / de</text></item>
<item><p>280a2</p><section>dkon brtsegs</section><text>las gzhan pa'i gnas dang skyabs med pa zhes bya'o/ dga' bo skyes bu rang bzhin drang zhing g.yo sgyu spangs pa gang la la zhig snga dro'i dus kyi tshe nga'i thad du 'ongs pa la ngas dbang po ji lta ba bzhin du dge ba'i</text></item>
<item><p>280a3</p><section>dkon brtsegs</section><text>chos de la rjes su bstan nas de phyi dro'i dus kyi tshe bdag nyid thob pa dang ldan par gyur la/ phyi dro'i dus kyi tshe chos rjes su bstan pa yang bdag nyid thob pa dang ldan par smra bar byed pas na/ dga' bo ngas</text></item>
<item><p>280a4</p><section>dkon brtsegs</section><text>legs par bstan pa'i chos ni mthong ba'i chos la mngon sum du rtogs pa/ rab tu gdung ba sel bar byed pa/ dus dang dbang po dang rab tu 'tsham par 'gyur ba/ thabs dang ldan pa rang gis rig pa'i chos</text></item>
<item><p>280a5</p><section>dkon brtsegs</section><text>legs par skyob par byed pa yin pas gang gis nga'i mngon sum du chos bstan pa thos par gyur na mya ngan las 'das pa'i rjes su 'thun par 'gyur zhing byang chub la gzhol bar byed pa gang yin pa 'di ni nga'i mkhyen</text></item>
<item><p>280a6</p><section>dkon brtsegs</section><text>pa yin te/ de lta bas na deng khyod kyis bdag gi don dang / gzhan gyi don dang / gnyis ga'i don de lta bu mthong nas chos 'di la rtag par yang dag par brlabs te/ rab tu byung ba'i chos bag yod par bsgrubs nas chud</text></item>
<item><p>280a7</p><section>dkon brtsegs</section><text>mi gzan cing 'bras bu khyad par du 'phags pa 'dus ma byas kyi bde ba thob par byas nas gzhan gyis byin pa'i chos gos dang / bsod snyoms dang / mal cha dang / na ba'i gsos sman la sogs pa blang bar bya</text></item>
<item><p>280a8</p><section>dkon brtsegs</section><text>zhing sbyin bdag rnams bsod nams kyi phan yon chen po thob pa dang / 'bras bu rnam par smin pa khyad par du 'phags pa yangs shing rgya che ba dag 'thob par 'gyur bar de ltar dga' bo khyod kyis bslab par bya'o/ /</text></item>
<item><p>280b1</p><section>dkon brtsegs</section><text>gzhan yang dga' bo gzugs 'ga' tsam yang rjes su chags par bya ba 'am/ ma 'ongs pa'i dus na rnam par 'gyur zhing 'jig par mi 'gyur ba gang yang med de de'i gnas med do/ /gang yang mya ngan dang / smre sngags</text></item>
<item><p>280b2</p><section>dkon brtsegs</section><text>'don pa dang / nyon mongs pa mi skyed pa gang yang med de de'i gnas med do/ /dga' bo 'di ji snyam du sems/ gzugs de rtag pa zhig yin nam/ 'on te mi rtag pa zhig yin/ btsun pa de ni rang bzhin gyis</text></item>
<item><p>280b3</p><section>dkon brtsegs</section><text>mi rtag pa lags so/ /dga' bo gal te rang bzhin gyis mi rtag pa yin na ci de bde ba cig yin nam/ 'on te sdug bsngal ba zhig yin/ btsun pa de ni sdug bsngal ba lags so/ /gang mi rtag cing</text></item>
<item><p>280b4</p><section>dkon brtsegs</section><text>sdug bsngal ba de ni rnam par 'gyur zhing 'jig pa'i chos can yin na nga'i nyan thos 'phags pa mang du thos pa dang ldan pa dag ci gzugs 'di ni bdag yin no/ /bdag ni gzugs rnams dang ldan no/ /</text></item>
<item><p>280b5</p><section>dkon brtsegs</section><text>gzugs ni bdag gi yin no/ /bdag ni gzugs la gnas so zhes khas len par byed dam/ gsol pa/ bcom ldan 'das de ni ma lags so/ /'di ji snyam du sems/ ci tshor ba dang /</text></item>
<item><p>280b6</p><section>dkon brtsegs</section><text>'du shes dang / 'du byed dang / rnam par shes pa de dag rtag pa zhig yin nam/ 'on te mi rtag pa zhig yin/ btsun pa thams cad rang bzhin gyis mi rtag pa lags so/ /dga' bo gal te rang bzhin</text></item>
<item><p>280b7</p><section>dkon brtsegs</section><text>gyis mi rtag pa yin na ci bde ba zhig yin nam/ 'on te sdug bsngal ba zhig yin/ btsun pa sdug bsngal ba lags so/ /gang mi rtag cing sdug bsngal ba de ni rnam par 'gyur zhing 'jig pa'i chos can</text></item>
<item><p>280b8</p><section>dkon brtsegs</section><text>yin na/ nga'i 'phags pa nyan thos mang du thos pa dang ldan pa dag ci tshor ba la sogs pa 'di dag ni bdag yin no/ /bdag ni tshor ba la sogs pa dang ldan no/ /tshor ba la sogs pa ni bdag gi yin no/ /bdag ni tshor ba la sogs pa la</text></item>
<item><p>281a1</p><section>dkon brtsegs</section><text>gnas so zhes khas len par byed dam/ bcom ldan 'das de ni ma lags so/ /de lta bas na ji tsam du gzugs su gyur ba 'das pa 'am/ ma 'ongs pa 'am/ da ltar byung ba</text></item>
<item><p>281a2</p><section>dkon brtsegs</section><text>'am/ nang gi 'am/ phyi rol gyi 'am/ rags pa 'am/ phra ba 'am/ bzang po 'am/ ngan pa 'am/ thag ring ba 'am/ thag nye ba yang rung ste/ ji tsam du gzugs su gyur ba thams cad kyang bdag</text></item>
<item><p>281a3</p><section>dkon brtsegs</section><text>ma yin la/ bdag kyang gzugs dang ldan pa ma yin pa dang / gzugs kyang bdag ni ma yin la/ bdag kyang gzugs la gnas pa ma yin par rig par bya'o/ /de bzhin du yang dag pa'i</text></item>
<item><p>281a4</p><section>dkon brtsegs</section><text>dran pa dang / yang dag pa'i shes rab kyis ji tsam du tshor ba dang / 'du shes dang / 'du byed dang rnam par shes par gyur ba 'das pa 'am/ ma 'ongs pa 'am/ da ltar byung ba 'am/ nang gi 'am/</text></item>
<item><p>281a5</p><section>dkon brtsegs</section><text>phyi rol gyi 'am/ rags pa 'am/ phra ba 'am/ bzang po 'am/ ngan pa 'am/ thag ring ba 'am/ thag nye ba yang rung ste/ de dag thams cad kyang bdag ma yin la bdag kyang de dag dang ldan</text></item>
<item><p>281a6</p><section>dkon brtsegs</section><text>pa ma yin pa dang / de dag kyang bdag gi ma yin la/ bdag kyang de dag la gnas pa ma yin par legs par so sor brtag par bya'o/ /de bzhin du yang dag pa'i dran pa dang / yang</text></item>
<item><p>281a7</p><section>dkon brtsegs</section><text>dag pa'i shes rab kyis nga'i nyan thos 'phags pa mang du thos pa dang ldan pa dag ni 'di ltar gzugs la so sor brtags nas yongs su skyo ba skye ba dang / gzhan yang tshor ba dang / 'du shes</text></item>
<item><p>281a8</p><section>dkon brtsegs</section><text>dang / 'du byed dang / rnam par shes pa la so sor brtags nas yongs su skyo ba skye bar 'gyur ro/ /gal te skyo bar gyur na mngon par zhen par mi byed do/ /mngon par zhen pa med pas rnam par</text></item>
<item><p>281b1</p><section>dkon brtsegs</section><text>grol ba thob par 'gyur ro/ /rnam par grol nas bdag rnam par grol lo snyam du shes pas 'di skad du bdag gi skye ba zad do/ /tshangs par spyod pa yang dag par spyod do/ /bya ba byas pas yang</text></item>
<item><p>281b2</p><section>dkon brtsegs</section><text>srid pa phyi ma len par mi 'gyur ro zhes sgrogs par 'gyur ro snyam du so sor brtag par bya'o/ /de'i tshe bcom ldan 'das kyis chos kyi rnam grangs 'di bka' stsal pa na/ tshe dang ldan pa</text></item>
<item><p>281b3</p><section>dkon brtsegs</section><text>dga' bo rdul spangs shing dri ma dang bral nas chos kyi mig rnam par dag pa thob par gyur to dge slong lnga brgya po rnams ni zag pa rnams las sems rnam par grol ba thob par gyur to/ /de nas</text></item>
<item><p>281b4</p><section>dkon brtsegs</section><text>de'i tshe bcom ldan 'das kyis yang tshigs su bcad de dga' bo la bkal stsal pa/ gang la mnyam bzhag sems med pas/ /rnam dag ye shes med pas na/ /zag pa rnams ni spong mi 'gyur/ /</text></item>
<item><p>281b5</p><section>dkon brtsegs</section><text>de bas khyod kyis nan tan bsgrubs/ /khyod kyis rnal 'byor rtag bsgoms la/ /phung po skye 'gag shes par gyis/ /rnam dag gal te rdzogs gyur na/ /lha rnams kun ni dga' bar 'gyur/ /</text></item>
<item><p>281b6</p><section>dkon brtsegs</section><text>mdza' bshes lhan cig 'brel dga' zhing / /phan tshun 'drul zhing chags pa dang / /thob dang grags pa mngon zhen pa/ /dga' bo khyod kyis kun spongs shig /khyim pa dang ni rab byung la/ /</text></item>
<item><p>281b7</p><section>dkon brtsegs</section><text>bsten cing bshes ni ma byed par/ /'khor ba'i rgya mtsho 'di'i soms la/ /sdug bsngal mthar ni phyin par byos/ /dang po mer mer po las ni/ /sha yi chu bur skye bar 'gyur/ /chu bur las</text></item>
<item><p>281b8</p><section>dkon brtsegs</section><text>ni ltar ltar skye/ /ltar ltar po las mkhrang bar 'gyur/ /mkhrang ba rnam par gyur nas ni/ /mgo dang yan lag bzhi skye bas/ /rus pa 'dus nas lus grub pa/ /thams cad las kyi rgyu las byung / /</text></item>
<item><p>282a1</p><section>dkon brtsegs</section><text>mgo thod rus pa dgu 'dus shing / /'gram pa'i rus pa gnyis 'brel te/ /so ni sum bcu rtsa gnyis ldan/ /de yi rtsa ba'ang de bzhin no/ /rna rtsa gnya' ba'i rus pa dang / /</text></item>
<item><p>282a2</p><section>dkon brtsegs</section><text>rkan dang sna yi rus pa dang / /brang dang mid pa'i rus pa dang / /bsdus na rus pa nyi shu yod/ /mig la rus pa bzhi yod de/ /phrag pa byin pa zung gnyis yod/ /lag pa gnyis dang sor mo rnams/ /</text></item>
<item><p>282a3</p><section>dkon brtsegs</section><text>bsdus na rus pa lnga bcu yod/ /ltag rgyab rus pa brgyad yod de/ /sgal tshigs la ni sum bcu gnyis/ /'di dag kun la rtsa yod pas/ /de yi grangs ni cha bzhir 'gyur/ /rtsib logs</text></item>
<item><p>282a4</p><section>dkon brtsegs</section><text>g.yas pa'i rus pa ni/ /phan tshun 'brel pa bcu gsum yod/ /rtsibs logs g.yon 'brel skye ba yi/ /rus pa dag ni bcu gsum yod/ /rus pa'i lu gu rgyud 'di dag / /gsum gsum</text></item>
<item><p>282a5</p><section>dkon brtsegs</section><text>dag ni phan tshun 'brel/ /gnyis gnyis dag ni tshigs ldan te/ /lhag ma gzhan ni 'brel pa med/ /g.yas g.yon brla ni gnyis po la/ /bsdus na rus pa lnga bcu yod/ /lus nang 'brel pa'i</text></item>
<item><p>282a6</p><section>dkon brtsegs</section><text>rus pa ni/ /bsdoms nas sum brgya drug bcu yod/ /rus rigs phan tshun 'brel na ni/ /sems can lus ni grub yin zhes/ /yang dag sangs rgyas mkhyen pa yis/ /bden tshig tu ni</text></item>
<item><p>282a7</p><section>dkon brtsegs</section><text>gsungs pa yin/ /rkang mthil nas ni mgo yi bar/ /mi gtsang 'dres shing mi brtan pa/ /de dag lhan cig lus bsgrubs pas/ /nyams chung 'dam bu'i khyim dang 'dra/ /rus</text></item>
<item><p>282a8</p><section>dkon brtsegs</section><text>pa 'ba' shig gzer pu med/ /sha khrag kun du bskus pas na/ mi gtsang 'khrul 'khor rab 'dra zhing / /sgyu mas sprul pa'i gzugs brnyan 'dra/ /lus 'di rtsa rgyus dkris nas ni/ /</text></item>
<item><p>282b1</p><section>dkon brtsegs</section><text>lpags pa gsher bas g.yogs pas na/ /gnas gud rma yi sgo yod par/ /de lta bur ni blta bar bya/ /kun nas gcin rkyag mi gtsang ba/ /rtag tu gang zhing 'dzag pas na/ /dper na bang ba</text></item>
<item><p>282b2</p><section>dkon brtsegs</section><text>rdol rnams su/ /'bru rnams sna tshogs bkang ba ltar/ /lus 'di yang ni de bzhin te/ /mi gtsang sna tshogs rab tu gang / /rus pa'i 'khrul 'khor g.yo bas na/ /nyams chung snying po ci yang</text></item>
<item><p>282b3</p><section>dkon brtsegs</section><text>med/ /byis pa'i skye bo rtag tu chags/ /mkhas pa dag ni zhen mi byed/ /mchil snabs rdul ni rtag tu 'bab/ /rnag khrag dag gis rgyun du gang / /zhag ser 'o ma lhan cig 'dres/ /</text></item>
<item><p>282b4</p><section>dkon brtsegs</section><text>glad rgyas dag ni glad pas gang / /snying khar bad kan rgyun du 'byung / /nang gi zhu dang ma zhu'i gnas/ /glad rgyas dang ni lpags pa dang / /snying dang nang grol glo mchin dang / /'di la sogs pa'i</text></item>
<item><p>282b5</p><section>dkon brtsegs</section><text>rul myags dang / /mi gtsang rnams dang lhan cig gnas/ /sdig pa'i lus ni 'jigs rung bas/ /'di nyid bdag gi dgra yin na/ /shes med 'dod la zhen pa yi/ /blun po rtag tu</text></item>
<item><p>282b6</p><section>dkon brtsegs</section><text>phangs par byed/ /'di 'dra'i mi gtsang lus 'di ni/ /grong khyer rnying ba 'dra bas na/ /nyin mtshan nyon mongs rab gzir cing / /skad cig mi gnas kun du 'khyam/ /rus par grong khyer brtsig</text></item>
<item><p>282b7</p><section>dkon brtsegs</section><text>par byed/ /sha dang khrag gis zhal zhal bskus/ /'dod sdang gti mug tshon bkye nas/ /ci rigs par ni rgyan par byed/ /rus pa'i grong khyer skyug bro ba/ /sha khrag 'brel cing 'dus pas na/ /</text></item>
<item><p>282b8</p><section>dkon brtsegs</section><text>rtag tu sdug pa'i grogs po yis/ /phyi nang sdug bsngal gdung bar byed/ /dga' bo khyod kyis shes par byos/ /ngas ni ji skad bstan pa bzhin/ /nyin mtshan rtag tu dran byos la/ /'dod pa'i</text></item>
<item><p>283a1</p><section>dkon brtsegs</section><text>yul la sems ma byed/ /gal te 'dod pa spong 'dod na/ /rtag tu de bzhin rab sgoms la/ /rnam grol yongs su btsal bar gyis/ /myur du 'khor ba'i rgya mtsho 'da'/ /bcom ldan</text></item>
<item><p>283a2</p><section>dkon brtsegs</section><text>'das kyis mngal du 'jug pa'i chos kyi rnam grangs 'di bka' stsal pa na/ /tshe dang ldan pa dga' bo dang / dge slong lnga brgya po de dag rab tu dga' bar gyur pas/ bcom ldan 'das kyis</text></item>
<item><p>283a3</p><section>dkon brtsegs</section><text>gsungs pa la mngon par bstod do/ /de'i tshe tshe dang ldan pa dga' bo 'khor ba'i rgya mtsho 'brog dgon pa las yang dag par 'das te/ mthar thug pa'i bde ba mya ngan las 'das pa'i gnas su phyin</text></item>
<item><p>283a4</p><section>dkon brtsegs</section><text>nas dgra bcom pa'i 'bras bu thob par gyur pas bdag nyid shin du dga' bar gyur nas tshigs su bcad de smras pa/ /gus sems khrus ni bstabs pa dang / chu gtsang byug spos phul ba dang /</text></item>
<item><p>283a5</p><section>dkon brtsegs</section><text>bsod nams rnams ni bsgrubs pas na/ /rnam smin mchog 'di thob pa yin/ /de nas 'khor mang po rnams de skad ces smras pa thos pas thams cad the tshom du gyur nas the tshom bcad pa'i phyir</text></item>
<item><p>283a6</p><section>dkon brtsegs</section><text>ston pa chen po la 'di skad ces gsol to/ /brtsun pa tshe dang ldan pa dga' bo 'dis sngon sug las ci bgyis na de'i rnam par smin pas lus kyi mdog gser gyi kha dog lta bur gyur la/ mtshan</text></item>
<item><p>283a7</p><section>dkon brtsegs</section><text>sum bcu dang ldan pas bdag nyid brgyan cing bcom ldan 'das kyi sku bas sor bzhis thung bar gyur/ ci'i slad du 'dod pa'i yul la shin du mngon par zhen pa las ston pa chen pos thugs brtse</text></item>
<item><p>283a8</p><section>dkon brtsegs</section><text>bar dgongs nas mthus 'khor ba'i rgya mtsho las bsgral te/ /thabs kyis shin du mthar thug pa'i mya ngan las 'das pa la rnam par gzhag pa bkas bshad du gsol/ bcom ldan 'das kyis bka'</text></item>
<item><p>283b1</p><section>dkon brtsegs</section><text>bstsal pa/ dge slong dag dge slong dga' bos sngon las mngon par 'dus byas pa'i 'bras bu rnam par smin pa yongs su smin pas na thams cad mngon du gyur ba yin no zhes gzhan nas bstan</text></item>
<item><p>283b2</p><section>dkon brtsegs</section><text>pa bzhin du rgya cher bka' stsal nas tshigs su bcad de bka' stsal pa/ gal te bskal pa brgya lon kyang / /las byas chud zar mi 'gyur te/ /rgyu dang rkyen ni tshogs pa na/ lus can nyid la 'bras</text></item>
<item><p>283b3</p><section>dkon brtsegs</section><text>bur smin/ /dge slong dag khyed nyon cig/ /sngon byung ba 'das pa'i dus bskal pa dgu bcu rtsa gcig gi sngon rol na skye dgu rnams tshe lo brgyad khri thub pa'i tshe de bzhin gshegs pa dgra bcom pa yang</text></item>
<item><p>283b4</p><section>dkon brtsegs</section><text>dag par rdzogs pa'i sangs rgyas/ rig pa dang zhabs su ldan pa/ bde bar gshegs pa/ 'jig rten mkhyen pa/ bla na med pa'i skyes bu 'dul ba kha lo sgyur ba/ lha dang mi rnams kyi ston pa/</text></item>
<item><p>283b5</p><section>dkon brtsegs</section><text>sangs rgyas bcom ldan 'das rnam par gzigs shes bya ba 'jig rten du byung ste/ dge slong gi dge 'dun brgya stong phrag drug bcu rtsa gnyis dang thabs gcig tu ljongs rgyu zhing grong khyer mnyen ldan</text></item>
<item><p>283b6</p><section>dkon brtsegs</section><text>rgyal po'i pho brang 'khor du gshegs nas mnyen ldan gyi tshal na bzhugs so/ /de'i tshe bcom ldan 'das de'i g.yas khyim gyi gcung zhig yod pa de 'dod pa'i yul la shin du mngon par zhen</text></item>
<item><p>283b7</p><section>dkon brtsegs</section><text>cing chags pa las de bzhin gshegs pa dgra bcom pa yang dag par rdzogs pa'i sangs rgyas rnam par gzigs des 'khor ba'i rgya mtsho las yongs su bzla ba'i phyir rab tu 'byung bar</text></item>
<item><p>283b8</p><section>dkon brtsegs</section><text>bskul nas thabs kyis mthar thug pa'i mya ngan las 'das pa'i dbyings su rnam par gzhag go/ /de'i tshe na yul de'i bdag po mnyen ldan zhes bya ba rgyal po byed de/ 'di ltar rgyal po chos kyis</text></item>
<item><p>284a1</p><section>dkon brtsegs</section><text>mi rnams 'dul ba/ mi dang skye bo mang po rgyas pa/ lo legs shing bde ba/ g.yo sgyu dang chom rkun med cing nad dang bral ba/ ba lang dang / ra lug dang / sA lu dang / bu ram</text></item>
<item><p>284a2</p><section>dkon brtsegs</section><text>shing kun du gang zhing rgyas par gyur te/ rgyal po de'i g.yas khyim gyi nu bo zhig yod pa yang shin du 'dod pa la mngon par zhen cing chags par gyur to/ /rgyal po des bcom ldan 'das 'khor dang</text></item>
<item><p>284a3</p><section>dkon brtsegs</section><text>bcas te mnyen ldan gyi tshal na bzhugs par thos pas btsun mo dang / gzhon nu dang / blon po dang / skye bo mang po'i tshogs dang lhan cig tu bcom ldan 'das ga la der dong ste/ bcom ldan</text></item>
<item><p>284a4</p><section>dkon brtsegs</section><text>'das kyi zhabs la mgo bos phyag byas nas phyogs gcig tu 'khod pa dang / de nas bcom ldan 'das des rgyal po 'khor dang bcas pa la shin du gya nom pa'i chos kyi gtam kun du bstan</text></item>
<item><p>284a5</p><section>dkon brtsegs</section><text>cing gzeng bstod pas khyad par du 'phags pa'i shes pa thob par gyur to/ /de'i nu bo 'dod pa la zhen cing khyim nas 'byung du ma btub pa dang / de'i tshe de la blon po'i bu dang / gzhan yang</text></item>
<item><p>284a6</p><section>dkon brtsegs</section><text>snga nas lhan cig rtse rtse ba'i grogs po dag gis kye grogs po shes par gyis shig /'di ltar rgyal po'i gzhon nu dang / btsun mo'i 'khor dang / blon po dang / skye bo mang po dang bcas te/</text></item>
<item><p>284a7</p><section>dkon brtsegs</section><text>de bzhin gshegs pa rnam par gzigs ga la ba der dong ste/ gus pas dam pa'i chos mnyan pas khyad par du 'phags pa'i shes pa thob par gyur te/ 'di ltar khyod kyang mi lus shin</text></item>
<item><p>284a8</p><section>dkon brtsegs</section><text>tu thob par dka' ba las deng thob par gyur na ci'i phyir 'dod pa la mngon par zhen cing chags nas sgor yang 'byung du mi btub ces smras pa dang / des kyang de skad du spyo ba thos pas shin du</text></item>
<item><p>284b1</p><section>dkon brtsegs</section><text>ngo tsha bar gyur nas de dag gi rjes su 'brangs te lhan cig dong ngo / /de'i tshe bcom ldan 'das de'i gcung dge slong des mang po de dag lhan cig 'grogs te dong ba mthong nas kye khyed ci'i phyir</text></item>
<item><p>284b2</p><section>dkon brtsegs</section><text>mi 'di gcig pu khrid nas lhan cig 'grogs te 'gro zhes dris pa dang / de dag gis kyang ji ltar gyur ba zhib tu smras so/ /dge slong des smras pa/ bdag ni bcom ldan 'das kyi gcung yin</text></item>
<item><p>284b3</p><section>dkon brtsegs</section><text>te/ sngon khyim na gnas pa'i tshe 'dod pa'i yul rnams la shin du mngon par zhen cing chags pa las ston pa chen pos thugs rjer dgongs nas mthus 'khor ba las bzlas te mthar thug pa'i mya</text></item>
<item><p>284b4</p><section>dkon brtsegs</section><text>ngan las 'das pa la bzhag pa yin no/ /gzhan yang skyes bu glen pa bdag dang 'dra ba 'di lta bu yod pa las khyed kyis snying brtse nas lhan cig khrid de 'ongs pa shin du legs so/ /deng bla na med</text></item>
<item><p>284b5</p><section>dkon brtsegs</section><text>pa'i ston pa chen po bcom ldan 'das ga la ba der khrid cig dang / gdon mi za bar shin du dad pa skye bar 'gyur ro zhes smras pas de dag kyang lhan cig 'grogs nas bcom ldan 'das</text></item>
<item><p>284b6</p><section>dkon brtsegs</section><text>ga la ba der dong ba dang / bcom ldan 'das des kyang de dag la gzigs nas dbang po dang mos pa ji lta ba bzhin du yang dag par bstan pas de dag gis thos par gyur nas shin du dad pa skyes</text></item>
<item><p>284b7</p><section>dkon brtsegs</section><text>pas 'dug pa'i stan las langs nas bla gos phrag pa gcig tu gzar te thal mo sbyar nas bcom ldan 'das la 'di skad ces gsol to/ /bcom ldan 'das ston pa chen po 'phags</text></item>
<item><p>284b8</p><section>dkon brtsegs</section><text>pa'i dge 'dun dang thabs gcig tu sang gi gdugs la bdag gi sdum par bsro khang du khrus la gshegs par ci gnang zhes gsol pa dang / bcom ldan 'das kyang cang mi gsung bar</text></item>
<item><p>285a1</p><section>dkon brtsegs</section><text>gshegs par zhal gyis bzhes so/ /des kyang zhal gyis bzhes par rig nas bcom ldan 'das kyi zhabs gnyis la phyag byas te song ngo / /de nas rgyal po ga la ba der</text></item>
<item><p>285a2</p><section>dkon brtsegs</section><text>song ste phyin pa dang / rgyal po la lus gus pas phyag byas nas 'di skad ces smras so/ /rgyal po chen po bdag bcom ldan 'das ga la ba der mchis nas chos thos pa dang / shin du dad</text></item>
<item><p>285a3</p><section>dkon brtsegs</section><text>pa skyes te 'dod pa'i yul rnams la yongs su skyo ba'i sems skyes nas bcom ldan 'das nyan thos kyi dge 'dun dang bcas par sang gi gdugs la bdag gi sdum par bsro gang du</text></item>
<item><p>285a4</p><section>dkon brtsegs</section><text>khrus la gshegs par gsol pa las de bzhin gshegs pa ston pa chen pos kyang thugs brtse bar dgongs nas gshegs par zhal gyis bzhes te/ bcom ldan 'das de ni lha dang</text></item>
<item><p>285a5</p><section>dkon brtsegs</section><text>mi rnams kyis mchod par bgyi ba'i 'os su gyur ba lags na/ lhas kyang grong khyer gyi shul dang / srang rnams phyag dar byas nas chag chag btab ste mdzes par bgyi ba'i rigs so zhes</text></item>
<item><p>285a6</p><section>dkon brtsegs</section><text>smras pa dang / rgyal pos 'di snyam du bcom ldan 'das grong khyer du gshegs na bdag gi grong khyer mdzes par bya mod kyi 'on kyang bdag gi nu bo 'dod pa la mngon par zhen nas bzlog pa</text></item>
<item><p>285a7</p><section>dkon brtsegs</section><text>dka' ba las deng bcom ldan 'das kyis thul bar gyur ba ni yang dag par ngo mtshar che'o snyam du bsams nas nu bo shin du legs kyis khyod song la khrus kyi yo byad ci dgos pa spyod</text></item>
<item><p>285a8</p><section>dkon brtsegs</section><text>cig dang / ngas kyang ci nus gyis grong khyer brgyan par bya'o zhes smras pas rgyal po'i nu bo yang shin du dga' bar gyur te/ rgyal po la phyag byas nas langs te song ngo / /de nas rgyal pos</text></item>
<item><p>285b1</p><section>dkon brtsegs</section><text>blon po rnams la bsgo ba/ kye khyed cag deng la grong khyer du dril chen bsgrags te phyogs su 'di skad du sang bcom ldan 'das grong khyer du gshegs kyis grong khyer na gnas pa dang / yul</text></item>
<item><p>285b2</p><section>dkon brtsegs</section><text>so so nas lhags pa'i skye bo rnams so so nas ci nus gyis grong khyer mdzes par gyis la/ lam dang srang rnams phyag dar byas te/ chag chag btab nas me tog dang / spos dang / dri rnams</text></item>
<item><p>285b3</p><section>dkon brtsegs</section><text>thogs te/ ston pa chen po gshegs pa su shig ces sgo shig /blon po rnams kyis kyang lha de bzhin 'tshal lo zhes rgyal po'i bka' khyer nas phyogs su go bar bsgo zhing dril chen gyi</text></item>
<item><p>285b4</p><section>dkon brtsegs</section><text>sgra bsgrags pas skye bo rnams grong khyer de'i rdo ba dang / gyo mo dang / bong ba rnams bsal te/ sa spos kyi chus kun du khyab par chag chag btab nas bdug pa dam pa rnams kyang bsregs</text></item>
<item><p>285b5</p><section>dkon brtsegs</section><text>gdugs dang / rgyal mtshan dang / ba dan mang po yang btsugs te me tog rnams mngon par gtor bas lha'i dbang po brgya byin gyi bskyed mos tshal dga' ba bzhin du byas so/ /de'i</text></item>
<item><p>285b6</p><section>dkon brtsegs</section><text>tshe rgyal po'i nu bos kyang spos chu dang / spos mar la sogs pa sbyar te bsro khang mdzes par byas/ khri bshams nas gdan yang bting ngo / /de bzhin gshegs pa rnam par gzigs mthar gyis grong</text></item>
<item><p>285b7</p><section>dkon brtsegs</section><text>khyer du gshegs su nye ba dang / rgyal po dang / rgyal bu dang / blon po dang / btsun mo dang / slas dang / skye bo mang po rnams grong nas byung ste/ de bzhin gshegs pa bsu nas rgyang nas bcom ldan</text></item>
<item><p>285b8</p><section>dkon brtsegs</section><text>'das la phyag byas te zhabs 'bring byas nas grong khyer du gshegs pa dang / de'i tshe rgyal po'i nu bo des kyang bcom ldan 'das bsro khang du gshegs par spyan drangs te/ spos chu la sogs pa phul nas sku</text></item>
<item><p>286a1</p><section>dkon brtsegs</section><text>bsil bar gsol te/ bcom ldan 'das kyi sku gser gyi kha dog can mtshan sum bcu rtsa gnyis dang / dpe byad bzang po brgyad bcus yongs su brgyan pa mthong ba dang / rab tu dga'</text></item>
<item><p>286a2</p><section>dkon brtsegs</section><text>nas shin du dang ba'i dad pa skyes par gyur to/ /sku bsil nas na bza' mnabs pa dang / des bcom ldan 'das kyi zhabs gnyis la mgo bos phyag byas nas 'di skad du deng bdag gis bsod nams kyi zhing mchog dam pa la</text></item>
<item><p>286a3</p><section>dkon brtsegs</section><text>mchod pa cung zad bgyis pa 'di'i dge ba'i rtsa bas ma 'ongs pa'i dus na bcom ldan 'das 'di dang tha dad pa med pa'i gser gyi kha dog can gyi lus thob par gyur cig /ji ltar bcom ldan 'das 'di'i gcung 'dod</text></item>
<item><p>286a4</p><section>dkon brtsegs</section><text>pa'i yul la mngon par zhen cing chags pa las mthus yongs su bzlas te/ shin du mthar thug pa'i mya ngan las 'das pa la gzhol bar 'gyur ba de bzhin du bdag kyang ma 'ongs pa'i dus na de bzhin gshegs</text></item>
<item><p>286a5</p><section>dkon brtsegs</section><text>pa'i gcung du gyur nas gser gyi kha dog can gyi lus thob par gyur te/ 'di ltar bdag 'dod pa'i yul la mngon par zhen cing chags par gyur ba na yang mthus sred pa'i chu bo zab mo las yongs su bzlas te mya ngan</text></item>
<item><p>286a6</p><section>dkon brtsegs</section><text>las 'das pa'i bde ba la gzhog par gyur cig ces smon lam btab po/ /dge slong dag khyed kyis de'i tshe de'i dus na rgyal po mnyen ldan gyi nu bo 'dod pa la mngon par zhen par gyur ba de gzhan yin snyam du sems na</text></item>
<item><p>286a7</p><section>dkon brtsegs</section><text>de ltar mi lta ste/ de ni dge slong dga' bo 'di nyid yin no/ /'dis sngon 'das pa'i dus su de bzhin gshegs pa rnams par gzigs bsro khang du gshegs par gsol nas spos chu la sogs pas sku bsil</text></item>
<item><p>286a8</p><section>dkon brtsegs</section><text>te/ shin du dang ba'i dad pas smon lam btab pa de'i dge rtsa ba'i rgyus deng de bzhin gshegs pa'i gcung du gyur nas lus gser gyi kha dog lta bur gyur ba dang / 'dod pa'i yul la mngon par zhen cing</text></item>
<item><p>286b1</p><section>dkon brtsegs</section><text>chags pa las ngas mthus phyung ste/ khyim nas khyim med par rab tu byung nas mthar thug pa'i mya ngan las 'das pa shin du bde ba'i gnas su phyin par gyur ba yin no/ /de nas 'khor mang po rnams the tshom du gyur</text></item>
<item><p>286b2</p><section>dkon brtsegs</section><text>nas yang bcom ldan 'das la gsol pa/ btsun pa tshe dang ldan pa dga' bos sngon las ci bgyis na skyes bu chen po'i mtshan sum bcu mngon par grub pa lags/ bcom ldan 'das kyis bka' stsal pa/ dge slong dag 'dis</text></item>
<item><p>286b3</p><section>dkon brtsegs</section><text>las mngon par 'dus byas pas na zhes bya ba la sogs pa rgya cher snga ma bzhin te/ sngon 'das pa'i dus su ri brags kyi grong gzhan zhig na khyim bdag phyug cing nor mang ba/ yod byad kyis brel ba med pa zhig gnas pa de la</text></item>
<item><p>286b4</p><section>dkon brtsegs</section><text>bskyed mos tshal me tog dang 'bras bu rgyas shing chu mig dang 'bab chu dang / ljon shing dang ldan pa/ rab tu byung ba'i dben gnas su 'os pa zhig yod de/ de'i tshe rang sangs rgyas sems can la snying brtse ba'i phyir 'jig</text></item>
<item><p>286b5</p><section>dkon brtsegs</section><text>rten du byung nas dben pa na gnas pa yod pas nam 'jig rten du sangs rgyas mi 'byung ba'i tshe 'di 'ba' shig bsod nams kyi zhing du gyur te/ de nas sangs rgyas gzhan zhig ljongs rgyu zhing ri brags kyi grong der phyin</text></item>
<item><p>286b6</p><section>dkon brtsegs</section><text>nas phan tshun kun du brtags te/ gnas btsal ba las de'i skyed mos tshal du phyin pa dang / bskyed mos tshal de srung ba'i mis 'phags pa de mthong nas bde bar gshegs sam sel slad du 'phags pa</text></item>
<item><p>286b7</p><section>dkon brtsegs</section><text>'dir bzhugs su gsol zhes smras so/ /des nam gyi gung thun la me'i khams la snyoms par zhugs pa dang / bskyed mos tshal bsrung ba'i mis mthong nas 'di snyam du btsun pa chen po 'di ni 'di lta bu'i spyod pa mchog grub</text></item>
<item><p>286b8</p><section>dkon brtsegs</section><text>po snyam du bsams nas de nas nub mo langs te/ khyim bdag ga la ba der song nas 'di skad du khyim bdag chen po deng dga' ba chen po skyed cig /bskyed mos tshal na 'phags pa zhig bdag gi thad du gshegs</text></item>
<item><p>287a1</p><section>dkon brtsegs</section><text>nas mtshan mo gnas pa las de'i spyod pa gya nom pa dang ldan zhing rdzu 'phrul chen po phun sum tshogs pa zhig pas 'od zer chen po bkye nas bskyed mos tshal gyi nang du gsal bar byas so zhes smras pa khyim</text></item>
<item><p>287a2</p><section>dkon brtsegs</section><text>bdag gis thos nas myur zhing rings par bskyed mos tshal du song ste/ rkang pa gnyis la phyag byas nas 'di skad du 'phags pa ni bsod snyoms bzhed pa lags la bdag ni bsod nams 'tshal ba lags na thugs brtse bar dgongs te/</text></item>
<item><p>287a3</p><section>dkon brtsegs</section><text>bskyed mos tshal 'dir bzhugs su gsol/ bdag gis rtag par bsod snyoms sbyar ro zhes smras pa dang / des kyang des gus pas gsol ba btab par mthong nas khas blangs te/ bskyed mos tshal de'i nang du gnas nas bsam gtan dang / rnam par</text></item>
<item><p>287a4</p><section>dkon brtsegs</section><text>thar pa mchog la snyoms par zhugs te/ bde ba rjes su myong bar gyur to/ /dus gzhan zhig na de 'di snyam du bdag gi lus rul pa 'di ni 'khor bar 'khor ba las bdag gis gang bya ba de ni thob par gyur pas mya ngan las 'das pa zhi ba'i dbyings su zhugs</text></item>
<item><p>287a5</p><section>dkon brtsegs</section><text>nas gtan du mi skye ba de mngon sum du bya'i rigaso snyam nas nam mkha' la mngon par 'phags te/ me'i khams la snyoms par zhugs nas rdzu 'phrul rnams mngon par bstan te/ 'od zer chen po bkye nas steng du 'bar ba dang / tsha ba dang / 'og tu chu la 'bab pa la sogs</text></item>
<item><p>287a6</p><section>dkon brtsegs</section><text>pa bstan te/ lus 'di spangs nas rnam par shes pa skye bar mi 'gyur ba lhag ma med pa'i mya ngan las 'das pa'i dbyings su yongs su mya ngan las 'das so/ /de nas khyim bdag des de'i rus bu blangs nas dri'i shing thams cad kyis bsregs te/ 'o mas</text></item>
<item><p>287a7</p><section>dkon brtsegs</section><text>me bsad nas rus pa lhag ma lus par bsdus te bum pa sar pa'i nang du bcug nas mchod rten brtsigs te/ gdugs dang / rgyal mtshan dang / ba dan rnams btsugs nas shin du dang ba'i dad pas dri'i chu gya nom pa sum bcu gtor te/ mtshan bzang</text></item>
<item><p>287a8</p><section>dkon brtsegs</section><text>po rnams grub par shog shig ces smon lam chen po btab bo/ /dge slong dag legs par nyon la de'i dus na khyim bdag tu gyur ba de gzhan yin pa snyam du sems na de ltar mi blta ste/ de ni dga' bo 'di nyid yin no/ /'dis mchod pa mchog</text></item>
<item><p>287b1</p><section>dkon brtsegs</section><text>byas pa dang / gus pa dang / shin du dad pa bskyed pa'i las kyi dbang gis deng 'dis mtshan mchog khyad par du 'phags pa sum bcu mngon par grub pa'i rnam par smin pa myong bar gyur ba yin no/ /de nas 'khor mang po rnams yang</text></item>
<item><p>287b2</p><section>dkon brtsegs</section><text>the tshom skyes nas bcom ldan 'das la 'di skad ces gsol to/ /btsun pa tshe dang ldan pa dga' bos las ci bgyis na gal te 'dir rab tu ma byung zhing khyim na gnas par gyur na gdon mi za bar stobs kyi 'khor los sgyur ba'i rgyal</text></item>
<item><p>287b3</p><section>dkon brtsegs</section><text>po 'dis bgyis par 'gyur ba lags/ bcom ldan 'das kyis bka' stsal pa/ dge slong dag dga' bos tshe rabs snga ma la las mngon par 'dus byas pa'i 'bras bu rnam par smin pa yongasu smin par gyur pa'i tshe gdon mi za bar</text></item>
<item><p>287b4</p><section>dkon brtsegs</section><text>bdag nyid kyis myong bar 'gyur ro zhes bya ba la sogs pa yang rgyas par gong ma bzhin du rgyas par sbyar te/ dge slong dag sngon byung ba bskal pa bzang po 'di nyid la skye dgu rnams tshe lo stong phrag nyi shu thub pa na de bzhin gshegs pa</text></item>
<item><p>287b5</p><section>dkon brtsegs</section><text>dgra bcom pa yang dag par rdzogs pa'i sangs rgyas 'od srung zhes bya ba mtshan sum bcu dang ldan pa 'jig rten du byung te/ yul bA ra Na sI drang song lhung ba'i gnas ri dgas byin pa'i tshal na bzhugs so/ /de'i tshe grong khyer de na rgyal po</text></item>
<item><p>287b6</p><section>dkon brtsegs</section><text>kri ki zhes bya ba rgyal po byed de/ 'di ltar chos kyis 'jig rten 'dul bar byed pas chos bzhin du rgyal po byed do zhes bya ba la sogs pa yang rgyas par gong ma bzhin du sbyar ro/ /rgyal po de la bu gsum yod de/ 'di lta ste rab dang /</text></item>
<item><p>287b7</p><section>dkon brtsegs</section><text>'bring po dang / tha chungs so/ /de bzhin gshegs pa dgra bcom pa yang dag par rdzogs pa'i sangs rgyas 'od srung sangs rgyas kyi mdzad pa mthar phyin nas shing zad pa'i me bzhin du lhag ma med pa'i mya ngan las 'das pa'i dbyings su</text></item>
<item><p>287b8</p><section>dkon brtsegs</section><text>yongs su mya ngan las 'das pa dang / rgyal po des gus pa'i sems kyis de bzhin gshegs pa'i sku gdung blangs te/ dri'i shing tsan dan dang / go shir Sha dang / lha'i spos kyi shing la sogs pas bsregs te/ 'o mas me bsad nas ring</text></item>
<item><p>288a1</p><section>dkon brtsegs</section><text>bsrel bsdus te/ rin po che'i bum pa'i nang du bcug nas mchod rten chen po rin po che sna bzhi las byas pa kho ra khor yug tu ni dpag tshad gcig /'phang du ni dpag tshad phyed yod pa brtsigs nas de la 'khor lo 'dzugs pa'i tshe rgyal</text></item>
<item><p>288a2</p><section>dkon brtsegs</section><text>po'i bu 'bring po des bdag nyid steng du 'dzegs nas 'khor lo bar ma btsugs so/ /dge slong dag de'i tshe de'i dus na/ rgyal po'i bu 'bring por gyur ba de gzhan yin pa snyam du sems na de ltar mi blta ste/ dga' bo 'di nyid yin no/ /'dis sngon 'das pa'i</text></item>
<item><p>288a3</p><section>dkon brtsegs</section><text>dus su gus pa'i sems kyis mchod pa byas pa dang / 'khor lo bar ma btsugs pa'i dge ba'i las des tshe rabs nyis stong lnga brgya'i bar rtag par gling gcig la dbang ba'i stobs kyi 'khor los sgyur ba'i rgyal po byas so/ /tshe 'di la gal te rab</text></item>
<item><p>288a4</p><section>dkon brtsegs</section><text>tu byung bar ma gyur na de bzhin du stobs kyi 'khor los sgyur ba'i rgyal po dbang phyug chen po la dbang sgyur ba byed par 'gyur ro/ /de nas 'khor mang po rnams the tshom du gyur nas yang bcom ldan 'das la 'di skad ces gsol to/ /btsun pa tshe dang ldan pa</text></item>
<item><p>288a5</p><section>dkon brtsegs</section><text>dga' bos sngon ci bgyis na nyan thos kyi nang na dbang po'i sgo rab tu sdom pa'i mchog tu bka' stsal lags/ bcom ldan 'das kyis bka' stsal pa 'di ni sngon gyi smon lam gyi stobs las gyur ba yin te/ dge slong dag dga' bo 'di sngon de bzhin</text></item>
<item><p>288a6</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas 'od srung gi bstan pa la khyim nas khyim med par rab tu byung ba las de'i mkhan po bcom ldan 'das de'i bstan pa la dbang po'i sgo rab tu sdom pa'i mchog tu bsngags pa brjod par gyur</text></item>
<item><p>288a7</p><section>dkon brtsegs</section><text>to/ /des ji srid 'tsho'i bar du tshangs par spyad kyang tshe de nyid la mngon par rtogs pa ci yang thob par ma gyur pas de 'chi ba'i dus kyi tshe/ 'di skad du bdag gis de bzhin gshegs pa'i bstan pa la ji srid 'tsho ba'i bar du tshangs par spyad kyang tshe 'di</text></item>
<item><p>288a8</p><section>dkon brtsegs</section><text>nyid la mngon par rtogs pa ci yang med pas bdag gis tshangs par spyad pa'i dge ba'i rtsa ba 'dis bcom ldan 'das 'od srung gis ma 'ongs pa'i dus na bram ze'i khye'u bla ma zhes bya ba 'di yang dag par rdzogs pa'i byang chub mngon par</text></item>
<item><p>288b1</p><section>dkon brtsegs</section><text>rdzogs par 'tshang rgya bar 'gyur te/ mtshan yang shAkya thub pa zhes bya bar 'gyur ro zhes lung bstan pas bdag kyang bcom ldan 'das de'i bstan pa la khyim nas khyim med par rab tu byung ste/ nyon mongs</text></item>
<item><p>288b2</p><section>dkon brtsegs</section><text>pa rnams spangs nas dgra bcom pa'i 'bras bu thob par gyur te/ ji ltar bdag gi mkhan po 'di bcom ldan 'das 'di'i bstan pa la dbang po'i sgo rab tu sdom pa'i mchog tu gyur ba de bzhin du bdag kyang bcom ldan 'das de'i bstan</text></item>
<item><p>288b3</p><section>dkon brtsegs</section><text>pa la dbang po'i sgo rab tu sdom pa'i mchog tu gyur cig ces/ smon lam btab bam na smon lam de'i stobs kyis deng 'dir nga'i bstan pa la nyan thos kyi nang na dbang po'i sgo rab tu sdom pa'i mchog tu gyur ba yin no/ /'di ltar dge slong</text></item>
<item><p>288b4</p><section>dkon brtsegs</section><text>dag gang gcig tu gnag pa'i las kyi rnam par smin pa yang gcig tu gnag go/ /gang gcig tu dkar ba'i las kyi rnam par smin pa yang gcig tu dkar ro/ /las 'dren ma gang yin pa de ni rnam par smin pa yang 'dren mar myong bar 'gyur</text></item>
<item><p>288b5</p><section>dkon brtsegs</section><text>te/ de lta bas na khyed kyis gcig tu gnag pa dang / 'dren ma'i las spangs la gcig tu dkar ba'i las bsgrub par bya'o/ /'phags pa dkon mchog brtsegs pa chen po'i chos kyi rnam grangs le'u stong phrag brgya pa las mngal na gnas pa bstan pa'i</text></item>
<item><p>288b6</p><section>dkon brtsegs</section><text>'dus pa ste 'dus pa bcu gsum pa rdzogs s+ho// //'phags pa dkon mchog brtsegs pa chen po'i chos kyi rnam grangs le'u stong phrag brgya pa las/ le'u bcu bzhi pa ste/ tshe dang ldan pa dga' bo la mngal du 'jug pa bstan pa/</text></item>
<item><p>288b7</p><section>dkon brtsegs</section><text>bam po gcig pa/ rgya gar skad du/ Ar+yA yuSh+ma~M nan+da~M gar+b+hA ba krAn+ti nir de sha / bod skad du/ 'phags pa tshe dang ldan pa dga' bo la mngal du 'jug pa bstan pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal</text></item>
<item><p>288b8</p><section>dkon brtsegs</section><text>lo/ /'di skad bdag gi thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs te/ de nas de'i tshe tshe dang ldan pa dga' bo phyi dro'i dus kyi tshe nang du yang dag 'jog las langs te/ dge slong lnga brgya dang lhan</text></item>
<item><p>289a1</p><section>dkon brtsegs</section><text>gcig tu bcom ldan 'das ga la ba der song ste/ thal mo sbyar nas gus pas bcom ldan 'das kyi zhabs la phyag byas nas phyogs gcig tu 'khod do/ /de nas bcom ldan 'das kyis tshe dang ldan pa dga' bo dang / dge slong rnams</text></item>
<item><p>289a2</p><section>dkon brtsegs</section><text>la bka' stsal pa/ nga la chos kyi rnam grangs thog mar dge ba/ bar du dge ba/ tha mar dge ba/ don bzang po/ gcig tu ma 'dres pa/ yongs su rdzogs pa/ yongs su dag pa/ yongs su dkar ba/ tshangs par spyod pa'i chos 'di lta ste/</text></item>
<item><p>289a3</p><section>dkon brtsegs</section><text>mngal du 'jug pa zhes bya ba'i chos kyi rnam grangs yod kyis legs par nyon la yid la zung shig dang / ngas khyod la rnam par phye ste bstan par bya'o/ /bcom ldan 'das la tshe dang ldan pa dga' bos gsol pa/ bcom ldan 'das de</text></item>
<item><p>289a4</p><section>dkon brtsegs</section><text>bzhin du thos par 'tshal lo zhes gsol pa dang / de nas bcom ldan 'das kyis tshe dang ldan pa dga' bo la 'di skad ces bka' stsal to/ /dga' bo sems can rnams ni mngal du 'jug par 'dod pa'i tshe rgyu dang rkyen phun sum tshogs par</text></item>
<item><p>289a5</p><section>dkon brtsegs</section><text>gyur na ni lus len par 'gyur gyi/ gal te phun sum tshogs par ma gyur na ni lus len par mi 'gyur ro/ /de la rkyen dang mi ldan pa zhes bya ba gang zhe na/ 'di lta ste/ pha dang ma gnyis ka yang chags pa'i sems byung bar gyur/</text></item>
<item><p>289a6</p><section>dkon brtsegs</section><text>bar ma do'i phung po yang mngon du gyur cing skye ba'i gnas yongs su tshol bar byed kyang pha ma de dag gi 'du 'phrod snga phyir gyur cing dus gcig tu byung bar ma gyur tam/ so so'i lus la nad rnams ldan par gyur na yang mngal du 'jug par</text></item>
<item><p>289a7</p><section>dkon brtsegs</section><text>mi 'gyur ro/ /gal te ma'i mngal rlung dang / mkhris pa dang / bad kan dang / khrag gis nye bar non par gyur tam/ mtshams shas gang ba 'am/ sman gyis gang ba 'am/ dbus nas 'dra ba 'am/ grog ma'i rked pa 'dra ba 'am/ rnga mo'i kha</text></item>
<item><p>289a8</p><section>dkon brtsegs</section><text>'dra ba 'am/ shing rta'i tshigs pa bzhin sogs kar 'dug pa 'am/ shing rta'i srog shing lta bur 'dug pa 'am/ shing rta'i lte ba'i kha lta bur 'dug pa 'am/ shing lo lta bur gyur ba 'am/ sba lta bur gya gyur 'khyil par gyur tam/ mngal gyi</text></item>
<item><p>289b1</p><section>dkon brtsegs</section><text>nang nas kyi gra ma skyes pa lta bur gyur tam/ khu chu dang khrag mang du 'dzag cing skad cig tsam du yang 'dug tu mi btub par gyur tam/ mthur du 'dzag par gyur tam/ mngal gyi lam rtsub par gyur tam/ steng du yangs pa 'am/ 'og tu yangs pa</text></item>
<item><p>289b2</p><section>dkon brtsegs</section><text>'am/ yo ba 'am/ zab ba ma yin pa 'am/ rdol nas zags pa 'am/ mtho ba 'am/ dma' ba 'am/ thung zhing dog pa 'am/ nad sna tshogs dang bcas par gyur na yang mngal du 'jug par mi 'gyur ro/ /gal te pha ma cho rigs btsun zhing</text></item>
<item><p>289b3</p><section>dkon brtsegs</section><text>bsod nams chen po dang ldan par gyur la bar ma do'i phung po bsod nams chung ba 'am/ bar ma do'i srid pa cho rigs btsun zhing bsod nams chen po dang ldan par gyur la pha ma bsod nams chung bar gyur tam/ gnyis ga bsod nams dang</text></item>
<item><p>289b4</p><section>dkon brtsegs</section><text>ldan yang phan tshun phrad par gyur ba'i las bsags par ma gyur na yang mngal du 'jug par mi 'gyur ro/ /'di ltar bar ma do'i phung po de mngal du 'jug par 'gyur ba na/ thog ma kho nar phyin ci log gi sems rnam pa gnyis 'byung</text></item>
<item><p>289b5</p><section>dkon brtsegs</section><text>bar 'gyur te/ gnyis gang zhe na/ 'di lta ste/ pha ma gnyis phrad par gyur ba'i tshe gal te phor 'gyur ba zhig yin na ni ma la ni chags pa skye bar 'gyur la/ pha la ni zhe sdang skye bar 'gyur te/ pha'i khu ba byung ba na 'di ni bdag gi</text></item>
<item><p>289b6</p><section>dkon brtsegs</section><text>yin no snyam du sems so/ /gal te mor 'gyur ba zhig yin na ni pha la ni chags pa skye bar 'gyur la/ ma la ni zhe sdang skye bar 'gyur te ma'i khu ba byung ba na 'di ni bdag gi yin no snyam du sems pas gal te 'di lta bu'i zhe</text></item>
<item><p>289b7</p><section>dkon brtsegs</section><text>sdang dang chags pa'i sems skyes par ma 'gyur na/ mngal du 'jug par mi 'gyur ro/ /gzhan yang dga' bo ji ltar ma'i mngal du 'jug par 'gyur zhe na/ /'di lta ste/ pha ma yang chags pa'i sems skyes par 'gyur/ dus kyi zla</text></item>
<item><p>289b8</p><section>dkon brtsegs</section><text>mtshan yang rjes du 'thun par 'gyur/ bar ma do'i phung po yang mngon du gyur la/ gong ma lta bu'i skyon mang po yang med cing las kyi rkyen dang ldan par gyur na mngal du 'jug par 'gyur ro/ /'di ltar bar ma do'i phung po de mngal</text></item>
<item><p>290a1</p><section>dkon brtsegs</section><text>du 'jug par 'dod pa na de yang rnam pa gnyis su 'gyur te/ gnyis gang zhe na/ bsod nams dang mi ldan pa dang / bsod nams chen po dang ldan pa gang yin pa'o/ /bsod nams dang mi ldan pa gang yin pa de ni rnam</text></item>
<item><p>290a2</p><section>dkon brtsegs</section><text>par rtogs pa'i sems byung nas yul mthong bar gyur ba na 'di snyam du sems te/ deng bdag ni rlung dang / grang ba dang / nam rmugs pa dang / char 'bab pa dang / skye bo mang po'i ca co dang / mang po'i mthu stobs kyi gnod pa byed pa dang phrad</text></item>
<item><p>290a3</p><section>dkon brtsegs</section><text>par gyur to zhes 'jigs shing skrag pa skyes nas deng bdag rtsa'i khyim dang / lo ma'i khyim dang / rtsig drung dben par 'jug par bya'o/ /yang na ri dang / nags stug po dang / brag phug dag tu 'jug par bya'o/ /snyam du sems te/ gzhan</text></item>
<item><p>290a4</p><section>dkon brtsegs</section><text>yang 'du shes rnams bskyed nas ji ltar mthong ba bzhin du ma'i mngal du 'jug par bya'o/ /gang bsod nams chen po dang ldan pa de yang 'di snyam du deng bdag ni rlung dang / grang ba dang / nam rmugs pa dang / char</text></item>
<item><p>290a5</p><section>dkon brtsegs</section><text>'bab pa dang / skye bo mang po'i ca co dang / mang po'i mthu stobs kyis gnod par byed pa dang phrad par gyur to/ /zhes 'jigs shing skrag pa skyes nas khang pa brtsegs ma'i steng du 'dzeg pa dang / yang thog mthon po'i steng</text></item>
<item><p>290a6</p><section>dkon brtsegs</section><text>du 'dzeg pa 'am/ gzhal med khang gi nang du 'jug pa 'am/ khri la 'dug par bya'o snyam du sems te/ gzhan yang 'du shes rnam pa sna tshogs bskyed nas ji ltar mthong ba bzhin du ma'i mngal du 'jug par 'gyur ro/ /bcom</text></item>
<item><p>290a7</p><section>dkon brtsegs</section><text>ldan 'das kyis bka' stsal pa/ dga' bo 'di ltar bar ma do'i phung po de thog ma kho nar mngal du zhugs pa gang yin pa de ni mer mer po zhes bya ste/ pha ma'i mi gtsang ba dang / 'das pa'i las la brten nas lus len</text></item>
<item><p>290a8</p><section>dkon brtsegs</section><text>par byed kyang 'di ltar las de dang / pha ma'i rkyen rnams kyis so so nas rang skye bar mi byed kyi/ 'dus pa'i mthu stobs kyis lus len par byed pas/ 'di lta ste dper na/ snod kyi nang du zhos bkang nas skyes bu'i rtsol ba dang / thag pa la sogs</text></item>
<item><p>290b1</p><section>dkon brtsegs</section><text>pa la brten te mar 'byung ba yang rkyen rnams las dmigs par mi 'gyur mod kyi 'on kyang 'dus pa'i mthu las mar 'byung bar 'gyur ba de bzhin du mer mer po'i lus kyang de bzhin te/ 'di ltar rgyu dang rkyen gyi mthus mngal du lus mngon par 'grub par 'gyur ro/ /</text></item>
<item><p>290b2</p><section>dkon brtsegs</section><text>dga' bo 'di lta ste dper na rtswa sngon po dang / ba lang gi lci ba dang / rgya shug dang zho la brten nas so so nas srin bu skye bar 'gyur ba re re'i nang du srin bu mi dmigs kyang rgyu dang rkyen gyi stobs kyis srin bu skyes par 'gyur te/ srin bu de dag skyes pa na so so nas rten ji</text></item>
<item><p>290b3</p><section>dkon brtsegs</section><text>lta ba bzhin du kha dog sngon po dang / ser po dang / dmar po dang / dkar por 'gyur ro/ /de bzhin du pha ma'i mi gtsang ba las lus 'di skye ba yang rkyen rnams kyi nang du btsal na dmigs par mi 'gyur mod kyi/ 'on kyang rkyen 'dus pa'i mthu dang ma phrad par</text></item>
<item><p>290b4</p><section>dkon brtsegs</section><text>yang lus yang dag par len par yang mi 'gyur ro/ /lus 'di skyes na pha ma'i 'byung ba chen po bzhi dang ngo bo nyid tha mi dad par gyur te/ 'di lta ste/ sa'i khams kyis ni sra ba'i bya ba byed do/ /chu'i khams kyis ni gsher ba'i bya ba byed do/ /me'i</text></item>
<item><p>290b5</p><section>dkon brtsegs</section><text>khams kyis ni dro ba'i bya ba byed do/ /rlung gi khams kyis ni yang zhing g.yo ba'i bya ba byed de/ mer mer po'i lus de dag gal te sa'i khams 'ba' shig dang ldan la chu'i khams med par gyur na ni 'di lta ste/ dper na phye dang thal ba skam po bcangs</text></item>
<item><p>290b6</p><section>dkon brtsegs</section><text>pa bzhin du 'dur mi btub par 'gyur ro/ /gal te chu'i khams 'ba' shig dang ldan la sa'i khams med par gyur na ni 'di lta ste/ dper na 'bru mar ram chu'i rang bzhin ni snum zhing gsher bas sra ba med pa bzhin du</text></item>
<item><p>290b7</p><section>dkon brtsegs</section><text>bo zhing gyes par 'gyur ro/ /gal te sa dang chu'i khams 'ba' shig dang ldan la me'i khams med par gyur na ni 'di lta ste dper na/ dbyar tsha ba'i dus su sha'i gong bu grib ma la bzhag pa nyi ma'i 'od kyis ma phog pa</text></item>
<item><p>290b8</p><section>dkon brtsegs</section><text>bzhin du rul zhing myags par 'gyur ro/ /gal te sa dang chu dang me'i khams dang ldan la rlung gi khams med par gyur na ni 'phel bar mi 'gyur ste/ 'di lta ste dper na khur ba mkhan nam/ de'i slob ma mkhas pas khur ba btsos nas dbugs</text></item>
<item><p>291a1</p><section>dkon brtsegs</section><text>kyis bus te ci dang ci bya ba rnams mngon par 'dus byas nas de dag nang khong stong du byed pa gal te rlung gi stobs med par gyur na mngon par 'grub par mi 'gyur ro/ /de bzhin du 'byung ba chen po bzhi po</text></item>
<item><p>291a2</p><section>dkon brtsegs</section><text>de dag kyang phan tshun gcig la gcig brten cing yongs su bzung nas rnam par gzhag pa yin pas de'i phyir mer mer po'i lus pha ma'i 'byung ba chen po bzhi dang / las kyi rlung gi rgyus skye bar 'gyur ba dang de bzhin</text></item>
<item><p>291a3</p><section>dkon brtsegs</section><text>du rkyen mang po rnams kyi nang na dmigs par mi 'gyur yang 'dus pa'i stobs kyis lus yang dag par len par 'gyur bar rig par bya'o/ /gzhan yang dga' bo 'di lta ste/ dper na/ sa bon sar ba yongs su gtsang ba legs par</text></item>
<item><p>291a4</p><section>dkon brtsegs</section><text>sbas pa/ srin bus ma zos pa ma rul cing ma tshig pa dang / ma gas pa dang / bu ga med pa zhig gang la la zhig gis zhing bzang zhing gshin pa btsal te sa bon btab na/ ci nyin zhag gcig gis myu gu dang sdong bu dang / yal</text></item>
<item><p>291a5</p><section>dkon brtsegs</section><text>ga dang / lo ma grib ma dang bcas pa dang / me tog dang / 'bras bu rgyas shing phun sum tshogs par 'gyur ram/ bcom ldan 'das de ni de ltar mi 'gyur lags so/ /bcom ldan 'das kyis bka' stsal pa/ dga' bo mer mer</text></item>
<item><p>291a6</p><section>dkon brtsegs</section><text>po'i lus kyang de bzhin du rgyu dang rkyen las rim gyis skye bar 'gyur gyi/ dus gcig tu dbang po rnams phun sum tshogs par mi 'gyur te/ de lta bas na pha ma las 'byung bar gyur ba'i lus 'di rkyen rnams kyi nang na btsal na yang</text></item>
<item><p>291a7</p><section>dkon brtsegs</section><text>dmigs par mi 'gyur mod kyi/ 'on kyang tshogs pa'i stobs kyis skye ba len par 'gyur bar rig par bya'o/ /gzhan yang dga' bo 'di lta ste/ dper na skyes bu mig dang ldan pas me shel gyi nor bu blangs nas nyi ma la bzhag ste/</text></item>
<item><p>291a8</p><section>dkon brtsegs</section><text>lci ba skam po nor bu dang mi ring bar bsten pa las me byung bar 'gyur ba lci ba dang / nyi ma'i 'od so so nas me 'byin par mi nus kyang phan tshun mi 'bral bas rgyu dang rkyen gyi stobs kyis me 'byung bar byed do/ /pha ma las byung ba'i lus</text></item>
<item><p>291b1</p><section>dkon brtsegs</section><text>kyang de bzhin te/ 'di ltar mer mer po'i lus gang yin pa de ni gzugs zhes bya'o/ /tshor ba dang / 'du shes dang / 'du byed dang / rnam par shes pa gang yin pa de ni ming zhes bya ste/ ming dang gzugs kyi phung po lnga pos skad cig ma gcig la</text></item>
<item><p>291b2</p><section>dkon brtsegs</section><text>lus blangs nas sdug bsngal myong bar byed pa la yang ngas bsngags pa brjod par mi byed na yun ring por srid pa rnams su 'khor bar gyur ba lta smos kyang ci dgos/ 'di lta ste/ dper na mi gtsang ba ni nyung yang mnam na mang po lta smos kyang ci dgos te/</text></item>
<item><p>291b3</p><section>dkon brtsegs</section><text>de lta bas na mer mer po'i lus nye bar len pa'i phung po lnga po dag la su zhig sred cing chags par byed/ gzhan yang dga' bo 'di ltar lus de ma'i mngal na gnas pa yang zhag bdun phrag sum bcu rtsa brgyad lon nas gdod</text></item>
<item><p>291b4</p><section>dkon brtsegs</section><text>'byung bar 'gyur te/ zhag bdun phrag dang po la mngal na gnas pa gang yin pa de ni mer mer po zhes bya ste lus kyi mtshan ma dang por snang ba yin pas 'di lta ste/ dper na/ zho ma chags pa dang 'dra bas zhag bdun gyi bar</text></item>
<item><p>291b5</p><section>dkon brtsegs</section><text>du nang du btsos/ rab tu btsos nas 'byung ba chen po bzhi mthar gyis mngon par 'grub par byed do/ /zhag bdun phrag gnyis pa la ma'i mngal du gnas pa'i tshe las kyi rlung mngon par grub pa gang yin pa de ni kun sdud ces bya ste/ rlung shin</text></item>
<item><p>291b6</p><section>dkon brtsegs</section><text>du phra mo des ma'i rtsib logs g.yon pa dang / g.yas pa bus te mer mer po'i lus kyi mtshan ma rim gyis snang bar byed pas de'i dbyibs zho ska ba 'am/ mar 'khyags pa 'dra ste/ mngal gyi nang du btsos/ rab tu btsos pas nur nur po'i lus</text></item>
<item><p>291b7</p><section>dkon brtsegs</section><text>su gyur nas 'di ltar 'byung ba chen po bzhi po dag mthar gyis mngon par grub par byed do/ /zhag bdun phrag gsum pa la ma'i mngal du gnas pa'i tshe yang las kyi rlung mngon par grub pa gang yin pa de ni mdzod ka zhes bya ste/ rlung de'i</text></item>
<item><p>291b8</p><section>dkon brtsegs</section><text>stobs kyi nur nur po gang yin pa de mthar gyis mkhregs shing ltar ltar por byed pas/ de'i dbyibs ni sman rdung ba'i gtun bu 'dra la thung zhing chung ste/ mngal gyi nang du btsos/ rab tu btsos pas 'di ltar 'byung ba chen po bzhi po 'di dag mthar gyis 'phel bar byed do/ /</text></item>
<item><p>292a1</p><section>dkon brtsegs</section><text>zhag bdun phrag bzhi pa la ma'i mngal na gnas pa'i tshe yang las kyi rlung mngon par grub pa gang yin pa de ni nang du rab tu 'byed pa zhes bya ste rlung de'i stobs kyis ltar ltar po gang yin pa de ni mkhrang bar byed pas/</text></item>
<item><p>292a2</p><section>dkon brtsegs</section><text>de'i dbyibs ni mchi gu 'dra ba ste/ nang du btsos rab tu btsos pas 'byung ba chen po bzhi po mthar gyis 'phel bar byed do/ /zhag bdun phrag lnga pa la ma'i mngal na gnas pa'i tshe yang las kyi rlung mngon par</text></item>
<item><p>292a3</p><section>dkon brtsegs</section><text>grub pa gang yin pa de ni yang dag par sdud pa zhes bya ste/ rlung de'i stobs kyi mkhrang 'gyur gang yin pa de rkang lag 'gyur ba sgyur bar byed pas gor gor po gang yin pa de rnam par phye nas brla gnyis dang / dpung</text></item>
<item><p>292a4</p><section>dkon brtsegs</section><text>pa gnyis dang / mgo bo'i mtshan ma mngon du 'byung bar byed de/ 'di lta ste/ dper na dbyar gyi dus su char 'bab pa'i tshe na ljon shing rnams yal ga dang / mdab ma skyed par byed pa de bzhin du las kyi rlung gi stobs</text></item>
<item><p>292a5</p><section>dkon brtsegs</section><text>kyis kyang lus kyi mtshan ma rnams snang bar byed do/ /zhag bdun phrag drug pa la ma'i mngal du gnas pa'i tshe yang las kyi rlung mngon par grub pa gang yin pa de ni zas zhes bya ste/ rlung de'i stobs kyis mtshan ma</text></item>
<item><p>292a6</p><section>dkon brtsegs</section><text>bzhi 'byung bar byed do/ /bzhi gang zhe na/ 'di lta ste/ lag ngar gnyis dang / rje ngar gnyis gang yin pa de ni mtshan ma rnam pa bzhi zhes bya'o/ /zhag bdun phrag bdun pa la ma'i mngal na gnas pa'i tshe yang las</text></item>
<item><p>292a7</p><section>dkon brtsegs</section><text>kyi rlung mngon par grub pa gang yin pa de ni 'khyil par byed pa zhes bya ste rlung de'i stobs kyis mtshan ma rnam pa bzhi 'byung bar byed de/ 'di lta ste/ lag mthil gnyis dang / rkang mthil gnyis ste/ de'i</text></item>
<item><p>292a8</p><section>dkon brtsegs</section><text>mtshan ma ni shin tu mnyen pas dbu ba 'dus pa dang 'dra'o/ /zhag bdun phrag brgyad pa la ma'i mngal du gnas pa'i tshe yang las kyi rlung mngon par grub pa gang yin pa de ni zlog cing sgyur bar byed pa zhes bya ste/</text></item>
<item><p>292b1</p><section>dkon brtsegs</section><text>rlung de'i stobs kyis mtshan ma nyi shu 'byung bar byed de/ 'di lta ste/ lag pa dang / rkang pa'i sor mo'i mtshan ma nyi shu 'byung bar byed pa gang yin pa'o/ /de ni 'di lta ste dper na dbyar char 'bab pa'i tshe ljon shing rnams</text></item>
<item><p>292b2</p><section>dkon brtsegs</section><text>kyi yal ga dang / 'dab ma mthar gyis skye zhing 'phel bar byed pa de bzhin du las kyi rlung gi stobs kyis kyang mtshan ma rnams mngon du snang bar byed do/ /zhag bdun phrag dgu pa la ma'i mngal na gnas pa'i tshe yang</text></item>
<item><p>292b3</p><section>dkon brtsegs</section><text>las kyi rlung mngon par grub pa gang yin pa de ni rnam par 'byed pa zhes bya ste rlung de'i stobs kyis mtshan ma rnam pa dgu 'byung bar byed de/ dgu gang zhe na/ 'di lta ste/ mig gnyis dang / rna ba gnyis dang / sna gnyis</text></item>
<item><p>292b4</p><section>dkon brtsegs</section><text>dang / kha dang bshang ba dang / gci ba'i gnas gang yin pa de dag mtshan ma rnam pa dgu zhes bya'o/ /zhag bdun phrag bcu pa la ma'i mngal na gnas pa'i tshe yang las kyi rlung mngon par grub pa gang yin pa de ni sra bar byed</text></item>
<item><p>292b5</p><section>dkon brtsegs</section><text>pa zhes bya ste/ rlung de'i stobs kyis sra zhing brtan par byed do/ /gzhan yang de'i tshe kun nas sgo zhes bya ba'i rlung 'byung ste/ des mngal na gnas pa'i lus bus pas lus kun du rgyas shing gang bar byed de/ /'di lta ste dper</text></item>
<item><p>292b6</p><section>dkon brtsegs</section><text>na rkyal ba gang ba ji lta ba bzhin no/ /zhag bdun phrag bcu gcig pa la ma'i mngal na gnas pa'i tshe yang las kyi rlung mngon par grub pa gang yin pa de ni rdo rje zhes bya ste rlung de'i stobs kyis mngal na gnas pa de steng</text></item>
<item><p>292b7</p><section>dkon brtsegs</section><text>dang 'og gi phyogs su 'gro zhing lus kyi bu ga rnams 'byin par 'byed do/ /gzhan yang rlung de'i stobs kyis ma de res 'ga' dga' ba dang / mi dga' bar yang byed/ 'gro ba dang / 'greng ba dang / 'dug pa dang / nyal</text></item>
<item><p>292b8</p><section>dkon brtsegs</section><text>ba na yang de'i rang bzhin 'gyur zhing rkang lag skyod par yang byed pas mngal na gnas pa'i bu ga rnams mthar gyis skye zhing 'phel bar yang byed la de'i kha nas khrag nag po yang 'byung bar 'gyur/ sna nas kyang chu mi</text></item>
<item><p>293a1</p><section>dkon brtsegs</section><text>gtsang ba 'byung bar 'gyur te/ rlung des dbang po rnams bzlog nas de nas zhi bar 'gyur ro/ /zhag bdun phrag bcu gnyis pa la ma'i mngal na gnas pa'i tshe yang las kyi rlung mngon par grub pa gang yin pa de ni</text></item>
<item><p>293a2</p><section>dkon brtsegs</section><text>yon po'i sgo zhes bya ste/ rlung de'i stobs kyis rtsib logs g.yas g.yon gyi nang grol gyi rgyu ma che chung rnams skyed par byed de/ de ni 'di lta ste/ dper na pad ma'i rtsa ba shang shang po 'am/ skud pa grims pa sa la bzhag pa lta bur lan</text></item>
<item><p>293a3</p><section>dkon brtsegs</section><text>bcwa brgyad 'khor bar lus la brten te gnas so/ /de'i tshe gzhan yang spu brgyus pa zhes bya ba'i rlung 'byung ste/ rlung de'i dbang gis tshigs kyi yan lag sum brgya nyi shu dang / gnad brgya rtsa gcig lus la gnas par</text></item>
<item><p>293a4</p><section>dkon brtsegs</section><text>'gyur ro/ /zhag bdun phrag bcu gsum pa la ma'i mngal na gnas pa'i tshe yang las kyi rlung mngon par grub pa gang yin pa de ni bkres shing skom par byed pa zhes bya ste/ rlung de'i stobs kyis mngal gyi lus de nyam chung</text></item>
<item><p>293a5</p><section>dkon brtsegs</section><text>zhing bkres pa dang / skom pa'i 'du shes skyed par byed pas de'i mas zos shing 'thungs pa'i ro ji snyed pa dag lus kyi gnad dang / lte ba'i dkyil 'khor yongs su 'dzin cing phan 'dogs par byed do/ /de nas de'i tshe bcom</text></item>
<item><p>293a6</p><section>dkon brtsegs</section><text>ldan 'das kyis tshigs su bcad de bka' stsal pa/ bu ni ma mngal gnas pa na/ mngal gnas de la phan 'dogs pas/ des na lus srog rab gnas shing / rim gyis skye dang 'phel bar byed/ /mas ni zos</text></item>
<item><p>293a7</p><section>dkon brtsegs</section><text>shing 'thungs pa dag /mngal na gnas na phan 'dogs pas/ /rim gyis skye dang 'phel bar byed/ zhag bdun phrag bcu bzhi pa la ma'i mngal na gnas pa'i tshe yang las kyi rlung mngon par grub pa gang yin pa</text></item>
<item><p>293a8</p><section>dkon brtsegs</section><text>de ni skud pa'i sgo zhes bya ste/ rlung de'i stobs kyis rtsa rgyud dgu brgya bskyed nas lus kyi mdun dang / rgyab dang / g.yas g.yon snol mar g.yog par byed do/ /zhag bdun phrag bcwa lnga pa la ma'i mngal na gnas</text></item>
<item><p>293b1</p><section>dkon brtsegs</section><text>pa'i tshe yang las kyi rlung mngon par grub pa gang yin pa de ni pad ma zhes bya ste/ rlung de'i stobs kyis rtsar rgyu ba nyi shu bskyed nas bza' ba dang / btung ba'i ro gang yin pa rtsa 'dir zhugs nas lus la</text></item>
<item><p>293b2</p><section>dkon brtsegs</section><text>phan 'dogs par byed do/ /nyi shu gang zhe na/ lus kyi mdun dang rgyab dang / g.yas g.yon re re la yang rtsa lnga lnga yod de/ rtsa 'di dag re re la yang phra mo'i yan lag bzhi bcu bzhi bcu yod do/ /rtsa de</text></item>
<item><p>293b3</p><section>dkon brtsegs</section><text>dag re re la yang yan lag brgya brgya yod do/ /lus kyi mdun na yod pa nyi khri ni sa ga zhes bya'o/ /lus kyi rgyab na yod pa nyi khri ni stobs zhes bya'o/ /lus kyi g.yon phyogs na yod pa nyi khri ni brtan pa zhes</text></item>
<item><p>293b4</p><section>dkon brtsegs</section><text>bya'o/ /lus kyi g.yas phyogs na yod pa nyi khri ni mthu dang ldan pa zhes bya ste/ de ltar na rtsa'i yan lag che phra brgyad khri lus de la skye bar 'gyur ro/ /rtsa de dag kyang kha dog rnam pa sna tshogs dang ldan te/ 'di</text></item>
<item><p>293b5</p><section>dkon brtsegs</section><text>lta ste/ sngon po dang / ser po dang / dmar po dang / dkar po dang / mar dang / zho dang / 'bru mar gyi kha dog go/ /rtsa brgyad khri bo de dag re re la yang rtsa ba re re yod de/ rtsa ba re re la yang bu ga sna tshogs yod de/ bu ga gcig</text></item>
<item><p>293b6</p><section>dkon brtsegs</section><text>dang / bu ga gnyis nas bu ga bdun gyi bar dang ldan te/ re re yang spu'i bu ga dang phan tshun 'brel te de ni dper na/ pad ma'i rtsa ba la bu ga mang po yod pa ji lta ba bzhin no/ /zhag bdun phrag bcu drug pa la ma'i</text></item>
<item><p>293b7</p><section>dkon brtsegs</section><text>mngal na gnas pa'i tshe yang las kyi rlung mngon par grub pa gang yin pa de ni bdud rtsi zhes bya ste/ rlung de'i stobs kyis de'i mig dang / rna ba dang / sna dang / kha'i sgo dang / mid pa dang / snying gi snying po'i khor yug gi</text></item>
<item><p>293b8</p><section>dkon brtsegs</section><text>bu ga dgu po de dag rnam par phye nas dbugs phyi nang du rgyu ba steng dang 'og tu rgyu zhing thogs pa med pa dang / bza' ba dang / btung ba zos shing 'thungs pa gang yin pa de dag kyang / lus la phan 'dogs shing bsags</text></item>
<item><p>294a1</p><section>dkon brtsegs</section><text>pa'i gnas yod pa dang / legs par zhugs nas 'og gi phyogs su 'byung bar byed de/ 'di lta ste/ dper na rdza mkhan nam/ de'i slob ma mkhas pas 'jim pa legs par sbyar te 'khor lo'i steng du bzhag</text></item>
<item><p>294a2</p><section>dkon brtsegs</section><text>nas 'og dang steng du bsgyur zhing snod kyi rnam pa mngon par 'dus byas nas mngon par grub pa de bzhin du 'di yang rlung gi stobs dang / dge ba dang mi dge ba'i las kyis mig dang / rna ba la sogs pa rim gyis yongs su</text></item>
<item><p>294a3</p><section>dkon brtsegs</section><text>rdzogs par byed do/ /zhag bdun phrag bcu bdun pa la ma'i mngal na gnas pa'i tshe yang las kyi rlung mngon par grub pa gang yin pa de ni 'bri gdong zhes bya ste/ rlung de'i stobs kyis de'i mig gnyis kun du dang ba dang /</text></item>
<item><p>294a4</p><section>dkon brtsegs</section><text>rna ba dang / sna'i dbang po la sogs pa yang rim gyis yongs su smin par byed de/ 'di lta ste dper na me long gi dkyil 'khor rdul gyis yog pa sa'i phyi ma dang / 'bru mar dang / thal ba blangs te byi dor byas na yongs su gsal</text></item>
<item><p>294a5</p><section>dkon brtsegs</section><text>bar 'gyur ba de bzhin du las kyi rlung gi stobs kyis mig la sogs pa bus nas mig la sogs pa kun du dang bar byed pa yang de bzhin du rig par bya'o/ /zhag bdun phrag bcwa brgyad pa la ma'i mngal na gnas pa'i</text></item>
<item><p>294a6</p><section>dkon brtsegs</section><text>tshe yang las kyi rlung mngon par grub pa gang yin pa de ni brtan par 'gyur ba zhes bya ste/ rlung de'i stobs kyis de'i dbang po rnams mthar gyis yongs su smin cing gsal ba dang / yongs su dag par byed de/ 'di lta ste dper</text></item>
<item><p>294a7</p><section>dkon brtsegs</section><text>na/ nyi ma dang zla ba'i dkyil 'khor sprin dang / khug rna rnams kyis bsgribs shing khebs par 'gyur ba glo bur du rlung drag po langs te bus nas phyogs bzhir gtor bar gyur na nyi ma dang zla ba'i dkyil 'khor shin du gsal</text></item>
<item><p>294a8</p><section>dkon brtsegs</section><text>bar gyur ba de bzhin du 'di ltar las kyi rlung gi dbang gis dbang po rnams bus pas ches shin du gsal zhing yongs su dag par byed pa yang de bzhin du rig par bya'o/ /zhag bdun phrag bcu dgu pa la ma'i mngal na</text></item>
<item><p>294b1</p><section>dkon brtsegs</section><text>gnas pa'i tshe yang las kyi rlung gi stobs kyis mig dang / rna ba dang sna dang / lce'i dbang po bzhi po dag yongs su smin par byed do/ /dang po mngal du 'jug pa'i tshe ni dbang po gsum dang ldan te/ lus kyi dbang po dang / srog gi dbang</text></item>
<item><p>294b2</p><section>dkon brtsegs</section><text>po dang / yid kyi dbang po ste/ de ltar dbang po rnams yongs su rdzogs par byed do/ /zhag bdun phrag nyi shu pa la ma'i mngal na gnas pa'i tshe yang las kyi rlung mngon par grub pa gang yin pa de ni shin tu sra ba zhes bya</text></item>
<item><p>294b3</p><section>dkon brtsegs</section><text>ste/ rlung de'i stobs kyis de'i lus las rus pa sna tshogs bskyed par byed de/ rkang pa g.yon pa la brten te rus pa nyi shu skyed do/ /rkang pa g.yas pa la brten te rus pa nyi shu skyed do/ /gzhan yang rkang pa'i rting pa'i rus pa bzhi</text></item>
<item><p>294b4</p><section>dkon brtsegs</section><text>dang / rje ngar gyi rus pa gnyis dang / lha nga'i rus pa gnyis dang / brla'i rus pa gnyis dang / rked pa dang / dpyi'i rus pa gsum gsum dang / sgal tshigs kyi rus pa bcwa brgyad dang / rtsib ma'i rus pa nyi shu rtsa bzhi dang /</text></item>
<item><p>294b5</p><section>dkon brtsegs</section><text>brang gi rus pa sum bcu dang / lag pa g.yas g.yon re re la rus pa nyi shu nyi shu dang / lag ngar gyi rus pa bzhi dang / dpung pa'i rus pa gnyis dang / 'gram pa'i rus pa gnyis dang / mgo ba'i rus pa bzhi dang / so'i</text></item>
<item><p>294b6</p><section>dkon brtsegs</section><text>rtsa ba'i rus pa sum bcu rtsa gnyis kyang skyed par byed do/ /'di lta ste/ dper na gzugs mkhan nam/ gzugs mkhan gyi slob ma mkhas pas sngar shing sra ba blangs te phyis srad bus bcings nas gzugs rnams</text></item>
<item><p>294b7</p><section>dkon brtsegs</section><text>byas pa la 'jim pa ma bskus mod kyi/ 'on kyang de'i tshe rus pa'i mtshan nyid ces brjod pa de bzhin du las kyi rlung gi stobs kyis rus pa rnams bskyed pa'i dus kyi tshe yang de bzhin te/ de lta bas na zhag bdun po de</text></item>
<item><p>294b8</p><section>dkon brtsegs</section><text>dag tu rus pa phra mo ma gtogs pa rus pa chen po bskyed pa'i grangs ni nyis brgya yod par rig par bya'o/ /zhag bdun phrag nyi shu gcig pa la ma'i mngal na gnas pa'i tshe yang las kyis rlung mngon par grub pa gang yin pa de ni yang dag skyed pa zhes</text></item>
<item><p>295a1</p><section>dkon brtsegs</section><text>bya ste/ rlung de'i stobs kyis mngal na gnas pa de'i lus kyi sha skyed par byed de/ 'di lta ste/ dper na zhal zhal mkhan nam/ zhal zhal mkhan gyi slob mas 'jim pa legs par sbyangs nas rtsig pa rnams la</text></item>
<item><p>295a2</p><section>dkon brtsegs</section><text>zhal zhal byed pa de bzhin du las kyi rlung gi dbang gis de'i lus kyi sha skyed pa yang de bzhin du rig par bya'o/ /zhag bdun phrag nyi shu gnyis pa la ma'i mngal na gnas pa'i tshe yang las kyi rlung mngon par grub</text></item>
<item><p>295a3</p><section>dkon brtsegs</section><text>pa gang yin pa de ni kun du rgyal ba zhes bya ste/ rlung de'i stobs kyis de'i khrag skyed par byed do/ /zhag bdun phrag nyi shu gsum pa la ma'i mngal na gnas pa'i tshe yang las kyi rlung mngon par grub pa gang</text></item>
<item><p>295a4</p><section>dkon brtsegs</section><text>yin pa de ni yongs su dag par 'dzin pa zhes bya ste/ rlung de'i stobs kyis lus kyi lpags pa skyed par byed do/ /zhag bdun phrag nyi shu bzhi pa la ma'i mngal na gnas pa'i tshe yang las kyi rlung mngon par grub</text></item>
<item><p>295a5</p><section>dkon brtsegs</section><text>pa gang yin pa de ni sprin 'dzin ces bya ste/ rlung de'i stobs kyis de'i lus kyi lag pa rkyong zhing mdog dang ldan par byed do/ /zhag bdun phrag nyi shu lnga pa la ma'i mngal na gnas pa'i tshe yang las kyi rlung mngon par</text></item>
<item><p>295a6</p><section>dkon brtsegs</section><text>grub pa gang yin pa de ni grong khyer 'dzin ces bya ste/ rlung de'i stobs kyis mngal na gnas pa de'i lus la sha dang khrag 'phel zhing rim gyis rab tu dang bar byed do/ /zhag bdun phrag nyi shu drug pa la ma'i</text></item>
<item><p>295a7</p><section>dkon brtsegs</section><text>mngal na gnas pa'i tshe yang las kyi rlung mngon par grub pa gang yin pa de ni skye ba mngon par grub pa ces bya ste/ rlung de'i stobs kyis de'i skra dang / spu dang / sen mo rnams bskyed nas thams cad</text></item>
<item><p>295a8</p><section>dkon brtsegs</section><text>rtsa rgyus rnams dang 'brel par byed do/ /zhag bdun phrag nyi shu bdun pa la ma'i mngal na gnas pa'i tshe yang las kyi rlung mngon par grub pa gang yin pa de ni sman yon chen po zhes bya ste/ rlung de'i</text></item>
<item><p>295b1</p><section>dkon brtsegs</section><text>stobs kyis de'i lus kyi mtshan ma rnams mthar gyis mngon par grub pa zhes bya ste/ gang tshe rabs snga ma la sdig pa mi dge ba'i las rnams mngon par 'dus byas shing yo byad rnams la ser snas phangs shing</text></item>
<item><p>295b2</p><section>dkon brtsegs</section><text>sbyin pa gtong bar mi byed pa dang / pha ma dang / mkhan po dang / bla ma'i gnas rnams kyis rjes su bstan pa nyan par mi byed pa zhig yin na ni las de'i dbang gis yid du mi 'ong ba'i lus rnam pa sna tshogs 'thob</text></item>
<item><p>295b3</p><section>dkon brtsegs</section><text>par 'gyur bas gal te lus ring zhing sbom pa dang / tsho zhing dgar ba dang / mnyen pa gang yin pa des mdzes par gyur na ni lus thung zhing phra ba dang / rid cing gnag pa dang / rtsub pa dag 'thob par byed do/ /gal te</text></item>
<item><p>295b4</p><section>dkon brtsegs</section><text>lus thung zhing phra ba dang / rid cing gnag pa dang / rtsub pa gang yin pa des mdzes par gyur na ni lus ring zhing spom pa dang / tsho zhing dkar ba dang / shin du mnyen pa dag 'thob par byed do/ /gal te lus kyi yan lag mtho</text></item>
<item><p>295b5</p><section>dkon brtsegs</section><text>ba dang / dma' ba dang / mang ba dang / nyung ba dang / thags bzang ba dang / thags ngan pas mdzes par gyur na ni mtho ba dang / dma' ba dang / thags bzang ba dang / thags ngan pa dang mi ldan pa'i lus yang dag par</text></item>
<item><p>295b6</p><section>dkon brtsegs</section><text>len par byed do/ /gzhan yang 'on pa dang / long ba dang / lkugs pa dang / rkang lag 'phye zhing 'gro ba dang / dbang po rnams ma tshang ba dang / tshig smras pa gzhan gyis mnyan par mi 'dod pa dang / lus mi sdug cing yi dags</text></item>
<item><p>295b7</p><section>dkon brtsegs</section><text>dang 'dra ba yang yang dag par len par 'gyur te/ sdig pa mi dge ba'i las kyi dbang gis yid du mi 'ong ba'i lus rnam pa sna tshogs len par 'gyur bas pha ma dang / gnyen bshes rnams kyis kyang mthong bar mi</text></item>
<item><p>295b8</p><section>dkon brtsegs</section><text>'dod na gzhan lta smos kyang ci dgos/ gal te tshe rabs snga ma la dge ba bcu'i las mngon par 'dus byas shing sbyin pa legs par btang ba dang / ser sna dang / g.yo sgyu'i bsam pa med pa dang / pha ma dang / mkhan</text></item>
<item><p>296a1</p><section>dkon brtsegs</section><text>po dang / bla ma'i gnas rnams kyis rjes su bstan pa bdag la mngon par yid ches shing yang dag par blangs pa zhig yin na ni rgyu dang rkyen des gal te mi'i lus thob par gyur na yang gong du bstan pa lta bu'i</text></item>
<item><p>296a2</p><section>dkon brtsegs</section><text>sdig pa mi dge ba'i las las mngon par grub pa'i lus len par mi 'gyur zhing gya nom pa rnam pa sna tshogs dang ldan pa'i lus thob par 'gyur bas byad bzhin mdzes pa dang / mtshan rnams dang ldan zhing tshig smras pa rnams</text></item>
<item><p>296a3</p><section>dkon brtsegs</section><text>mang po kun gyis mnyan par 'dod pa'i 'os su 'gyur te/ de lta bas na dge ba'i las kyi dbang gis khyad par du 'phags pa'i 'bras bu rnam par smin pa de lta bu thob par 'gyur bar rig par bya'o/ /dga' bo de lta</text></item>
<item><p>296a4</p><section>dkon brtsegs</section><text>bu'i de yang gal te pho yin na ni ma'i mngal na g.yas phyogs su tsog pur 'dug la/ lag pa gnyis kyis gdong g.yogs nas ma'i sgal tshig logs su bltas te 'dug go/ /gal te mo yin na ni rtsib logs</text></item>
<item><p>296a5</p><section>dkon brtsegs</section><text>g.yon phyogs na tsog pur 'dug la lag pa gnyis kyis gdong g.yogs nas ma'i lto ba la kha bltas nas ma zhu ba'i gnas kyi ni 'og /zhu ba'i gnas kyi ni steng na nang du btsos/ rab tu btsos shing gnas lnga kun du bcings</text></item>
<item><p>296a6</p><section>dkon brtsegs</section><text>pas/ 'di lta ste/ dper na rtswa'i rkyal ba'i nang du 'dug pa dang 'dra'o/ /gal te de'i mas shin tu mang du zos sam/ shin tu nyung ngu zos sam/ gal te zas shin du mngar ba 'am/ shin du rtsub pa 'am/ shin du bska ba 'am/</text></item>
<item><p>296a7</p><section>dkon brtsegs</section><text>shin du snum pa 'am/ shin du lan tshwa bro ba 'am/ shin du kha ba 'am/ shin du skyur ba 'am/ shin du grang ba 'am/ shin du tsha ba dag zos par gyur tam/ gzhan yang 'dod chags spyad par gyur tam/ drag tu song ba 'am/</text></item>
<item><p>296a8</p><section>dkon brtsegs</section><text>mchongs pa byas sam/ yun ring du nyal lam/ yun ring du 'dug par gyur na yang / mngal na gnas pa de sdug bsngal myong bar 'gyur te/ de lta bas na ma'i mngal na gnas pa'i tshe sdug bsngal mang po de lta bu dag gis rab tu</text></item>
<item><p>296b1</p><section>dkon brtsegs</section><text>gzir bar rig par bya'o/ /ngas mir gyur ba'i sdug bsngal mdo tsam du bstan pa yang de 'dra na sems can dmyal ba rnams kyi sdug bsngal dper bya dka' ba lta smos kyang ci dgos te/ mkhas pa su zhig 'khor ba'i rgya mtshor</text></item>
<item><p>296b2</p><section>dkon brtsegs</section><text>lus 'di lta bu la rab tu mos par byed/ zhag bdun phrag nyi shu brgyad pa la ma'i mngal na gnas pa'i tshe phyin ci log gi 'du shes rnam pa brgyad 'byung bar 'gyur te/ brgyad gang zhe na/ bzhon pa'i 'du shes dang / khang</text></item>
<item><p>296b3</p><section>dkon brtsegs</section><text>bu brtsegs pa'i 'du shes dang / khri stan gyi 'du shes dang / chu mig gi 'du shes dang / rdzing gi 'du shes dang / chu bo'i 'du shes dang / kun dga' ra ba'i 'du shes dang / bskyed mos tshal gyi 'du shes te/ 'di ni 'du shes</text></item>
<item><p>296b4</p><section>dkon brtsegs</section><text>rnam pa brgyad ces bya'o/ /zhag bdun phrag nyi shu dgu pa la ma'i mngal na gnas pa'i tshe yang las kyi rlung mngon par grub pa gang yin pa de ni me tog phreng ba zhes bya ste/ rlung de'i stobs kyis mngal na gnas pa</text></item>
<item><p>296b5</p><section>dkon brtsegs</section><text>de'i lus kyi lpags pa'i mdog kun du bzang zhing mtshan ma rnams rab tu gsal bar byed de/ thams cad kyang 'das pa'i 'dus su las rnams mngon par 'dus byas pa'i bye brag mi mtshungs pas rnam pa ji lta ba</text></item>
<item><p>296b6</p><section>dkon brtsegs</section><text>bzhin du kha dog rnam pa sna tshogs dang ldan par 'gyur bas kha cig ni kha dog dkar po 'gyur/ kha cig ni kha dog nag po 'gyur/ kha cig ni kha dog dkar ba yang ma yin/ gnag pa yang ma yin par 'gyur</text></item>
<item><p>296b7</p><section>dkon brtsegs</section><text>kha cig ni kha dog sngon por 'gyur/ kha cig ni kha dog rtsub cing skam par 'gyur/ kha cig ni kha dog snum par 'gyur te/ 'di lta bu'i kha dog gi mtshan nyid dang ldan par 'gyur ro/ /zhag bdun phrag sum bcu pa</text></item>
<item><p>296b8</p><section>dkon brtsegs</section><text>la ma'i mngal na gnas pa'i tshe yang las kyi rlung mngon par grub pa gang yin pa de ni lcags kyi sgo zhes bya ste/ rlung de'i stobs kyis de'i skra dang / spu dang / sen mo rnams rab tu skyed pa dang / kha dog dkar nag</text></item>
<item><p>297a1</p><section>dkon brtsegs</section><text>rnams rab tu gsal bar byed de las kyi rkyen gyis mtshan ma 'di dang 'di dag 'byung bar 'gyur ro/ /zhag bdun phrag sum bcu gcig pa nas zhag bdun phrag sum bcu pa'i bar du ma'i mngal na gnas pa'i</text></item>
<item><p>297a2</p><section>dkon brtsegs</section><text>tshe ni lus kyi mtshan ma rnams cher skye bar 'gyur bas mthar gyis lus kyi yan lag phun sum tshogs shing yangs par 'gyur ro/ /zhag bdun phrag sum bcu drug pa la ma'i mngal na gnas pa'i tshe ni de</text></item>
<item><p>297a3</p><section>dkon brtsegs</section><text>'byung ba'i bsam pa skye bas mngon par mi dga' bar 'gyur ro/ /zhag bdun phrag sum bcu bdun pa la ma'i mngal na gnas pa'i tshe ni phyin ci log tu ma gyur ba'i 'du shes rnam pa lnga 'byung bar 'gyur</text></item>
<item><p>297a4</p><section>dkon brtsegs</section><text>ro/ /lnga gang zhe na/ mi gtsang ba'i 'du shes dang / dri mi zhim pa'i 'du shes dang / btson ra'i 'du shes dang / mun nag gi 'du shes dang / yongs su skyo nas phyir 'byung ba'i 'du shes skye ba gang yin pa ste/ mngal na</text></item>
<item><p>297a5</p><section>dkon brtsegs</section><text>gnas pa de yongs su skyo ba'i bsam pa de lta bu dag skye bar 'gyur ro/ /zhag bdun phrag sum bcu brgyad pa la ma'i mngal na gnas pa'i tshe yang las kyi rlung mngon par grub pa gang yin pa de ni thogs pa'i rkyen ces</text></item>
<item><p>297a6</p><section>dkon brtsegs</section><text>bya ste/ rlung de'i stobs kyis de rab tu sgyur bar byed do/ /gzhan yang kha mthur du lta ba zhes bya ba'i rlung 'byung ste/ de'i mgo mthur du lta zhing lag pa gnyis brkyang ste/ mthar gyis 'byung bar 'dod par 'gyur ro/ /</text></item>
<item><p>297a7</p><section>dkon brtsegs</section><text>mngal na gnas pa de gal te tshe rabs snga ma la mngal du 'chi bar 'gyur ba'i las bsags pa zhig yin na ni de'i lag pa dang rkang pa snol mar gyur nas sgyur mi nus pas sdig pa mi dge ba'i las kyi rkyen gyis ma'i mngal</text></item>
<item><p>297a8</p><section>dkon brtsegs</section><text>nyid du 'chi ba'i dus byed par 'gyur te/ de'i ma yang de'i tshe sdug bsngal chen po myong ba 'am/ yang na 'chi ba'i 'dus byed par 'gyur ro/ /gal te tshe rabs snga ma la dge ba'i las rnams mngon par 'dus byas shing</text></item>
<item><p>297b1</p><section>dkon brtsegs</section><text>tshe ring por 'gyur ba'i rgyu bsags pa zhig yin na ni btsas su nye ba'i tshe ma dang / bu gnyis ka rab tu bde zhing sdig pa mi dge ba'i las kyi sdug bsngal gong ma lta bu med do/ /zhag bdun phrag sum bcu rtsa brgyad 'das nas</text></item>
<item><p>297b2</p><section>dkon brtsegs</section><text>mngal nas 'byung bar 'dod pa'i tshe/ sdug bsngal sna tshogs myong nas gdod 'byung bar 'gyur ba de'i phyir lus 'di lta bu len pa 'di ni yang dag par sdug bsngal chen po yin par rig par bya'o/ /dang po mngal nas</text></item>
<item><p>297b3</p><section>dkon brtsegs</section><text>'byung ba'i tshe khye'u 'am/ bu mo yang rung ste/ sa la lhung ma thag tu lag pas bzung ngam/ gos kyi blangs sam/ khri la bzhag gam/ khang pa'i nang du bzhag gam/ sa la bzhag gam/ bla gab med par bzhag gam/</text></item>
<item><p>297b4</p><section>dkon brtsegs</section><text>nyi ma la bzhag gam/ dgun nam/ dbyar gyi dus su grang ba dang / tsha ba'i rlung gis btsas ma thag pa'i lus de la reg par gyur na yang sdug bsngal chen po myong bar 'gyur te/ 'di lta ste/ dper na pa lang</text></item>
<item><p>297b5</p><section>dkon brtsegs</section><text>gson por bshus pa brtsig pa la reg gam/ bla gab med pa'i thang la lhung bar gyur na srog chags dag gis za bar 'gyur ba 'am/ gzhan yang 'di lta ste/ dper na mi zhig la sbrang bu mchu rings rnams kyis za</text></item>
<item><p>297b6</p><section>dkon brtsegs</section><text>ba la yang lcags gis gzhus pa de bzhin du dang po mngal nas byung ba'i tshe chu dron po dag gis lus bkrus pas reg pa'i sdug bsngal myong ba yang de dang 'dra'o/ /btsas nas mthar gyis cher 'gyur ba dang /</text></item>
<item><p>297b7</p><section>dkon brtsegs</section><text>ma'i lus las khrag dang 'dres pa'i nu zho byung nas gso bar byed de/ ngas sngar mdo sde gzhan dag las rgya cher bstan pa yin no/ /de lta bas na lus 'di ni mi gtsang ba dang / sdug bsngal mang po las mngon par grub pa</text></item>
<item><p>297b8</p><section>dkon brtsegs</section><text>yin pas mkhas pa su zhig 'khor ba na 'di 'dra ba'i lus la rjes su chags par byed/ gzhan yang dga' bo dang po mngal nas byung nas zhag bdun lon pa dang / srog chags srin bu'i rigs stong phrag brgyad bcu lus</text></item>
<item><p>298a1</p><section>dkon brtsegs</section><text>las skyes nas de las za bar byed do/ /skra la za ba zhes bya ba'i srin bu'i rigs gnyis yod de skra la gnas nas skra la za bar byed do/ /srin bu'i rigs gnyis ni mig la gnas nas mig la za bar byed do/ /</text></item>
<item><p>298a2</p><section>dkon brtsegs</section><text>srin bu'i rigs pa han dang / rkan ldan dang / nad slong dang / yongs su rdzogs pa zhes bya ba bzhi yod yod de klad pa la gnas nas klad pa la za bar byed do/ /srin bu'i rigs sA lu nag po'i lo ma zhes bya ba gcig</text></item>
<item><p>298a3</p><section>dkon brtsegs</section><text>yod de rna ba la gnas nas rna ba la za bar byed do/ /srin bu'i rigs mdzod sgo zhes bya ba gcig yod de sna la gnas nas sna la za bar byed do/ /srin bu'i rigs 'phen pa dang / kun du 'phen pa zhes bya ba gnyis yod de</text></item>
<item><p>298a4</p><section>dkon brtsegs</section><text>mchu la gnas nas mchu la za bar byed do/ /srin bu'i rigs khab mchu zhes bya ba gcig yod de lce la gnas nas lce la za bar byed do/ /srin bu'i rigs kha rno zhes bya ba gcig yod de lce'i drung na gnas nas lce'i</text></item>
<item><p>298a5</p><section>dkon brtsegs</section><text>drung la za bar byed do/ /srin bu'i rigs lag rdzogs zhes bya ba gcig yod de rkan la gnas nas rkan la za bar byed do/ /srin bu'i rigs lag pa dra ba can dang / phyed sgyur zhes bya ba gnyis yod de lag mthil la</text></item>
<item><p>298a6</p><section>dkon brtsegs</section><text>gnas nas lag mthil la za bar byed do/ /srin bu'i rigs dpung pa dang / nye ba'i dpung ba zhes bya ba gnyis yod de dpung pa la gnas nas dpung pa la za bar byed do/ /srin bu'i rigs lcags can dang nye ba'i lcags</text></item>
<item><p>298a7</p><section>dkon brtsegs</section><text>can zhes bya ba gnyis yod de mid pa la gnas nas mid pa la za bar byed do/ /srin bu'i rigs rdo rje dang / rdo rje chen po zhes bya ba gnyis yod de snying la gnas nas snying la za bar byed do/ /srin bu'i rigs dman pa dang / dman pa'i kha zhes</text></item>
<item><p>298a8</p><section>dkon brtsegs</section><text>bya ba gnyis yod de sha la gnas nas sha la za bar byed do/ /srin bu'i rigs kha dog ldan dang / grags ldan zhes bya ba gnyis yod de khrag la gnas nas khrag la 'thung bar byed do/ /srin bu'i rigs dpa' bo dang /</text></item>
<item><p>298b1</p><section>dkon brtsegs</section><text>dri gtong zhes bya ba gnyis yod de chu ba la gnas nas chu ba la za bar byed do/ /srin bu'i rigs mi mthong dang / khas sbub ces bya ba gnyis yod de rgyab kyi rgal tshigs la gnas nas rgyab kyi tshigs la za bar byed do/ /srin bu'i</text></item>
<item><p>298b2</p><section>dkon brtsegs</section><text>rigs tshil gyi kha dog ces bya ba gcig yod de tshil la gnas nas tshil la za bar byed do/ /srin bu'i rigs mkhris pa'i kha dog ces bya ba gcig yod de mkhris pa la gnas nas mkhris pa la za bar byed do/ /srin bu'i</text></item>
<item><p>298b3</p><section>dkon brtsegs</section><text>rigs mu tig ces bya ba gcig yod de mchin pa la gnas nas mchin pa la za bar byed do/ /srin bu'i rigs 'dam bu zhes bya ba gcig yod de mtsher pa la gnas nas mtsher ba la za bar byed do/ /srin bu'i rigs lnga brgya</text></item>
<item><p>298b4</p><section>dkon brtsegs</section><text>yod de rigs brgya ni zla ba zhes bya'o/ /rigs brgya ni zla ba'i kha zhes bya'o/ /rigs brgya ni bsil byed ces bya'o/ /rigs brgya ni bsil byed gtong zhes bya'o/ /rigs brgya ni yangs pa zhes bya ste/ rtsib logs g.yon pa la gnas</text></item>
<item><p>298b5</p><section>dkon brtsegs</section><text>nas rtsib logs g.yon pa la za bar byed do/ /gzhan yang srin bu'i rigs lnga brgya yod pa yang ming gong ma dang 'thun te/ rtsib logs g.yas pa la gnas nas rtsib logs g.yas pa la za bar byed do/ /srin bu'i rigs cung zad 'bigs pa dang / cher</text></item>
<item><p>298b6</p><section>dkon brtsegs</section><text>'bigs pa dang / rus pa 'bigs pa dang / rus pa'i gdong zhes bya ba bzhi yod de rus pa la gnas nas rus pa la za bar byed do/ /srin bu'i rigs cher dkar ba dang / cung zad dkar ba dang / snum pa'i stobs dang / stag lam</text></item>
<item><p>298b7</p><section>dkon brtsegs</section><text>zhes bya ba bzhi yod de rtsa brgyus la gnas nas rtsa rgyus la za bar byed do/ /srin bu'i rigs mos pa'i yid dang / seng ge'i stobs dang / ri bong lto dang / 'dod pa la mngon par zhen pa zhes bya ba bzhi yod de ma zhu ba'i gnas</text></item>
<item><p>298b8</p><section>dkon brtsegs</section><text>la gnas nas ma zhu ba'i gnas la za bar byed do/ /srin bu'i rigs dpa' bo dang / dpa' bo'i bdag po zhes bya ba gnyis yod de zhu ba'i gnas la gnas nas zhu ba'i gnas la za bar byed do/ /srin bu'i rigs mu kha dang</text></item>
<item><p>299a1</p><section>dkon brtsegs</section><text>dra ba kha dang / phung po'i kha dang / byi'u kha zhes bya ba bzhi yod de gci ba'i lam la gnas nas gci ba'i lam la za bar byed do/ /srin bu'i rigs byed pa dang / byed pa chen po dang / phye ma dang / po ta ka</text></item>
<item><p>299a2</p><section>dkon brtsegs</section><text>zhes bya ba bzhi yod de bshad pa'i lam la gnas nas bshad pa'i lam la za bar byed do/ /srin bu'i rigs gdong gnag dang / 'jigs su rung ba'i gdong zhes bya ba gnyis yod de brla la gnas nas brla la za bar</text></item>
<item><p>299a3</p><section>dkon brtsegs</section><text>byed do/ /srin bu'i rigs mdze can dang / mdze can chung ngu zhes bya ba gnyis yod de pus mo la gnas nas pus mo la za bar byed do/ /srin bu'i rigs myos pa'i rtsa ba zhes bya ba gcig yod de byin pa la gnas nas byin la</text></item>
<item><p>299a4</p><section>dkon brtsegs</section><text>la za bar byed do/ /srin bu'i rigs mgo nag ces bya ba gcig yod de rkang pa la gnas nas rkang pa la za bar byed do/ /dga' bo ngas deng khyod la srin bu'i rigs stong phrag brgyad bcu lus 'di la gnas nas nyin</text></item>
<item><p>299a5</p><section>dkon brtsegs</section><text>mtshan du za bar byed pas nyams stobs chung zhing mdog ngan par byed pa dang / nad kyi sdug bsngal rnam pa sna tshogs lus 'di la 'dus nas gzhan yang de'i sems gdung ba dang / rab tu gdung ba dang / yongs su</text></item>
<item><p>299a6</p><section>dkon brtsegs</section><text>gdung bar byed pas sman pa mkhas pa yod kyang / de la rmongs nas sman gang gis nad 'di dag gso bar nus pa shes par mi 'gyur ba mdor bstan pa yin te/ mkhas pa su zhig 'khor ba'i rgya mtshor 'di</text></item>
<item><p>299a7</p><section>dkon brtsegs</section><text>'dra ba'i lus la rjes su chags par byed/ gzhan yang dga' bo dang po btsas nas cher skye bar 'gyur ba'i bar du gos dang zas kyis gsos nas/ lus 'di mngon par grub par gyur kyang / de'i tshe'i tshad lo</text></item>
<item><p>299a8</p><section>dkon brtsegs</section><text>brgya thub pa yang yod de de bas thung ba yang yod do/ /lo brgya po de yang dus sum brgyar 'gyur ro/ /'di lta ste/ dpyid dang / dbyar dang / dgun gyi dus gang yin pa'o/ /de las dpyid gang yin pa de ni tsha</text></item>
<item><p>299b1</p><section>dkon brtsegs</section><text>ba'i dus so/ /dbyar gang yin pa de ni char 'bab pa'i dus so/ /dgun gang yin pa de ni grang ba'i dus so/ /dus gsum po de dag re re la yang zla ba bzhi bzhi yod pas lo gcig la ni zla ba bcu gnyis yod par 'gyur la lo</text></item>
<item><p>299b2</p><section>dkon brtsegs</section><text>brgya la ni zla ba stong nyis brgya yod par 'gyur bas zla ba yar gyi ngo dkar po dang / zla ba mar gyi ngo nag pos phye na ni nyis stong bzhi brgyar 'gyur te/ de la nyin mtshan ni stong phrag sum bcu rtsa drug yod do/ /nyin gcig la lan</text></item>
<item><p>299b3</p><section>dkon brtsegs</section><text>gnyis su za bas zas ni lan stong phrag bdun bcu rtsa gnyis za bar 'gyur te/ res 'ga' mi za ba yang grangs der 'dus so/ /de ni 'di lta ste/ na pa dang / ra ro ba dang / ched du zas bcad pa dang / gnyid log pa dang /</text></item>
<item><p>299b4</p><section>dkon brtsegs</section><text>rtsed mo rtsis pa dang / las gzhan gyis brel ba dang / ma'i nu zho 'thungs pa'i rgyu dang / rkyen gyis ma zos pa gang yin pa de ni ma zos pa zhes bya'o/ /'di lta bu'i lus 'di lo brgya thub par gyur kyang mthar 'jig</text></item>
<item><p>299b5</p><section>dkon brtsegs</section><text>par 'gyur bas mkhas pa su zhig 'khor ba'i rgya mtsho 'dir de la rjes su chags par byed/ gzhan yang dga' bo lus 'di yang dag pa blangs pa la sdug bsngal rnam pa gnyis yod de/ gnyis gang zhe na/ nad</text></item>
<item><p>299b6</p><section>dkon brtsegs</section><text>mang po rnams lus la 'dus pa gang yin pa de ni nang gi sdug bsngal zhes bya'o/ /mi dang mi ma yin pas rnam par 'tshe ba gang yin pa de ni phyi rol gyi sdug bsngal zhes bya'o/ /de la nad mang po lus la 'dus</text></item>
<item><p>299b7</p><section>dkon brtsegs</section><text>pa zhes bya ba ji lta bu zhe na/ 'di lta ste/ mig dang / rna ba dang / sna dang / lce dang / lkog ma dang / so dang / brang dang / lto ba dang / lag pa dang / rked pa rnams na par gyur ba dang / gzhan yang rlung</text></item>
<item><p>299b8</p><section>dkon brtsegs</section><text>na pa dang / mchil snabs dang / smyos pa dang / khong rde dang / dbugs mi bde ba dang / glo ba na pa dang / gci ba'i lam rtsub pa dang / g.yan pa dang / mdze dang / 'bras dang / thor bu dang / shu ba dang /</text></item>
<item><p>300a1</p><section>dkon brtsegs</section><text>'brum bu dang / rkang bam dang / gzhan yang nad rnam pa sna tshogs lus la 'dus pa gang yin pa'o/ /gzhan yang mkhris pa'i nad brgya rtsa gcig dang / rlung nad brgya rtsa gcig dang / bad kan gyi nad</text></item>
<item><p>300a2</p><section>dkon brtsegs</section><text>brgya rtsa gcig dang / rlung dang mkhris pa dang / bad kan 'dus pa las byung ba'i nad brgya rtsa gcig ste/ de ltar nad bzhi brgya rtsa bzhi dag gis lus nyon mongs pa gang yin pa de ni nang gi sdug bsngal zhes bya'o/ /gzhan</text></item>
<item><p>300a3</p><section>dkon brtsegs</section><text>yang phyi rol gyi sdug bsngal gyis lus 'di la gnod par byed pa 'di lta ste/ brtson ra dam por bcug pa dang / lcag gis gzhus pa dang / btson rar bcug pa dang / bcings pa'i sdug bsngal gang yin pa</text></item>
<item><p>300a4</p><section>dkon brtsegs</section><text>dang / gzhan yang rna ba bcad pa dang / sna bcad pa dang / lag pa dang / rkang pa gtubs pa dang / mgo bcad pa dang / lha rnams kyis ma bsrungs pas mi ma yin pa'i gdon ma rungs pa rnams dang /</text></item>
<item><p>300a5</p><section>dkon brtsegs</section><text>gnod sbyin dang / srin po rnams kyis glags rnyed par 'gyur ba gang yin pa dang / gzhan yang sbrang bu mchu rings dang / sha sbrang la sogs pa'i srin bu gdug pa rnams kyis zos pa dang / grang ba dang /</text></item>
<item><p>300a6</p><section>dkon brtsegs</section><text>tsha ba dang / bkres pa dang / skom pa dang / rlung dang / char pa nye bar gnas par gyur ba'i sdug bsngal rnam pa sna tshogs kyis lus nyon mongs par byed de/ mir gyur ba rnams kyi sdug bsngal yang de dang 'dra na ngan 'gro rnams</text></item>
<item><p>300a7</p><section>dkon brtsegs</section><text>kyi sdug bsngal lta smos kyang ci dgos te/ de ni shin tu brjod par dka'o/ /de lta bas na 'di dag thams cad kyang 'das pa'i dus su sdig pa mi dge ba'i las mngon par 'dus byas pa'i dbang gis 'di lta bu'i rnam</text></item>
<item><p>300a8</p><section>dkon brtsegs</section><text>par smin pa myong bar rig par bya'o/ /gang gis mtshon cha dag gis gnod pa byas pa yongs su bsrung ba'i phyir/ grong khyer brtsigs te 'obs kyis bskor nas lus 'di yongs su bsrungs kyang /</text></item>
<item><p>300b1</p><section>dkon brtsegs</section><text>rlung dang / char pa dang / sbrang bu mchu rings dang / sha sbrang la sogs pa khang khyim dag tu 'ongs nas gnod pa byed par 'gyur la/ nad bzhi brgya rtsa bzhis kyang nang dang / phyi rol nyon mongs par byed do/ /</text></item>
<item><p>300b2</p><section>dkon brtsegs</section><text>bza' ba dang / btung ba dang / mal cha dang / na pa'i gsos sman dang / zhing dang / kun dga' ra ba dang / khang khyim dang / gser dang / dngul la sogs pa rin po che sna bdun dang / bran pho dang / bran</text></item>
<item><p>300b3</p><section>dkon brtsegs</section><text>mo dang / shing rta dang bzhon pa dang / 'tsho ba'i yo byad rnams yongs su tshol ba na gal te yid dang 'thun par gyur na yang sdug bsngal skyed par byed la gal te longs spyod thob par gyur na yang ser snas</text></item>
<item><p>300b4</p><section>dkon brtsegs</section><text>phangs shing rtag tu srung ba dang / gal te stor cing chud zos par gyur na yang sdug bsngal chen por skyed par byed do/ /dga' bo mdor na nye bar len pa'i phung po lnga'i lus 'di ni 'gro ba dang / sdod</text></item>
<item><p>300b5</p><section>dkon brtsegs</section><text>pa dang / 'dug pa dang / nyal ba'i spyod lam thams cad sdug bsngal ma yin pa gang yang med pas/ /gal te yun ring du 'gro zhing skad cig tsam du yang ngal bsor med par gyur na</text></item>
<item><p>300b6</p><section>dkon brtsegs</section><text>yang sdug bsngal 'byung bar 'gyur la/ sdod pa dang / 'dug pa dang / nyal ba de dag so so nas yun ring du gyur na yang thams cad sdug bsngal bar 'gyur bas/ gal te</text></item>
<item><p>300b7</p><section>dkon brtsegs</section><text>yun ring du song song ba las skad gcig tsam 'dug tu yod par gyur na/ bde ba'i 'du shes skyed par byed kyang de yang dag par bde bar byed pa ma yin no/ /gal te</text></item>
<item><p>300b8</p><section>dkon brtsegs</section><text>yun ring du 'greng ba las skad cig tsam 'dug pa dang / gal te yun ring du 'dug pa las skad cig tsam nyal bar gyur ba la yang dag pa ma yin pas bde ba'i 'du</text></item>
<item><p>301a1</p><section>dkon brtsegs</section><text>shes skyed par byed kyang de yang dag par bde ba ma yin pas de'i phyir nye bar len pa'i phung po lnga'i lus 'di ni thams cad sdug bsngal yin par rig par bya'o/ /gang la la zhig gis bdag</text></item>
<item><p>301a2</p><section>dkon brtsegs</section><text>gi don dang / gzhan gyi don dang / bdag dang gzhan gyi don gyi phyir de lta bus sdug bsngal rnams la yongs su skyo bar byas nas khyim nas khyim med par rab tu byung ste/ yang dag par slob par byed na mya ngan las 'das pa'i rnam par grol</text></item>
<item><p>301a3</p><section>dkon brtsegs</section><text>ba'i chos las yongs su nyams par mi 'gyur la gang la la zhig gos dang / mal cha dang / na pa'i gsos sman dang / yo byad rnams kyis de la rim gro byed pa de dag kyang rnam par smin pa chen po'i mthu dang /</text></item>
<item><p>301a4</p><section>dkon brtsegs</section><text>grags pa thob par 'gyur ro/ /bcom ldan 'das kyis bka' stsal pa/ dga' bo 'di ji snyam du sems/ gzugs gang yin pa de ci rtag pa zhig yin nam/ 'on te mi rtag pa zhig yin/ bcom ldan 'das la tshe dang</text></item>
<item><p>301a5</p><section>dkon brtsegs</section><text>ldan pa dga' bos gsol pa/ bcom ldan 'das gzugs de ni mi rtag pa lags so/ /bcom ldan 'das kyis bka' stsal pa/ gal te mi rtag pa yin na de sdug bsngal ba zhig yin nam/ 'on te sdug bsngal</text></item>
<item><p>301a6</p><section>dkon brtsegs</section><text>med pa zhig yin/ dga' bos gsol ba/ gzugs gang lags pa de ni sdug bsngal ba lags so/ /bcom ldan 'das kyis bka' stsal pa/ gang mi rtag cing sdug bsngal ba de ni rnam par 'jig pa'i</text></item>
<item><p>301a7</p><section>dkon brtsegs</section><text>chos can yin na/ 'phags pa nyan thos mang du thos pa dang ldan pa gang de lta bu'i bstan pa thos par gyur na yang lus 'di ni 'di lta bu'i gzugs can no zhes 'dzin cing de la bdag dang bdag gir 'dzin</text></item>
<item><p>301a8</p><section>dkon brtsegs</section><text>par byed dam/ bcom ldan 'das de ni ma lags te/ gzugs la bdag ces bgyi ba yang ma mchis la bdag gi zhes bgyi ba yang ma mchis lags so/ /gzhan yang dga' bo 'di ji snyam du</text></item>
<item><p>301b1</p><section>dkon brtsegs</section><text>sems/ tshor ba dang / 'du shes dang / 'du byed dang / rnam par shes pa gang yin pa de dag ci rtag pa zhig yin nam/ 'on te mi rtag pa zhig yin/ bcom ldan 'das la tshe dang ldan pa dga' bos gsol</text></item>
<item><p>301b2</p><section>dkon brtsegs</section><text>pa/ bcom ldan 'das de dag thams cad ni mi rtag pa lags so/ /bcom ldan 'das kyis bka' stsal pa/ gal te mi rtag pa yin na ci sdug bsngal ba zhig yin nam/ 'on te</text></item>
<item><p>301b3</p><section>dkon brtsegs</section><text>sdug bsngal med pa zhig yin/ dga' bos gsol pa/ 'di ltar phung po bzhi po de dag ni sdug bsngal ba zhes bgyi ba lags so/ /bcom ldan 'das kyis bka' stsal pa/</text></item>
<item><p>301b4</p><section>dkon brtsegs</section><text>gang mi rtag cing sdug bsngal ba de ni rnam par 'jig pa'i chos can yin na 'phags pa nyan thos mang du thos pa dang ldan pa gang de lta bu'i bstan pa thos par gyur na yang lus 'di phung po bzhi po</text></item>
<item><p>301b5</p><section>dkon brtsegs</section><text>dag la bdag dang bdag gir 'dzin par byed dam/ bcom ldan 'das de ni ma lags te/ phung po bzhi po dag la yang dag par bdag ces bgyi ba yang ma mchis la bdag gi zhes</text></item>
<item><p>301b6</p><section>dkon brtsegs</section><text>so/</text></item>
<item><p>301b7</p><section>dkon brtsegs</section><text>bgyi ba yang ma mchis lags so/ /gzhan yang dga' bo 'di ltar bdag ces bya ba de ni 'das pa dang / da ltar byung ba dang / ma 'ongs pa dang / nang dang /</text></item>
<item><p>301b8</p><section>dkon brtsegs</section><text>phyi rol na yang yod pa ma yin pa la rags pa dang / phra ba dang / bzang po dang / ngan pa dang / nye ba dang / ring ba yang ma yin pas chos de dag thams cad ni bdag dang / bdag gi</text></item>
<item><p>301b9</p><section>dkon brtsegs</section><text>ma yin no/ /de lta bas na dga' bo 'di ltar yang dag par shes pas chos rnams la bdag med par so sor brtag par rig par bya'o/ /'phags pa nyan thos mang du thos pa dang ldan pa gang de ltar so sor brtags</text></item>
<item><p>302a1</p><section>dkon brtsegs</section><text>nas yongs su skyo ba skyed par byed na rnam par grol zhing mthar yongs su mya ngan las 'das pa thob par gyur te/ de ltar yang dag par bslabs nas chos 'di mngon du gyur pa'i tshe skye ba'i</text></item>
<item><p>302a2</p><section>dkon brtsegs</section><text>cha ni zad cing tshangs par spyod pa yang dag par spyad pas bya ba byas nas yang srid pa phyi ma len par mi 'gyur ro/ /bcom ldan 'das kyis chos kyi rnam grangs 'di bka' stsal pa na/ tshe dang ldan pa dga'</text></item>
<item><p>302a3</p><section>dkon brtsegs</section><text>bo ni rdul spangs shing dri ma dang bral bas chos kyi mig rnam par dag pa thob par gyur to/ /dge slong lnga brgya po de dag ni chos rnams la len pa med par zag pa zad nas sems rnam par grol bar gyur</text></item>
<item><p>302a4</p><section>dkon brtsegs</section><text>to/ /bcom ldan 'das kyis de skad ces bka' stsal nas/ 'khor mang po rnams kyis bcom ldan 'das kyis gsungs pa la mngon par bstod do/ /'phags pa dkon</text></item>
<item><p>302a5</p><section>dkon brtsegs</section><text>mchog brtsegs pa chen po'i chos kyi rnam grangs le'u stong phrag brgya pa las/ tshe dang ldan pa dga' bo la mngal du 'jug pa bstan pa'i le'u ste/ le'u bcu bzhi pa rdzogs so// //</text></item>
<item><p>302a6</p><section>dkon brtsegs</section><text>'phags pa dkon mchog brtsegs pa chen po'i chos kyi rnam grangs le'u stong phrag brgya pa las le'u bcwa lnga pa ste/ 'jam dpa' gyi sangs rgyas kyi zhing gi yon tan bkod pa bstan pa/</text></item>
<item><p>302a7</p><section>dkon brtsegs</section><text>bam po dang po/ rgya gar skad du/ Ar+ya many+dz+yu shrI bud d+ha k+She tra gu Na byu ha nA ma ma hA yA na sU tra/ bod skad du/ 'phags pa 'jam dpal</text></item>
<item><p>302a8</p><section>dkon brtsegs</section><text>gyi sangs rgyas kyi zhing gi yon tan bkod pa zhes bya ba theg pa chen po'i mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus</text></item>
<item><p>302b1</p><section>dkon brtsegs</section><text>gcig na/ bcom ldan 'das rgyal po'i khab na bya rgod phung po'i ri la/ dge slong stong nyis brgya lnga bcu'i dge slong gi dge 'dun chen po dang / byams pa dang / 'jam dpal dang / ngan song sel dang / spyan</text></item>
<item><p>302b2</p><section>dkon brtsegs</section><text>ras gzigs dbang phyug dang / mthu chen thob la sogs pa byang chub sems dpa' brgyad khri bzhi stong la 'di lta ste/ thams cad kyang bla na med pa yang dag par rdzogs pa'i byang chub las phyir mi ldog</text></item>
<item><p>302b3</p><section>dkon brtsegs</section><text>pa sha stag dang thabs gcig tu bzhugs te/ lha bye ba phrag bdun bcu rtsa gnyis thams cad kyang byang chub sems dpa'i theg pa la yang dag par zhugs pa rnams dang / lha rnams kyi dbang po</text></item>
<item><p>302b4</p><section>dkon brtsegs</section><text>brgya byin dang / mi mjed kyi bdag po tshangs pa dang / byang chub sems dpa'i theg pa la yang dag par zhugs pa'i tshangs pa bzhi khri nyis stong dang yang thabs gcig go/ /'di lta ste/ lha ma</text></item>
<item><p>302b5</p><section>dkon brtsegs</section><text>yin gyi dbang po thag zangs ris dang / lha ma yin gyi dbang po stobs can dang / lha ma yin gyi dbang po phrag rtsub dang / lha ma yin gyi dbang po rab dga' dang / lha ma</text></item>
<item><p>302b6</p><section>dkon brtsegs</section><text>yin gyi dbang po bzhi thams cad kyang g.yog lha ma yin brgya stong phrag du ma yod pa dang thabs gcig go/ /klu'i rgyal po dga' bo dang / nye dga' bo dang / klu'i rgyal po chu lha</text></item>
<item><p>302b7</p><section>dkon brtsegs</section><text>dang / klu'i rgyal po rgya mtsho dang / klu'i rgyal po gzi can dang / klu'i rgyal po gzhan gyis mi thub pa dang / klu'i rgyal po sa 'dzin dang / klu'i rgyal po ma dros pa dang / klu'i rgyal po ri bo dang / klu'i</text></item>
<item><p>302b8</p><section>dkon brtsegs</section><text>rgyal po bdud las rgyal ba dang / klu'i rgyal po zla ba'i bla ma la sogs pa/ klu'i rgyal po stong phrag drug bcu rtsa gnyis dang / 'di lta ste/ rgyal po chen po yul 'khor srung dang / rgyal po chen po 'phags skyes po dang /</text></item>
<item><p>303a1</p><section>dkon brtsegs</section><text>rgyal po chen po mig mi bzang dang / rgyal po chen po rnam thos kyi bu dang / rgyal po chen po bzhi thams cad kyang g.yog brgya stong du ma dang bcas pa dag dang / gnod sbyin kum b+hi ra dang / 'brog gnas</text></item>
<item><p>303a2</p><section>dkon brtsegs</section><text>dang / khab spu dang / yid bzangs dang / blo gros bzang po dang / dbyibs bzangs dang / kun nas kha dang / gnod sbyin mi 'khrugs pa dang / de dag dang gnod sbyin gzhan brgya stong dang yang thabs gcig</text></item>
<item><p>303a3</p><section>dkon brtsegs</section><text>go/ /yang de'i tshe bcom ldan 'das rgyal po'i khab kyi grong khyer chen por nye bar gnas shing bzhugs te/ lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci</text></item>
<item><p>303a4</p><section>dkon brtsegs</section><text>dang / lto 'phye chen po dang / mi dang mi ma yin pa dag dang / 'khor bzhi rnams kyis sti stang du byas/ bla mar byas/ rim gror byas nas mchod cing gsol te/ bcom ldan 'das bza' ba dang / bca' ba</text></item>
<item><p>303a5</p><section>dkon brtsegs</section><text>dang / myang ba dang / na bza' dang / zhal zas dang / gzims cha dang / snyun gyi gsos sman dang / yo byad bzang po mang po brnyes so/ /yang de'i tshe bcom ldan 'das snga dro'i dus kyi tshe sham thabs dang chos gos</text></item>
<item><p>303a6</p><section>dkon brtsegs</section><text>gsol/ lhung bzed bsnams te/ dge slong gi dge 'dun chen po dang thabs gcig tu lha bye ba khrag khrig brgya stong gis yongs su bskor cing mdun du bdar te/ sangs rgyas kyi mthu chen po dang / sangs</text></item>
<item><p>303a7</p><section>dkon brtsegs</section><text>rgyas kyi rnam par rol pa chen po dang / sangs rgyas kyi cho 'phrul chen po dang / sangs rgyas kyi rdzu 'phrul chen pos me tog ud pa la dang / ku mu da dang / pad ma dkar po'-i char chen po ni mngon par 'bebs/ sil</text></item>
<item><p>303a8</p><section>dkon brtsegs</section><text>snyan brgya stong ni dkrol nas rgyal po'i khab kyi grong khyer chen por rgyal po ma skyes dgra'i khyim du bsod snyoms kyi phyir gshegs te/ 'od zer bye ba khrag khrig brgya stong yang rab tu phyung ngo / /de nas de'i tshe</text></item>
<item><p>303b1</p><section>dkon brtsegs</section><text>bcom ldan 'das kyis ji lta bu'i rdzu 'phrul mngon par 'du mdzad pa mngon par 'du mdzad pas zhabs gang dang gang du bzhag pa'i zhabs bzhag pa de dang der pad ma shing rta'i 'phang lo tsam 'dab ma ni gser/ chu ba ni dngul/ ze ba ni bai</text></item>
<item><p>303b2</p><section>dkon brtsegs</section><text>dUr+ya/ snying po ni nor bu bzang po dang ldan pa rnams byung ste/ pad ma de dag gi dbus kyi snying po la byang chub sems dpa'i gzugs kyi skyil mo dkrung bcas te 'dug pa dag 'byung ba de lta bu'i rdzu 'phrul mngon par</text></item>
<item><p>303b3</p><section>dkon brtsegs</section><text>'du mdzad pa mngon par mdzad do/ /de nas byang chub sems dpa'i gzugs de dag pad ma de dag dang bcas te rgyal po'i khab kyi grong khyer chen po la lan bdun skor ba byed cing tshigs su bcad pa 'di dag smras</text></item>
<item><p>303b4</p><section>dkon brtsegs</section><text>so/ /skye bo rnams la phan mdzad ded dpon gang / /yon gyi gnas gang dge ba rnams mdzad pa/ /shAkya khyu mchog blo zhi bdag nyid che/ /'jig rten mgon po de ni grong du gshegs/ /lha yi gnas su gang rnams</text></item>
<item><p>303b5</p><section>dkon brtsegs</section><text>rtsen pa dang / de bzhin dga' dang 'chi las thar 'dod dang / bdud kyi sde rnams pham par gang 'dod pa/ /des ni shAkya seng ge mchod par gyis/ /'gro ba rnams la phan zhing thugs brtse'i phyir/ /bskal pa</text></item>
<item><p>303b6</p><section>dkon brtsegs</section><text>bye ba spyad pa rnam spyod pa/ /thub pa rnams kyi sgra yang rnyed par dka'/ /thub pa de deng rgyal po'i khab gshegs bzhed/ /zas skom de bzhin gos dang bzhon pa dang / /bu dang bu mo chung ma rnams dang ni/ /</text></item>
<item><p>303b7</p><section>dkon brtsegs</section><text>sbyin pa dpag med bsam yas gang btang ba/ /kun mkhyen de ni rgyal po'i khab tu gshegs/ /lag pa rkang pa mig dang rna ba dang / /sna dang yan lag dam pa mgo btang ste/ kun btang yon tan ldan pa</text></item>
<item><p>303b8</p><section>dkon brtsegs</section><text>gtong phod pa/ /des ni kun mkhyen ye shes mchog brnyes so/ /sbyin dang dul dang sdom la gang bslabs shing / /skyes bu dam pa tshul khrims ma nyams pa/ /bzod pa'i bdag nyid yon tan mchog ldan pa/ /</text></item>
<item><p>304a1</p><section>dkon brtsegs</section><text>zhi ba'i thugs de grong du deng gshegs so/ /sdug bsngal bying ba'i 'jig rten rab gzigs nas/ /brtson mchog bskal pa bye bar gang spyod cing / /bsam gtan mtha' yas mnyam pa</text></item>
<item><p>304a2</p><section>dkon brtsegs</section><text>med dang ldan/ /tshangs dbyangs de ni de ring grong khyer gshegs/ /drang srong chen po de yi shes rab ni/ /mtshungs med nam mkha'i mtha' ltar dpag tu med/ /bde gshegs de yi yon tan gzhan dag</text></item>
<item><p>304a3</p><section>dkon brtsegs</section><text>kyang / /spyod pa dang ni rnam par smin pas sbyangs/ /blo ldan gang gis bdud kyi sde bcom zhing / /mi g.yo go 'phang mya ngan med pa brnyes/ /chos kyi 'khor lo tshul bzhin rab bskor te/ /chos kyi</text></item>
<item><p>304a4</p><section>dkon brtsegs</section><text>dbang phyug de ni grong khyer gshegs/ /mtshan rab sum bcu rtsa gnyis brgyan pa'i sku/ /bde gshegs 'gyur bar su dag 'dod pa ni/ /snying la rdzogs pa'i byang chub sems zhog ste/ /mchod pa'i</text></item>
<item><p>304a5</p><section>dkon brtsegs</section><text>phyir ni de yi thad du song / /'dod chags zhe sdang gti mug spang ba dang / /de bzhin nyon mongs gzhan las rgyal 'dod pa/ /de ni ston pa'i thad du nyer song la/ /mchod pa rnams mang mtha' yas myur</text></item>
<item><p>304a6</p><section>dkon brtsegs</section><text>du gyis/ /tshangs pa dang ni lha yi dbang phyug dang / /brgya byin nyid ni thob par su 'dod cing / /lha yi bde bas rtag tu rtsen dga' ba/ /de ni thub pa mchod phyir nye bar song / /gling bzhi'i bdag po</text></item>
<item><p>304a7</p><section>dkon brtsegs</section><text>rgyal por 'gyur bya zhing / /rin chen mchog bdun rang gis 'thob pa dang / /bu mchog stong rnams kyang ni gang 'dod pa/ /sems can mchog la des myur mchod pa gyis/ khyim bdag tshong dpon khams kyi</text></item>
<item><p>304a8</p><section>dkon brtsegs</section><text>rgyal po dang / /mdzes pa'i gzugs dang g.yog 'khor dam pa dang / /longs spyod 'phel ba'i mchog rnams gang 'dod pa/ /de ni deng song thub la mchod pa gyis/ /gang su rnam par grol dang grol ba kun/ /</text></item>
<item><p>304b1</p><section>dkon brtsegs</section><text>thub pa rnams kyi chos mchog thos nas te/ /'dren pa rnams kyi sgra yang 'dir dkon gyis/ /de phyir chos nyid du ni der myur deng / /de nas rgyal po'i khab kyi grong khyer chen po'i srog chags bye ba khrag khrig brgya</text></item>
<item><p>304b2</p><section>dkon brtsegs</section><text>stong mang po dag tshigs su bcad pa de dag gis bskul nas skyes pa dang / bud med dang / khye'u dang / bu mo rnams me tog dang / bdug spos dang / phreng ba dang / byug pa dang / phye ma'i phur ma thogs/ gser dang /</text></item>
<item><p>304b3</p><section>dkon brtsegs</section><text>dngul gyi me tog gi phur ma thogs/ /gdugs dang / rgyal mtshan dang / ba dan thogs/ rnga bo che dang / dung dang / rdza rnga dang / khar rnga dang / pi bang rgyud gcig pa dang / sgra snyan pa dang / gling bu dang / 'khar</text></item>
<item><p>304b4</p><section>dkon brtsegs</section><text>dkrol dang / kim pa la dang / na gu la dang / pi bang thogs te/ de bzhin gshegs pa yid la byed cing de bzhin gshegs pa la sems te/ sangs rgyas dang ldan pa'i yid la byed pas dga' ba dang / mchog tu</text></item>
<item><p>304b5</p><section>dkon brtsegs</section><text>dga' ba thob cing 'khod par gyur to/ /de nas bcom ldan 'das rgyal po'i khab kyi grong khyer chen por gshegs te/ bcom ldan 'das kyi zhabs g.yas pa sgo'i them pa la bzhag ma thag tu de nas grong</text></item>
<item><p>304b6</p><section>dkon brtsegs</section><text>khyer thams cad rnam pa drug tu rab tu g.yos/ lha dang mi'i sil snyan brgya stong yang ma dkrol bar sgra 'byung / lha'i me tog gi char yang rab tu bab ste/ sems can long ba rnams ni mig gis</text></item>
<item><p>304b7</p><section>dkon brtsegs</section><text>gzugs rnams mthong / sems can 'on pa rnams ni rna bas sgra thos/ sems can smyon pa rnams ni dran pa thob/ sems can yid brel ba rnams ni rtse gcig pa thob/ sems can gcer bu</text></item>
<item><p>304b8</p><section>dkon brtsegs</section><text>rnams ni gos rnyed/ sems can bkres pa rnams ni zas rnyed/ sems can dbul po rnams ni nor rnyed do/ /de'i tshe na sems can gang yang 'dod chags kyis gzir ba med de/ zhe sdang gis ma</text></item>
<item><p>305a1</p><section>dkon brtsegs</section><text>yin/ gti mug gis ma yin/ phrag dog gis ma yin ser snas ma yin/ khro bas ma yin/ nga rgyal gyis ma yin no/ /de'i tshe na sems can thams cad kyang byams pa'i sems dang / phan pa'i sems dang</text></item>
<item><p>305a2</p><section>dkon brtsegs</section><text>ldan zhing phan tshun du pha mar 'du shes par gyur to/ /de la 'di skad ces bya ste/ sangs rgyas skyes bu'i seng ge che/ /stobs bcu grong khyer nam gshegs tshe/ /de yi mod la skye bo rnams/ /bde ba rgya chen dri med thob/ /long ba'i</text></item>
<item><p>305a3</p><section>dkon brtsegs</section><text>mig rnams mthong bar gyur/ /'on pa thos pa'i mthu yang skyes/ /smyos pa dag ni dran pa rnyed/ /yid brel rtse gcig de bzhin no/ /gcer bu dag ni gos rnyed de/ /bkres pa bdag gis zas thob bo/ /skyes bu gang su</text></item>
<item><p>305a4</p><section>dkon brtsegs</section><text>dbul po yang / /dga' bar nor rnams rnyed par gyur/ /lha rnams bye ba mang po yang / /mkha' la gnas shing stobs rab mchod/ /smra ba'i seng ge mchod pa'i phyir/ /me tog char yang rab tu 'bebs/ /</text></item>
<item><p>305a5</p><section>dkon brtsegs</section><text>rnga dang rdza rnga sil snyan dung / /nyams dga' 'byed pa dpag med pa/ /sangs rgyas kyi ni bsod nams kyis/ /grong khyer 'jug tshe sgra yang 'byung / /grong khyer kun du rab g.yos te/ /de tshe nyams dga'</text></item>
<item><p>305a6</p><section>dkon brtsegs</section><text>mnyam par gnas/ /skye bos ngo mtshar 'di mthong nas/ /dga' ba shin du rgya chen thob/ /'dod chags kyi ni mig zer zhing / /de tshe khro blun ser sna med/ /nga rgyal la sogs nyes pas kyang /</text></item>
<item><p>305a7</p><section>dkon brtsegs</section><text>gzir ba de tshe ma lus med/ /dga' bas khyab cing dang ba ste/ /mi rnams pha mar 'du shes gyur/ /gang tshe sangs rgyas stobs bcu po/ /skye bo bde phyir grong gshegs tshe/ /mi yi ma yin sil snyan rnams/ /</text></item>
<item><p>305a8</p><section>dkon brtsegs</section><text>ma dkrol bar ni sgra yang 'byung / /'jig rten lha min lha mir bcas/ /bde gshegs 'od kyis rgyas par gang / /de ltar gang tshe sangs rgyas ni/ /'gro la phan phyir grong gshegs pa/ /de tshe ngo mtshar</text></item>
<item><p>305b1</p><section>dkon brtsegs</section><text>rmad 'byung ba/ /rnam pa mang po rab tu gda'/ /de nas bcom ldan 'das rgyal po'i khab kyi grong khyer chen por gshegs pa dang / tshong dpon shing sa la chen po lta bu'i bu sdig bcom zhes bya ba byang chub sems dpa'</text></item>
<item><p>305b2</p><section>dkon brtsegs</section><text>khyim par gyur pa grong bar zhig na 'dug ste/ byang chub sems dpa' sdig bcom/ bcom ldan 'das mdzes pa/ dga' bar 'gyur ba/ dbang po zhi ba/ thugs zhi ba/ dul ba dang zhi gnas mchog gi</text></item>
<item><p>305b3</p><section>dkon brtsegs</section><text>pha rol du byon pa/ bsdams pa/ glang po ltar dbang po thul ba/ mtsho ltar dang ste rnyog pa med cig gsal pa/ skyes bu chen po'i mtshan sum bcu rtsa gnyis dang ldan pa/ dpe byad bzang po brgyad bcus</text></item>
<item><p>305b4</p><section>dkon brtsegs</section><text>sku legs par brgyan pa/ kha dog bzang po rgyas pa mchog dang ldan brgyad ring po nas gshegs pa mthong ngo / /mthong nas kyang de bcom ldan 'das la sems shin du dad par gyur to/ /de sems shin du</text></item>
<item><p>305b5</p><section>dkon brtsegs</section><text>dad nas bcom ldan 'das ga la ba der song ste/ phyin pa dang / bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas phyogs gcig tu 'dug go/ /</text></item>
<item><p>305b6</p><section>dkon brtsegs</section><text>phyogs gcig tu 'dug nas byang chub sems dpa' sdig bcom gyis bcom ldan 'das ga la ba der logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das</text></item>
<item><p>305b7</p><section>dkon brtsegs</section><text>byang chub sems dpa' sems dpa' chen po chos du dang ldan na myur du bla na med pa yang dag par rdzogs pa'i byang chub mngon par rdzogs par 'tshang rgya zhing sangs rgyas kyi zhing yang yongs su spyod/ sangs rgyas kyi zhing</text></item>
<item><p>305b8</p><section>dkon brtsegs</section><text>gi yon tan bkod pa ji lta ba 'tshal ba de lta bu yang yongs su 'dzin par 'gyur/ de nas bcom ldan 'das kyis byang chub sems dpa' sdig bcom la thugs brtse ba dang / skye bo'i tshogs chen po 'dul ba'i dbang</text></item>
<item><p>306a1</p><section>dkon brtsegs</section><text>gi phyir grong khyer gyi phyogs gcig tu bzhugs so/ /phyogs gcig tu bzhugs pa dang / bcom ldan 'das mthong nas srog chags brgya stong mang po dag kyang lhags par gyur to/ /bar snang las</text></item>
<item><p>306a2</p><section>dkon brtsegs</section><text>kyang lha bye ba khrag khrig brgya stong du ma dag gus pa dang bcas/ zhe sa dang bcas par thal mo sbyar te/ bcom ldan 'das la phyag 'tshal nas 'khod do/ /de nas bcom ldan 'das kyis byang chub sems dpa' sems/</text></item>
<item><p>306a3</p><section>dkon brtsegs</section><text>dpa' chen po sdig bcom la bka' stsal pa/ rigs kyi bu byang chub sems dpa' sems dpa' chen po chos gcig dang ldan na myur du bla na med pa yang dag par rdzogs pa'i byang chub mngon par rdzogs par 'tshang rgya zhing sangs</text></item>
<item><p>306a4</p><section>dkon brtsegs</section><text>rgyas kyi zhing yang yongs su sbyong la/ sangs rgyas kyi zhing gi yon tan bkod pa ji lta bu 'dod pa de lta bu yang yongs su 'dzin to/ /chos gcig po gang zhe na/ rigs kyi bu 'di la byang chub sems dpa' sems dpa'</text></item>
<item><p>306a5</p><section>dkon brtsegs</section><text>chen po sems can thams cad la snying rje zhing lhag pa'i bsam pas bla na med pa yang dag par rdzogs pa'i byang chub tu sems bskyed pa'o/ /de la lhag pa'i bsam pa khong du chud par bya ba gang zhe na/ rigs kyi bu</text></item>
<item><p>306a6</p><section>dkon brtsegs</section><text>lhag pa'i bsam pa zhes bya ba ni gang byang chub kyi phyir sems bskyed nas mi dge ba'i las gang yang mi spyod pa'o/ /ci mi spyod ce na/ 'dod chags mi spyod/ zhe sdang mi spyod/ gti mug mi spyod/ khyim pa'i rtags</text></item>
<item><p>306a7</p><section>dkon brtsegs</section><text>la sred pa mi spyod de/ rab tu byung nas kyang rnyed pa dang / bkur sti dang / tshigs su bcad pa mi 'dod cing gang rab tu byung ba'i bsgrub pa de la gnas pa yin no/ /de la rab tu byung ba'i bsgrub pa gang zhe na/</text></item>
<item><p>306a8</p><section>dkon brtsegs</section><text>'di lta ste/ chos thams cad yang dag pa ji lta ba bzhin du rab tu rtogs pa'o/ /chos thams cad yang dag pa ji lta ba bzhin du rab tu rtogs pa gang zhe na/ rigs kyi bu chos thams cad ces bya ba'i phung po dang / khams dang /</text></item>
<item><p>306b1</p><section>dkon brtsegs</section><text>skye mched dang / 'dus byas dang / 'dus ma byas kyi chos rnams so/ /phung po lnga rab tu rtogs pa ji ltar rab tu rtogs she na phung po lnga rnams sgyu ma lta bu dang / dben pa dang / stong pa dang / dmigs pa med pa dang / ma skyes pa</text></item>
<item><p>306b2</p><section>dkon brtsegs</section><text>dang / ma 'gags par rab tu rtogs pa ste/ ji ltar rab tu rtogs pa yang dag par rjes su mi mthong ba de ltar rab tu rtogs pa'o/ /gang gi tshe yang dag par rjes su mi mthong mi shes blom sems su mi byed mi rtog rnam par</text></item>
<item><p>306b3</p><section>dkon brtsegs</section><text>rtog pa de'i tshe rtog pa thams cad nye bar zhi ba ni phung po rab tu rtogs pa zhes bya'o/ /gang phung po rab tu rtogs pa de chos thams cad rab tu rtogs pa ste/ rigs kyi bu 'di ni rab tu byung ba'i bsgrub pa zhes bya'o/ /</text></item>
<item><p>306b4</p><section>dkon brtsegs</section><text>de ltar zhugs pa'i byang chub sems dpa' sems dpa' chen po ni sems can rnams yongs su mi gtong ngo / /de ci'i phyir zhe na/ des ji ltar bdag gis chos de dag yongs su shes par gyur pa de ltar sems</text></item>
<item><p>306b5</p><section>dkon brtsegs</section><text>can thams cad la ston kyang sems can dang / chos kyang mi dmigs te/ rigs kyi bu byang chub sems dpa' sems dpa' chen po chos gcig po 'di dang ldan na myur du bla na med pa la yang dag par rdzogs pa'i byang chub mngon</text></item>
<item><p>306b6</p><section>dkon brtsegs</section><text>par 'tshang rgya zhing sangs rgyas kyi zhing yongs su sbyong la sangs rgyas kyi zhing gi yon tan bkod pa ji lta bu 'dod pa de lta bu yang yongs su 'dzin to/ /bcom ldan 'das kyis sangs rgyas kyi zhing gi yon tan bkod pa</text></item>
<item><p>306b7</p><section>dkon brtsegs</section><text>yongs su bsgrub pa'i chos kyi sgo 'di bshad pa na byang chub sems dpa' sdig bcom mi skye ba'i chos la bzod pa thob par gyur te de dga' ba dang mchog tu dga' ba des shing ta la bdun srid tsam du bar snang la</text></item>
<item><p>306b8</p><section>dkon brtsegs</section><text>mngon par 'phags so/ /'khor de'i nang na srog chags nyis stong gis bla na med pa yang dag par rdzogs pa'i byang chub tu sems bskyed do/ /lha dang mir bcas pa'i skye dgu'i srog chags khri bzhi stong</text></item>
<item><p>307a1</p><section>dkon brtsegs</section><text>ni chos rnams la chos kyi mig rdul med cing dri ma dang bral ba rnam par dag go/ /de nas bcom ldan 'das kyis de'i tshe 'dzum pa mdzad do/ /'di ni sangs rgyas bcom ldan 'das rnams gang gi tshe 'dzum pa mdzad</text></item>
<item><p>307a2</p><section>dkon brtsegs</section><text>pa'i chos nyid de/ de'i tshe bcom ldan 'das kyi zhal kyi sgo nas kha dog du ma kha dog sna tshogs kyi 'od 'phro ba 'di lta ste/ sngon po dang / ser po dang / dmar po dang / dkar po dang / leb rgan dang / shel dang / dngul gyi</text></item>
<item><p>307a3</p><section>dkon brtsegs</section><text>kha dog lta bu rnams byung ste/ de dag gis 'jig rten gyi khams mtha' yas mu med pa dag snang bas khyab par byas nas slar log ste/ bcom ldan 'das la lan gsum bskor ba byas nas bcom ldan 'das</text></item>
<item><p>307a4</p><section>dkon brtsegs</section><text>kyi dbu'i gtsug tu nub bo/ /de nas tshe dang ldan pa kun dga' bo stan las langs nas bla gros phrag pa gcig tu gzar te/ bus mo g.yas pa'i lha nga sa la btsugs nas bcom ldan 'das ga la ba de logs</text></item>
<item><p>307a5</p><section>dkon brtsegs</section><text>su thal mo sbyar ba btud de/ bcom ldan 'das la tshigs su bcad pa 'di dag gsol to/ /chos rnams kun la mnga' dbang pha rol phyin/ /'dren pa khyod ni rgyal po'i stobs la mnga'/ /khyod ni thams cad mkhyen</text></item>
<item><p>307a6</p><section>dkon brtsegs</section><text>par 'jig rten grags/ /ci yi slad du 'dzum pa 'di bstan gsungs/ /thub pa chen po 'das pa ma lus mkhyen/ /de bzhin ma 'ongs ma lus rnams kyang mkhyen/ /da ltar dag kyang mkhyen pa ma smad pa/ /ci slad</text></item>
<item><p>307a7</p><section>dkon brtsegs</section><text>khyod kyis 'dzum pa 'di mdzad gsungs/ /rab 'bring tha ma'i sems dang ldan pa yi/ /sems can thams cad kyi ni spyod pa mkhyen/ /chags grol srid pa'i 'du shes pha rol phyin/ /mi 'dul kha lo sgyur ba lung</text></item>
<item><p>307a8</p><section>dkon brtsegs</section><text>bstan gsol/ /lha rnams bye ba khrag khrig kun lhags te/ /skyon ma mchis la thal sbyar phyag 'tshal zhing / /skye bo chos spyod 'di dag kun sdod kyis/ /thub pa chen po mtshungs med gsung dbyung gsol/ /</text></item>
<item><p>307b1</p><section>dkon brtsegs</section><text>khyod ni ye shes pha rol phyin/ /khyod la 'khrul pa yong mi mnga'/ /spyod pa'i bye brag kun mkhyen pa/ /ci zhig slad du 'dzum pa bstan/ /bye ba khrag khrig phrag stong lha 'di dag /chos rnams 'tshal ba'i slad du 'dir lhags te/ /</text></item>
<item><p>307b2</p><section>dkon brtsegs</section><text>de bzhin dge slong tshogs kyang mang po dag /dam pa'i chos rnams nyan par 'tshal ba mchis/ /khyod la mchod pa'i phyir ni sil snyan rnams/ /rab tu bzang zhing mang ba brdung bar bgyid/ /skye bo mang po the tsom 'tshal ba</text></item>
<item><p>307b3</p><section>dkon brtsegs</section><text>kun/ /thub pa deng 'dir the tshom myur bcad gsol/ /de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo byang chub sems dpa'</text></item>
<item><p>307b4</p><section>dkon brtsegs</section><text>sems dpa' chen po sdig bcom 'di shing ta la bdun srid tsam du steng gi bar snang la 'dug pa mthong ngam/ /kun dga' bos gsol pa/ bcom ldan 'das mthong lags so/ /bde bar gshegs pa</text></item>
<item><p>307b5</p><section>dkon brtsegs</section><text>mthong lags so/ /bcom ldan 'das kyis bka' stsal pa/ kun dga' bo byang chub sems dpa' sems dpa' chen po sdig bcom 'di bskal pa grangs med pa brgya stong phrag drug bcu rtsa gnyis na bla</text></item>
<item><p>307b6</p><section>dkon brtsegs</section><text>na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ bskal pa rims nad med pa la stong gsum gyi stong chen po'i 'jig rten gyi khams 'di nyid du de bzhin gshegs pa</text></item>
<item><p>307b7</p><section>dkon brtsegs</section><text>dgra bcom pa yang dag par rdzogs pa'i sangs rgyas rab tu zhi zhing dul ba'i dbang phyug ces bya bar 'jig rten du 'byung ste/ kun dga' bo dper na da ltar de bzhin gshegs pa mi 'khrugs pa'i 'jig rten gyi khams</text></item>
<item><p>307b8</p><section>dkon brtsegs</section><text>mngon par dga' ba nas sangs rgyas kyi zhing gi yon tan bkod pa dang / nyan thos phun sum tshogs pa dang / byang chub sems dpa' phun sum tshogs pa de 'dra bar bcom ldan 'das de bzhin gshegs pa</text></item>
<item><p>308a1</p><section>dkon brtsegs</section><text>dgra bcom pa yang dag par rdzogs pa'i sangs rgyas rab tu zhi zhing dul ba'i dbang phyug de'i sangs rgyas kyi zhing na yang de las mi lhag mi thub bar 'gyur ro/ /de skad ces bka' stsal nas/ bcom ldan 'das</text></item>
<item><p>308a2</p><section>dkon brtsegs</section><text>phyogs de nas gshegs te/ mthar gyis rgyal po ma skyes dgra'i khyim ga la ba der gshegs nas byon pa dang / bcom ldan 'das gdan bshams pa la bzhugs so/ /dge slong gi dge 'dun rnams kyang stan ci 'os pa</text></item>
<item><p>308a3</p><section>dkon brtsegs</section><text>dag la 'khod do/ /de nas rgyal po ma skyes dgras bcom ldan 'das dang / dge slong gi dge 'dun bzhugs par rig nas bdag nyid lag bdar te/ bza' ba dang / bca' ba dang / myang ba bzang pos de bzhin</text></item>
<item><p>308a4</p><section>dkon brtsegs</section><text>gshegs pa dang / dge slong gi dge 'dun la bstabs te tshim par byas so/ /bstabs te tshim par byas nas de bzhin gshegs pa gshos gsol ba dang / lhung bzed bzhag cing phyag bcabs par rig nas</text></item>
<item><p>308a5</p><section>dkon brtsegs</section><text>bcom ldan 'das la ras bcos bu'i zung rin thang med pa sku la gsol to/ /sku la gsol nas kyang bcom ldan 'das dang / dge slong gi dge 'dun la phyag 'tshal te/ stan ran pa zhig blangs te phyogs</text></item>
<item><p>308a6</p><section>dkon brtsegs</section><text>gcig tu 'dug go/ phyogs gcig tu 'dug nas rgyal po ma skyes dgras bcom ldan 'das la 'di skad ces gsol to/ /bcom ldan 'das gnod sems dang / tha ba dang / zhe sdang dang / 'chab pa gang</text></item>
<item><p>308a7</p><section>dkon brtsegs</section><text>nas 'byung ba lags/ /mi shes pa ci las skye ba lags/ mi shes pa ji ltar 'gag pa lags/ de skad ces gsol pa dang / bcom ldan 'das kyis rgyal po ma skyes dgra la 'di skad ces bka' stsal to/ /</text></item>
<item><p>308a8</p><section>dkon brtsegs</section><text>rgyal po chen po ngar 'dzin pa dang / /nga yir 'dzin pa yod pa las gnod sems dang / tha ba dang / zhe sdang dang / 'chab par 'byung bar 'gyur ro/ /ngar 'dzin pa dang / nga yir 'dzin pa la gnas pas yon tan dang / nyes pa</text></item>
<item><p>308b1</p><section>dkon brtsegs</section><text>mi shes te/ de bas na mi shes pa zhes bya'o/ /gang ngar 'dzin pa dang / nga yir 'dzin pa de yang dag pa ji lta ba bzhin du yongs su shes pa de la ni shes pa 'am mi shes pa zhes gnas par mi nus so/ /de bas na rgyal po chen po</text></item>
<item><p>308b2</p><section>dkon brtsegs</section><text>khyod kyis 'du byed thams cad la gar yang 'gro ba dang / gang nas 'ong bar mi gdags pa de ltar bslab par bya'o/ /rgyal po chen po gang gar yang mi 'gro/ gang nas kyang mi 'ong ba de la chos gang yang 'gro ba</text></item>
<item><p>308b3</p><section>dkon brtsegs</section><text>'am 'ong ba med do/ /gang la 'ong ba dang / 'gro ba med pa de la skye ba med/ 'gag pa med do/ /gang mi skye mi 'gags pa de shes pa med do/ /shes pa de ji lta bar mi shes pa yang de bzhin no/ /de ci'i phyir zhe na/ nges par</text></item>
<item><p>308b4</p><section>dkon brtsegs</section><text>'byung ba 'am/ nges par mi 'byung ba'i chos de gang yang mi shes pa'i phyir ro/ /gang gi tshe nges par 'byung ba 'am/ nges par mi 'byung ba'i chos gang yang mi shes pa de'i tshe ye shes can zhes bya'o/ /de nas</text></item>
<item><p>308b5</p><section>dkon brtsegs</section><text>bcom ldan 'das la rgyal po ma skyes dgras 'di skad ces gsol to/ /bcom ldan 'das ji tsam du de bzhin gshegs pa dgra bcom pa yang dag par rdzogs pa'i sangs rgyas kyis legs par gsungs pa ngo</text></item>
<item><p>308b6</p><section>dkon brtsegs</section><text>mtshar to/ /bcom ldan 'das gal te bdag bar skabs 'di kho nar 'gum pa'i dus bgyis par gyur na ni bdag nyid mtshams sbyor bar mi 'gyur ro/ /de nas bcom ldan 'das kyis rgyal po ma</text></item>
<item><p>308b7</p><section>dkon brtsegs</section><text>skyes dgra la chos kyi gtam yang dag par bstan/ yang dag par 'dzin du bcug /yang dag par gzeng stod/ yang dag par rab tu dga' bar mdzad nas gdan las bzhengs te gshegs nas phyi dro'i dus kyi tshe</text></item>
<item><p>308b8</p><section>dkon brtsegs</section><text>yang chos kyi sbyin pa la 'du bar 'gyur ba mdzad do/ /de nas bcom ldan 'das zas phyis len pa spangs te/ lhung bzed dang / chos gos bzhag nas zhabs bkrus te/ nang du yang dag 'jog pa'i phyir gnas khang</text></item>
<item><p>309a1</p><section>dkon brtsegs</section><text>du gshegs so/ /de nas bcom ldan 'das phyi dro'i dus kyi tshe nang du yang dag 'jog las bzhengs nas ri'i rgyal po bya rgod kyi phung po ga la ba der gshegs te byon nas/ 'di lta ste/ chos yang dag par</text></item>
<item><p>309a2</p><section>dkon brtsegs</section><text>rab tu bstan pa'i phyir bcom ldan 'das gdan bshams pa la bzhugs so/ /tshe dang ldan pa shA ri'i bu dang / nyan thos chen po gzhan dag kyang de bzhin du nang du yang dag 'jog las langs nas ri'i rgyal po</text></item>
<item><p>309a3</p><section>dkon brtsegs</section><text>bya rgod kyi phung po ga la ba dang / bcom ldan 'das ga la ba der dong ste phyin nas bcom ldan 'das kyi zhabs la mgo bos phyag 'tshal te lan gsum bskor ba byas nas phyogs gcig tu 'khod do/ /'jam dpal</text></item>
<item><p>309a4</p><section>dkon brtsegs</section><text>gzhon nur gyur pa yang nang du yang dag 'jog las langs te/ lha'i bu bzhi khri nyis stong thams cad kyang theg pa chen po la yang dag par zhugs pa sha stag gis yongs su bskor cing mdun du bdar nas lhan cig tu</text></item>
<item><p>309a5</p><section>dkon brtsegs</section><text>bcom ldan 'das ga la ba der dong ste phyin nas bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /byang chub sems dpa' sems dpa' chen po byams pa yang byang</text></item>
<item><p>309a6</p><section>dkon brtsegs</section><text>chub sems dpa' stong tsam gyis yongs su bskor cing mdun du bdar nas lhan cig tu bcom ldan 'das ga la ba der dong ste phyin nas bcom ldan 'das kyi zhabs la mgo bos phyag 'tshal te phyogs gcig tu</text></item>
<item><p>309a7</p><section>dkon brtsegs</section><text>'khod do/ /byang chub sems dpa' sems dpa' chen po seng ge'i rtsal gyis mngon par bsgrags pa'i sgra yang byang chub sems dpa' lnga brgya tsam gyis yongs su bskor cing mdun du bdar nas lhan cig tu</text></item>
<item><p>309a8</p><section>dkon brtsegs</section><text>bcom ldan 'das ga la ba der dong ste phyin nas bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /rgyal po ma skyes dgra yang dpung gi tshogs yan lag bzhis yongs su bskor</text></item>
<item><p>309b1</p><section>dkon brtsegs</section><text>cing mdun du bdar nas lhan cig tu ri'i rgyal po bya rgod kyi phung po ga la ba dang / bcom ldan 'das ga la ba der dong ste/ phyin nas bcom ldan 'das kyi zhabs la mgo bos phyag 'tshal te phyogs gcig tu 'khod do//</text></item>
<item><p>309b2</p><section>dkon brtsegs</section><text>rgyal po'i khab kyi grong khyer chen po nas kyang srog chags bye ba khrag khrig brgya stong du ma ri'i rgyal po bya rgod kyi phung po ga la ba dang / bcom ldan 'das ga la ba der dong ste lhag nas bcom ldan 'das kyi zhabs la</text></item>
<item><p>309b3</p><section>dkon brtsegs</section><text>mgo bos phyag 'tshal te phyogs gcig tu 'khod do/ /de nas sangs rgyas kyi mthus tshe dang ldan pa shA ri'i bu stan las langs te bla gos phrag pa gcig tu gzar nas pus mo g.yas pa'i lha nga sa la btsugs te/ bcom</text></item>
<item><p>309b4</p><section>dkon brtsegs</section><text>ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das rgyal po'i khab kyi grong khyer chen po'i grong bar du byang chub sems dpa' sems dpa' chen</text></item>
<item><p>309b5</p><section>dkon brtsegs</section><text>po sdig bcom gyis gang 'di byang chub sems dpa' sems dpa' chen po rnams kyi sangs rgyas kyi zhing gi yon tan bkod pa la brtsams te/ yongs su zhus pa de'i lan bcom ldan 'das kyis mdo tsam zhig</text></item>
<item><p>309b6</p><section>dkon brtsegs</section><text>bka' stsal na/ bcom ldan 'das nga yang byang chub sems dpa' sems dpa' chen po rnams kyi sangs rgyas kyi zhing gi yon tan bkod pa yongs su 'grub pa de las brtsams te/ ji ltar spyod pa'i byang chub sems</text></item>
<item><p>309b7</p><section>dkon brtsegs</section><text>dpa' sems dpa' chen po bla na med pa yang dag par rdzogs pa'i byang chub las phyir mi ldog pa dang / thams cad mkhyen pa khong du chud par 'gyur ba dang / bdud kyi sde rnams pham par bgyid pa dang / gzhan mu stegs</text></item>
<item><p>309b8</p><section>dkon brtsegs</section><text>can rnams tshar gcod par 'gyur ba dang / nyon mongs pas zil gyis non par mi 'gyur ba dang / sangs rgyas kyi zhing gi yon tan bkod pa yongs su sbyong bar 'gyur ba dang / smon lam yongs su rdzogs</text></item>
<item><p>310a1</p><section>dkon brtsegs</section><text>par 'gyur ba dang / shes rab yongs su nyams par mi 'gyur ba dang / sangs rgyas kyi sa la 'jug par 'gyur ba dang / nyan thos dang / rang sangs rgyas kyi sa yongs su spong bar 'gyur ba dang / pha rol</text></item>
<item><p>310a2</p><section>dkon brtsegs</section><text>du phyin pa drug spyod par 'gyur ba dang / thams cad mkhyen pa nyid thob ste/ byang chub sems dpar gyur bzhin du chos kyi 'khor lo rab tu skor bar 'gyur ba dang / sems can dpag tu ma mchis/ grangs ma</text></item>
<item><p>310a3</p><section>dkon brtsegs</section><text>mchis pa'i don bgyid par 'gyur ba de ltar chos legs par rab tu bstan du gsol/ bcom ldan 'das 'khor 'di na rigs kyi bu dang / rigs kyi bu mo byang chub don du gnyer ba 'dus shing mchis pa rnams</text></item>
<item><p>310a4</p><section>dkon brtsegs</section><text>bcom ldan 'das las chos mngon sum du thos nas dga' ba dang / mchog tu dga' ba rgya chen po thob par 'gyur te/ de dag dga' ba dang / mchog tu dga' ba thob nas ji ltar thos pa bzhin du nan tan</text></item>
<item><p>310a5</p><section>dkon brtsegs</section><text>gyis sgrub par 'gyur ba dag mchis so/ /de nas bcom ldan 'das 'di snyam du dgongs te/ 'di lta bu'i chos bstan par bya na 'khor 'di lta bu ni mi mdzes kyis ngas ji lta bu'i rdzu 'phrul mngon par 'du</text></item>
<item><p>310a6</p><section>dkon brtsegs</section><text>bya ba mngon par 'du byas pas phyogs bcu kun du phyogs re rer yang 'od zer bye ba khrag khrig brgya stong mang po bkye la/ 'od zer re res kyang sangs rgyas kyi zhing bye ba khrag khrig brgya stong mang po</text></item>
<item><p>310a7</p><section>dkon brtsegs</section><text>snang bas khyab par byas te/ sangs rgyas kyi zhing de dag tu nyi ma dang / zla ba'i 'od kyang mi snang zhing de dag 'od zer de dag gis zil gyis mnan nas phyir mig gis dbang po la snang bar mi 'gyur ba dang /</text></item>
<item><p>310a8</p><section>dkon brtsegs</section><text>lha rnams kyi 'od kyang mi mngon/ klu dang / gnod sbyin dang / nor bu dang / glog dang / me dang / skar ma'i gzugs dang / sems can gzhan gang gi 'od kyang mi mngon par 'gyur ba dang / gang phyogs bcu'i</text></item>
<item><p>310b1</p><section>dkon brtsegs</section><text>'jig rten gyi khams mtha' yas mu med pa'i khor yug dang / khor yug chen po dang / btang zung dang / btang zung chen po dang / ri'i rgyal po ri rab dang / de ma yin pa gzhan ri'i rgyal po nag po dag dang / de ma yin</text></item>
<item><p>310b2</p><section>dkon brtsegs</section><text>pa gzhan ri nag po dag dang / rtsig pa dang / shing dang / nags tshal de dag thams cad 'od zer de dag gis thal byung du snang bar 'gyur ba de lta bu'i rdzu 'phrul mngon par 'du bya ba mngon par 'du bya'o snyam du dgongs so//</text></item>
<item><p>310b3</p><section>dkon brtsegs</section><text>de nas bcom ldan 'das kyis 'od zer bkye nas gsung bsal ba'i sgra mdzad pa dang / gsung bsal ba'i sgra des phyogs bcu kun tu 'jig rten gyi khams mtha' yas mu med pa dag sgras go bar gyur</text></item>
<item><p>310b4</p><section>dkon brtsegs</section><text>to// yang de'i tshe na shar phyogs su sangs rgyas kyi zhing 'di nas sangs rgyas kyi zhing gang gA'i klung brgyad bcu rtsa bzhi'i bye ma snyed 'das pa na 'jig rten gyi khams kun nas 'od ces bya ba de na de bzhin</text></item>
<item><p>310b5</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas dpal brtsegs rgyal po zhes bya ba da lta yang bzhugs te 'tsho zhing gzhes la chos kyang ston to/ /sangs rgyas kyi zhing de na nyan thos dang /</text></item>
<item><p>310b6</p><section>dkon brtsegs</section><text>rang sangs rgyas rnams kyi ming yang mi grag ste/ sangs rgyas kyi zhing de byang chub sems dpa' sems dpa' chen po 'ba' shig gis yongs su gang ngo / /sangs rgyas kyi zhing de na byang chub sems</text></item>
<item><p>310b7</p><section>dkon brtsegs</section><text>dpa'i tshogs re re la yang byang chub sems dpa' sems dpa' chen po phyir mi ldog pa bye ba phrag brgya brgya yod do/ /sangs rgyas kyi zhing de na byang chub sems dpa' sems dpa' chen po chos</text></item>
<item><p>310b8</p><section>dkon brtsegs</section><text>'phags shes bya ba zhig gnas te/ ci'i phyir byang chub sems dpa' de chos 'phags zhes bya zhe na/ byang chub sems dpa' de bcom ldan 'das dpal brtsegs rgyal po de bzhin gshegs pa</text></item>
<item><p>311a1</p><section>dkon brtsegs</section><text>de byang chub sems dpa'i dge 'dun gyis bskor cing chos ston pa'i spyan snga na shing ta la bdun srid tsam du bar snang la 'phags te/ lus mi snang bar gang 'di byang chub sems dpa'i sde</text></item>
<item><p>311a2</p><section>dkon brtsegs</section><text>snod ces bya ba'i chos kyi rnam grangs rdo rje'i tshig gi gzungs kyi chos ston to/ /de nas byang chub sems dpa' de dag 'di snyam du sems te/ chos 'di dag thams cad ni sgra tsam mo/ /de ci'i phyir zhe na/</text></item>
<item><p>311a3</p><section>dkon brtsegs</section><text>'di ltar rigs kyi bu 'di'i lus mi snang mod kyi/ bshad pa yang grag la sgra yang 'byin te/ gzugs yongs su grub pa yang mi snang ngo / /sgra ji lta bar gzugs kyang de bzhin no/ /gzugs ji lta bar</text></item>
<item><p>311a4</p><section>dkon brtsegs</section><text>chos thams cad kyang de bzhin no snyam mo/ /de ltar rab tu shes pas byang chub sems dpa' dpag tu med pa rnams bzod pa thob ste/ de'i phyir byang chub sems dpa' de chos 'phags shes bya'o//</text></item>
<item><p>311a5</p><section>dkon brtsegs</section><text>byang chub sems dpa' chos 'phags des snang ba chen po de yang mthong / gsung bsal ba'i sgra yang thos te/ mthong zhing thos nas bcom ldan 'das dpal brtsegs rgyal po de bzhin gshegs pa de</text></item>
<item><p>311a6</p><section>dkon brtsegs</section><text>ga la ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug go/ /phyogs gcig tu 'dug nas kyang byang chub sems dpa' sems dpa' chen</text></item>
<item><p>311a7</p><section>dkon brtsegs</section><text>po chos 'phags kyis bcom ldan 'das de la 'di skad ces gsol to/ /bcom ldan 'das snang ba chen po 'di 'jig rten du byung zhing gsung bsal ba'i sgra chen po yang gda' ba 'di'i rgyu gang lags</text></item>
<item><p>311a8</p><section>dkon brtsegs</section><text>rkyen gang lags/ bcom ldan 'das snang ba 'di lta bu ni sngon chad ma mthong ngo / /de skad ces gsol pa dang / bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dpal</text></item>
<item><p>311b1</p><section>dkon brtsegs</section><text>brtsegs rgyal pos byang chub sems dpa' sems dpa' chen po chos 'phags la 'di skad ces bka' stsal to/ /rigs kyi bu sangs rgyas kyi zhing 'di nas nub phyogs su sangs rgyas kyi zhing gang gA'i klung</text></item>
<item><p>311b2</p><section>dkon brtsegs</section><text>brgyad bcu rtsa bzhi'i bye ma snyed 'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba da ltar</text></item>
<item><p>311b3</p><section>dkon brtsegs</section><text>bzhugs te 'tsho'o gzhes so/ /de bzhin gshegs pa des gang 'di phyogs bcu'i 'jig rten gyi khams bye ba khrag khrig brgya stong tshad med pa grangs med pa dag nas byang chub sems dpa' bsdu ba dang / 'di</text></item>
<item><p>311b4</p><section>dkon brtsegs</section><text>lta ste/ chos bsgrag par bya ba'i phyir ba spu'i khung bu thams cad nas 'od zer 'di dag btang ste gsung bsal ba'i sgra phyung ngo / /de nas bcom ldan 'das de bzhin gshegs pa dpal brtsegs rgyal</text></item>
<item><p>311b5</p><section>dkon brtsegs</section><text>po de la byang chub sems dpa' sems dpa' chen po chos 'phags kyis 'di skad ces gsol to/ /bcom ldan 'das bdag 'jig rten gyi khams mi mjed der bcom ldan 'das de bzhin gshegs pa</text></item>
<item><p>311b6</p><section>dkon brtsegs</section><text>dgra bcom pa yang dag par rdzogs pa'i sangs rgyas shAkya thub pa de la blta ba dang / phyag bgyi ba dang / bsnyen bkur bgyi ba dang / byang chub sems dpa'i dge 'dun de dag la yang blta ba dang / chos</text></item>
<item><p>311b7</p><section>dkon brtsegs</section><text>de yang nyan du mchi'o/ /bcom ldan 'das des bka' stsal pa/ rigs kyi bu khyod de'i dus la dbab par shes na song shig /de nas byang chub sems dpa' sems dpa' chen po chos 'phags byang chub</text></item>
<item><p>311b8</p><section>dkon brtsegs</section><text>sems dpa' stong phrag drug khri sum stong gis yongs su bskor cing mdun du bdar nas 'di lta ste/ dper na skyes bu stobs po ches lag pa bskum pa las brkyang ba dang / brkyang ba las bskum</text></item>
<item><p>312a1</p><section>dkon brtsegs</section><text>pa tsam gyis skad cig thang cig yud tsam de nyid la sangs rgyas kyi zhing de nas mi snang bar gyur nas 'jig rten gyi khams mi mjed 'dir gnas so/ /de nas byang chub sems dpa' chos 'phags</text></item>
<item><p>312a2</p><section>dkon brtsegs</section><text>de'i tshe byang chub sems dpa'i ting nge 'dzin rgyan thams cad kyis brgyan pa zhes bya ba la snyoms par zhugs so/ /byang chub sems dpa' sems dpa' chen po chos 'phags ting nge 'dzin de la snyoms par</text></item>
<item><p>312a3</p><section>dkon brtsegs</section><text>zhugs ma thag tu de nas skad cig de nyid la stong gsum gyi stong chen po'i 'jig rten gyi khams 'di me tog gi tshogs chen po pus nub tsam du gang bar gyur ro/ sil snyan brgya stong gi sgra yang byung ngo / /</text></item>
<item><p>312a4</p><section>dkon brtsegs</section><text>'jig rten gyi khams 'di gdugs dang / rgyal mtshan dang / ba dan bsgreng bas kyang legs par brgyan to/ /spos mchog gis kyang yang dag par bdugs te/ gzhan 'phrul dbang byed kyi lha'i longs</text></item>
<item><p>312a5</p><section>dkon brtsegs</section><text>spyod dang khyad par med par gyur te/ de nas byang chub sems dpa' sems dpa' chen po chos 'phags kyis rdzu 'phrul gyi cho 'phrul rnam pa de lta bu bstan nas byang chub sems dpa' sems dpa' chen</text></item>
<item><p>312a6</p><section>dkon brtsegs</section><text>po de dag dang lhan cig tu/ bcom ldan 'das shAkya thub pa ga la ba der dong ste lhag nas bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas</text></item>
<item><p>312a7</p><section>dkon brtsegs</section><text>smon lam ji lta ba bzhin du byung ba'i pad ma dag la 'khor dang bcas te phyogs gcig tu 'khod do yang de'i tshe lho phyogs su sangs rgyas kyi zhing 'di nas sangs rgyas kyi zhing bye ba khrag khrig gang gA'i klung dgu bcu</text></item>
<item><p>312a8</p><section>dkon brtsegs</section><text>rtsa drug gi bye ma snyed 'das pa na 'jig rten gyi khams rdul med pa zhes bya ba de na de bzhin gshegs pa dgra bcom pa yang dag par rdzogs pa'i sangs rgyas seng ge'i rtsal gyis bsgyings pa zhes bya ba da lta yang</text></item>
<item><p>312b1</p><section>dkon brtsegs</section><text>bzhugs te 'tsho zhing gzhes la byang chub sems dpa'i dge 'dun dpag tu med pas yongs su bskor cing chos ston to/ /sangs rgyas kyi zhing de na nyan thos dang / rang sangs rgyas rnams med do/ /yang sangs rgyas kyi zhing</text></item>
<item><p>312b2</p><section>dkon brtsegs</section><text>de na byang chub sems dpa' sems dpa' chen po lag na rin po che zhes bya ba zhig gnas te/ byang chub sems dpa' de ci'i phyir lag na rin po che zhes bya zhe na/ yang rigs kyi bu de nam sangs rgyas kyi zhing gzhan du</text></item>
<item><p>312b3</p><section>dkon brtsegs</section><text>sems can rnams la chos ston par 'dod pa de'i tshe lag pa g.yas pa brkyang nas sangs rgyas kyi zhing ji snyed tu 'dod pa sangs rgyas kyi zhing de snyed lag gis byugs nas lag pa de las sangs rgyas rin po che'i</text></item>
<item><p>312b4</p><section>dkon brtsegs</section><text>sgra 'byung ngo / /chos rin po che'i sgra dang / dge 'dun rin po che'i sgra 'byung ngo / sbyin pa dang / tshul khrims dang / bzod pa dang / brtson 'grus dang / bsam gtan dang / shes rab rin po che'i sgra 'byung ngo / /byams pa</text></item>
<item><p>312b5</p><section>dkon brtsegs</section><text>dang snying rje dang / dga' ba dang / btang snyoms rin po che'i sgra 'byung ngo / /de dag dang gzhan yang chos rin po che'i sgra sna tshogs bye ba khrag khrig brgya stong 'byung ste/ de'i phyir rigs kyi bu de lag na rin po che zhes</text></item>
<item><p>312b6</p><section>dkon brtsegs</section><text>bya'o/ /byang chub sems dpa' lag na rin po ches snang ba chen po de yang mthong / gsung bsal ba'i sgra de yang thos te/ mthong zhing thos nas kyang bcom ldan 'das de bzhin gshegs pa seng ge'i rtsal</text></item>
<item><p>312b7</p><section>dkon brtsegs</section><text>gyis bsgyings pa ga la ba der song ste phyin nas bcom ldan 'das kyi zhabs la mgo bos phyag 'tshal te/ phyogs gcig tu 'dug go/ phyogs gcig tu 'dug nas byang chub sems dpa' sems dpa' chen po lag</text></item>
<item><p>312b8</p><section>dkon brtsegs</section><text>na rin po ches bcom ldan de bzhin gshegs pa seng ge rtsal gyis bsgyings pa de la 'di skad ces gsol to/ /bcom ldan 'das snang ba chen po 'di 'jig rten du byung zhing gsung bsal ba'i sgra chen po yang</text></item>
<item><p>313a1</p><section>dkon brtsegs</section><text>gda' ba 'di'i rgyu gang lags/ rkyen gang lags/ bcom ldan 'das des bka' stsal pa/ rigs kyi bu byang phyogs su sangs rgyas kyi zhing 'di nas sangs rgyas kyi zhing bye ba khrag khrig gang gA'i klung dgu bcu rtsa</text></item>
<item><p>313a2</p><section>dkon brtsegs</section><text>drug gi bye ma snyed 'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba da ltar yang bzhugs te/ 'tsho zhing gzhis la chos</text></item>
<item><p>313a3</p><section>dkon brtsegs</section><text>kyang ston to/ /de bzhin gshegs pa des gang 'di phyogs bcu'i 'jig rten gyi khams tshad med pa dag nas byang chub sems dpa' bsdu ba dang / 'di lta ste/ dam pa'i chos bsgrags pa'i phyir ba spu'i khung bu thams cad</text></item>
<item><p>313a4</p><section>dkon brtsegs</section><text>nas 'od 'di dag rab tu bkye zhing gsung gsal ba'i sgra phyung ngo / /yang rigs kyi bu de bzhin gshegs pa shAkya thub pa de sangs rgyas kyi zhing gi yon tan bkod pa zhes bya ba'i chos kyi rnam grangs bshad par bzhed de/ der</text></item>
<item><p>313a5</p><section>dkon brtsegs</section><text>byang chub sems dpa' dpag tu med pa rnams sangs rgyas kyi zhing gi yon tan bkod pa yongs su 'dzin par 'gyur ro/ /de nas bcom ldan 'das seng ge'i rtsal gyis bsgyings pa de la byang chub sems dpa'</text></item>
<item><p>313a6</p><section>dkon brtsegs</section><text>sems dpa' chen po lag na rin po ches 'di skad ces gsol to/ /bcom ldan 'das bdag 'jig rten gyi khams mi mjed der bcom ldan 'das de bzhin gshegs pa dgra bcom pa yang dag par rdzogs pa'i sangs</text></item>
<item><p>313a7</p><section>dkon brtsegs</section><text>rgyas shAkya thub pa de la blta ba dang / phyag bgyi ba dang / bsnyen bkur bgyi ba dang / byang chub sems dpa' 'dus pa de la yang blta ba dang / chos stan pa de yang nyan du mchi 'o/ /bcom ldan 'das des bka' stsal pa/</text></item>
<item><p>313a8</p><section>dkon brtsegs</section><text>rigs kyi bu khyod der song ste ci rung / de ci'i phyir zhe na/ 'dod chags dang / zhe sdang dang / gti mug gis khebs pa'i sems can rnams dang phrad pas 'jig rten gyi khams de ni sdug bsngal ba'o/ /de skad ces</text></item>
<item><p>313b1</p><section>dkon brtsegs</section><text>bka' stsal pa dang / byang chub sems dpa' sems dpa' chen po lag na rin po ches bcom ldan 'das de bzhin gshegs pa seng ge'i rtsal gyis bsgyings pa de la 'di skad ces gsol to/ /bcom ldan 'das de bzhin gshegs pa dgra</text></item>
<item><p>313b2</p><section>dkon brtsegs</section><text>bcom pa yang dag par rdzogs pa'i sangs rgyas shAkya thub pa des don gyi dbang ci zhig gzigs na/ bcom ldan 'das sangs rgyas kyi zhing yongs su dag pa gzhan dag kyang mchis bzhin du de tsam du sangs rgyas kyi zhing</text></item>
<item><p>313b3</p><section>dkon brtsegs</section><text>ngan pa yongs su 'dzin/ bcom ldan 'das des bka' stsal pa/ rigs kyi bu de bzhin gshegs pa dgra bcom pa yang dag par rdzogs pa'i sangs rgyas des nga ci nas kyang sems can ngan pa rnams kyi nang du bla</text></item>
<item><p>313b4</p><section>dkon brtsegs</section><text>na med pa yang dag par rdzogs pa'i byang chub mngon par sangs rgyas te/ chos bstan par bya'o zhes yun ring po nas smon lam btab par gyur te/ rigs kyi bu de bzhin gshegs pa shAkya thub pa ni</text></item>
<item><p>313b5</p><section>dkon brtsegs</section><text>de ltar thugs rje chen po dang ldan no/ /de nas bcom ldan 'das de bzhin gshegs pa seng ge'i rtsal gyis bsgyings pa de la byang chub sems dpa' sems dpa' chen po lag na rin po ches 'di skad ces gsol to//</text></item>
<item><p>313b6</p><section>dkon brtsegs</section><text>bcom ldan 'das 'jig rten gyi khams mi mjed der bcom ldan 'das de bzhin gshegs pa shAkya thub pa de la lta ba dang / phyag bgyi ba dang / bsnyen bkur bgyi ba'i slad du mchi'o/ /</text></item>
<item><p>313b7</p><section>dkon brtsegs</section><text>de ci'i slad du zhe na/ 'di ltar thugs rje chen po bskyed de de tsam du sangs rgyas kyi zhing ngan pa yongs su bzung ba ni bcom ldan 'das de bzhin gshegs pa shAkya thub pa de dka' ba mdzad</text></item>
<item><p>313b8</p><section>dkon brtsegs</section><text>pa ste/ de bzhin gshegs pa dgra bcom pa yang dag par rdzogs pa'i sangs rgyas 'di lta bu ni 'byung bar dka'o/ /de mthong ba yang rnyed par dka'o/ /</text></item>
<item><p>314a1</p><section>dkon brtsegs</section><text>bcom ldan 'das des bka' stsal pa/ rigs kyi bu khyod de'i dus la bab par shes na song la rigs kyi bu khyod sangs rgyas kyi zhing der rab tu bsgrim par gyis shig /smras par gyur ta re/</text></item>
<item><p>314a2</p><section>dkon brtsegs</section><text>de ci'i phyir zhe na/ gang sangs rgyas kyi zhing der skye ba'i byang chub sems dpa' de dag ni bsnyen par dka'o/ /de na sems can gzhan de dag kyang gtum zhing khro ba dag go/ de skad ces bka' stsal pa dang</text></item>
<item><p>314a3</p><section>dkon brtsegs</section><text>byang chub sems dpa' sems dpa' chen po lag na rin po ches bcom ldan 'das de bzhin gshegs pa seng ge'i rtsal gyis bsgyings pa de la 'di skad ces gsol to/ /bcom ldan 'das gang rjes su</text></item>
<item><p>314a4</p><section>dkon brtsegs</section><text>chags pa dang / khong khro bar 'gyur pa de ni sangs rgyas kyi zhing der smras par 'gyur gyi/ bcom ldan 'das bdag la ni rjes su chags pa yang ma mchis/ khong khro ba yang ma mchis na bdag ci'i slad du smras</text></item>
<item><p>314a5</p><section>dkon brtsegs</section><text>par 'gyur/ bcom ldan 'das bdag la sems can thams cad kyis phyi ma'i mtha'i bskal bar gshe zhing spyos te/ bsdigs shing btsogs nas bong ba dang / mtshon gyis btab kyang bzod par spro</text></item>
<item><p>314a6</p><section>dkon brtsegs</section><text>ste/ sems can gang la yang gnod par bgyi ba'i sems mi skyed do/ /de nas bcom ldan 'das de bzhin gshegs pa seng ge'i rtsal gyis bsgyings pa des rang gi byang chub sems dpa'i 'khor la bka'</text></item>
<item><p>314a7</p><section>dkon brtsegs</section><text>stsal pa/ rigs kyi bu dag khyed las gang byang chub sems dpa' lag na rin po che ltar bzod pa 'di lta bu yang dag par 'dzin pa spro ba de rigs kyi bu 'di dang lhan cig tu 'jig rten gyi khams mi mjed der</text></item>
<item><p>314a8</p><section>dkon brtsegs</section><text>deng shig /bcom ldan 'das des tshig de skad gsungs ma thag tu de nas byang chub sems dpa'i 'khor de'i nang nas byang chub sems dpa' dgu khri nyi stong gis dbyangs gcig tu bcom ldan 'das bdag cag</text></item>
<item><p>314b1</p><section>dkon brtsegs</section><text>kyang byang chub sems dpa' lag na rin po che bltar bzod pa 'di lta bu yang dag par 'dzin par spro ste/ 'jig rten gyi khams mi mjed der mchi'o zhes gsol to/ /de nas byang chub sems dpa'</text></item>
<item><p>314b2</p><section>dkon brtsegs</section><text>sems dpa' chen po lag na rin po che byang chub sems dpa' dgu khri nyis stong gis yongs su bskor cing mdun du bdar ste/ lhan cig sems bskyed pa gcig gis sangs rgyas kyi zhing de nas mi snang bar gyur nas</text></item>
<item><p>314b3</p><section>dkon brtsegs</section><text>sangs rgyas kyi zhing 'dir gnas so/ /de nas byang chub sems dpa' sems dpa' chen po lag na rin po che 'di snyam du sems te/ bdag rdzu 'phrul gyi cho 'phrul ji lta bus bcom ldan 'das shAkya thub</text></item>
<item><p>314b4</p><section>dkon brtsegs</section><text>pa de'i thad du 'gro zhing sems can tshad med pa la ji ltar bde bar bya snyam mo/ /de nas byang chub sems dpa' sems dpa' chen po lag na rin po ches de'i tshe ji ltar stong gsum gyi stong chen po 'jig rten gyi</text></item>
<item><p>314b5</p><section>dkon brtsegs</section><text>khams 'di lag pa g.yas pas bkab nas lag pa de las bza' ba 'dod pa rnams la bza' ba byung ba dang / btung ba 'dod pa rnams la btung ba dang / de bzhin du bzhon pa dang / gos dang / gser dang /</text></item>
<item><p>314b6</p><section>dkon brtsegs</section><text>dngul dang / bai dUr+ya dang / mu tig dang / dung dang / man shel dang / byi ru dang / su dag ci 'dod par gyur pa thams cad de las byung bar gyur pa dang / sems can gang chos don du gnyer zhing chos 'dod pa de dag</text></item>
<item><p>314b7</p><section>dkon brtsegs</section><text>gis kyang lags pa de las chos thos par gyur pa dang / de nas sems can dpag tu med pa dag gis kyang chos mngon par rtogs par gyur pa dang / sems can gang nad rnam pa sna tshogs kyis</text></item>
<item><p>314b8</p><section>dkon brtsegs</section><text>btab cing sdug bsngal bar gyur pa de dag thams cad kyang mchog tu bde ba dang ldan par gyur pa de lta bu'i rdzu 'phrul mngon par 'du bya ba mngon par byas so/ /de nas byang chub sems dpa' sems dpa'</text></item>
<item><p>315a1</p><section>dkon brtsegs</section><text>chen po lag na rin po ches rdzu 'phrul gyi cho 'phrul rnam pa de lta bu 'di bstan nas byang chub sems dpa' de dag dang lhan cig tu bcom ldan 'das de bzhin gshegs pa shAkya thub pa ga</text></item>
<item><p>315a2</p><section>dkon brtsegs</section><text>la ba der dong ste lhags nas bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas smon lam ji lta ba bzhin du byung ba'i pad ma de dag la 'khor dang</text></item>
<item><p>315a3</p><section>dkon brtsegs</section><text>bcas te phyogs gcig tu 'khod do/ /yang de'i tshe nub phyogs su sangs rgyas kyi zhing 'di nas sangs rgyas kyi zhing bye ba khrag khrig brgya stong gang gA'i klung dgu bcu rtsa gnyis kyi bye ma snyed 'das pa na 'jig</text></item>
<item><p>315a4</p><section>dkon brtsegs</section><text>rten gyi khams nor bu'i snying po zhes bya ba de na de bzhin gshegs pa nor bu brtsegs rgyal po zhes bya ba da ltar yang bzhugs te/ 'tsho zhing gzhes la chos kyang ston to/ /de bzhin gshegs pa de'i sangs</text></item>
<item><p>315a5</p><section>dkon brtsegs</section><text>rgyas kyi zhing de ni bai dUr+ya bzang po 'ba' shig las mngon par grub pa'o/ /sangs rgyas kyi zhing de na nyan thos dang / rang sangs rgyas kyi theg pa rnam par gzhag pa med de/ sangs rgyas kyi zhing de byang chub sems</text></item>
<item><p>315a6</p><section>dkon brtsegs</section><text>dpa' 'ba' shig gis yongs su gang ngo / /yang sangs rgyas kyi zhing de na byang chub sems dpa' gang rnams 'gro yang rung / 'ong yang rung / 'greng yang rung / 'dug kyang rung / ldang yang rung / 'chag kyang</text></item>
<item><p>315a7</p><section>dkon brtsegs</section><text>rung ste/ de dag gis bai dUr+ya'i sa chen po de las bcom ldan 'das de bzhin gshegs pa nor bu brtsegs rgyal po de mthong ngo / /'di lta ste/ dper na shin tu phyis pa'i me long gi dkyil 'khor la bzhin gyi</text></item>
<item><p>315a8</p><section>dkon brtsegs</section><text>dkyil 'khor snang ba de bzhin du byang chub sems dpa' de dag gis bai dUr+ya'i sa chen po de las de bzhin gshegs pa de mthong ngo / /mthong nas chos kun 'dri ste/ de bzhin gshegs pa de yang de dag la lung ston to/ /</text></item>
<item><p>315b1</p><section>dkon brtsegs</section><text>de dag kyang chos thos nas bzod pa thob bo/ /'di lta ste/ bcom ldan 'das de'i sngon gyi smon lam gyis bcom ldan 'das de'i smin mtshams kyi spu'i dbus su yang nor bu rin po che chen po mngon par grub ste/ nor bu</text></item>
<item><p>315b2</p><section>dkon brtsegs</section><text>rin po che de'i 'od kyi sangs rgyas kyi zhing de thams cad snang bar byas nas/ sangs rgyas kyi zhing de na me tog kha zum pa dang / me tog kha bye ba las nyin mtshan bgrang ba ma gtogs par nyi ma dang zla bar mngon pa yang</text></item>
<item><p>315b3</p><section>dkon brtsegs</section><text>med/ nyin mtshan du mngon pa yang med do/ /yang de bzhin gshegs pa nor bu brtsegs rgyal po de'i sangs rgyas kyi zhing na byang chub sems dpa' sems dpa' chen po smon lam khyad par blo gros zhes bya ba</text></item>
<item><p>315b4</p><section>dkon brtsegs</section><text>zhig gnas te/ byang chub sems dpa' sems dpa' chen po smon lam khyad par blo gros kyis snang ba chen po de yang mthong / gsung bsal ba'i sgra de yang thos te/ mthong zhing thos nas bcom ldan</text></item>
<item><p>315b5</p><section>dkon brtsegs</section><text>'das de bzhin gshegs pa nor bu brtsegs rgyal po de ga ba la der song ste phyin nas bcom ldan 'das kyi zhabs la mgo bos phyag 'tshal te/ phyogs gcig tu 'dug go/ phyogs gcig tu 'dug nas byang</text></item>
<item><p>315b6</p><section>dkon brtsegs</section><text>chub sems dpa' sems dpa' chen po smon lam khyad par blo gros kyis bcom ldan 'das de bzhin gshegs pa nor bu brtsegs rgyal po de la 'di skad ces gsol to/ /bcom ldan 'das snang ba chen</text></item>
<item><p>315b7</p><section>dkon brtsegs</section><text>po 'di 'jig rten du byung zhing gsung bsal ba'i sgra chen po yang gda' ba 'di'i rgyu gang lags/ rkyen gang lags/ bcom ldan 'das des bka' stsal pa/ rigs kyi bu shar phyogs su sangs rgyas kyi zhing</text></item>
<item><p>315b8</p><section>dkon brtsegs</section><text>'di nas sangs rgyas kyi zhing bye ba khrag khrig brgya stong gang gA'i klung dgu bcu rtsa gnyis kyi bye ma snyed 'das pa na 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang</text></item>
<item><p>316a1</p><section>dkon brtsegs</section><text>dag par rdzogs pa'i sangs rgyas shAkya thub pa zhes bya ba da ltar yang bzhugs te/ 'tsho zhing gzhes la chos kyang ston to/ /de bzhin gshegs pa des gang 'di phyogs bcu'i 'jig</text></item>
<item><p>316a2</p><section>dkon brtsegs</section><text>rten gyi khams bye ba khrag khrig tshad med grangs med pa dag nas/ byang chub sems dpa' bsdu ba dang / 'di lta ste chos bsgrag pa'i phyir spu'i khung bu thams cad nas 'od 'di dag rab tu bkye zhing gsung</text></item>
<item><p>316a3</p><section>dkon brtsegs</section><text>bsal ba'i sgra phyung ngo / /de skad ces bka' stsal pa dang / byang chub sems dpa' smon lam khyad par blo gros kyis bcom ldan 'das de la 'di skad ces gsol to/ /bcom ldan 'das bdag 'jig</text></item>
<item><p>316a4</p><section>dkon brtsegs</section><text>rten gyi khams mi mjed der bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa de la blta ba dang / phyag bgyi ba dang / bsnyen bkur bgyi ba dang /</text></item>
<item><p>316a5</p><section>dkon brtsegs</section><text>byang chub sems dpa' 'dus pa de yang blta ba dang / chos bstan pa de yang nyan du mchi'o/ /bcom ldan 'das des bka' stsal pa/ rigs kyi bu khyod de'i dus la bab par shes na song shig /de nas</text></item>
<item><p>316a6</p><section>dkon brtsegs</section><text>byang chub sems dpa' smon lam khyad par blo gros byang chub sems dpa' bye ba khrag khrig brgya stong phrag bzhi bcu rtsa gnyis kyis yongs su bskor cing mdun du bdar te/ lhan cig tu sems bskyed pa gcig</text></item>
<item><p>316a7</p><section>dkon brtsegs</section><text>gis sangs rgyas kyi zhing de nas mi snang bar gyur nas 'jig rten gyi khams mi mjed der gnas so/ /de nas byang chub sems dpa' smon lam khyad par blo gros 'di snyam du sems te/ bdag gis</text></item>
<item><p>316a8</p><section>dkon brtsegs</section><text>rdzu 'phrul gyi cho 'phrul ji lta bus bcom ldan 'das/ de bzhin gshegs pa dgra bcom pa yang dag par rdzogs pa'i sangs rgyas shAkya thub pa de'i thad du 'gro bar bya snyam mo/ /de nas byang chub sems</text></item>
<item><p>316b1</p><section>dkon brtsegs</section><text>dpa' smon lam khyad par blo gros kyis de'i tshe ji ltar stong gsum gyi stong chen po'i 'jig rten gyi khams 'dir gang dag sems can dmyal ba dang / dud 'gro'i skye gnas dang / gshin rje'i 'jig rten</text></item>
<item><p>316b2</p><section>dkon brtsegs</section><text>du skyes par gyur ba'i sems can de dag thams cad mchog tu bde ba dang ldan par gyur pa dang / sems can dmyal ba'i sems can rnams kyi sems can dmyal ba'i me yang rab tu zhi bar gyur pa dang / sems</text></item>
<item><p>316b3</p><section>dkon brtsegs</section><text>can gang dag bkres pa dang / skom pas nyen pa yi dags dang / dud 'gro'i skye gnas su song ba'i sems can de dag dang / gshin rje'i 'jig rten pa de dag thams cad bkres pa dang / skom pa dang bral zhing</text></item>
<item><p>316b4</p><section>dkon brtsegs</section><text>bde ba mchog dang ldan par gyur pa 'di lta ste/ dper na dge slong bsam gtan la snyoms par zhugs pa'i bde ba bzhin te/ skad cig de nyid la sems can de dag bde ba rnam pa 'di lta bu skyes nas skad</text></item>
<item><p>316b5</p><section>dkon brtsegs</section><text>cig de nyid la sems can gang yang 'dod chags sam/ zhe sdang ngam/ gti mug gam/ khro ba 'am/ nga rgyal lam/ 'chab pa 'am/ 'tshig pa 'am/ phrag dog gam/ /</text></item>
<item><p>316b6</p><section>dkon brtsegs</section><text>ser sna 'am/ g.yo ba 'am/ tha ba 'am/ gnod sems kyis gzer ba med pa dang / 'gro ba thams cad du skyes pa'i sems can thams cad kyang skad cig de nyid la byams pa'i sems</text></item>
<item><p>316b7</p><section>dkon brtsegs</section><text>dang / phan pa'i sems dang ldan zhing phan tshun pha mar 'du shes par gyur pa de lta bu'i/ rdzu 'phrul mngon par 'du bya ba mngon par byas te/ de lta bu'i ting nge 'dzin la snyoms par zhugs so/ /</text></item>
<item><p>316b8</p><section>dkon brtsegs</section><text>de nas byang chub sems dpa' smon lam khyad par blo gros kyis rdzu 'phrul gyi cho 'phrul rnam pa 'di lta bu 'di bstan nas/ byang chub sems dpa' sems dpa' chen po de dag dang lhan cig tu/</text></item>
<item><p>317a1</p><section>dkon brtsegs</section><text>bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ga la ba der dong ste lhags nas bcom ldan 'das kyi zhabs la</text></item>
<item><p>317a2</p><section>dkon brtsegs</section><text>mgo bos phyag 'tshal te/ bcom ldan 'das la lan gsum bskor ba byas nas smon lam ji lta ba bzhin du byung ba'i pad ma de dag la 'khor dang bcas te phyogs gcig tu 'khod do// //</text></item>
<item><p>317a3</p><section>dkon brtsegs</section><text>bam po gnyis pa/ yang de'i tshe byang phyogs su sangs rgyas kyi zhing 'di nas sangs rgyas kyi zhing gang gA'i klung drug bcu rtsa gsum gyi bye ma snyed 'das pa na</text></item>
<item><p>317a4</p><section>dkon brtsegs</section><text>'jig rten gyi khams rtag tu brgyan pa zhes bya ba'i sangs rgyas kyi zhing de na de bzhin gshegs pa dgra bcom pa yang dag par rdzogs pa'i sangs rgyas sA la'i dbang po'i rgyal po 'byung ba zhes bya ba da</text></item>
<item><p>317a5</p><section>dkon brtsegs</section><text>ltar yang bzhugs te/ 'tsho zhing gzhes la chos kyang ston to/ /sangs rgyas kyi zhing de na khyim pa gos dkar po gyon pa med de/ byang chub sems dpa' de dag thams cad kyang gos ngur smig</text></item>
<item><p>317a6</p><section>dkon brtsegs</section><text>'chang ba sha stag go/ /sangs rgyas kyi zhing de na bud med kyi ming yang med cing mngal gyi gnas kyang mi shes so/ /byang chub sems dpa' de dag thams cad kyang gos ngur smig gyon cing skyil mo dkrung</text></item>
<item><p>317a7</p><section>dkon brtsegs</section><text>bcas par rdzus te 'byung ngo / /bcom ldan 'das de yang byang chub sems dpa' de dag la sangs rgyas kyi rigs kyi phyag rgya zhes bya ba'i chos kyi rnam grangs yang dag par rab tu ston to/ /de la sangs rgyas</text></item>
<item><p>317a8</p><section>dkon brtsegs</section><text>kyi rigs kyi phyag rgya zhes bya ba gang zhe na/ gang 'di byang chub tu sems dang po bskyed de/ de ltar byang chub tu sems bskyed nas byang chub sems dpa'i bslab pa yongs su rdzogs pa/ byang chub</text></item>
<item><p>317b1</p><section>dkon brtsegs</section><text>sems dpa'i sde snod la 'jug pa/ gzungs kyi rtsa ba'i gnas/ sems mi g.yeng ba/ gtong ba/ rjes su gtong ba/ stong pa nyid kyi rjes su 'jug pa/ mtshan ma med pa la yang</text></item>
<item><p>317b2</p><section>dkon brtsegs</section><text>dag par sgrub pa/ smon pa med pa tshol pa/ rang bzhin gyis 'dod chags dang bral ba phung po dang / khams dang / skye mched rab tu rtogs pa/ 'dun pa'i bya ba rgyun chags pa/ sangs rgyas</text></item>
<item><p>317b3</p><section>dkon brtsegs</section><text>kyi ye shes 'dod pa/ de la mngon par dad pa/ chos thams cad rab tu rtogs pa/ de dag la yongs su rtogs pa med pa/ rtog pa yang dag par chad pa de yang mi mthong ba 'di ni sangs rgyas</text></item>
<item><p>317b4</p><section>dkon brtsegs</section><text>kyi rigs kyi phyag rgya zhes bya'o/ /yang sangs rgyas kyi zhing de na byang chub sems dpa' sems dpa' chen po mtshan gyis brgyan pa skar ma brtsegs pa'i rgyal po zhes bya ba zhig gnas te/ rigs</text></item>
<item><p>317b5</p><section>dkon brtsegs</section><text>kyi bu de'i smon lam gyi khyad par ni 'di lta bu ste/ sems can ji snyed kyis byang chub sems dpa' sems dpa' chen po de mthong ba de dag thams cad skyes bu chen po'i mtshan sum bcu rtsa gnyis kyis</text></item>
<item><p>317b6</p><section>dkon brtsegs</section><text>legs par brgyan par 'gyur ba'o/ /byang chub sems dpa' mtshan gyis brgyan pa skar ma brtsegs pa'i rgyal pos snang ba chen po de yang mthong / gsung bsal ba'i sgra de yang thos te/ mthong zhing</text></item>
<item><p>317b7</p><section>dkon brtsegs</section><text>thos nas bcom ldan 'das sA la'i dbang po'i rgyal po 'byung ba de bzhin gshegs pa ga la ba der song ste phyin nas bcom ldan 'das de'i zhabs la mgo bos phyag 'tshal te/ de bzhin gshegs pa</text></item>
<item><p>317b8</p><section>dkon brtsegs</section><text>de la lan gsum bskor ba byas nas phyogs gcig tu 'dug go/ /phyogs gcig tu 'dug nas byang chub sems dpa' sems dpa' chen po mtshan gyis brgyan pa skar ma brtsegs pa'i rgyal pos</text></item>
<item><p>318a1</p><section>dkon brtsegs</section><text>bcom ldan 'das de bzhin gshegs pa sA la'i dbang po'i rgyal po 'byung ba de la 'di skad ces gsol to/ /bcom ldan 'das snang ba chen po 'di dang / gsung bsal ba'i sgra chen po 'di</text></item>
<item><p>318a2</p><section>dkon brtsegs</section><text>'jig rten du byung ba'i rgyu gang lags/ rkyen gang lags/ de skad ces gsol pa dang / bcom ldan 'das de bzhin gshegs pa sA la'i dbang po'i rgyal po 'byung ba des rigs kyi bu de la 'di skad ces</text></item>
<item><p>318a3</p><section>dkon brtsegs</section><text>bka' stsal to/ /rigs kyi bu lho phyogs su sangs rgyas kyi zhing 'di nas sangs rgyas kyi zhing gang gA'i klung drug khri sum stong gi bye ma snyed 'das pa na 'jig rten gyi khams mi mjed ces bya ba yod de/</text></item>
<item><p>318a4</p><section>dkon brtsegs</section><text>de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba da ltar yang bzhugs te/ 'tsho zhing gzhes la chos kyang ston to/ /rigs kyi bu de bzhin gshegs pa dgra</text></item>
<item><p>318a5</p><section>dkon brtsegs</section><text>bcom pa yang dag par rdzogs pa'i sangs rgyas shAkya thub pa des gang 'di phyogs bcu'i 'jig rten gyi khams tshad med grangs med pa dag nas byang chub sems dpa' bsdu ba dang / 'di lta ste/ chos bsgrag</text></item>
<item><p>318a6</p><section>dkon brtsegs</section><text>pa'i phyir spu'i khung bu thams cad nas 'od zer 'di dag rab tu bkye zhing gsung gsal ba'i sgra phyung ngo / /gsol pa/ bcom ldan 'das ci'i slad du 'jig rten gyi khams de mi mjed ces bgyi/</text></item>
<item><p>318a7</p><section>dkon brtsegs</section><text>bcom ldan 'das des bka' stsal pa/ rigs kyi bu 'di ltar 'jig rten gyi khams de na sems can 'dod chags la mi mjed/ zhe sdang la mi mjed/ gti mug la mi mjed/ sdug bsngal la mi</text></item>
<item><p>318a8</p><section>dkon brtsegs</section><text>mjed de/ de'i phyir 'jig rten gyi khams de mi mjed ces bya'o/ /gsol pa/ bcom ldan 'das sems can de dag las la la spyos pa dang / mi snyan par brjod pa dang / bsdigs pa dang / brdegs</text></item>
<item><p>318b1</p><section>dkon brtsegs</section><text>pa bzod cing dang du len par bgyid pa mchis sam/ 'dod chags kyi sems skyes pa sel tam/ de bzhin du zhe sdang gi sems dang / gti mug gi sems sel pa mchis sam/ bka' stsal pa/</text></item>
<item><p>318b2</p><section>dkon brtsegs</section><text>rigs kyi bu 'jig rten gyi khams de na sems can de dag las gang yon tan 'di dag dang ldan pa ni nyung ngo / rigs kyi bu sems can de dag las phal cher ni gnod sems dang / tha ba dang / zhe sdang</text></item>
<item><p>318b3</p><section>dkon brtsegs</section><text>mang ste 'dod chags dang / zhe sdang dang / gti mug gis kun du dkris so/ /gsol pa/ bcom ldan 'das mi mjed ces bgyi ba'i mi 'di thog du ma bab bo/ /gal te sems can de dag</text></item>
<item><p>318b4</p><section>dkon brtsegs</section><text>bzod par gyur na ni de yang rung na/ bcom ldan 'das 'di ltar mi bzod pas na de'i slad du bcom ldan 'das mi mjed bgyi ba'i mi 'di thog tu ma bab po/ /bka' stsal pa/ rigs kyi</text></item>
<item><p>318b5</p><section>dkon brtsegs</section><text>bu sangs rgyas kyi zhing de na rigs kyi bu dang / rigs kyi bu mo byang chub sems dpa'i theg pa pa/ sngon gyi rgyal ba la lhag par bya ba byas pa/ dge ba'i rtsa ba rnams bskyed pa/</text></item>
<item><p>318b6</p><section>dkon brtsegs</section><text>sangs rgyas brgya stong mang po la bsnyen bkur byas pa/ bzod pa dang / dul ba dang / des pa dang / ldan pa dag yod de/ de dag ni sems can thams cad kyis spyos/</text></item>
<item><p>318b7</p><section>dkon brtsegs</section><text>bsdigs/ mtshon gyis btab kyang ji snyam mi mjed de/ 'dod chags dang / zhe sdang dang / gti mug rnams kyis mi 'phrogs so/ /rigs kyi bu skyes bu dam pa de dag gi ming gi</text></item>
<item><p>318b8</p><section>dkon brtsegs</section><text>'jig rten gyi khams mi mjed ces brjod do/ /bcom ldan 'das de bzhin gshegs pa shAkya thub pa de yang de na sems can kha cig sdig pa'i chos dang ldan pa</text></item>
<item><p>319a1</p><section>dkon brtsegs</section><text>mu cor smra ba/ khro ba/ gtum pa/ sems can dmyal ba dang / dud 'gro'i skye gnas su gzhol ba/ ngan 'gro'i spyod yul ba/ sangs rgyas dang /</text></item>
<item><p>319a2</p><section>dkon brtsegs</section><text>chos dang / dge 'dun la mi gus pa/ phrag dog la mngon par dga' ba'i sems can ngan pa de dag gis de tsam du spyos shing smad de/ gnod par byas shing skur kyang bcom ldan</text></item>
<item><p>319a3</p><section>dkon brtsegs</section><text>'das de snying rje bas bzod cing dang du len te/ sa dang mnyam ba'i sems rjes su chags pa dang / khong khro ba med pas de sti stang du byas kyang khengs par mi byed/ ste stang du ma byas kyang</text></item>
<item><p>319a4</p><section>dkon brtsegs</section><text>'dud par mi byed de/ de spyos shing brgyad kyang mi rtog /rnam par mi rtog /gnod par mi 'gyur/ mi 'phrogs/ mi chags/ mi skyo ste/ de'i phyir 'jig rten gyi khams</text></item>
<item><p>319a5</p><section>dkon brtsegs</section><text>de mi mjed ces bya'o/ /de nas bcom ldan 'das de bzhin gshegs pa sA la'i dbang po'i rgyal po 'byung ba de la/ byang chub sems dpa' sems dpa' chen po mtshan gyis brgyan pa</text></item>
<item><p>319a6</p><section>dkon brtsegs</section><text>skar ma brtsegs pa'i rgyal pos 'di skad ces gsol to/ /bcom ldan 'das 'di ltar bdag 'jig rten gyi khams der de tsam du dmad pa'i sems can rnams kyi nang du ma skyes pa ni</text></item>
<item><p>319a7</p><section>dkon brtsegs</section><text>bdag gis rnyed pa legs par rnyed do/ /bcom ldan 'das des bka' stsal pa/ rigs kyi bu khyod de skad ma zer cig /de ci'i phyir zhe na rigs kyi bu byang dang shar gyi mtshams</text></item>
<item><p>319a8</p><section>dkon brtsegs</section><text>na 'jig rten gyi khams stong gis brgyan pa zhes bya ba yod de/ sangs rgyas kyi zhing de na de bzhin gshegs pa dgra bcom pa yang dag par rdzogs pa'i sangs rgyas dbang phyug chen po'i rgyal po zhes bya</text></item>
<item><p>319b1</p><section>dkon brtsegs</section><text>ba da ltar yang bzhugs te 'tsho zhing gzhes so/ /rigs kyi bu sangs rgyas kyi zhing de na sems can rnams rab tu bde ba dang ldan no/ /'di lta ste dper na 'gog pa la snyoms par zhugs pa'i dge slong gi</text></item>
<item><p>319b2</p><section>dkon brtsegs</section><text>bde ba bzhin te/ sems can rnams kyang bde ba de lta bu dang ldan no/ /yang rigs kyi bu 'jig rten gyi khams stong gis brgyan pa der lo bye ba brgya stong du tshangs par spyod pa spyad pa bas ni gang 'jig</text></item>
<item><p>319b3</p><section>dkon brtsegs</section><text>rten gyi khams mi mjed du tha na se gol gtogs pa srid tsam du sems can thams cad la byams pa'i sems bskyed na de bas 'di bsod nams ches mang du skyed na/ gang nyin mtshan du</text></item>
<item><p>319b4</p><section>dkon brtsegs</section><text>yongs su dag par gnas pa lta smos kyang ci dgos/ de nas bcom ldan 'das de bzhin gshegs pa sA la'i dbang po'i rgyal po 'byung ba de la byang chub sems dpa' sems</text></item>
<item><p>319b5</p><section>dkon brtsegs</section><text>dpa' chen po mtshan gyis brgyan pa skar ma brtsegs pa'i rgyal pos 'di skad ces gsol to/ /bcom ldan 'das bdag 'jig rten gyi khams mi mjed der bcom ldan 'das de bzhin</text></item>
<item><p>319b6</p><section>dkon brtsegs</section><text>gshegs pa dgra bcom pa yang dag par rdzogs pa'i sangs rgyas shAkya thub pa de la blta ba dang / phyag bgyi ba dang / bsnyen bkur bgyi ba dang byang chub sems dpa' 'dus pa de yang</text></item>
<item><p>319b7</p><section>dkon brtsegs</section><text>blta ba dang chos bstan pa de yang nyan du mchi'o/ /bcom ldan 'das des bka' stsal pa/ rigs kyi bu khyod de'i dus la dbab par shes na song shig /de nas byang</text></item>
<item><p>319b8</p><section>dkon brtsegs</section><text>chub sems dpa' mtshan gyis brgyan pa skar ba brtsegs pa'i rgyal po byang chub sems dpa' bye ba phrag bcus yongs su bskor cing lhan cig tu sems bskyed pa gcig gis sangs rgyas kyi zhing de nas</text></item>
<item><p>320a1</p><section>dkon brtsegs</section><text>mi snang bar gyur nas 'jig rten gyi khams mi mjed 'dir gnas so/ /de nas byang chub sems dpa' mtshan gyis brgyan pa skar ma brtsegs pa'i rgyal po 'di snyam du sems te/ bdag gis rdzu 'phrul gyi cho 'phrul ji lta bus bcom</text></item>
<item><p>320a2</p><section>dkon brtsegs</section><text>ldan 'das de bzhin gshegs pa shAkya thub pa de'i thad du 'gro snyam nas/ de de'i tshe ji lta bu'i rdzu 'phrul mngon par 'du bya ba mngon par byas pas stong gsum gyi stong chen po'i 'jig rten gyi khams 'di rin po che'i gdugs gcig gis khebs par gyur ba dang / rin</text></item>
<item><p>320a3</p><section>dkon brtsegs</section><text>po che'i gdugs de las kyang me tog rnam pa sna tshogs kyi char rab tu 'bab sil snyan brgya stong yang 'khrol/ /mu tig gi rgyan phreng brgya stong yang mngon par 'phyang / gdugs dang / rgyal mtshan dang / ba dan brgya stong yang mngon par 'phyang pa dang / bcom ldan</text></item>
<item><p>320a4</p><section>dkon brtsegs</section><text>'das shAkya thub pa'i 'khor gyi dkyil 'khor du 'dus pa dge slong dang / dge slong ma dang / dge bsnyen dang / dge bsnyen ma dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / mi dang mi</text></item>
<item><p>320a5</p><section>dkon brtsegs</section><text>ma yin pa ji snyed pa de dag thams cad kyis rang rang gi lus skyes bu chen po'i mtshan sum bcu rtsa gnyis kyis brgyan par shes pa de lta bu'i rdzu 'phrul mngon par 'du bya ba mngon par byas so/ /de nas byang chub sems dpa' sems dpa' chen po mtshan gyis</text></item>
<item><p>320a6</p><section>dkon brtsegs</section><text>brgyan pa skar ma brtsegs pa'i rgyal pos rdzu 'phrul gyi cho 'phrul rnam pa de lta bu 'di bstan nas byang chub sems dpa' sems dpa' chen po de dag dang lhan cig tu/ bcom ldan 'das de bzhin gshegs pa dgra bcom pa yang dag par rdzogs pa'i</text></item>
<item><p>320a7</p><section>dkon brtsegs</section><text>sangs rgyas shAkya thub pa ga la ba der dong ste lhags nas bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas smon lam ji lta ba bzhin du byung ba'i pad ma dag la 'khor dang bcas te phyogs gcig tu</text></item>
<item><p>320a8</p><section>dkon brtsegs</section><text>'khod do/ /de bzhin du sbyar te/ phyogs bcu kun gyi bar gyi 'jig rten gyi khams bye ba khrag khrig brgya stong tshad med grangs med pa dag tu yang byang chub sems dpa' sems dpa' chen po tshad med grangs med pa rnams kyis snang ba chen po de yang</text></item>
<item><p>320b1</p><section>dkon brtsegs</section><text>mthong / /gsung bsal ba'i sgra de yang thos nas rang rang gi de bzhin gshegs pa la yongs su zhus te 'jig rten gyi khams mi mjed 'dir lhags nas de dag thams cad kyis kyang bcom ldan 'das de bzhin gshegs pa dgra bcom pa yang dag par rdzogs</text></item>
<item><p>320b2</p><section>dkon brtsegs</section><text>pa'i sangs rgyas shAkya thub pa'i zhabs la mgo bos phyag 'tshal te/ bcom ldan 'das la lan gsum bskor ba byas nas phyogs gcig tu 'khod do/ /gang dag stong gsum gyi stong chen po'i 'jig rten gyi khams 'di'i lha dang / klu dang / gnod</text></item>
<item><p>320b3</p><section>dkon brtsegs</section><text>sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang / brgya byin dang / tshangs pa dang / rgyal po chen po 'jig rten skyong ba dang / de ma yin pa'i lha'i bu gzi brjid che ba/ gzi brjid che ba de dag thams cad kyis</text></item>
<item><p>320b4</p><section>dkon brtsegs</section><text>'od zer gyi snang ba chen po de yang mthong gsung bsal ba'i sgra de yang thos nas bcom ldan 'das de bzhin gshegs pa shAkya thub pa ga la ba der dong ste lhags nas bcom ldan 'das kyi zhabs la mgo bos phyag 'tshal te/ bcom ldan 'das la</text></item>
<item><p>320b5</p><section>dkon brtsegs</section><text>lan gsum bskor ba byas nas phyogs gcig tu 'khod do/ /de nas bcom ldan 'das kyis de'i tshe ji lta bu'i rdzu 'phrul mngon par 'du mdzad pa mngon par mdzad pas phyogs bcu'i 'jig rten gyi khams bye ba khrag khrig brgya stong tshad med grangs</text></item>
<item><p>320b6</p><section>dkon brtsegs</section><text>med pa ji snyed pa de dag nas byang chub sems dpa' tshad med grangs med pa 'dus pa de dag thams cad kyis kyang 'jig rten gyi khams mi mjed 'di rang rang gi sangs rgyas kyi zhing gi yon tan bkod pa de dang ci 'dra ba de 'dra bar lhag chad med cing</text></item>
<item><p>320b7</p><section>dkon brtsegs</section><text>khyad ma zhugs par mthong ba dang / sangs rgyas kyi zhing de dag gi sangs rgyas bcom ldan 'das kyi sku'i kha dog dang / chu zheng ci 'dra bar bcom ldan 'das shAkya thub pa'i sku'i yongs su grub pa de 'dra bar byang chub sems dpa' de dag gis</text></item>
<item><p>320b8</p><section>dkon brtsegs</section><text>so so nas mthong ba dang / sangs rgyas kyi zhing de dag gi byang chub sems dpa' phun sum tshogs pa ci 'dra ba dang / nyan thos chen po phun sum tshogs pa ci 'dra ba dang / longs spyod dang / kun spyod pa ci 'dra ba de 'dra bar 'dir yang byang</text></item>
<item><p>321a1</p><section>dkon brtsegs</section><text>chub sems dpa' dag gis so so nas shes pa dang / bdag nyid kyang rang rang gi sangs rgyas kyi zhing na 'dug pa snyam du sems pa de lta bu'i rdzu 'phrul mngon par 'du mdzad pa mngon par mdzad do/ /de nas byang chub</text></item>
<item><p>321a2</p><section>dkon brtsegs</section><text>sems dpa' sems dpa' chen po byams pas byang chub sems dpa'i 'khor rgya chen po de mthong nas stan las langs te bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba</text></item>
<item><p>321a3</p><section>dkon brtsegs</section><text>de logs su thal mo sbyar ba btud nas bcom ldan 'das la tshigs su bcad pa 'di dag gsol to/ /phyogs bcu rnams su grags pa mtha' yas blo/ /'jig rten lhar bcas 'dir ni lam me ste/ /thub pa'i thugs ni sems can thams</text></item>
<item><p>321a4</p><section>dkon brtsegs</section><text>cad kyis/ /tshad gzung mi nus de phyir khyod bsam yas/ /phyogs bcu dag nas rgyal sras dpag med pa/ chos tshol slad du de ring 'dir lhags nas/ /bcom ldan 'das la kun kyang gus bcas gnas/ /smra ba'i mchog gis</text></item>
<item><p>321a5</p><section>dkon brtsegs</section><text>chos rnams rab tu gsungs/ /phyogs rnams ma lus par ni brjod grags pa/ /tshul khrims brtson 'grus ting 'dzin blo rnams kyis/ /seng ge ltar ni 'jigs med khyod mdzes pa/ /nam mkha' dag la nyi ma bzhin du gsal/</text></item>
<item><p>321a6</p><section>dkon brtsegs</section><text>lha dang klu dang lha min gsang ba pa/ /dge bsnyen pho mo dge slong dge slong ma/ /thams cad gus bcas thal mo sbyar gnas kyis/ /bcom ldan phan bzhed chos ni bshad du gsol/ khyod ni 'das mkhyen de bzhin ma 'ongs dang /</text></item>
<item><p>321a7</p><section>dkon brtsegs</section><text>da ltar yang ni shin du nges par mkhyen/ /lus can mos pa ji bzhin khyod gzigs la/ /the tshom chen po sel ba'i chos bshad gsol/ /thub pa rgyal sras ji ltar spyad pas na/ /zhing rnams dag pa rdul med thob par 'gyur/ /ji</text></item>
<item><p>321a8</p><section>dkon brtsegs</section><text>ltar smon lam 'grub pa 'thob 'gyur pa/ /de ni 'dren pas bdag la myur bshad gsol/ /ji ltar ser sna'i dri mas mi gos shing / /ji ltar tshul khrims ma nyams 'gyur ba dang / /bsdigs pa dang ni de bzhin skur pa dang / /brnyas</text></item>
<item><p>321b1</p><section>dkon brtsegs</section><text>pa dag kyang thub pa ji ltar bzod/ /sdug bsngal du mas rab tu gzir ba yi/ /'jig rten dag gi sdug bsngal bzlog slad du/ /bskal pa bye ba mang por rgyal sras rnams/ /ji ltar brtson 'grus rtsom zhing spyod par 'gyur/ /rtag tu sems ni rtse gcig</text></item>
<item><p>321b2</p><section>dkon brtsegs</section><text>mnyam bzhag cing / /bsam gtan gnas pa spyod yul rnam dag ste/ /pad ma chu yi dri mas mi gos ltar/ /ji ltar 'dod pa dag gis gos mi 'gyur/ /thub pa ji ltar zab mo'i chos smra zhing / /mkhas pa 'jig rten 'das pa'i blo ldan 'gyur/ /</text></item>
<item><p>321b3</p><section>dkon brtsegs</section><text>brtan pa ji ltar bdud sde bcas bcom nas/ /byang chub rdul bral bla med reg par 'gyur/ /de nas bcom ldan 'das kyis byang chub sems dpa' sems dpa' chen po byams pa la 'di skad ces bka' stsal to/ /byams pa khyod kyis</text></item>
<item><p>321b4</p><section>dkon brtsegs</section><text>de bzhin gshegs pa'i gdan shoms shig dang / de bzhin gshegs pa gdan de la bzhugs nas sangs rgyas kyi zhing gi yon tan bkod pa'i spyod pa la yang dag par 'jug pa'i tshul la mkhas pa bsgrub pa dang por bsam zhing nan tan bya ba</text></item>
<item><p>321b5</p><section>dkon brtsegs</section><text>zhes bya'i chos kyi rnam grangs bshad do/ /de nas byang chub sems dpa' sems dpa' chen po byams pa 'di snyam du sems te/ de bzhin gshegs pa don gyi dbang ci zhig gzigs na bdag gdan 'ding du bcug ste/ gnas brtan kun dga' bo dang /</text></item>
<item><p>321b6</p><section>dkon brtsegs</section><text>maud gal gyi bu chen po la bka' ma stsal/ de bzhin gshegs pas byang chub sems dpa' rnams gdan 'ding du bcug pa las na gtam 'di ni byang chub sems dpa' 'ba' shig gi phyir brtsams nas nyan thos dang rang sangs rgyas</text></item>
<item><p>321b7</p><section>dkon brtsegs</section><text>gyi theg pa yongs su spangs pa'i gtam zhig 'byung ba ste/ nyan thos dang / rang sangs rgyas rnams ni chos bstan pa 'di'i snod ma yin pa lta zhig snyam mo/ /de nas byang chub sems dpa' sems dpa' chen po byams pas de'i tshe</text></item>
<item><p>321b8</p><section>dkon brtsegs</section><text>'di lta bu'i rdzu 'phrul mngon par 'du bya ba mngon par byas pas de bzhin gshegs pa'i seng ge'i khri 'phang du dpag tshad bzhi 'bum pa rin po che du mas spras pa/ /lha'i ras bcos bu brgya stong du ma bting ba/ shing bal ltar 'jam</text></item>
<item><p>322a1</p><section>dkon brtsegs</section><text>zhing reg na bde ba bshams nas khri de'i 'od kyis stong gsum gyi stong chen po'i 'jig rten gyi khams 'di snang bar byas so/ /de nas bcom ldan 'das khri snga ma las bzhengs te seng ge'i khri de la bzhugs so/ /bcom</text></item>
<item><p>322a2</p><section>dkon brtsegs</section><text>ldan 'das seng ge'i khri de la bzhugs ma thag tu stong gsum gyi stong chen po'i 'jig rten gyi khams 'di rnam pa drug tu rab tu g.yos so/ /de nas bcom ldan 'das kyis tshe dang ldan pa shA ra dwa ti'i bu la bka' stsal pa/ shA ri'i bu</text></item>
<item><p>322a3</p><section>dkon brtsegs</section><text>chos bzhi dang ldan na byang chub sems dpa' sems dpa' chen po smon lam yongs su rdzogs par 'gyur ro/ /bzhi gang zhe na/ 'di lta ste byang chub kyi bsam pas yang dag par zhugs pa dang / sems can la snying rje ba dang / brtson</text></item>
<item><p>322a4</p><section>dkon brtsegs</section><text>'grus rtsom pa dang / dge ba'i bshes gnyen la bsten pa ste/ shA ri'i bu chos bzhi po de dag dang ldan na byang chub sems dpa' sems dpa' chen po smon lam yongs su rdzogs par 'gyur ro/ /shA ri'i bu gzhan yang chos gcig</text></item>
<item><p>322a5</p><section>dkon brtsegs</section><text>dang ldan na byang chub sems dpa' sems dpa' chen po smon lam las mi nyams shing sangs rgyas kyi zhing phun sum tshogs pa yang yongs su spyod par 'gyur ro/ /chos gcig po gang zhe na/ shA ri'i bu 'di ltar byang chub sems</text></item>
<item><p>322a6</p><section>dkon brtsegs</section><text>dpas de bzhin gshegs pa mi 'khrugs pa'i byang chub sems dpa'i spyod pa la slob cing 'dod pa dang 'dun pa bskyed pa ste/ ji ltar de bzhin gshegs pa mi 'khrugs pa sngon byang chub sems dpar gyur ba na tshig 'di skad</text></item>
<item><p>322a7</p><section>dkon brtsegs</section><text>ces/ gal te bdag skye ba thams cad tu rab tu ma byung na sangs rgyas thams cad bslus par gyur cig ces smras te/ shA ri'i bu de bzhin du byang chub sems dpa' de bzhin gshegs pa mi 'khrugs pa'i byang chub sems dpa'i</text></item>
<item><p>322a8</p><section>dkon brtsegs</section><text>spyod pa'i rjes su bslab par bya'o/ /shA ri'i bu byang chub sems dpa' de ltar slob pa ni skye ba thams cad tu rab tu 'byung ste/ de bzhin gshegs pa rnams byung yang rung / ma byung yang rung / gdon mi za bar khyim gyi gnas nas</text></item>
<item><p>322b1</p><section>dkon brtsegs</section><text>'byung ngo / /de ci'i phyir zhe na/ shA ri'i bu 'di lta ste/ khyim gyi gnas nas mngon par 'byung ba 'di ni byang chub sems dpa'i rnyed pa'i mchog yin pa'i phyir/ shA ri'i bu rab tu 'byung ba la mngon par dga' ba'i byang chub sems dpa' yon</text></item>
<item><p>322b2</p><section>dkon brtsegs</section><text>tan bcu yongs su 'dzin to/ /bcu gang zhe na/ 'di lta ste/ 'dod pa la chags par mi 'gyur ba dang / dgon pa'i gnas la dga' ba rnyed pa dang / sangs rgyas kyi spyod yul yang 'thob pa dang / de chung ma dang / bu pho dang / bu mo la sred par mi 'gyur ba dang / ngan</text></item>
<item><p>322b3</p><section>dkon brtsegs</section><text>'gror 'gro ba'i chos rnam par spong ba dang / bde 'gror 'gro ba'i chos la sten pa dang / sngon gyi dge ba'i rtsa ba las yongs su mi nyams pa dang / dge ba'i rtsa ba phun sum tshogs pa 'thob pa dang / de la lha rnams dga' ba dang / de la mi ma yin pa rnams</text></item>
<item><p>322b4</p><section>dkon brtsegs</section><text>kyis bsrung bar 'gyur ba ste/ shA ri'i bu rab tu 'byung ba la mngon par dga' ba'i byang chub sems dpa' yon tan bcu po de dag yongs su 'dzin par 'gyur ro/ /shA ri'i bu de lta bas na byang chub sems dpa' byang chub mngon par</text></item>
<item><p>322b5</p><section>dkon brtsegs</section><text>'tshang rgya bar 'dod pa dang / sems can thams cad dgrol bar 'dod pas rgyun du rab tu 'byung ba dang / mngon par 'byung ba la shin du dga' bar bya'o/ /shA ri'i bu chos gcig po de dang ldan na byang chub sems dpa' smon lam las mi nyams</text></item>
<item><p>322b6</p><section>dkon brtsegs</section><text>shing sangs rgyas kyi zhing phun sum tshogs pa yang yongs su spyod par 'gyur ro/ /shA ri'i bu gzhan yang chos gnyis dang ldan na byang chub sems dpa' smon lam las mi nyams shing sangs rgyas kyi zhing gi yon tan bkod pa ji lta bu 'dod</text></item>
<item><p>322b7</p><section>dkon brtsegs</section><text>pa de lta bu yongs su 'dzin par 'gyur te/ gnyis gang zhe na/ shA ri'i bu 'di la byang chub sems dpa' nyan thos kyi theg pa mi 'dod/ /nyan thos kyi theg pa'i gtam la mi dga'/ nyan thos kyi theg pa pa dang mi sten/ nyan thos kyi bslab pa</text></item>
<item><p>322b8</p><section>dkon brtsegs</section><text>la mi slob/ nyan thos kyi theg pa dang ldan pa'i chos mi ston/ /gzhan yang nyan thos kyi theg pa yang dag par 'dzin du mi 'jug cing rang sangs rgyas kyi theg pa yang de bzhin pa dang / gang 'di sangs rgyas kyi chos yongs su bsgrub pa'i phyir</text></item>
<item><p>323a1</p><section>dkon brtsegs</section><text>bla na med pa yang dag par rdzogs pa'i byang chub yang dag par 'dzin du 'jug pa'o/ /shA ri'i bu de la gzhan dag sangs rgyas kyi theg pa yang dag par 'dzin du 'jug pa'i byang chub sems dpa' ni gnas bcu yongs su 'dzin</text></item>
<item><p>323a2</p><section>dkon brtsegs</section><text>to/ /bcu gang zhe na/ nyan thos dang / rang sangs rgyas med pa'i sangs rgyas kyi zhing yongs su 'dzin pa dang / byang chub sems dpa' 'ba' shig gi dge 'dun rab tu rnyed pa dang / de la sangs rgyas bcom ldan 'das rnams dgongs pa dang / sangs rgyas</text></item>
<item><p>323a3</p><section>dkon brtsegs</section><text>bcom ldan 'das rnams de'i tshul yongs su sgrogs shing chos ston pa dang / 'di lta ste/ de brgya byin nyid dam/ tshangs pa nyid kyi phyir sems dang sems las byung ba rgya chen po skyed pa dang / mir gyur na yang 'khor los sgyur ba'i rgyal por 'gyur ba dang /</text></item>
<item><p>323a4</p><section>dkon brtsegs</section><text>sangs rgyas mthong ba dang 'bral bar mi 'gyur ba dang / lha dang mi rnams dga' bar 'gyur ba dang / g.yog 'khor mi phyed par 'gyur ba dang / gsod nams kyi phung po tshad med grangs med pa yongs su 'dzin pa'o/ /shA ri'i bu de ci'i phyir zhe</text></item>
<item><p>323a5</p><section>dkon brtsegs</section><text>na/ gang stong gsum gyi stong chen po'i 'jig rten gyi khams kyi sems can ji snyed pa de dag thams cad dgra bcom pa'i 'bras bu mngon sum du bya ba la bkod pa dang / rang sangs rgyas kyi 'bras bu mngon sum du bya ba la bkod pa bas</text></item>
<item><p>323a6</p><section>dkon brtsegs</section><text>gang rigs kyi bu 'am/ rigs kyi bu mo gcig yang dag par rdzogs pa'i byang chub kyi sems la bzhag na de ni de bas bsod nams ches mang du skyed do/ /shA ri'i bu de ci'i phyir zhe na/ nyan thos dang rang sangs rgyas skyes pas ni</text></item>
<item><p>323a7</p><section>dkon brtsegs</section><text>sangs rgyas kyi rigs mi 'chad par mi 'gyur te/ sangs rgyas 'byung ba med na nyan thos dang / rang sangs rgyas 'byung bar mi 'gyur gyi/ shA ri'i bu sangs rgyas 'byung ba yod na sangs rgyas kyi rigs mi 'chad cing nyan thos dang / rang sangs</text></item>
<item><p>323a8</p><section>dkon brtsegs</section><text>rgyas su gdags pa yang yod par 'gyur ro/ /shA ri'i bu gzhan dag byang chub kyi sems la rab tu 'god pa'i byang chub sems dpa' ni gnas bcu po de dag yongs su 'dzin to/ /shA ri'i bu chos gnyis po de dag dang ldan na byang chub sems</text></item>
<item><p>323b1</p><section>dkon brtsegs</section><text>dpa' smon lam las mi nyams shing sangs rgyas kyi zhing gi yon tan bkod pa ji lta bu 'dod pa de lta bu yongs su 'dzin to/ /shA ri'i bu gzhan yang chos gsum dang ldan na byang chub sems dpa' smon lam las mi nyams shing sangs rgyas kyi</text></item>
<item><p>323b2</p><section>dkon brtsegs</section><text>zhing gi yon tan bkod pa ji lta bu 'dod pa de lta bu yongs su 'dzin te/ gsum gang zhe na/ shA ri'i bu 'di la byang chub sems dpa' dgon pa la gnas pa lhur len pa dang / zang zin med par chos kyi sbyin pa sbyin pa dang / tshul khrims kyi</text></item>
<item><p>323b3</p><section>dkon brtsegs</section><text>sdom pa la gnas par 'gyur ba'o/ /shA ri'i bu tshul khrims kyi sdom pa la gnas pa'i byang chub sems dpa' mi 'jigs pa bcu 'thob ste/ bcu gang zhe na/ gang 'di mi 'jigs par grong du 'jug pa dang / mi 'jigs par 'khor la</text></item>
<item><p>323b4</p><section>dkon brtsegs</section><text>chos ston pa dang / mi 'jigs par kha zas za ba dang / mi 'jigs par gtsug lag khang du 'jug pa dang / mi 'jigs par dge 'dun gyi nang du 'jug pa dang / mi 'jigs par lung 'bog pa dang / mi 'jigs par slob dpon dang mkhan po'i</text></item>
<item><p>323b5</p><section>dkon brtsegs</section><text>drung du 'gro ba dang / mi 'jigs par byams pa dang ldan pas 'khor la rjes su ston pa dang / mi 'jigs par gos dang / zas dang / mal cha dang / na ba'i gsos sman dang / yo byad la spyod pa dang / des smras pa gzung bar 'gyur ste/ shA</text></item>
<item><p>323b6</p><section>dkon brtsegs</section><text>ri'i bu tshul khrims kyi sdom pa la gnas pa'i byang chub sems dpa' mi 'jigs pa bcu po de dag 'thob bo/ /shA ri'i bu zang zing med pa'i sems kyis chos kyi sbyin pa sbyin pa'i byang chub sems dpa' ni yon tan gyi chos bcu</text></item>
<item><p>323b7</p><section>dkon brtsegs</section><text>yongs su 'dzin te/ bcu gang zhe na/ gang 'di de sdig pa mi 'dod pa yin/ de shes kyi khe mi 'dod pa yin de grags pa mi 'dod pa yin/ de khyim yongs su mi 'dzin pa yin/ /de khyim la ser sna med pa yin/ de gos dang / zas dang /</text></item>
<item><p>323b8</p><section>dkon brtsegs</section><text>mal cha dang / na ba'i gsos sman dang / yo byad ngan ngon tsam gyis chog shes pa yin/ des smras pa gzung bar 'os pa yin/ lha dag kyang de'i drung du 'gro ba yin/ de tshul bzhin ma yin pa rnam par rtog pa yid la byed pa mi skyed pa yin/</text></item>
<item><p>324a1</p><section>dkon brtsegs</section><text>de sangs rgyas kyi sems la sems bskyed pa yin te/ shA ri'i bu zang zing med pa'i sems kyis chos kyi sbyin pa sbyin pa'i byang chub sems dpa' ni yon tan gyi chos bcu po de dag yongs su 'dzin to/ /shA ri'i bu dgon</text></item>
<item><p>324a2</p><section>dkon brtsegs</section><text>pa la gnas pa lhur len pa'i byang chub sems dpa' yon tan gyi phan yon bcu yongs su 'dzin to/ /bcu gang zhe na/ gang 'di 'du 'dzi rnam par spong ba dang / rab tu dben pa la sten pa dang / de bsam gtan la sems dmigs</text></item>
<item><p>324a3</p><section>dkon brtsegs</section><text>par 'gyur ba dang / bya ba mang por mi 'gyur ba dang / sangs rgyas rnams 'dod pa dang / de'i lus bde ba dang / mi 'bral ba dang / de'i tshangs par spyod pa bar chad du mi 'gyur ba dang / tshegs chung ngus ting nge 'dzin thob pa dang /</text></item>
<item><p>324a4</p><section>dkon brtsegs</section><text>des tshig dang yi ger bstan pa rnams chud mi za ba dang / ji ltar thos pa'i chos rnams kyi don rab tu shes pa ste/ shA ri'i bu dgon pa la gnas pa lhur len pa'i byang chub sems dpa' ni yon tan gyi phan yon bcu po de dag yongs</text></item>
<item><p>324a5</p><section>dkon brtsegs</section><text>su 'dzin to/ /shA ri'i bu chos gsum po de dag dang ldan na byang chub sems dpa' smon lam las mi nyams shing sangs rgyas kyi zhing gi yon tan bkod pa ji lta bu 'dod pa de lta bu yongs su 'dzin to/ /shA ri'i bu gzhan</text></item>
<item><p>324a6</p><section>dkon brtsegs</section><text>yang chos bzhi dang ldan na byang chub sems dpa' smon lam las mi nyams shing sangs rgyas kyi zhing ji lta bu 'dod pa de lta bu yongs su 'dzin to/ /bzhi gang zhe na/ shA ri'i bu 'di la byang chub sems dpa' bden par smra ba</text></item>
<item><p>324a7</p><section>dkon brtsegs</section><text>yin/ ji skad smras pa de bzhin byed cing nga rgyal bcom pa yin/ nga rgyal tshar bcad pa'i phyir zhugs shing phrag dog dang ser sna yongs su spangs pa yin/ pha rol 'byor ba la yang yid dga' ba yin no/ /shA ri'i</text></item>
<item><p>324a8</p><section>dkon brtsegs</section><text>bu bzhi po 'di dag ni bden par smra ba'i byang chub sems dpa'i phan yon te/ bzhi gang zhe na/ 'di lta ste/ de'i kha nas ud pa la'i dri'i ngad 'byung ba dang / lus dang / ngag dang / yid kyi las kyi mtha' yongs</text></item>
<item><p>324b1</p><section>dkon brtsegs</section><text>su dag par 'gyur ba dang / lhar bcas pa'i 'jig rten gyi tshad mar gyur cing / tshig 'khrul pa med pa 'gyur ba dang / sangs rgyas kyi gsung phun sum tshogs pa yongs su 'dzin pa ste/ shA ri'i bu bzhi po de dag ni byang chub</text></item>
<item><p>324b2</p><section>dkon brtsegs</section><text>sems dpa' bden par smra ba'i phan yon no/ /shA ri'i bu bzhi po 'di dag ni nga rgyal bcom pa'i byang chub sems dpa'i phan yon te/ bzhi gang zhe na/ gang 'di ngan 'gror skye ba rnam par spong ba ste/ 'di lta ste/ rnga</text></item>
<item><p>324b3</p><section>dkon brtsegs</section><text>mo dang / ba lang dang / bong bu dang / rta'i skye gnas dang / de bzhin du gzhan smad par skye ba rnam par spong ba dang / mi smad par 'gyur ba dang / gzhan gyi phyir rgol ba dang / mi 'dza' ba rnams kyis mi tshugs par</text></item>
<item><p>324b4</p><section>dkon brtsegs</section><text>'gyur ba dang / lha dang bcas pa'i 'jig rten gyis phyag bya bar 'gyur ba ste/ shA ri'i bu bzhi po de dag ni nga rgyal bcom pa'i byang chub sems dpa'i phan yon no/ /shA ri'i bu bzhi po 'di dag ni phrag dog dang / ser</text></item>
<item><p>324b5</p><section>dkon brtsegs</section><text>sna yongs su spangs pa'i byang chub sems dpa'i phan yon no/ /bzhi gang zhe na/ 'di lta ste/ de gtong ba'i sems la mi rmongs pa dang / mu ge byung ba'i dus na sbyin bdag tu 'gyur ba dang / de tshul</text></item>
<item><p>324b6</p><section>dkon brtsegs</section><text>khrims dang ldan pa 'ongs na khyim gyi sgo gcod par mi 'gyur ba dang / de'i gtong ba dang / len pa la su yang phrag dog mi byed pa ste/ shA ri'i bu bzhi po de dag ni phrag dog dang ser sna</text></item>
<item><p>324b7</p><section>dkon brtsegs</section><text>yongs su spangs pa'i byang chub sems dpa'i phan yon no/ /shA ri'i bu bzhi po 'di dag ni pha rol 'byor pa la dga' ba'i byang chub sems dpa'i phan yon te/ bzhi gang zhe na/ 'di lta</text></item>
<item><p>324b8</p><section>dkon brtsegs</section><text>ste/ bdag gis sems can 'di dag bzung ste/ bdag 'di dag gi ched du go cha bgos nas 'di dag la bde ba sbyar bar bya ba yin na sems can 'di dag rang gi mthus bsgrubs pa'i longs spyod kyis bde bar</text></item>
<item><p>325a1</p><section>dkon brtsegs</section><text>'tsho 'o zhes dga' ba rnyed pa dang / de'i longs spyod rgyal po dang / rkun po dang / me dang chu la sogs pa dang / bgo skal la spyod pa mi 'dza' ba rnams kyis mi phrogs par 'gyur ba dang / gang gi tshe phun sum tshogs pa</text></item>
<item><p>325a2</p><section>dkon brtsegs</section><text>dang / g.yog 'khor phun sum tshogs pa dang / longs spyod phun sum tshogs pa rnyed pa de'i tshe de la rgyal po yang dga' bar 'gyur na sems can gzhan lta smos kyang ci dgos/ de longs spyod dang / kun du spyod pa rgya chen</text></item>
<item><p>325a3</p><section>dkon brtsegs</section><text>po la sems 'jug pa ste/ shA ri'i bu bzhi po de dag ni pha rol 'byor pa la dga' ba'i byang chub sems dpa'i phan yon no/ /shA ri'i bu chos bzhi po de dag dang ldan na byang chub sems dpa' smon lam las mi nyams shing</text></item>
<item><p>325a4</p><section>dkon brtsegs</section><text>sangs rgyas kyi zhing gi yon tan bkod pa ji lta bu 'dod pa de lta bu yongs su 'dzin to/ /shA r-i'i bu gzhan yang chos lnga dang ldan na byang chub sems dpa' smon lam las mi nyams shing sangs rgyas kyi zhing gi yon tan</text></item>
<item><p>325a5</p><section>dkon brtsegs</section><text>bkod pa ji lta bu 'dod pa de lta bu yongs su 'dzin cing yongs su sbyong ste/ lnga gang zhe na/ shA ri'i bu 'di la byang chub sems dpa' sangs rgyas kyi zhing gi yon tan bkod pa rnams la phun sum tshogs pa yongs su</text></item>
<item><p>325a6</p><section>dkon brtsegs</section><text>rdzogs par bya ba'i phyir tshol kun du 'tshol zhing de gang la chos nyan pa de la byang chub sems dpas ji ltar yon tan 'di dag yongs su bsgrubs pa de kun 'dri zhing des chos de thos nas de bzhin du nan tan byed pa'o/ /shA r-i'i bu gzhan</text></item>
<item><p>325a7</p><section>dkon brtsegs</section><text>yang 'di la byang chub sems dpa' sangs rgyas kyi zhing yongs su dag par skye bar smon cing de tshul khrims yongs su dag par 'gyur ba ste/ de tshul khrims yongs su dag pas gang dang gang du smon pa de dang der skyes ste/ de der</text></item>
<item><p>325a8</p><section>dkon brtsegs</section><text>skyes nas de sangs rgyas kyi zhing yongs su dag pa la sems shing rtog ste/ nyan thos kyi phun sum tshogs pa 'am/ byang chub sems dpa'i phun sum tshogs pa 'am/ longs spyod dang kun du spyod pa phun sum</text></item>
<item><p>325b1</p><section>dkon brtsegs</section><text>tshogs pa mtshan mar 'dzin te/ des de dag mtshan mar bzung nas gus pa dang bcas/ rje sa dang bcas shing thal mo sbyar te/ de bzhin gshegs pa'i thad du song nas bcom ldan 'das byang chub sems dpas ji ltar spyad</text></item>
<item><p>325b2</p><section>dkon brtsegs</section><text>na sangs rgyas kyi zhing gi yon tan bkod pa rgya chen po yongs su 'dzin ces kun du zhus nas de bzhin gshegs pa des kyang de'i lhag pa'i bsam pa mkhyen te/ gang rnams kyis sangs rgyas kyi zhing gi yon tan/</text></item>
<item><p>325b3</p><section>dkon brtsegs</section><text>bkod pa rgya chen po yongs su 'grub par 'gyur ba'i gnas de dag ston cing / yang dag par rab tu 'chad de/ des de thos nas de bzhin du nan tan byed pa'o/ /shA ri'i bu gzhan yang 'di la byang chub sems dpa' ye shes dang ldan zhing bya</text></item>
<item><p>325b4</p><section>dkon brtsegs</section><text>ba dang ldan pa yin te/ de mi shes pa yongs su spong zhing bya ba ma yin pa yongs su spong ngo / /de la ye shes ni gang / bya ba ni gang zhe na/ ye shes zhes byang ba ni gang dmigs pa la dmigs pa ni ye shes te/ nyan thos dang / rang sangs</text></item>
<item><p>325b5</p><section>dkon brtsegs</section><text>rgyas kyi ye shes dang bral ba'o/ /bya ba zhes bya ba ni ji ltar thos pa'i chos rnams la nan tan byed pa'o/ /shA r-i'i bu gzhan yang 'di byang chub sems dpa' rgyu dang 'byung ba la mkhas pa yin te/ de la rgyu ni gang / 'byung ba ni gang zhe</text></item>
<item><p>325b6</p><section>dkon brtsegs</section><text>na/ rgyu zhes bya ba ni gang / 'di tshul bzhin ma yin pa yid la byed pa'i rnam par rtog pa ste/ gang las phyin ci log bzhi la sems can rnams gnas par 'gyur ba'o/ /de ni tshul bzhin la brtson pa yin te/ de la tshul bzhin sbyor</text></item>
<item><p>325b7</p><section>dkon brtsegs</section><text>ba gang zhe na/ gang 'di chos thams cad yid la mi byed pa ste/ 'byung ba yang de nyid yin no/ /shA ri'i bu gzhan yang 'di la byang chub sems dpa' sangs rgyas kyi ngo bo nyid kyang rab tu shes/ zhing gi ngo bo nyid kyang rab tu shes so/ /de la</text></item>
<item><p>325b8</p><section>dkon brtsegs</section><text>sangs rgyas kyi ngo bo nyid ni gang / zhing gi ngo bo nyid ni gang zhe na/ sangs rgyas kyi ngo bo nyid ces bya ba de ni ming tsam mo/ /zhing gi ngo bo nyid ces bya ba de yang ming tsam mo/ /gang ming tsam de dben par shes shing ji ltar chos gang yang mi dmigs pa</text></item>
<item><p>326a1</p><section>dkon brtsegs</section><text>de ltar shes pa ste/ shA ri'i bu chos lnga po de dag dang ldan na byang chub sems dpa' smon lam las mi g.yo zhing sangs rgyas kyi zhing gi yon tan bkod pa ji lta bu 'dod pa de lta bu yongs su 'dzin cing yongs su</text></item>
<item><p>326a2</p><section>dkon brtsegs</section><text>spyod do/ /shA ri'i bu gzhan yang chos drug dang ldan na byang chub sems dpa' myur du bla na med pa yang dag par rdzogs pa'i byang chub mngon par 'tshang rgya zhing 'jig rten thams cad las mngon par 'phags pa'i sangs rgyas kyi</text></item>
<item><p>326a3</p><section>dkon brtsegs</section><text>zhing yongs su 'dzin te drug gang zhe na shA r-i'i bu 'di la byang chub sems dpa' ni sbyin pa po sbyin bdag tu 'gyur ba ste/ de dngos po gang phangs pa yid du 'ong ba/ mngon par 'dod par 'gyur ba de dag yongs su gtong yang zhum</text></item>
<item><p>326a4</p><section>dkon brtsegs</section><text>par mi 'gyur zhing yid dga' ba dang / mgu ba dang / rangs pa dang / yid bde ba skyes nas 'di ltar gang 'di bla na med pa yang dag par rdzogs pa'i byang chub la mngon par smon pas bdag gis sbyin pa chen po dang / theg pa chen po dang /</text></item>
<item><p>326a5</p><section>dkon brtsegs</section><text>bya ba chen po yongs su rdzogs par bya'o/ /kun du 'dzin pa'i sems kyis ni bla na med pa yang dag par rdzogs pa'i byang chub bsgrub par mi nus so snyam du rtog go/ /des de ltar brtags nas bdog pa thams cad yongs su gtong ba 'gyur te/</text></item>
<item><p>326a6</p><section>dkon brtsegs</section><text>des rang gi lus dang srog yongs su btang yang yid mi bde bar mi 'gyur na gzhan nor gyi rnam pa dang / chung ma dang / bu pho dang / bu mo lta smos kyang ci dgos/ shA r-i'i bu 'di la ji snyam du sems gang thams cad mkhyen pa zhes</text></item>
<item><p>326a7</p><section>dkon brtsegs</section><text>bya ba'i tshig 'd-i'i bstan pa ji lta bu zhe na/ shA r-i'i bu gang byang chub sems dpa' sems dpa' chen po byang chub sems dpa'i spyad pa spyod cing bdog pa thams cad yongs su gtong ba yin te/ de'i phyir de byang chub thob</text></item>
<item><p>326a8</p><section>dkon brtsegs</section><text>pas na thams cad mkhyen pa zhes bya'o/ /shA ri'i bu gzhan yang 'di la byang chub sems dpa' khyim par gyur ba yang rung / rab tu byung ba yang rung ste/ tshul khrims kyi sdom pa yang dag par 'dzin pa la rab tu gnas pa yin te/ de srog</text></item>
<item><p>326b1</p><section>dkon brtsegs</section><text>gi phyir yang bslab pa las mi 'da'o/ /gang tshul khrims kyi sdom pa yang dag par bzung ba de yang sems can thams cad dang thun mong du byas nas bla na med pa yang dag par rdzogs pa'i byang chub tu yongs su bsngo ste/ bdag ni tshul khrims</text></item>
<item><p>326b2</p><section>dkon brtsegs</section><text>dang ldan pa'o/ /zhes dga' ba rnyed cing mchog tu dga' ba skyes te/ mngon par dga' bas tshangs par spyad pa spyod de de tshangs par spyod cing bde bar nyin mtshan 'da' bar byed do/ /de bde bar chos mngon sum du 'gyur ro/ /chos kyi</text></item>
<item><p>326b3</p><section>dkon brtsegs</section><text>tshul dang ldan par yang dag par so sor rtog par 'gyur ro/ /yang dag par so sor rtog pa la gnas pa ni zab mo la bzod pa skye'o/ /zab mo la bzod pa skyes pa ni lta ba drang por 'gyur ro/ /lta ba drang ba ni yang dag par nan tan</text></item>
<item><p>326b4</p><section>dkon brtsegs</section><text>byed par 'gyur ro/ /yang dag pa'i nan tan la gnas pa ni khams gsum la mngon par mi dga' bar 'gyur ro/ /de khams gsum la mngon par mi dga' bas skrag par 'gyur ro/ /skrag pas 'byung ba chol lo/ /'byung ba mthong</text></item>
<item><p>326b5</p><section>dkon brtsegs</section><text>nas de 'di snyam du sems te/ ji ltar bdag sdug bsngal ba ltar sems can thams cad kyang de bzhin te/ bdag gis sems can 'di dag thams cad kyi khur khyer la nye bar zhi ba ma gtogs par 'di dag gi bde ba'i rgyu gzhan</text></item>
<item><p>326b6</p><section>dkon brtsegs</section><text>med do snyam mo/ /de de ltar so sor rtog pa ni snying rje chen po 'thob po/ /de cher snying rje bas thams cad mkhyen pa ma thob kyi bar du mgo dang gos la me 'bar ba bzhin du brtson 'grus mi 'dor ro/ /shA r-i'i bu gzhan yang 'di</text></item>
<item><p>326b7</p><section>dkon brtsegs</section><text>la byang chub sems dpa' de bzod pa'i go cha gyon cing bzod pa'i stobs dang ldan pa yin gyi/ nga rgyal gyi stobs dang ldan pa ma yin no/ /de spyos brgyad brdegs bsdigs kyang bzod pa sgrub ste/ pha rol la mi 'khrug gnod par</text></item>
<item><p>326b8</p><section>dkon brtsegs</section><text>mi sems so/ /de 'di ltar sems bskyed de/ gal te bdag la sems can de dag gis ri rab tsam gyi tho bas brdegs shing bskal pa bye ba'i bar du rgyun mi 'chad par gshe yang bdag gis gnod sems dang tha ba dang / zhe sdang gi</text></item>
<item><p>327a1</p><section>dkon brtsegs</section><text>sems bskyed par mi bya'o/ /de ci'i phyir zhe na/ sems cad de dag ni ma bslabs pa bdag ni sangs rgyas bcom ldan 'das rnams la slob par 'dod pa'o snyam nas de ji lta ji lta bur sems can rnams kyis spyos pa</text></item>
<item><p>327a2</p><section>dkon brtsegs</section><text>dang / brgyad pa dang / brdegs pa de lta de lta bur snying rje chen po rnyed de/ bdag gis sems can 'di dag bskyab par bya'o/ /bdag sems can 'di dag gi don du go cha bgos nas bdag gis sems can 'di dag gzung ba yin te/ bdag</text></item>
<item><p>327a3</p><section>dkon brtsegs</section><text>gis 'di dag 'khor ba las yongs su thar par bya'o/ /bdag gis 'di dag la gnod sems dang tha ba dang / zhe sdang gi sems bskyed par mi bya'o snyam mo/ /de de ltar bzod pa'i go cha bgos pas phun sum tshogs pa bcu 'thob ste</text></item>
<item><p>327a4</p><section>dkon brtsegs</section><text>bcu gang zhe na/ gang 'di rigs phun sum tshogs pa dang / longs spyod phun sum tshogs pa dang / gzugs phun sum tshogs pa dang / g.yog 'khor phun sum tshogs pa dang / gtong ba phun sum tshogs pa dang / dge ba'i bshes</text></item>
<item><p>327a5</p><section>dkon brtsegs</section><text>gnyen phun sum tshogs pa dang / chos nyan pa phun sum tshogs pa dang / chos la nan tan byed pa phun sum tshogs pa dang / shi 'phos nas kyang sangs rgyas mthong ba phun sum tshogs pa rnyed pa dang / mthong nas</text></item>
<item><p>327a6</p><section>dkon brtsegs</section><text>kyang dad pa thob pa ste/ shA ri'i bu bzod pa'i go cha bgos pa'i byang chub sems dpa' ni phun sum tshogs pa bcu po de dag 'thob bo/ /shA ri'i bu gzhan yang 'di la byang chub sems dpa'i dge ba'i chos yongs su bsgrub</text></item>
<item><p>327a7</p><section>dkon brtsegs</section><text>pa'i phyir brtson 'grus brtsams shing yid dam la brtan pa yin no/ /de 'di ltar brtson 'grus rtsom ste/ gal te bdag gis sems can re re'i don gyi phyir yang phyi ma'i mtha'i bskal pa bye bar yang 'khor bar bya'o zhes tshul 'di dang /</text></item>
<item><p>327a8</p><section>dkon brtsegs</section><text>brtson 'grus rtsom pa 'di dang / spyod pa 'di dang / sems zhi ba dang / yid dam 'di dang / dge ba'i bsam pa 'di dang / snying rje'i sems 'dis sems can thams cad kyi ched du bskal pa de snyed du 'khor bar bya ste/ de ltar bdag gis sems</text></item>
<item><p>327b1</p><section>dkon brtsegs</section><text>can 'di dag yongs su mi gtang ngo snyam nas brtson 'grus rtsom mo/ /yang shA r-i'i bu byang chub sems dpa' gang gis gang gA'i klung gi bye ma snyed kyi phyogs bcu'i sangs rgyas kyi zhing rin po che sna bdun gyis yongs su gang bar byas te/ sems</text></item>
<item><p>327b2</p><section>dkon brtsegs</section><text>bskyed pa/ sems bskyed pa tsam la de bzhin gshegs pa dgra bcom pa yang dag par rdzogs pa'i sangs rgyas rnams la sbyin pa byin te/ tshul 'di dang / stobs bskyed pa 'dis phyi ma'i mtha'i bskal pa bye bar sbyin pa byin pas byang chub sems</text></item>
<item><p>327b3</p><section>dkon brtsegs</section><text>dpa'i gang lhag pa'i bsam pa phun sum tshogs pa snying rje chen po la gnas pas 'di lta bu'i brtson 'grus kyi go cha'i sems bskyed na de bas bsod nams ches mang du skyed do/ /shA r-i'i bu brtson 'grus brtsams pa'i byang chub sems dpa'i</text></item>
<item><p>327b4</p><section>dkon brtsegs</section><text>yon tan gyi chos bcu 'thob ste/ bcu gang zhe na/ 'di lta ste/ des byis pa'i spyod pa spangs pa yin/ des sangs rgyas kyi spyod pa yongs su bzung ba yin/ des 'khor ba la nyes par 'du shes bskyed pa yin/ des snying rje chen po yongs su bzung ba</text></item>
<item><p>327b5</p><section>dkon brtsegs</section><text>yin/ sngon dam bcas pa las mi 'gyur ba yin/ nad nyung ba yin/ 'das pa dang / ma byon pa dang / da ltar byung ba'i sangs rgyas bcom ldan 'das rnams kyi bka' bzhin byas pa yin/ 'dod chags dang / zhe sdang dang / gti mug chung ba yin/ ji</text></item>
<item><p>327b6</p><section>dkon brtsegs</section><text>ltar bstan pa'i tshig dang / yi ge rnams kyi don rab tu shes pa yin/ nan tan gyis yang dag par sgrub pa yin te/ shA r-i'i bu brtson 'grus brtsams pa'i byang chub sems dpa' ni yon tan gyi chos bcu po de dag 'thob bo/ /shA ri'i bu gzhan</text></item>
<item><p>327b7</p><section>dkon brtsegs</section><text>yang 'di la byang chub sems dpa' sangs rgyas bcom ldan 'das rnams rjes su dran zhing de 'di snyam du sems te/ de bzhin gshegs pa de dag ni thugs rtse gcig pa/ rtag tu mnyam par bzhag pa/ bsnyel ba mi mnga' ba dang ldan ba'o/</text></item>
<item><p>327b8</p><section>dkon brtsegs</section><text>snyam nas de yang 'di snyam du sems te/ bdag de bzhin gshegs pa bzhud pa'i rjes su 'gro bar bya na sems g.yengs pa dang / brjed ngas pas ni gang 'di sangs rgyas kyi gnas te/ gnas 'di thob par mi nus so snyam nas de chags pa</text></item>
<item><p>328a1</p><section>dkon brtsegs</section><text>thams cad dang / yongs su 'dzin pa thams cad dang / 'thob pa dang / bkur sti thams cad dang / grong dang / grong khyer dang / grong rdal la chags pa thams cad dang / grogs po dang / gla mi dang / khyim la sred pa thams cad yongs su</text></item>
<item><p>328a2</p><section>dkon brtsegs</section><text>btang ste/ sems can thams cad kyi don gyi phyir sems can thams cad ni bdag gis yongs su mi btang ngo / /snyam nas dgon pa rab tu dgon pa la mngon par dga' ba yin te/ bse ru ltar gcig pu spyod cing de dgon pa rab</text></item>
<item><p>328a3</p><section>dkon brtsegs</section><text>tu dgon pa dag tu gnas nas phyog gcig tu sems can rnams la byams pas khyab par byed do/ /de bzhin du sbyar te/ phyogs bcu kun gyi bar du tshad med pa dang ldan pa'i sems kyis sems can thams cad la byams</text></item>
<item><p>328a4</p><section>dkon brtsegs</section><text>pas khyab par byed do/ /byams pa la gnas nas bsam gtan la bsam gtan par 'gyur ro/ /yang shA r-i'i bu byang chub sems dpa' khyim pa gang gis gang gA'i klung gi bye ma snyed kyi de bzhin gshegs pa dge slong gi dge</text></item>
<item><p>328a5</p><section>dkon brtsegs</section><text>'dun gyi 'khor dang bcas pa rnams la gang gA'i klung gi bye ma snyed kyi bskal par bde ba thams cad kyis sti stang du byas pa bas byang chub sems dpa' rab tu byung ba na rab tu dben par 'dod cing dgon pa logs su</text></item>
<item><p>328a6</p><section>dkon brtsegs</section><text>phyogs te/ gom pa bdun bor na 'di ni de bas bsod nams ches mang du skyed do/ /ches myur du byang chub 'thob par 'gyur ro/ /shA r-i'i bu bcu po 'di dag ni dben pa na gnas shing bsam gtan la bsam gtan pa'i byang chub sems</text></item>
<item><p>328a7</p><section>dkon brtsegs</section><text>dpa'i phan yon te/ bcu gang zhe na/ 'di lta ste/ dran pa dang ldan pa yin/ blo gros dang ldan pa yin/ rtogs pa dang ldan pa yin/ mos pa dang ldan pa yin/ myur du spobs pa rab tu thob pa yin/ gzungs sgrub pa yin/ skye ba dang / 'jig</text></item>
<item><p>328a8</p><section>dkon brtsegs</section><text>pa la mkhas pa thob pa yin/ tshul khrims kyi phung po las mi nyams pa yin/ lha rnams kyang de la rim gror byed pa yin/ gzhan gyi 'byor pa la mi 'dod pa yin te/ shA ri'i bu bcu po de dag ni dben pa la gnas shing bsam gtan la</text></item>
<item><p>328b1</p><section>dkon brtsegs</section><text>bsam gtan pa'i byang chub sems dpa'i phan yon no/ /shA r-i'i bu gzhan yang 'di la byang chub sems dpa' shes rab kyi rgyu mthun pa la mkhas pa yin te/ de 'di ltar shes rab gang nas byung snyam du nye bar rtog cing 'di snyam du</text></item>
<item><p>328b2</p><section>dkon brtsegs</section><text>sems te/ shes rab ni tshul khrims kyi sdom pa'i gnas las byung ste/ shes rab byung ba las chos dkar po thams cad rnam par 'phel lo snyam nas de shes rab la slob ste/ gang 'jig rten gyi bzo'i gnas dang / las kyi gnas</text></item>
<item><p>328b3</p><section>dkon brtsegs</section><text>dang / sngags kyi gnas dang / sman gyi gnas dang / gang bya dka' ba dang / bsgrub pa dka' ba'i las de dag thams cad la slob bo/ /bslabs nas kyang de 'di ltar sems bskyed de/ gang 'jig rten pa'i shes rab 'di ni yid 'byung bar ma yin/</text></item>
<item><p>328b4</p><section>dkon brtsegs</section><text>'dod chags dang bral bar ma yin/ /'gog par ma yin/ zhi bar ma yin/ mngon par shes par ma yin/ mngon par rdzogs par byang chub par ma yin/ dge sbyong du ma yin/ mya ngan las 'da' bar 'gyur ba ma yin gyis/ 'di ltar bdag gis</text></item>
<item><p>328b5</p><section>dkon brtsegs</section><text>shes rab gang gis shin du zhi bar 'gyur ba'i bzo rnam pa de lta bu dang / sngags rnam pa de lta bu dang / sman rnam pa de lta bu dang / shes rab rnam pa de lta bu yongs su btsal lo snyam nas de chos thams cad kyi thog ma yongs su tshol lo/ /de</text></item>
<item><p>328b6</p><section>dkon brtsegs</section><text>chos thams cad kyi thog ma yongs su tshol ba na chos gang yang chos gang la yang nye bar 'jog pa'i chos de gang yang yang dag par rjes su mi mthong ngo / /yang dag par rjes su mi mthong bas rab tu zhi ba la gnas par 'gyur ro/ /rab tu zhi</text></item>
<item><p>328b7</p><section>dkon brtsegs</section><text>bar spyod pa la gnas nas yongs su yi mi 'chad do/ /yongs su yi mi 'chad pas de sems can rnams kyi don du 'di lta ste/ sems can thams cad kyi sdug bsngal rab tu zhi bar bya ba'i phyir bsams bzhin du srid pa 'dzin te/ shA r-i'i</text></item>
<item><p>328b8</p><section>dkon brtsegs</section><text>bu chos drug po de dag dang ldan na byang chub sems dpa' myur du bla na med pa yang dag par rdzogs pa'i byang chub mngon par rdzogs par 'tshang rgya zhing smon lam las mi nyams la/ 'jig rten thams cad las mngon par 'phags pa'i</text></item>
<item><p>329a1</p><section>dkon brtsegs</section><text>sangs rgyas kyi zhing gi yon tan bkod pa phun sum tshogs pa yang yongs su rdzogs par 'gyur ro/ /shA ri'i bu gzhan yang chos bdun dang ldan na byang chub sems dpa' smon lam las mi nyams shing rgyan thams cad kyis</text></item>
<item><p>329a2</p><section>dkon brtsegs</section><text>brgyan pa'i sangs rgyas kyi zhing yongs su spyod do/ /bdun gang zhe na/ 'di lta ste/ bdog pa thams cad yongs su gtong zhing sbyin pa de yang mi dmigs pa dang / tshul khrims kyang skyon med la/ tshul khrims de la rlom sems kyang med pa dang /</text></item>
<item><p>329a3</p><section>dkon brtsegs</section><text>bzod cing des la/ sems can de yang mi dmigs pa dang / brtson 'grus kyang rtsom la/ lus dang / ngag dang / sems de yang mi dmigs pa dang / bsam gtan yang yongs su sgrub la/ de yang mi gnas pa'i bsam gtan la bsam gtan</text></item>
<item><p>329a4</p><section>dkon brtsegs</section><text>pa dang / shes rab kyang yongs su rdzogs par byed la/ de rtog pa yang med pa dang / sangs rgyas kyang rjes su dran la de mtshan ma yang sel ba ste/ shA r-i'i bu chos bdun po de dag dang ldan na byang chub sems dpa' smon lam las mi nyams</text></item>
<item><p>329a5</p><section>dkon brtsegs</section><text>shing sangs rgyas kyi zhing rgyan thams cad kyis brgyan pa yang yongs su 'dzin to/ /shA ri'i bu chos brgyad dang ldan na byang chub sems dpa' smon lam las mi nyams shing sangs rgyas kyi zhing yang yongs su sbyong ste/ brgyad gang zhe na/</text></item>
<item><p>329a6</p><section>dkon brtsegs</section><text>phrag dog med pa dang / rgyan sbyin pa dang / sems rgya che ba dang / chos smra ba la sti stang byed pa dang gus pa dang bcas pa dang / 'tsho ba rnam par dag pa dang / kun bged pa'i ngang tshul can dang / bdag la mi stod cing gzhan la mi smod pa ste/ shA ri'i</text></item>
<item><p>329a7</p><section>dkon brtsegs</section><text>bu chos brgyad po de dang ldan na byang chub sems dpa' smon lam las mi nyams shing sangs rgyas kyi zhing yang yongs su spyod do// // bam po gsum pa/ shA ri'i bu chos dgu dang ldan na byang chub sems dpa' smon lam las mi nyams</text></item>
<item><p>329a8</p><section>dkon brtsegs</section><text>shing sangs rgyas kyi zhing yang yongs su dag par byed de/ dgu gang zhe na/ 'di lta ste/ lus sdom pa dang / ngag sdom pa dang / yid sdom pa dang / 'dod chags bsal ba dang / zhe sdang bsal ba dang / gti mug bsal ba dang / slu ba med pa dang / mdza' ba brtan pa</text></item>
<item><p>329b1</p><section>dkon brtsegs</section><text>dang / dge ba'i bshes gnyen la brnyas pa med pa ste/ shA ri'i bu chos dgu po de dag dang ldan na byang chub sems dpa' smon lam las mi nyams shing sangs rgyas kyi zhing yang yongs su dag par byed do/ /shA ri'i bu chos bcu dang ldan na byang chub sems dpa' smon</text></item>
<item><p>329b2</p><section>dkon brtsegs</section><text>lam las mi nyams shing sangs rgyas kyi zhing yang yongs su dag par byed do/ /bcu gang zhe na/ 'di lta ste// sems can dmyal ba'i sdug bsngal thos na mi 'jigs shing snying rje ba dang / dud 'gro'i skye gnas kyi sdug bsngal thos na mi 'jigs shing snying rje</text></item>
<item><p>329b3</p><section>dkon brtsegs</section><text>ba dang / gshen rje'i 'jig rten gyi sdug bsngal thos na mi 'jigs shing snying rje ba dang / lha rgud pa thos na mi 'jigs shing snying rje ba dang / mi rgud pa thos na mi 'jigs shing snying rje ba dang / dbul ba dang / mu ge dang / rkun po dang rang rta dang dmag gis gnod pa</text></item>
<item><p>329b4</p><section>dkon brtsegs</section><text>thos na mi 'jigs shing snying rje ba ste/ de 'di snyam du ci nas kyang bdag gi sangs rgyas kyi zhing na sems can dmyal ba dang / dud 'gro'i skye gnas dang / yi dags kyi yul med cing bsams pa tsam gyis bza' ba dang / btung ba dang / bgo ba phun sum tshogs pa</text></item>
<item><p>329b5</p><section>dkon brtsegs</section><text>dang / sems can rnams kyang tshe dpag tu med par gyur te/ nga'i ba med cing yongs su 'dzin pa med pa bla na med pa yang dag par rdzogs pa'i byang chub tu nges pa de lta bu'i sangs rgyas kyi zhing du yongs su dag par ma byas kyi bar du brtson 'grus</text></item>
<item><p>329b6</p><section>dkon brtsegs</section><text>mi btang ngo snyam du sems skyed pa ste/ shA r-i'i bu chos bcu po de dag dang ldan na byang chub sems dpa' smon lam las kyang mi nyams shing sangs rgyas kyi zhing yang yongs su dag par byed do/ /shA ri'i bu gzhan yang byang chub sems dpa'</text></item>
<item><p>329b7</p><section>dkon brtsegs</section><text>me tog khyer zhing de bzhin gshegs pa 'am/ de bzhin gshegs pa'i mchod rten gyi drung du song nas 'di snyam du sems skyed de/ me tog 'di ltar dri zhim la kha dog bzang zhing blta na sdug ste/ yid du 'ong ba dang / mdzes pa de bzhin du</text></item>
<item><p>329b8</p><section>dkon brtsegs</section><text>bdag byang chub thob pa'i sangs rgyas kyi zhing de yang me tog sna tshogs kyis yongs su gang ba dang / rin po che sna tshogs kyi shing ljon pas rab tu brgyan par gyur cig ces bya bar sems bskyed do/ /de bzhin du sbyar te/ phye ma dang /</text></item>
<item><p>330a1</p><section>dkon brtsegs</section><text>bdug spos dang / phreng ba dang / byug pa dang / bzhon pa dang / gos dang / bza' ba dang / btung ba dang / gdugs dang / rgyal mtshan dang / ba dan dang / gser dang / dngul dang / bai dUr+ya dang / mu tig dang / dung dang / man shel dang / byi ru'i</text></item>
<item><p>330a2</p><section>dkon brtsegs</section><text>bar du gang ci 'bul yang rung ste/ de dag thams cad sangs rgyas kyi zhing gi yon tan bkod pa bsgrub pa'i don du yongs su bsngo zhing tshul khrims kyi sdom pa la gnas pas byang chub sems dpa' tshul khrims kyi sdom pa la</text></item>
<item><p>330a3</p><section>dkon brtsegs</section><text>gnas pa de'i sems kyi smon pa 'grub par 'gyur ro/ /shA ri'i bu gzhan yang 'di la byang chub sems dpa' ni su la yang yid du mi 'ong ba'i tshig mi brjod cing yid du 'ong ba'i tshig sha stag brjod de/ de byang chub thob pa'i sangs rgyas kyi zhing de na</text></item>
<item><p>330a4</p><section>dkon brtsegs</section><text>sems can gang gis kyang yid du mi 'ong ba'i sgra mi thos te/ yid du 'ong ba'i sgra sha stag thos par 'gyur ro/ /shA ri'i bu gzhan yang 'di la byang chub sems dpa' bdag gi bde ba yongs su mi tshol zhing gzhan bde bas dga' bar 'dzin te/ de la</text></item>
<item><p>330a5</p><section>dkon brtsegs</section><text>byang chub thob pa'i tshe sangs rgyas kyi zhing de'i sems can bde ba'i dam pas tshim par 'gyur ro/ /shA ri'i bu gzhan yang 'di la byang chub sems dpa'i dge ba bcu'i las kyi lam rtag tu rgyun mi 'chad par yang dag par blangs shing</text></item>
<item><p>330a6</p><section>dkon brtsegs</section><text>sgrub ste/ dge ba'i rtsa ba de yang sangs rgyas kyi zhing gi yon tan bkod pa yongs su rdzogs par bya ba'i phyir thams cad mkhyen pa nyid du bsngo ste/ de byang chub thob pa'i tshe sangs rgyas kyi zhing de'i sems can thams cad dge ba bcu'i las</text></item>
<item><p>330a7</p><section>dkon brtsegs</section><text>kyi lam dang ldan zhing 'byung ba'i shes rab can du 'gyur ro/ /shA r-i'i bu gzhan yang 'di la byang chub sems dpa' yul gang na 'dug kyang rung ste/ yul der skyes pa 'am/ bud med dam/ /khye'u 'am/ bu mo 'am/ sems can gang ji snyed cig</text></item>
<item><p>330a8</p><section>dkon brtsegs</section><text>des mthong ba de thams cad byang chub yang dag par 'dzin du 'jug cing su la yang nyan thos dang / rang sangs rgyas kyi theg pa'i gtam mi rjod cing / gzhan du na sangs rgyas kyi theg pa'i gtam sha stag brjod de/ de byang chub thob</text></item>
<item><p>330b1</p><section>dkon brtsegs</section><text>pa'i tshe sangs rgyas kyi zhing der sems can gang ji snyed cig skyes pa de dag thams cad bla na med pa yang dag par rdzogs pa'i byang chub tu nges par gyur te/ nyan thos dang / rang sangs rgyas med cing byang chub sems dpa'i tshogs kyis</text></item>
<item><p>330b2</p><section>dkon brtsegs</section><text>yongs su gang ba'i sangs rgyas kyi zhing de thob par 'gyur ro/ /shA r-i'i bu gzhan yang 'di la byang chub sems dpa' gzhan gyi rnyed pa mi 'phrog cing gzhan gyis thob na dga' bar 'dzin te/ de byang chub thob pa'i tshe sangs rgyas kyi zhing der</text></item>
<item><p>330b3</p><section>dkon brtsegs</section><text>sems can gang ji snyed cig skyes pa de thams cad mi 'phrogs pa'i phun sum tshogs pa dang / chos kyi 'thob pa chen po dang ldan par 'gyur ro/ /shA ri'i bu gzhan yang 'di la byang chub sems dpa' dge slong ngam/ dge slong ma 'am su</text></item>
<item><p>330b4</p><section>dkon brtsegs</section><text>yang rung ste/ nyes pa byung bas m-i rgol la bdag nyid kyang dam pa'i chos la sbyor te/ de byang chub thob pa'i tshe sangs rgyas kyi zhing de na nyes pa'i ming yang ye med par 'gyur te/ de ci'i phyir zhe na/ sems can de dag ni nyes pa med pa'i chos</text></item>
<item><p>330b5</p><section>dkon brtsegs</section><text>can yongs su dag par 'gyur ba'i phyir ro/ /shA ri'i bu gzhan yang 'di la byang chub sems dpa' chos 'dod cing chos don du gnyer la yongs su yi 'chad pa med pa'i rang bzhin can yin te/ ji skad du thos pa'i chos la nan tan byed pas</text></item>
<item><p>330b6</p><section>dkon brtsegs</section><text>de byang chub thos pa'i tshe sangs rgyas kyi zhing der sems can gang dag skyes pa de dag thams cad chos 'dod cing chos don du gnyer ba dang / yongs su yi 'chad pa med pa'i rang bzhin can yin te/ ji skad du thos pa'i chos rnams la</text></item>
<item><p>330b7</p><section>dkon brtsegs</section><text>nan tan byed par 'gyur ro/ /shA ri'i bu gzhan yang 'di la byang chub sems dpa' rnga bo che dang / dung dang / rdza rnga dang / khar rnga dang / pi bang rgyud gcig pa dang / sgra snyan dang / 'khar dkrol dang / gling bu dang / pi bang dang / ba la la ki dang /</text></item>
<item><p>330b8</p><section>dkon brtsegs</section><text>kim pa la la sogs pa rol mo sil snyan gyi yo byad yid du 'ong ba sna tshogs kyis de bzhin gshegs pa'i mchod rten la mchod pa byed cing dge ba'i rtsa ba de yang sangs rgyas kyi zhing gi yon tan bkod pa bsgrub pa'i don</text></item>
<item><p>331a1</p><section>dkon brtsegs</section><text>du yongs su bsngo ste/ de byang chub thob pa'i tshe sangs rgyas kyi zhing de na sil snyan brgya stong ma dkrol ma brdungs par sgra 'byin par 'gyur ro/ /shA ri'i bu gzhan yang 'di la byang chub sems dpa' brjed ngas pa'i</text></item>
<item><p>331a2</p><section>dkon brtsegs</section><text>sems can rnams la dran par 'gyur ba'i gdams ngag gis 'dems te/ de byang chub thob pa'i tshe sangs rgyas kyi zhing de'i sems can rnams bsam gtan gyi zas can du 'gyur ro/ /shA ri'i bu sangs rgyas kyi zhing gi</text></item>
<item><p>331a3</p><section>dkon brtsegs</section><text>yon tan bkod pa phun sum tshogs pa las brtsams te bskal pa 'am/ bskal pa las lhag par chos bstan kyang de bzhin gshegs pa'i spobs pa la mtha' thug pa med mod kyi/ mos pa dang / lhag pa'i bsam pa phun sum</text></item>
<item><p>331a4</p><section>dkon brtsegs</section><text>tshogs pa byang chub sems dpa'i theg pa pa'i rigs kyi bu dang / rigs kyi bu mo gang dag gis gang thos na de yongs su rdzogs par byed par 'gyur ba mdor bstan to/ /shA ri'i bu chos gsum dang ldan na byang chub sems dpa'</text></item>
<item><p>331a5</p><section>dkon brtsegs</section><text>myur du bla na med pa yang dag par rdzogs pa'i byang chub mngon par rdzogs par 'tshang rgya zhing ji ltar bsams pa'i sangs rgyas kyi zhing mngon par 'grub par 'gyur te/ gsum gang zhe na/ 'di lta ste/ bag yod par gnas pa dang /</text></item>
<item><p>331a6</p><section>dkon brtsegs</section><text>ji skad du thos pa'i chos la nan tan byed pa dang / smon lam gyi khyad par te/ shA ri'i bu chos gsum po de dag dang ldan na byang chub sems dpa' myur du bla na med pa yang dag par rdzogs pa'i byang chub mngon par rdzogs par</text></item>
<item><p>331a7</p><section>dkon brtsegs</section><text>'tshang rgya zhing ji ltar bsams pa'i sangs rgyas kyi zhing mngon par 'grub par 'gyur ro/ /de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das ji tsam du de bzhin gshegs</text></item>
<item><p>331a8</p><section>dkon brtsegs</section><text>pas legs par gsungs pa ni ngo mtshar te/ bcom ldan 'das byang chub kyi phyogs kyi chos thams cad ni bag mchis pa la gnas pa'o/ /byang chub ni nan tan la gnas so/ /sangs rgyas kyi zhing gi yon tan bkod pa phun sum</text></item>
<item><p>331b1</p><section>dkon brtsegs</section><text>tshogs pa ni smon lam gyi khyad par gyis 'grub bo/ /bcom ldan 'das kyis bka' stsal pa/ shA ri'i bu de de bzhin te/ byang chub kyi phyogs kyi chos thams cad ni bag yod pa la gnas so/ /byang chub ni nan tan la gnas so/ /</text></item>
<item><p>331b2</p><section>dkon brtsegs</section><text>sangs rgyas kyi zhing gi yon tan bkod pa phun sum tshogs pa ni smon lam gyi khyad par gyis 'grub bo/ /shA ri'i bu ngas sngon ji ltar smon lam btab pa de bzhin du sangs rgyas kyi zhing yongs su grub bo/ /shA ri'i bu nga bag yod pa la gnas</text></item>
<item><p>331b3</p><section>dkon brtsegs</section><text>pas smon lam yongs su rdzogs so/ /shA ri'i bu ngas nan tan byas pas byang chub thob bo/ /shA ri'i bu bag med par gnas shing tshig gi las lhur len pa'i na nan tan med pa ni nyan thos kyi sa yang sgrub par mi nus na bla na med pa yang</text></item>
<item><p>331b4</p><section>dkon brtsegs</section><text>dag par rdzogs pa'i byang chub lta ci smos te/ shA ri'i bu de lta bas na byang chub sems dpa' yang dag pa'i ming du gdags par dam bca' bar 'dod pa'i byang chub sems dpas byang chub sems dpa'i bslab pa ji ltar bcas pa 'di la bslab</text></item>
<item><p>331b5</p><section>dkon brtsegs</section><text>par bya'o/ /de nas 'khor de'i nang nas byang chub sems dpa' brgyad khri bzhi stong so so'i stan las langs te/ thal mo sbyar nas kun gyis kyang mgrin gcig tu bcom ldan 'das la 'di skad ces gsol to/ /bcom ldan 'das</text></item>
<item><p>331b6</p><section>dkon brtsegs</section><text>bdag cag gis byang chub sems dpa'i bslab pa ji ltar bcas pa 'di la bslab par bgyi'o/ /nan tan gyis yongs su bsgrub par bgyi'o/ /bag mchis par gnas par bgyi'o/ /smon lam rnams yongs su rdzogs par bgyi'o/</text></item>
<item><p>331b7</p><section>dkon brtsegs</section><text>sangs rgyas kyi zhing phun sum tshogs pa yongs su rdzogs par bgyi'o/ /ji ltar bsams pa'i smon lam yongs su rdzogs par ma gyur gyi bar du byang chub sems dpa'i spyod pa spyad par bgyi'o/ /de nas bcom ldan 'das kyis</text></item>
<item><p>331b8</p><section>dkon brtsegs</section><text>de'i tshe 'dzum pa mdzad do/ /de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das 'dzum pa mdzad pa'i rgyu gang lags/ rkyen gang lags/ bcom ldan 'das kyis bka' stsal pa/ shA ri'i</text></item>
<item><p>332a1</p><section>dkon brtsegs</section><text>bu khyod kyis 'di skad du seng ge'i sgra sgrogs pa'i rigs kyi bu 'di dag mthong ngam/ gsol pa/ bcom ldan 'das mthong lags so/ /bcom ldan 'das kyis bka' stsal pa/ shA ri'i bu rigs kyi bu 'di dag thams cad bskal pa brgya</text></item>
<item><p>332a2</p><section>dkon brtsegs</section><text>phrag stong 'das nas bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ shA ri'i bu dper na seng ge zhes bya ba'i de bzhin gshegs pa sha stag sangs rgyas kyi zhing gzhan dang gzhan du 'byung ba ngas gzigs pa de</text></item>
<item><p>332a3</p><section>dkon brtsegs</section><text>bzhin du de bzhin gshegs pa de dag kyang ming smon lam bkod pa zhes bya ba sha stag tu sangs rgyas kyi zhing gzhan dang gzhan du 'byung bar 'gyur te/ shA ri'i bu de bzhin gshegs pa de dag gis sangs rgyas kyi zhing yang de bzhin gshegs pa dgra bcom</text></item>
<item><p>332a4</p><section>dkon brtsegs</section><text>pa yang dag par rdzogs pa'i sangs rgyas 'od dpag med kyi sangs rgyas kyi zhing na sangs rgyas kyi zhing gi yon tan bkod pa ci 'dra bar lhag chad med par 'gyur te/ tshe'i tshad ni ma gtogs so/ /gsol pa/ bcom ldan 'das 'di dag gi tshe'i</text></item>
<item><p>332a5</p><section>dkon brtsegs</section><text>tshad ji tsam zhig tu 'gyur/ bcom ldan 'das kyis bka' stsal pa/ shA ri'i bu de bzhin gshegs pa de dag re re zhing tshe'i tshad ni bskal pa bcu bcur 'gyur ro/ /de nas byang chub sems dpa' sems dpa' chen po seng ge'i rtsal gyis mngon par</text></item>
<item><p>332a6</p><section>dkon brtsegs</section><text>bsgrags pa'i sgra zhes bya ba 'khor de nyid du 'dus par gyur te/ 'dug pa stan las langs te/ bla gos phrag pa gcig la gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal</text></item>
<item><p>332a7</p><section>dkon brtsegs</section><text>mo sbyar ba btud nas bcom ldan 'das la 'di skad ces gsol to/ /bcom ldan 'das 'jam dpal gzhon nur gyur ba 'di sangs rgyas bcom ldan 'das rnams kyis bstod cing bsngags na/ bcom ldan 'das 'jam</text></item>
<item><p>332a8</p><section>dkon brtsegs</section><text>dpal gzhon nur gyur pa 'di yun ji srid cig na bla na med pa yang dag par rdzogs pa'i byang chub mngon par rdzogs par 'tshang rgya/ de'i sangs rgyas kyi zhing ni ji lta bu zhig tu 'gyur/ de skad ces gsol pa dang / bcom ldan 'das kyis</text></item>
<item><p>332b1</p><section>dkon brtsegs</section><text>byang chub sems dpa' sems dpa' chen po seng ge'i rtsal gyis mngon par bsgrags pa'i sgra la 'di skad ces bka' stsal to/ /rigs kyi bu 'jam dpal gzhon nur gyur pa 'di nyid la dris shig /de nas byang chub sems dpa'</text></item>
<item><p>332b2</p><section>dkon brtsegs</section><text>sems dpa' chen po seng ge'i rtsal gyis mngon par bsgrags pa'i sgras 'jam dpal gzhon nur gyur pa la 'di skad ces smras so/ /'jam dpa' khyod ji srid cig na bla na med pa yang dag par rdzogs pa'i byang chub mngon par</text></item>
<item><p>332b3</p><section>dkon brtsegs</section><text>rdzogs par 'tshang rgya bar 'gyur/ 'jam dpal gyis smras pa/ rigs kyi bu khyod kyis kho bo la ci khyod bla na med pa yang dag par rdzogs pa'i byang chub tu yang dag par zhugs sam/ /'on te ma zhugs zhes je dris shig /de ci'i phyir zhe</text></item>
<item><p>332b4</p><section>dkon brtsegs</section><text>na/ rigs kyi bu gal te kho bo byang chub tu yang dag par zhugs na ni de'i phyir mngon par rdzogs par 'tshang yang rgya na/ kho bo yang dag par zhugs pa med pas mngon par rdzogs par 'tshang rgya bar ji ltar 'gyur/ smras pa/ 'jam dpal khyod</text></item>
<item><p>332b5</p><section>dkon brtsegs</section><text>sems can rnams kyi don du bla na med pa yang dag par rdzogs pa'i byang chub tu yang dag par ma zhugs sam/ smras pa/ rigs kyi bu de ni ma yin no/ /de ci'i phyir zhe na/ sems can dmigs su med pa'i phyir te/ rigs kyi bu gal te kho bos</text></item>
<item><p>332b6</p><section>dkon brtsegs</section><text>sems can zhig dmigs na ni de'i phyir kho bo yang de dag gi don du byang chub tu yang dag par 'jug na/ rigs kyi bu gang gi phyir sems can yang med/ srog kyang med/ gang zag kyang med pa de'i phyir kho bo 'jug pa med do/ /ldog</text></item>
<item><p>332b7</p><section>dkon brtsegs</section><text>pa med do/ /smras pa/ /'jam dpal khyod sangs rgyas kyi chos la ma zhugs sam/ smras pa/ rigs kyi bu de ni ma yin no/ /de ci'i phyir zhe na/ rigs kyi bu chos thams cad ni sangs rgyas kyi chos la zhugs pa ste/ chos gang</text></item>
<item><p>332b8</p><section>dkon brtsegs</section><text>zag pa med cing khongs su gtogs pa med la mtshan ma med cing mtshan nyid med pa de ni sangs rgyas su zhugs pa yin te/ chos thams cad kyang sangs rgyas su zhugs pa de dang 'dra bas sangs rgyas su zhugs pa de dang mi 'dra</text></item>
<item><p>333a1</p><section>dkon brtsegs</section><text>ba med do/ /rigs kyi bu gang yang khyod kyis 'di skad du khyod sangs rgyas kyi chos kyi don du ma zhugs sam zhes smras pa de khyod nyid la dris/ khyod kyi ji ltar bzod pa bzhin du lung ston cig /rigs kyi bu 'di ji snyam du</text></item>
<item><p>333a2</p><section>dkon brtsegs</section><text>sems/ gzugs byang chub tu smon tam/ 'on te gzugs kyi rang bzhin nam/ gzugs kyi de bzhin nyid dam/ gzugs kyi ngo bo nyid dam/ gzugs kyi stong pa nyid dam/ gzugs kyi dben pa nyid dam/ gzugs kyi chos nyid</text></item>
<item><p>333a3</p><section>dkon brtsegs</section><text>byang chub tu smon/ rigs kyi bu 'di ji snyam du sems/ gzugs byang chub mngon par rdzogs par 'tshang rgya 'am/ 'on te gzugs kyi rang bzhin nam/ gzugs kyi de bzhin nyid dam/ gzugs kyi ngo bo nyid dam/ gzugs kyi stong pa</text></item>
<item><p>333a4</p><section>dkon brtsegs</section><text>nyid dam/ gzugs kyi dben pa nyid dam/ gzugs kyi chos nyid byang chub mngon par rdzogs par 'tshang rgya/ smras pa/ 'jam dpal de ni ma yin te/ gzugs byang chub tu smon pa med do/ /gzugs kyi rang bzhin dang / gzugs kyi de bzhin</text></item>
<item><p>333a5</p><section>dkon brtsegs</section><text>nyid dang / gzugs kyi ngo bo nyid dang / gzugs kyi stong pa nyid dang / gzugs kyi dben pa nyid dang / gzugs kyi chos nyid ni byang chub tu smon pa med do/ /gzugs ni byang chub mngon par rdzogs par 'tshang mi rgya ste/ gzugs</text></item>
<item><p>333a6</p><section>dkon brtsegs</section><text>kyi chos nyid kyi bar du yang byang chub mngon par rdzogs par 'tshang mi rgya'o/ /smras pa/ rigs kyi bu 'di ji snyam du sems/ /tshor ba dang / 'du shes dang / 'du byed rnams dang / rnam par shes pa byang chub tu smon tam/ rnam par</text></item>
<item><p>333a7</p><section>dkon brtsegs</section><text>shes pa chos nyid kyi bar du yang byang chub tu smon tam/ rigs kyi bu 'di ji snyam du sems/ rnam par shes pa byang chub mngon par rdzogs par 'tshang rgya 'am/ rnam par shes pa'i chos nyid kyi bar du yang mngon par rdzogs</text></item>
<item><p>333a8</p><section>dkon brtsegs</section><text>par 'tshang rgya 'am/ smras pa 'jam dpal de ni ma yin te/ tshor ba dang / 'du shes dang / 'du byed rnams dang / rnam par shes pa ni byang chub tu smon pa med do/ /rnam par shes pa'i chos nyid kyi bar du yang byang chub tu smon pa med</text></item>
<item><p>333b1</p><section>dkon brtsegs</section><text>do/ /rnam par shes pa ni byang chub mngon par rdzogs par 'tshang mi rgya'o/ /rnam par shes pa'i chos nyid kyi bar du yang byang chub mngon par rdzogs par 'tshang mi rgya'o/ /smras pa rigs kyi bu 'di ji snyam du sems/ phung po</text></item>
<item><p>333b2</p><section>dkon brtsegs</section><text>lnga po dag las phyi rol du bdag gam bdag gis zhes bya bar gdags par nus sam/ smras pa/ 'jam dpal de ni ma yin no/ /smras pa/ rigs kyi bu de lta yin na byang chub tu smon pa'i chos de gang zhig yod/ byang</text></item>
<item><p>333b3</p><section>dkon brtsegs</section><text>chub mngon par rdzogs par 'tshang rgya ba yang gang zhig yod/ smras pa/ 'jam dpal khyod lta bu byang chub sems dpa' sems dpa' chen po gzhan dag gi dpang du gyur pa/ tshad mar gyur pas kho bo byang chub tu</text></item>
<item><p>333b4</p><section>dkon brtsegs</section><text>smon pa med do/ /kho bo mngon par rdzogs par 'tshang mi rgya'o zhes bshad na/ bstan pa de thos pas byang chub sems dpa' las dang po pa rnams skrag par 'gyur ro/ /'jam dpal gyis smras pa/ rigs kyi bu chos thams</text></item>
<item><p>333b5</p><section>dkon brtsegs</section><text>cad ni skrag pa med pa ste/ yang dag pa'i mtha' ni skrag pa med pa'o/ /skrag pa med par bya ba'i phyir de bzhin gshegs pa yang chos ston te/ gang skrag pa de ni skyo bar 'gyur ro/ /gang skyo bar gyur pa de ni 'dod chags dang</text></item>
<item><p>333b6</p><section>dkon brtsegs</section><text>bral bar 'gyur ro/ /gang 'dod chags dang bral ba de ni rnam par grol lo/ /gang rnam par grol ba de ni bcings pa med par 'gyur ro/ /gang bcings pa med pa de ni chags par mi 'gyur ro/ /gang chags pa med pa de ni 'gro ba med do/ /</text></item>
<item><p>333b7</p><section>dkon brtsegs</section><text>gang 'gro ba med pa de ni 'ong ba med do/ /gang 'ong ba med pa de ni smon pa med do/ /gang smon pa med pa de ni smon lam 'debs pa med do/ /gang smon lam 'debs pa med pa de ni ldog pa med do/ /gang ldog pa med pa de ni phyir ldog pa</text></item>
<item><p>333b8</p><section>dkon brtsegs</section><text>ste/ ci las phyir ldog ce na/ bdag tu 'dzin pa las phyir ldog go/ /sems can du 'dzin pa dang / srog tu 'dzin pa dang / gang zag tu 'dzin pa dang / chad par 'dzin pa dang / rtag par 'dzin pa dang / mtshan mar 'dzin pa las</text></item>
<item><p>334a1</p><section>dkon brtsegs</section><text>phyir ldog go rnam par rtog pa las phyir ldog go/ nam phyir ldog pa de'i tshe 'gyur ba med pas phyir mi ldog ste/ gang las phyir mi ldog ce na/ stong pa nyid las phyir mi ldog go/ /mtshan ma med pa dang / smon pa med pa dang / yang dag pa'i mtha'</text></item>
<item><p>334a2</p><section>dkon brtsegs</section><text>dang / sangs rgyas kyi chos rnams las phyir mi ldog go/ /de la gang las phyir mi ldog pa'i sangs rgyas kyi chos rnams gang zhe na/ bral ba med pa ni sangs rgyas kyi chos rnams so/ /khongs su gtogs pa med pa ni</text></item>
<item><p>334a3</p><section>dkon brtsegs</section><text>sangs rgyas kyi chos rnams so/ /dmigs pa med pa ni sangs rgyas kyi chos rnams so/ /len pa med pa ni sangs rgyas kyi chos rnams so/ /dor ba med pa ni sangs rgyas kyi chos rnams so/ /rgyu ba med pa dang / rnam par rig pa</text></item>
<item><p>334a4</p><section>dkon brtsegs</section><text>med pa dang / ming tsam du zad pa dang / stong pa dang / ma skyes pa dang / ma 'gags pa dang / 'ong ba med pa dang / 'gro ba med pa dang / rnam par byang ba med pa dang / kun nas nyon mongs pa dang bral ba dang / rdul med pa dang / rdul dang bral ba</text></item>
<item><p>334a5</p><section>dkon brtsegs</section><text>dang / bdag gi ba med pa dang / yid la bya ba med pa dang / mi ldan pa med pa dang / zag pa med pa dang / blangs pa med pa dang / mnyam pa dang mi mnyam pa med pa ni sangs rgyas kyi chos rnams so/ /rigs kyi bu sangs rgyas kyi chos gang</text></item>
<item><p>334a6</p><section>dkon brtsegs</section><text>yin pa de dag ni chos kyang ma yin/ chos ma yin pa yang ma yin te/ de ci'i phyir zhe na/ de dag la gang las 'di dag ni sangs rgyas kyi chos rnams so zhes bya bar brjod pa'i gnas mi dmigs so/ /rigs kyi bu byang chub</text></item>
<item><p>334a7</p><section>dkon brtsegs</section><text>sems dpa' las dang po pa gang gis bstan pa 'di thos nas 'jigs par gyur pa de dag ni myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /gang 'jigs par ma gyur pa de dag ni ci yang</text></item>
<item><p>334a8</p><section>dkon brtsegs</section><text>mngon par rdzogs par 'tshang rgya bar mi 'gyur ro/ /smras pa/ 'jam dpal ci las bsams shing de skad du ston/ smras pa/ rigs kyi bu gang 'jigs par gyur pa de dag ni rnam par rtog par 'gyur te/ gang rnam par rtog pa de dag ni</text></item>
<item><p>334b1</p><section>dkon brtsegs</section><text>'di snyam du bdag cag gis byang chub mngon par rdzogs par 'tshang rgya bar bya'o snyam nas de dag mngon par rdzogs par 'tshang rgya ba dang ldan pa'i sems bskyed pa ji snyed du bskyed par gyur ba de snyed du mngon par rdzogs par 'tshang rgya'o/ /gang dag de lta</text></item>
<item><p>334b2</p><section>dkon brtsegs</section><text>bu'i sems mi skyed pa de dag ni byang chub tu dmigs pa med cing sems kyis rlom sems su mi byed de byang chub kyi sems su dmigs pa med pas rnam par rtog pa med do/ /gang gi tshe rnam par mi rtog pa de'i tshe/ ci yang mngon par rdzogs par 'tshang</text></item>
<item><p>334b3</p><section>dkon brtsegs</section><text>rgya ba med do/ /ci'i phyir ci yang mngon par rdzogs par 'tshang rgya ba med ce na/ byang chub de mi dmigs pas de'i phyir mngon par rdzogs par 'tshang rgya ba med do/ /rigs kyi bu 'di ji snyam du sems/ nam mkha'i khams byang chub mngon par rdzogs par 'tshang</text></item>
<item><p>334b4</p><section>dkon brtsegs</section><text>rgya 'am/ smras pa/ 'jam dpal de ni ma yin no/ /'jam dpal gyis smras pa/ rigs kyi bu ci bcom ldan 'das kyis chos thams cad nam mkha' dang mnyam par bstan mod/ smras pa/ 'jam dpal de de bzhin no/ /'jam dpal</text></item>
<item><p>334b5</p><section>dkon brtsegs</section><text>gyis smras pa/ rigs kyi bu de lta bas na nam mkha' ji lta bar byang chub kyang de bzhin/ byang chub ji lta bar nam mkha' yang de bzhin te/ nam mkha' dang byang chub de ni gnyis su med de gnyis su dbyer med do/ /</text></item>
<item><p>334b6</p><section>dkon brtsegs</section><text>gang gis de lta bu'i mnyam pa nyid shes pa de ni cung zad kyang shes pa med la des ma shes pa yang gang yang med do/ /bstan pa 'di bshad pa'i tshe dge slong khri nyis stong nye bar len pa med par zag pa rnams</text></item>
<item><p>334b7</p><section>dkon brtsegs</section><text>las sems rnam par grol lo/ /lha dang mi khri bzhi stong chos la chos kyi mig rdul dang bral zhing dri ma med par rnam par dag go/ /srog chags dgu khri drug stong gis sngon ma bskyed pa las bla na med pa yang dag</text></item>
<item><p>334b8</p><section>dkon brtsegs</section><text>par rdzogs pa'i byang chub tu sems bskyed par gyur to/ /byang chub sems dpa' lnga khri nyis stong gis mi skye ba'i chos la bzod pa thob par gyur to/ /de nas byang chub sems dpa' sems dpa' chen pos seng ge'i rtsal</text></item>
<item><p>335a1</p><section>dkon brtsegs</section><text>gyis mngon par bsgrags pa'i sgras 'jam dpal gzhon nur gyur pa la 'di skad ces smras so/ /'jam dpal khyod kyis yun ring po ji srid cig na bla na med pa yang dag par rdzogs pa'i byang chub tu sems bskyed/ 'jam dpal</text></item>
<item><p>335a2</p><section>dkon brtsegs</section><text>gyis smras pa/ rigs kyi bu kha rog chos rnams ma skyes pa la bdag rnam par rtog tu ma gzhug / rigs kyi bu gang la la zhig 'di skad du bdag gis byang chub tu sems bskyed do/ /bdag gis byang chub kyi phyir spyad par bya'o/ /zhes zer na de nyid de'i</text></item>
<item><p>335a3</p><section>dkon brtsegs</section><text>log par lta ba chen po 'gyur te/ rigs kyi bu bdag gis ni sems gang byang chub tu bskyed par bya ba de lta bu yang dag par rjes su ma mthong ste/ de ltar bdag gis sems de yang dag par rjes su ma mthong bas byang chub tu yang sems ma bskyed do/ /smras pa/</text></item>
<item><p>335a4</p><section>dkon brtsegs</section><text>'jam dpal rjes su mthong zhes bya ba'i tshig de'i don gang yin/ 'jam dpal gyis smras pa/ rigs kyi bu yang dag par rjes su mthong zhes bya ba ni mnyam pa nyid bstan pa'o/ /smras pa/ 'jam dpal ci'i phyir mnyam pa nyid ces bya/ smras pa/ rigs kyi bu mnyam</text></item>
<item><p>335a5</p><section>dkon brtsegs</section><text>pa nyid ces bya ba ni gang la tha dad pa med pa ste/ mnyam pa nyid des chos thams cad 'di lta ste/ dben pa'i tshul du tshul gcig du bstan pas ro gcig tu brjod cing kun nas nyon mongs pa med pa dang / rnam par byang ba med pa dang / chad pa med pa dang / rtag</text></item>
<item><p>335a6</p><section>dkon brtsegs</section><text>pa med pa dang / mi skye ba dang / mi 'gag pa dang / nga'i ba med pa dang / yongs su 'dzin pa med pa dang / dor ba med pa'i phyir chos ston cing mi rtog rnam par mi rtog pa ste/ rigs kyi bu chos de lta bu mnyam pa nyid du rtogs pa'i ye shes</text></item>
<item><p>335a7</p><section>dkon brtsegs</section><text>ni mnyam pa nyid ces bya'o/ /rigs kyi bu gzhan yang byang chub sems dpa' gang gis chos nyid khong du chud pa de ni khams las tha dad par yang yang dag par rjes su mi mthong / gcig tu yang yang dag par rjes su mi mthong</text></item>
<item><p>335a8</p><section>dkon brtsegs</section><text>ba 'di ni mnyam pa nyid do/ /mnyam pa nyid gang yin pa de ni mi mnyam pa med pa'o/ /mi mnyam pa med pa gang yin pa de ni gzod ma nas dag pa'o/ /de nas bcom ldan 'das la byang chub sems dpa' sems dpa'</text></item>
<item><p>335b1</p><section>dkon brtsegs</section><text>chen po seng ge'i rtsal gyis mngon par bsgrags pa'i sgras 'di skad ces gsol to/ /bcom ldan 'das 'jam dpal gzhon nur gyur pa 'di ni 'di srid cig nas ngas bla na med pa yang dag par rdzogs pa'i byang chub tu sems</text></item>
<item><p>335b2</p><section>dkon brtsegs</section><text>bskyed do zhes bgyi bar mi ston te/ 'khor 'di dag ni nyan par 'tshal lo/ /bcom ldan 'das kyis bka' stsal pa/ rigs kyi bu 'jam dpal gzhon nur gyur pa 'di ni zab mo'i bzod pa dang ldan ste/ de yang ji tsam du</text></item>
<item><p>335b3</p><section>dkon brtsegs</section><text>byang chub kyang mi dmigs/ sems kyang mi dmigs pa de rtsam du zab mo'i bzod pa dang ldan te/ des byang chub kyi sems mi dmigs pas ngas 'di srid cig nas byang chub tu sems bskyed do zhes bya bar mi ston na/ rigs kyi</text></item>
<item><p>335b4</p><section>dkon brtsegs</section><text>bu 'jam dpal gzhon nur gyur pas yun ring po ji srid cig nas bla na med pa yang dag par rdzogs pa'i byang chub tu sems bskyed pa bstan par bya'o/ /rigs kyi bu sngon byung ba 'das pa'i dus bskal pa grangs med</text></item>
<item><p>335b5</p><section>dkon brtsegs</section><text>med pa brgya stong gang gA'i klung gi bye ma snyed phrag bdun 'das pa de pha rol gyi yang ches pha rol de'i tshe de'i dus na/ de bzhin gshegs pa dgra bcom pa yang dag par rdzogs pa'i sangs rgyas 'brug sgra'i</text></item>
<item><p>335b6</p><section>dkon brtsegs</section><text>dbyangs kyi rgyal po zhes bya ba rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das</text></item>
<item><p>335b7</p><section>dkon brtsegs</section><text>'das 'jig rten du byung ste/ sangs rgyas kyi zhing 'di nas shar phyogs logs su sangs rgyas kyi zhing gang gA'i klung bye ba phrag dgu bcu rtsa gnyis kyi bye ma snyed 'das pa na 'jig rten gyi khams 'byung ba bzang po</text></item>
<item><p>335b8</p><section>dkon brtsegs</section><text>zhes bya bar gyur te/ de na bcom ldan 'das de bzhin gshegs pa 'brug sgra'i dbyangs kyi rgyal po zhes bya ba de chos ston to/ /de'i tshe bcom ldan 'das de'i nyan thos 'dus pa ni bye ba khrag khrig brgya stong phrag brgyad bcu</text></item>
<item><p>336a1</p><section>dkon brtsegs</section><text>rtsa bzhir gyur/ byang chub sems dpa'i 'dus pa ni de'i nyis 'gyur du gyur te/ de'i tshe rgyal po nam mkha' zhes bya ba chos dang ldan pa/ chos kyi rgyal po 'khor los sgyur ba'i rin po che bdun dang ldan pa byung ste/ rigs kyi bu rgyal</text></item>
<item><p>336a2</p><section>dkon brtsegs</section><text>po nam mkha' zhes bya ba de bu dang chung ma dang / gnyen mang ba dang / 'khor du bcas pas las gzhan med cing skyo ba med pa'i sems kyis de bzhin gshegs pa 'brug sgra'i dbyangs kyi rgyal po nyan thos kyi dge 'dun dang /</text></item>
<item><p>336a3</p><section>dkon brtsegs</section><text>byang chub sems dpa'i dge 'dun du bcas pa de la lo brgyad khri bzhi stong du zhal zas kyi rnam pa kha na ma tho ba med pa gzhan dang gzhan dag dang / na bza' sar pa sar pa gzhan dang gzhan dag dang / pho brang khang pa brtsegs</text></item>
<item><p>336a4</p><section>dkon brtsegs</section><text>pa sar pa sar pa gzhan dang gzhan dag dang / rim gro pa kha na ma tho ba med pa gzhan dang gzhan dag dang / bde bar sbyar ba thams cad kyis rim gror byas par gyur to/ /de ltar lo brgyad khri bzhi stong 'das pa'i 'og tu de gcig pu</text></item>
<item><p>336a5</p><section>dkon brtsegs</section><text>dben pa na gnyis su med par 'dug 'dug pa'i yid la rnam pa 'di lta bu'i sems skyes par gyur te/ bdag gis dge ba'i rtsa ba mang po mngon par 'dus byas kyang de dag nges pa med pa'i sems kyis 'dus byas na da ni dge ba'i rtsa ba</text></item>
<item><p>336a6</p><section>dkon brtsegs</section><text>de dag kyang yongs su bsngo bar bya'o/ /snyam nas de 'di snyam du sems te dge ba'i rtsa ba 'di brgya byin du bsngo 'am/ 'khor los sgyur bar bsngo 'am/ nyan thos su bsngo 'am/ rang sangs rgyas su bsngo 'am/ gang du bsngo snyam pa</text></item>
<item><p>336a7</p><section>dkon brtsegs</section><text>dang / rigs kyi bu rgyal po de'i sems de ltar bskyed ma thag tu steng gi bar snang las lha mang pos sgra bsgrags pa/ rgyal po chen po de ltar dma' ba'i sems ma skyed cig /de ci'i phyir zhe na/ khyod kyis bsod nams kyi</text></item>
<item><p>336a8</p><section>dkon brtsegs</section><text>phung po yangs pa byas kyis rgyal po chen po bla na med pa yang dag par rdzogs pa'i byang chub tu sems skyed cig ces byas pa dang / rigs kyi bu de'i tshe rgyal po chen po nam mkha' de dga' ba dang / mchog tu dga' ba chen po skyes par</text></item>
<item><p>336b1</p><section>dkon brtsegs</section><text>gyur te/ des 'di snyam du bsams so/ /bdag ni byang chub las phyir mi ldog go/ /de ci'i phyir zhe na/ lha rnams kyis bdag gi sems yongs su shes te sgra bsgrags so snyam mo/ /rigs kyi bu de nas rgyal po nam mkha' de srog</text></item>
<item><p>336b2</p><section>dkon brtsegs</section><text>chags bye ba khrag khrig brgya stong phrag brgyad bcus yongs su bskor cing mdun du bdar te/ bcom ldan 'das de bzhin gshegs pa 'brug sgra'i dbyangs kyi rgyal po ga la ba der dong ste lhags nas bcom ldan 'das kyi zhabs gnyis la</text></item>
<item><p>336b3</p><section>dkon brtsegs</section><text>mgo bos phyag 'tshal te/ bcom ldan 'das de la lan gsum bskor ba byas nas phyogs gcig tu 'khod do/ /rigs kyi bu de nas rgyal po nam mkha' zhes bya ba des bcom ldan 'das de bzhin gshegs pa 'brug sgra'i dbyangs kyi</text></item>
<item><p>336b4</p><section>dkon brtsegs</section><text>rgyal po ga la ba de logs su thal mo sbyar ba btud nas bcom ldan 'das la tshigs su bcad de gsol pa/ khyod kyi spyan sngar dam chos zhu/ skyes bu dam pa mchog skye bar/ rnam pa gang gis 'gyur ba de/ rnam par 'dren pas bdag la gsungs/</text></item>
<item><p>336b5</p><section>dkon brtsegs</section><text>rnam 'dren khyod la mngon sum du/ mchod pa yangs pa bgyid bgyid kyang / ma nges sems kyis bgyis gyur gyis/ /gar yang yongs su bsngo ma bgyis/ bdag ni gcig pu dben gnas tshe/ 'di 'dra'i sems shig skyes par gyur/ bdag gis</text></item>
<item><p>336b6</p><section>dkon brtsegs</section><text>bsod nams che bas gsan/ ji ltar yongs su de bsngo snyam/ tshangs par bsngo 'am brgya byin nam/ /gling gzhi'i dbang phyug thob par ram/ 'on te nyan thos dngos por ram/ /rang rgyal 'thob pa'i phyir bsngo snyam/ de ltar sems bskyed de ma thag /</text></item>
<item><p>336b7</p><section>dkon brtsegs</section><text>lha rnams sgra 'byin brjod pa ni/ dman pa'i sems kyis bsod nams 'di/ rnam par chud gzon ma byed cig /sems can kun la phan pa'i phyir/ smon lam rlabs chen gdab par gyis/ byang chub sems rab bskyed byas shing / /'jig rten rnams</text></item>
<item><p>336b8</p><section>dkon brtsegs</section><text>kyi don kyang gyis/ /de bas chos kyi dbang phyug gtso/ rdzogs sangs rgyas la bdag zhu ste/ thub pa ji ltar sems bskyed na/ rdzogs pa'i byang chub skye bar 'gyur/ ye shes de ni gang gis 'thob/ de don bdag la bstan du gsol/ /byang chub</text></item>
<item><p>337a1</p><section>dkon brtsegs</section><text>sems ni bskyed bgyis shing / /thub pa khyod 'drar bdag kyang smon/ /de yi tshig de gsan gyur nas/ /de bzhin gshegs pas bka' stsal pa/ /</text></item>
<item><p>337a2</p><section>dkon brtsegs</section><text>rgyal po chen po shes par gyis/ /rim gyis khyod la bstan par bya/ /chos rnams thams cad rkyen bzhin te/ /'dun pa'i rtsa la rab tu gnas/ /gang gis smon</text></item>
<item><p>337a3</p><section>dkon brtsegs</section><text>lam ci btab pa/ /de 'dra'i 'bras bu thob par 'gyur/ /rgyal po ngas kyang sngon chad ni/ /rdzogs pa'i byang chub sems bskyed gyur/ /sems can</text></item>
<item><p>337a4</p><section>dkon brtsegs</section><text>kun la phan don du/ /ngas ni smon lam dam pa btab/ /smon lam ji ltar btab tshul du/ /ngas ni 'bras bu thob par gyur/ /byang chub dam pa ngas</text></item>
<item><p>337a5</p><section>dkon brtsegs</section><text>thob pas/ /nga yi bsam pa rdzogs par gyur/ /rgyal po chen po brtan gyis la/ mi 'gyur sems ni bskyed par gyis/ /gal te spyod pa spyad byas nas/ /</text></item>
<item><p>337a6</p><section>dkon brtsegs</section><text>khyod kyang yang dag sangs rgyas 'gyur/ /thub pa'i gsung de thos gyur nas/ /rgyal po de ni dga' bar gyur/ /'jig rten kun gyi mngon sum du/ /seng</text></item>
<item><p>337a7</p><section>dkon brtsegs</section><text>ge'i nga ror tshig 'di brjod/ /'khor ba'i tha ma med pa yi/ /sngon gyi tha ma ji srid pa/ /de srid sems can phan don du/ /spyod pa dpag yas spyad par bya/ /</text></item>
<item><p>337a8</p><section>dkon brtsegs</section><text>'jig rten mgon po'i spyan snga 'dir/ /byang chub mchog tu sems bskyed do/ /'gro ba thams cad 'gron gnyer te/ /dbul zhing phongs las dgrol bar bya/ /</text></item>
<item><p>337b1</p><section>dkon brtsegs</section><text>de ring phan chad gal te yang / /bdag gis 'dod chags sems bskyed na/ /phyogs bcu dag na gang bzhugs pa'i/ /sangs rgyas thams cad bslus par gyur/ /</text></item>
<item><p>337b2</p><section>dkon brtsegs</section><text>byang chub nam zhig thob bar du/ /tha ba'i sems dang gnod sems dang / /phrag dog dang ni ser sna yang / /de ring phan chad mi bya'o/ /tshangs pa'i spyod pa bdag gis spyad/ /</text></item>
<item><p>337b3</p><section>dkon brtsegs</section><text>sdis pa'i 'dod pa yongs su gtang / /tshul khrims sdom dang nges pa la/ /sangs rgyas rjes su bslab par bya/ /bdag ni byang chub rings tshul du/ /'tshang rgyar mos shing spro ba med/ /phyi</text></item>
<item><p>337b4</p><section>dkon brtsegs</section><text>mthar thug gi bar du yang / /sems can gcig phyir spyad par bya/ /tshad med bsam gyis mi khyab pa'i/ /sangs rgyas zhing ni spyad par bya/ /phyogs rnams bcu po thams cad du/ /bdag gi ming ni thos par</text></item>
<item><p>337b5</p><section>dkon brtsegs</section><text>bya/ /bdag gis bdag la lung bstan te/ /sangs rgyas 'gyur bar dogs pa med/ bdag gi lhag bsam rnam par dag / /bdag dbang 'di na 'dren pa rnams/ /lus dang ngag gi las rnams kyang /</text></item>
<item><p>337b6</p><section>dkon brtsegs</section><text>rnam pa kun du bdag gis spyad/ yid kyi las kyang spyad par bya/ /mi dge'i las ni spyad mi bya/ /ma 'ongs dus na sangs rgyas te/ /'jig rten mgon du 'gyur zhe na/ /bden pa des ni sa 'di yang /</text></item>
<item><p>337b7</p><section>dkon brtsegs</section><text>rnam pa drug tu g.yos gyur cig /bdag gis bden tshig gang brjod pa/ /ma nor yang dag smras shes na/ /bden pa des ni mkha' dbyings la/ /sil snyan dag gi sgra grag shog /bdag la gal</text></item>
<item><p>337b8</p><section>dkon brtsegs</section><text>te g.yo med cing / /de bzhin tha ba med ces na/ /man dA ra ba'i me tog bzang / /bden pa des ni char du phob/ /yang dag don du nges pa yi/ /tshig bden de skad brjod pa dang / phyogs bcu</text></item>
<item><p>338a1</p><section>dkon brtsegs</section><text>mtha' yas thams cad kyi/ /bye ba'i zhing rnams rab tu g.yos/ /de yi mdo las mkha' dbyings nas/ /sil snyan bye ba'i sgra yang byung / /me tog man dA ra ba dag / /mi 'greng</text></item>
<item><p>338a2</p><section>dkon brtsegs</section><text>bdun srid bab par gyur/ /rgyal po de yi rjes bslabs te/ /srog chags bye ba nyi shu yi/ /'dren par bdag cag 'gyur smon ces/ /yid du 'ong ba'i sgra yang bsgrags/ /de ltar srog chags</text></item>
<item><p>338a3</p><section>dkon brtsegs</section><text>bye ba phrag / /nyi shu po rnams thams cad kyang / /rgyal po mchog gi rjes slob cing / /byang chub mchog tu zhugs par gyur/ /rigs kyi bu de'i tshe de'i dus na 'khor los sgyur ba'i rgyal po</text></item>
<item><p>338a4</p><section>dkon brtsegs</section><text>nam mkha' zhes bya ba byung ba de gzhan zhig yin pa snyam du khyod sems na/ khyod kyis de ltar mi blta'o/ /de ci'i phyir zhe na/ 'jam dpal gzhon nur gyur pa 'di nyid de'i tshe de'i dus na/ 'khor</text></item>
<item><p>338a5</p><section>dkon brtsegs</section><text>los sgyur ba'i rgyal po nam mkha' zhes bya bar gyur pa ste/ 'jam dpal gzhon nur gyur pa 'dis/ byang chub tu sems bskyed phyin chad bskal pa gang gA'i klung grangs med pa brgya stong phrag</text></item>
<item><p>338a6</p><section>dkon brtsegs</section><text>bdun gyi bye ma snyed 'das par gyur to/ /mi skye ba'i chos la bzod pa thob nas kyang / bskal pa gang gA'i klung drug bcu rtsa bzhi'i bye ma snyed 'das par gyur te/ de nas nye bar bzung nas</text></item>
<item><p>338a7</p><section>dkon brtsegs</section><text>'di de bzhin gshegs pa'i stobs bcu yongs su rdzogs so/ /'di byang chub sems dpa'i sa bcu thams cad yongs su rdzogs so/ /'di sangs rgyas kyi sa yongs su</text></item>
<item><p>338a8</p><section>dkon brtsegs</section><text>rdzogs so/ /'di sangs rgyas kyi chos thams cad kyang yongs su rdzogs te/ bar 'ga' yang des bdag byang chub mngon par rdzogs par 'tshang rgya bar 'gyur ram/ mi 'gyur</text></item>
<item><p>338b1</p><section>dkon brtsegs</section><text>snyam pa'i sems gcig kyang bskyed par ma gyur to/ /rigs kyi bu bcom ldan 'das de bzhin gshegs pa 'brug sgra'i dbyangs kyi rgyal po'i spyan sngar rgyal po de dag lhan cig tu/ /byang chub tu sems</text></item>
<item><p>338b2</p><section>dkon brtsegs</section><text>bskyed pa'i srog chags bye ba phrag nyi shu po de dag thams cad kyang / bla na med pa yang dag par rdzogs pa'i byang chub mngon par rdzogs par sangs rgyas nas/ /chos kyi 'khor lo bskor te/ /</text></item>
<item><p>338b3</p><section>dkon brtsegs</section><text>sems can tshad med grangs med pa'i don du sangs rgyas kyi bya ba byas nas/ sangs rgyas kyi mya ngan las 'das pas yongs su mya ngan las 'das so/ /de dag thams cad kyang 'jam dpal</text></item>
<item><p>338b4</p><section>dkon brtsegs</section><text>gzhon nur gyur ba 'dis sbyin pa la/ yang dag par btsud do/ /de bzhin du tshul khrims dang / bzod pa dang / brtson 'grus dang / bsam gtan dang / shes rab la yang dag par btsud de/</text></item>
<item><p>338b5</p><section>dkon brtsegs</section><text>thams cad la yang bsnyen bkur dang / yongs su spyad par byas so/ /thams cad kyis dam pa'i chos bzungs do/ /de bzhin gshegs pa gcig ma gtogs pa ni sangs rgyas</text></item>
<item><p>338b6</p><section>dkon brtsegs</section><text>kyi zhing 'di nas 'og gi phyogs logs su sangs rgyas kyi zhing gang gA'i klung bzhi khri bzhi stong gi bye ma snyed 'das pa na/ 'jig rten gyi khams sa'i dbyangs shes bya ba yod de/ de na de bzhin</text></item>
<item><p>338b7</p><section>dkon brtsegs</section><text>gshegs pa sa'i lha zhes bya ba/ byang chub sems dpa'i dge 'dun tshad med pa dang / sku tshe'i tshad dpag tu med par bzhugs pa ste/ de da ltar yang bzhugs shing 'tsho'o gzhes</text></item>
<item><p>338b8</p><section>dkon brtsegs</section><text>so/ /sngon byung ba'i le'u 'di bstan pa'i tshe/ srog chags brgya stong phrag bdun bla na med pa yang dag par rdzogs pa'i byang chub tu sems skyes par gyur to/ /de nas byang chub</text></item>
<item><p>339a1</p><section>dkon brtsegs</section><text>sems dpa' seng ge'i rtsal gyis mngon par bsgrags pa'i sgras/ /'jam dpal gzhon nur gyur pa la/ 'di skad ces smras so/ /'jam dpal</text></item>
<item><p>339a2</p><section>dkon brtsegs</section><text>gal te de ltar khyod kyis de bzhin gshegs pa'i stobs bcu yang yongs su rdzogs/ /byang chub sems dpa'i sa bcu yang yongs su rdzogs/ sangs rgyas</text></item>
<item><p>339a3</p><section>dkon brtsegs</section><text>kyi sa yang yongs su rdzogs/ /sangs rgyas kyi chos thams cad kyang yongs su rdzogs na/ ci'i phyir bla na med pa yang dag par rdzogs pa'i byang chub mngon</text></item>
<item><p>339a4</p><section>dkon brtsegs</section><text>par rdzogs par 'tshang mi rgya/ /de skad ces smras pa dang / /'jam dpal gzhon nur gyur pas/ /byang chub sems dpa' seng ge'i rtsal gyis mngon par bsgrags</text></item>
<item><p>339a5</p><section>dkon brtsegs</section><text>pa'i sgra la 'di skad ces smras so/ /rigs kyis bu sangs rgyas kyis chos yongs su rdzogs na yang dang yang du byang chub mngon par rdzogs par 'tshang rgyar med do/ /</text></item>
<item><p>339a6</p><section>dkon brtsegs</section><text>de ci'i phyir zhe na/ /des byang chub thob par gyur pas thob zin pa ni gzod thob par mi bya'o/ /smras pa/ /'jam dpal sangs rgyas kyi chos yongs su rdzogs shes</text></item>
<item><p>339a7</p><section>dkon brtsegs</section><text>bya ba ji lta bu/ smras pa/ /rigs kyi bu de bzhin nyid yongs su rdzogs pa gang yin pa de ni sangs rgyas kyis chos rnams yongs su rdzogs pa'o/ /nam mkha'</text></item>
<item><p>339a8</p><section>dkon brtsegs</section><text>yongs su rdzogs pa gang yin pa de ni sangs rgyas kyi chos rnams yongs su rdzogs pa'o/ /de ltar na nam mkha' dang / /sangs rgyas kyi chos rnams dang / /</text></item>
<item><p>339b1</p><section>dkon brtsegs</section><text>de bzhin nyid ces bya ba 'di ni gnyis su med de gnyis su dbyer med do/ /rigs kyi bu sangs rgyas kyis chos rnams yongs su rdzogs pa gang yin zhe na/ de skad zer ba la</text></item>
<item><p>339b2</p><section>dkon brtsegs</section><text>gang gzugs yongs su rdzogs pa dang / /gang tshor ba dang / 'du shes dang / 'du byed rnams dang / gang rnam par shes pa yongs su rdzogs pa de ni sangs rgyas kyi chos rnams</text></item>
<item><p>339b3</p><section>dkon brtsegs</section><text>yongs su rdzogs pa'o/ /smras pa/ /'jam dpal gzugs yongs su rdzogs pa ni ji lta bu/ tshor ba dang / 'du shes dang / 'du byed rnams dang / rnam par shes pa yongs su rdzogs</text></item>
<item><p>339b4</p><section>dkon brtsegs</section><text>pa ni ji lta bu/ smras pa/ rigs kyi bu khyod kyis gzugs kyi rtag pa 'am/ mi rtag pa yang dag par rjes su mthong ngam/ smras pa/ 'jam dpal de ni ma mthong ngo / /'jam dpal gyis</text></item>
<item><p>339b5</p><section>dkon brtsegs</section><text>smras pa/ rigs kyi bu chos gang rtag pa yang ma yin/ mi rtag pa yang ma yin pa de la yongs su rdzogs pa 'am 'grib par 'gyur ba yod dam/ smras pa/ /'jam dpal de ni med do/ /'jam dpal</text></item>
<item><p>339b6</p><section>dkon brtsegs</section><text>gyis smras pa/ rigs kyi bu de ltar chos gang yongs su rdzogs pa yang med/ /'grib pa med pa de ni yongs su rdzogs pa zhes bya'o/ /smras pa/ /des chos cis yongs su rdzogs shes bya/</text></item>
<item><p>339b7</p><section>dkon brtsegs</section><text>smras pa/ des chos ji ltar shes pa de ltar ye shes 'jug par 'gyur te/ gang gi tshe ye shes 'jug par 'gyur ba de'i tshe mi rtog / rnam par mi rtog go/ /gang gi tshe mi rtog /rnam par mi</text></item>
<item><p>339b8</p><section>dkon brtsegs</section><text>rtog pa de'i tshe yongs su rdzogs pa 'am 'grib par byed pa med de/ /gang yongs su rdzogs pa 'am/ /'grib pa med pa de ni mnyam pa nyid do/ /rigs kyi bu de lta bas na gzugs kyi mnyam pa</text></item>
<item><p>340a1</p><section>dkon brtsegs</section><text>nyid mthong ba gang yin pa de ni gzugs yongs su rdzogs pa'o/ /tshor ba dang / 'du shes dang / 'du byed rnams dang / rnam par shes pa'i mnyam pa nyid mthong ba gang yin pa de ni rnam par</text></item>
<item><p>340a2</p><section>dkon brtsegs</section><text>shes pa yongs su rdzogs pa'o/ /de nas byang chub sems dpa' sems dpa' chen po seng ge'i rtsal gyis/ mngon par bsgrags pa'i sgras 'jam dpal gzhon nur gyur pa la 'di skad ces</text></item>
<item><p>340a3</p><section>dkon brtsegs</section><text>smras so/ /'jam dpal de ltar khyod yun ring po nas bzod pa thob kyang bdag gis byang chub thob par bya'o/ /zhes bya ba'i sems bskyed pa gcig kyang skye ba med na/ 'jam dpal</text></item>
<item><p>340a4</p><section>dkon brtsegs</section><text>khyod kyis da ji ltar sems can gzhan dag byang chub la yang dag par gzud par bya/ smras pa/ rigs kyi bu kho bo ni sems can gang yang byang chub la yang dag par mi 'dzud do//</text></item>
<item><p>340a5</p><section>dkon brtsegs</section><text>de ci'i phyir zhe na/ sems can med pa dang / sems can dben pa'i phyir te/ rigs kyi bu gang gis sems can dmigs pa des ni byang chub kyang dmigs/ gang gis byang chub dmigs pa</text></item>
<item><p>340a6</p><section>dkon brtsegs</section><text>de ni byang chub la/ sems can rnams yang dag par 'dzud par byed kyis/ rigs kyi bu bdag gis ni byang chub kyang ma dmigs/ sems can yang ma dmigs pas/ de ltar byang chub la</text></item>
<item><p>340a7</p><section>dkon brtsegs</section><text>sems can rnams 'dzud par mi byed do/ /mnyam pa nyid ni byang chub tu smon par byed pa yang med de/ de las ldog pa yang med do/ /de ci'i phyir zhe na/ mnyam pa nyid la rnam par rtog pa med</text></item>
<item><p>340a8</p><section>dkon brtsegs</section><text>pas de ltar mnyam pa nyid la smon pa med do/ /ldog pa med do/ /de'i phyir na 'du byed rnams la gang nas kyang 'ong ba dang / gang du yang 'gro ba med de/ de ni mnyam pa nyid do/ /rigs kyi bu mnyam</text></item>
<item><p>340b1</p><section>dkon brtsegs</section><text>pa nyid ces bya ba ni stong pa nyid kyi tshig ste stong pa nyid la smon pa gang yang med do/ /rigs kyi bu gang yang khyod kyis 'di skad du de ltar yun ring po nas bzod pa thob na/ ci'i phyir bdag gis</text></item>
<item><p>340b2</p><section>dkon brtsegs</section><text>byang chub mngon par rdzogs par 'tshang rgya bar bya'o zhes bya bar sems mi skyed ces zer ba ni/ /rigs kyi bu khyod kyis sems gang gis byang chub thob par bya ba de lta bu yang dag par rjes su</text></item>
<item><p>340b3</p><section>dkon brtsegs</section><text>mthong ngam / smras pa/ 'jam dpal de ni ma mthong ste/ de ci'i phyir zhe na/ /sems la gzugs med cing bstan du med pas byang chub kyang ming tsam ste/ /yid las byung ba ma yin pas byang chub</text></item>
<item><p>340b4</p><section>dkon brtsegs</section><text>ces bya ba 'am/ sems shes bya ba ni ming tsam ste/ /ming tsam gang yin pa de ni dben zhing byed pa med pa'o/ /smras pa/ /rigs kyi bu de las bsams nas bdag gis byang chub ji ltar thob par</text></item>
<item><p>340b5</p><section>dkon brtsegs</section><text>bya snyam du sems bskyed pa med do zhes smras pa yin no/ /de ci'i phyir zhe na/ sems de ni ma skyes pa ste/ ma skyes pa la skye ba med do/ /gang la skye ba med pa de la thob pa dang / mngon par rtogs par</text></item>
<item><p>340b6</p><section>dkon brtsegs</section><text>bya ba yang gang zhig yod smras pa/ /'jam dpal mngon par rtogs pa zhes bya ba ji lta bu/ smras pa/ /rigs kyi bu gang chos thams cad la rlom sems med cing mnyam pa nyid du khong du chud</text></item>
<item><p>340b7</p><section>dkon brtsegs</section><text>pa 'di ni mngon par rtogs pa zhes bya'o/ /ji ltar rdul tsam gyi 'du shes kyang mi skye mi 'gog pa/ de ltar rtogs pa de ni mngon par rtogs pa zhes bya'o/ /de bzhin nyid dang ma nor ba de</text></item>
<item><p>340b8</p><section>dkon brtsegs</section><text>bzhin nyid ni rnam par mi rtog ste/ /de ni mngon par rtogs pa zhes bya'o/ /yang dag pa'i lta bas zhugs te/ /mnyam pa nyid la/ chos gang yang mi dmigs shing ma dmigs pas</text></item>
<item><p>341a1</p><section>dkon brtsegs</section><text>gcig pa 'am tha dad par mi byed cing rlom sems su mi byed pa 'di ni mngon par rtogs pa zhes bya'o/ /chos thams cad gang 'di mtshan nyid med par mtshan nyid gcig tu lus kyis mngon sum du byas shing shes kyang</text></item>
<item><p>341a2</p><section>dkon brtsegs</section><text>lus la yang mngon par zhen pa med/ sems la yang mngon par zhen pa med pa 'di ni mngon par rtogs pa thob pa zhes bya'o/ /smras pa/ 'jam dpal thob pa zhes bya ba de ji lta bu/ smras pa/ rigs kyi bu de ni rgyu ba med pa'i</text></item>
<item><p>341a3</p><section>dkon brtsegs</section><text>tshig ste/ de'i phyir thob pa zhes bya'o/ /de'i rgyu ba khams gsum na tha snyad du 'di yin no zhes bstan du med do/ /'phags pa rnams kyi thob pa gang yin pa de ni brjod par mi nus so/ /de ci'i phyir zhe na/ chos de ni gnas</text></item>
<item><p>341a4</p><section>dkon brtsegs</section><text>med cing rgyu ba med pas de'i phyir brjod par mi nus so/ /rigs kyi bu gzhan yang de ni thob pa med pa las thob pa'i sgrar brjod pa ste/ de ni chos gang yang thob pa yang ma yin/ ma thob pa yang ma yin pas de'i phyir thob pa</text></item>
<item><p>341a5</p><section>dkon brtsegs</section><text>zhes bya'o// // bam po bzhi pa ste tha ma/ de nas bcom ldan 'das la byang chub sems dpa' sems dpa' chen po seng ge'i rtsal gyis mngon par bsgrags pa'i sgras 'di skad ces gsol to/ /</text></item>
<item><p>341a6</p><section>dkon brtsegs</section><text>bcom ldan 'das 'jam dpal gzhon nur gyur ba 'di'i sangs rgyas kyi zhing gi yon tan bkod pa ji lta bu zhig tu 'gyur ba de bzhin gshegs pas legs par bstan du gsol/ /bcom ldan 'das kyis bka' stsal pa/</text></item>
<item><p>341a7</p><section>dkon brtsegs</section><text>rigs kyi bu 'jam dpal gzhon nur gyur ba 'di nyid la dris shig /de nas byang chub sems dpa' sems dpa' chen po seng ge'i rtsal gyis mngon par bsgrags pa'i sgras/ 'jam dpal gzhon nur gyur ba la 'di skad</text></item>
<item><p>341a8</p><section>dkon brtsegs</section><text>ces smras so/ /'jam dpal khyod kyi sangs rgyas kyi zhing gi yon tan bkod pa ji lta bu zhig du 'gyur/ smras pa/ rigs kyi bu gang byang chub la mngon par dga' ba de la dris shig /smras pa/ 'jam dpal khyod byang chub la mngon par</text></item>
<item><p>341b1</p><section>dkon brtsegs</section><text>dga' ba ma yin nam/ smras pa/ rigs kyi bu de ni ma yin no/ /de ci'i phyir zhe na/ gang mngon par dga' ba de ni 'dod chags dang ma bral ba'o/ /gang 'dod chags dang ma bral ba de ni sred pa'o/ /sred pa gang la yod pa de ni skye bar 'gyur</text></item>
<item><p>341b2</p><section>dkon brtsegs</section><text>ro/ /skye ba gang la yod par de la tshor ba yod do/ /gang la tshor ba yod pa de la 'byung ba med de/ rigs kyi bu de lta bas na kho bo byang chub la mngon par dga' ba med de/ byang chub tu dmigs pa med pas de'i phyir mngon par dga' ba</text></item>
<item><p>341b3</p><section>dkon brtsegs</section><text>med do/ /rigs kyi bu de lta mod kyi 'on kyang gang khyod kyis 'di skad du khyod kyi sangs rgyas kyi zhing gi yon tan bkod pa ji lta bu zhig tu 'gyur zhes smras pa ni de la bdag gis bdag bstod par mi nus te/ de ci'i phyir zhe na/ de bzhin</text></item>
<item><p>341b4</p><section>dkon brtsegs</section><text>gshegs pa chos thams cad thugs su chud pa mngon sum du bzhugs bzhin du bdag gi sangs rgyas kyi zhing gi yon tan bkod pa bdag nyid kyis brjod na/ de ni byang chub sems dpa' sems dpa' chen po'i bdag bstod</text></item>
<item><p>341b5</p><section>dkon brtsegs</section><text>tu 'gyur ro/ /bcom ldan 'das kyis bka' stsal pa/ 'jam dpal khyod kyis khyod nyid kyi sangs rgyas kyi zhing gi yon tan bkod pa'i smon lam ston cig /de bzhin gshegs pas gnang ngo / /de ci'i phyir zhe na/</text></item>
<item><p>341b6</p><section>dkon brtsegs</section><text>khyod las smon lam de dag thos na byang chub sems dpa' sems dpa' chen po gzhan dag kyang spyod pa de lta bu yongs su rdzogs par byed do/ /'jam dpal gyi gsol pa/ bcom ldan 'das bdag ni de bzhin gshegs pa'i bka'</text></item>
<item><p>341b7</p><section>dkon brtsegs</section><text>la slar la mi zlog ste/ sangs rgyas kyi mthus bstan par bgyi'o/ /de nas 'jam dpal gzhon nur gyur ba stan las langs nas bla gos phrag pa gcig tu gzar te/ pus mo g.yas pa'i lha nga sa la btsugs nas/ bcom ldan</text></item>
<item><p>341b8</p><section>dkon brtsegs</section><text>'das de bzhin gshegs pa shAkya thub pa ga la ba der logs su thal mo sbyar ba btud de bcom ldan 'das la 'di skad ces gsol to/ /bcom ldan 'das de'i slad du rigs kyi bu dang / rigs kyi bu mo byang chub don du gnyer ba dag bdag</text></item>
<item><p>342a1</p><section>dkon brtsegs</section><text>la nyan cing smon lam de dag thos nas kyang yongs su rdzogs par bgyid la/ de bzhin nyid du nan tan bgyid na bdag gis bstan par bgyi'o/ /de ltar 'jam dpal gzhon nur gyur bas pus mo g.yas pa'i</text></item>
<item><p>342a2</p><section>dkon brtsegs</section><text>lha nga sa la btsugs ma thag tu/ de nas skad cig de la phyogs bcur 'jig rten gyi khams gang gA'i klung gi bye ma snyed rnam pa drug tu g.yos par gyur to/ /de nas bcom ldan 'das la 'jam dpal gzhon nur gyur bas 'di skad ces gsol</text></item>
<item><p>342a3</p><section>dkon brtsegs</section><text>to/ /bcom ldan 'das bskal pa bye ba khrag khrig phrag 'bum phrag grangs ma mchis pa nas nye bar bzung ste bdag gis smon lam btab pa ni/ nam bdag gis phyogs bcu mtha' yas mu med pa'i 'jig rten gyi khams su sangs rgyas kyi</text></item>
<item><p>342a4</p><section>dkon brtsegs</section><text>spyan sgrib pa med pas bltas na/ sangs rgyas bcom ldan 'das gang ji snyed pa de dag thams cad bdag gis byang chub la yang dag par btsud pa dang / bdag gis byang chub kyi sems la bkod pa dang / bdag gis sbyin pa la yang dag</text></item>
<item><p>342a5</p><section>dkon brtsegs</section><text>par btsud pa dang / de bzhin du bdag gis tshul khrims dang / bzod pa dang / brtson 'grus dang / bsam gtan dang / shes rab la yang dag par btsud pa dang / bdag gis bskul ba dang / bdag gis rjes su bstan par gyur bar</text></item>
<item><p>342a6</p><section>dkon brtsegs</section><text>ma mthong ba de srid du bdag bla na med pa yang dag par rdzogs pa'i byang chub mngon par rdzogs par 'tshang rgya bar mi bya'i/ nam bdag gis sangs rgyas kyi spyan sgrib pa med pas phyogs bcur rnam par bltas kyang bdag gis sangs</text></item>
<item><p>342a7</p><section>dkon brtsegs</section><text>rgyas nyid la ma bkod pa'i de bzhin gshegs pa de lta bu gang yang mthong bar ma gyur ba de'i tshe bdag kyang bla na med pa yang dag par rdzogs pa'i byang chub mngon par rdzogs par 'tshang rgya bar bya'o/ /zhes bgyi bar smon lam btab bo/ /</text></item>
<item><p>342a8</p><section>dkon brtsegs</section><text>de nas 'khor de'i nang nas byang chub sems dpa' la la 'di snyam du sems par 'gyur te/ 'jam dpa' gzhon nur gyur ba 'dis sangs rgyas bcom ldan 'das ji snyed cig mthong bar 'gyur snyam pa dang / de nas bcom ldan</text></item>
<item><p>342b1</p><section>dkon brtsegs</section><text>'das kyis byang chub sems dpa' de dag gis sems kyi rtog pa thugs kyis thugs su chud nas/ byang chub sems dpa' sems dpa' chen po seng ge'i rtsal gyis mngon par bsgrags pa'i sgra la 'di skad ces bka' stsal to/ /</text></item>
<item><p>342b2</p><section>dkon brtsegs</section><text>rigs kyi bu 'di lta ste/ dper na skyes bu gang la la zhig skyes par gyur te/ des stong gsum gyi stong chen po'i 'jig rten gyi khams 'di rdul phra rab tu brlags shing bshig ste thal bar byas na rigs kyi bu de ji snyam du sems/ rdul</text></item>
<item><p>342b3</p><section>dkon brtsegs</section><text>phra rab kyi rdul de dag rtsi shes pa 'am/ rtsis la shin du mkhas pa dag gis brgya phrag 'di snyed cig yod do zhes 'am/ stong phrag 'di snyed cig yod do zhes 'am/ 'bum phrag 'di snyed cig yod do zhes 'am/ bye ba phrag 'di snyed cig</text></item>
<item><p>342b4</p><section>dkon brtsegs</section><text>yod do zhes 'am/ bye ba brgya phrag 'di snyed cig yod do zhes 'am/ bye ba stong phrag 'di snyed cig yod do zhes 'am/ bye ba 'bum phrag 'di snyed cig yod do zhes shes pa 'am/ bgrang ba 'am/ gzhal ba 'am/ tshad bzung bar nus</text></item>
<item><p>342b5</p><section>dkon brtsegs</section><text>sam gsol pa bcom ldan 'das de ni ma lags so/ /bde bar gshegs pa de ni ma lags so/ /bcom ldan 'das kyis bka' stsal pa/ 'jam dpal gzhon nur gyur bas sangs rgyas kyi spyan sgrib pa med pas rnam par bltas na/ phyogs</text></item>
<item><p>342b6</p><section>dkon brtsegs</section><text>bcu'i phyogs re re yang de snyed kyi sangs rgyas bcom ldan 'das dag mthong bar 'gyur ro/ /de nas bcom ldan 'das la 'jam dpal gzhon nur gyur bas 'di skad ces gsol to/ /bcom ldan 'das bdag gis ni bdag gi sangs rgyas kyi zhing gcig</text></item>
<item><p>342b7</p><section>dkon brtsegs</section><text>la gang gA'i klung du ma'i bye ma snyed kyi sangs rgyas kyi zhing tsam gyi thag gru yangs pa yongs su ma grub cing sangs rgyas kyi zhing de rin po che brgya stong du ma las grub pa dang / rin po che brgya stong du mas spras pa/ srid pa'i rtse mo'i tshad tsam du ma gyur gyi bar du</text></item>
<item><p>342b8</p><section>dkon brtsegs</section><text>bla na med pa yang dag par rdzogs pa'i byang chub mngon par rdzogs par 'tshang rgya bar mi bgyi bar smon lam btab bo/ /bcom ldan 'das gzhan yang bdag gis sangs rgyas kyi zhing der stong gsum gyi stong chen po'i 'jig rten gyi khams bcu'i tshad tsam gyi</text></item>
<item><p>343a1</p><section>dkon brtsegs</section><text>byang chub kyi shing skyes te/ byang chub kyi shing de'i 'od kyis sangs rgyas kyi zhing de thams cad rgyas shing khyab par gyur cig ces bgyi bar smon lam de skad btab bo/ /bcom ldan 'das gzhan yang bdag gis byang chub</text></item>
<item><p>343a2</p><section>dkon brtsegs</section><text>kyi shing de'i drung du bdag 'dug pa'i tshe/ bla na med pa yang dag par rdzogs pa'i byang chub mngon par rdzogs par sangs rgyas pa nas yongs su mya ngan las 'das pa'i bar du byang chub kyi shing drung de nas ma langs kyang / bdag gi sprul pa phyogs bcu'i</text></item>
<item><p>343a3</p><section>dkon brtsegs</section><text>phyogs re re zhing sangs rgyas kyi zhing bye ba khrag khrig phrag 'bum phrag grangs med pa dag tu dong zhing sems can rnams la chos ston par gyur cig ces bgyi bar smon lam de skad btab bo/ /bcom ldan 'das gzhan yang bdag gis bdag gi sangs rgyas</text></item>
<item><p>343a4</p><section>dkon brtsegs</section><text>kyi zhing der nyan thos dang / rang sangs rgyas kyi ming tsam yang ye med par gyur te/ /byang chub sems dpa' zhe sdang dang / tha ba dang / 'chab pa med pa/ tshangs pa'i spyod pa yongs su dag par spyod pa sha stag gis sangs rgyas kyi zhing de gang la sangs rgyas kyi</text></item>
<item><p>343a5</p><section>dkon brtsegs</section><text>zhing de na bud med kyi ming yang mi grag cing mngal du skye ba med pa dang / byang chub sems dpa' de dag thams cad kyang gos ngur smig gyon cing skyil mo dkrung bcas par rdzus te byung ba dang / sangs rgyas kyi zhing de shin du dag par gyur te/ de bzhin</text></item>
<item><p>343a6</p><section>dkon brtsegs</section><text>gshegs pa'i sprul pa phyogs bcu'i 'jig rten gyi khams bye ba khrag khrig phrag 'bum phrag grangs med par gshegs shing / sems can rnams la chos ston pa de dag theg pa gsum las brtsams te mos pas tshul bzhin du sems can rnams la chos ston</text></item>
<item><p>343a7</p><section>dkon brtsegs</section><text>pa ma gtogs par sangs rgyas kyi zhing de na nyan thos dang / rang sangs rgyas med cing byang chub sems dpas yongs su gang bar gyur cig ces bgyi bar smon lam de skad btab bo/ /de nas bcom ldan 'das la byang chub sems dpa' sems</text></item>
<item><p>343a8</p><section>dkon brtsegs</section><text>dpa' chen po seng ge'i rtsal gyis mngon par bsgrags pa'i sgras 'di skad ces gsol to/ /bcom ldan 'das 'jam dpa' gzhon nur gyur ba byang chub mngon par rdzogs par sangs rgyas pa na ming ji skad ces bgyi bar 'gyur/ bcom ldan 'das</text></item>
<item><p>343b1</p><section>dkon brtsegs</section><text>kyis bka' stsal pa/ rigs kyi bu de bzhin gshegs pa kun du gzigs pa zhes bya bar 'gyur ro/ /rigs kyi bu 'di ci snyam du sems/ de bzhin gshegs pa de ci'i phyir kun du gzigs pa zhes bya zhe na/ rigs kyi bu de bzhin gshegs pa kun du</text></item>
<item><p>343b2</p><section>dkon brtsegs</section><text>gzigs pa des phyogs bcu'i 'jig rten gyi khams bye ba khrag khrig brgya stong tshad med grangs med pa kun gyi sangs rgyas bcom ldan 'das rnams mthong bar 'gyur ba dang / sems can gang gis de bzhin gshegs pa de mthong bar 'gyur ba de dag</text></item>
<item><p>343b3</p><section>dkon brtsegs</section><text>thams cad kyang bla na med pa yang dag par rdzogs pa'i byang chub tu nges par 'gyur ba dang / rigs kyi bu da ltar byung ba'i dus sam/ nga mya ngan las 'das pa'i dus kyang rung ste/ de bzhin gshegs pa dgra bcom pa yang dag par rdzogs pa'i sangs</text></item>
<item><p>343b4</p><section>dkon brtsegs</section><text>rgyas kun du gzigs pa de'i mtshan gang gis thos pa de dag ni mi 'gyur ba la zhugs pa dang / mos pa chung ba'i gang zag rnams ma rtogs par thams cad kyang bla na med pa yang dag par rdzogs pa'i byang chub mngon par rdzogs</text></item>
<item><p>343b5</p><section>dkon brtsegs</section><text>par 'tshang rgya bas/ de'i phyir de bzhin gshegs pa de kun du gzigs pa zhes bya'o/ /de nas yang bcom ldan 'das la 'jam dpal gzhon nur gyur bas 'di skad ces gsol to/ /bcom ldan 'das bdag gis smon lam ni</text></item>
<item><p>343b6</p><section>dkon brtsegs</section><text>de bzhin gshegs pa 'od dpag med kyis dga' ba'i zas dang ldan par 'gyur ba smon lam mdzad pa lta bu yang ma lags te/ bcom ldan 'das bdag gis ni bdag gis sangs rgyas kyis zhing der byang chub sems dpa' gang</text></item>
<item><p>343b7</p><section>dkon brtsegs</section><text>dag skyes par gyur ba de dag kha zas kyi 'du shes skyes par gyur ba na/ de ma thag tu skad cig de la de dag gis lag pa g.yas par ro bro ba brgya phrag du ma dang ldan par kha zas kyis gang ba'i snod mngon du byung bar gyur la/ snod de dag byung ma thag tu</text></item>
<item><p>343b8</p><section>dkon brtsegs</section><text>de dag 'di snyam du 'di ltar bdag cag gis phyogs bcu'i sangs rgyas bcom ldan 'das rnams la ma phul/ sems can dbul zhing phongs pas sdug bsngal ba dang mgon med par gyur ba dag dang / yi dags kyi 'jig rten du skyes pa gang dag lo stong phrag du mar yang mchil</text></item>
<item><p>344a1</p><section>dkon brtsegs</section><text>ma'i thal ba 'ga' yang mi rnyed pa de lta bur dag yongs su tshim par ma byas par bdag nyid kyis bza' ba ni tshul dang mi 'dra'o zhes bgyi ba dran pa thob par gyur cing de'i mod la de dag mngon par shes pa lnga yongs su grub par 'gyur te/ rdzu 'phrul dang ldan zhing nam mkha' las</text></item>
<item><p>344a2</p><section>dkon brtsegs</section><text>mchi ba dang / rlung ltar chags pa ma mchis pa'i shugs kyis phyogs bcu'i 'jig rten gyi khams grangs dang tshad ma mchis pa dag tu phyin nas kha zas de las de bzhin gshegs pa nyan thos kyi dge 'dun dang bcas pa la yang phul/ sems can</text></item>
<item><p>344a3</p><section>dkon brtsegs</section><text>phongs shing ltogs pa dang / mgon ma mchis pa rnams dang / yi dags kyi 'jig rten du skyes pa rnams kyang yongs su tshim par bgyis nas de dag la chos bstan te/ skad cig gcig gis sangs rgyas kyi zhing der slar mchi bar gyur cig ces</text></item>
<item><p>344a4</p><section>dkon brtsegs</section><text>bgyi bar smon lam de skad btab bo/ /bcom ldan 'das gzhan yang bdag byang chub thob pa'i tshe bdag gis sangs rgyas zhing der byang chub sems dpa' gang ji snyed cig skyes pa de dag gos rin po che rnam pa sna tshogs kyi longs spyod dang ldan par</text></item>
<item><p>344a5</p><section>dkon brtsegs</section><text>gyur te/ bsam pa tsam gyis ci la dga' ba'i gos rin po che dge sbyong gi tshul dang mthun pa rung ba dag 'byung bar gyur la gos rin po che de dag byung ma thag tu 'di snyam du 'di ltar bdag cag gis gos 'di lta bu phyogs bcu'i sangs rgyas</text></item>
<item><p>344a6</p><section>dkon brtsegs</section><text>bcom ldan 'das rnams la ma phul bar bdag cag nyid kyis yongs su spyad pa ni tshul dang mi 'dra'o snyam pa'i dran pa thob par gyur nas/ de dag gi sems de ltar skyes ma thag tu 'jig rten gyi khams tshad ma mchis grangs ma mchis pa</text></item>
<item><p>344a7</p><section>dkon brtsegs</section><text>dag tu mchis shing gos de dag thams cad sangs rgyas bcom ldan 'das rnams la mngon par bkab ste/ slar sangs rgyas kyi zhing der mchis na/ ci dga' ba'i gos rin po che la spyod par gyur cig ces bgyi bar smon lam de skad btab bo/ /</text></item>
<item><p>344a8</p><section>dkon brtsegs</section><text>bcom ldan 'das de bzhin du sangs rgyas kyi zhing de na byang chub sems dpa' sems dpa' chen po de dag gi longs spyod dang / yongs su spyad pa gang ji snyed cig mchis pa de dag thams cad kyang sangs rgyas bcom ldan 'das nyan thos kyi</text></item>
<item><p>344b1</p><section>dkon brtsegs</section><text>dge 'dun dang bcas pa dag la phul nas slad kyis bdag cag yongs su spyod par 'gyur ba dang / sangs rgyas kyi zhing de na mi khom pa brgyad ma mchis pa dang / sangs rgyas kyi zhing de na mi dge ba'i sgra ma mchis pa dang / sangs rgyas kyi zhing de na sdug</text></item>
<item><p>344b2</p><section>dkon brtsegs</section><text>bsngal gyi sgra ma mchis pa dang / sangs rgyas kyi zhing de na skyon du 'gyur ba'i sgra ma mchis pa dang / sangs rgyas kyi zhing de na gzugs dang / sgra dang / dri dang / ro dang / reg bya yid du mi 'ong ba ma mchis par gyur cig ces bgyi bar smon lam</text></item>
<item><p>344b3</p><section>dkon brtsegs</section><text>btab bo/ /de nas bcom ldan 'das la byang chub sems dpa' sems dpa' chen po seng ge'i rtsal gyis mngon par bsgrags pa'i sgras 'di skad ces gsol to/ /bcom ldan 'das gang du bcom ldan 'das de bzhin</text></item>
<item><p>344b4</p><section>dkon brtsegs</section><text>gshegs pa kun tu gzigs pa de 'byung bar 'gyur ba'i 'jig rten gyi khams de'i ming ci zhes bgyi bar 'gyur/ bcom ldan 'das kyis bka' stsal pa/ smon lam ji lta ba bzhin du yongs su rdzogs shing dag la rdul med</text></item>
<item><p>344b5</p><section>dkon brtsegs</section><text>pa bsags pa zhes bya ba'i 'jig rten gyi khams su 'gyur ro/ /gsol pa/ bcom ldan 'das 'jig rten gyi khams de phyogs gang logs shig tu 'byung bar 'gyur/ bcom ldan 'das kyis bka' stsal pa/ rigs kyi bu 'jig rten gyi khams de ni</text></item>
<item><p>344b6</p><section>dkon brtsegs</section><text>lho phyogs logs su 'byung ste 'jig rten gyi khams mi mjed 'di nyid kyang de'i nang du 'dus shing khongs su chud par 'gyur ro/ /de nas bcom ldan 'das la 'jam dpal gzhon nur gyur bas gzhan yang 'di skad ces gsol to/ /bcom ldan</text></item>
<item><p>344b7</p><section>dkon brtsegs</section><text>'das bdag gis ni smon lam 'di ltar btab ste/ bdag gi sangs rgyas kyi zhing der rin po che bye ba khrag khrig 'bum phrag du mas gang zhing nor bu rin po che kun du bstan pa dang 'dra la rin po che de dag kyang phyogs bcu'i</text></item>
<item><p>344b8</p><section>dkon brtsegs</section><text>'jig rten na dkon la sngan chad ma mthong zhing mi srid pa sha stag ste/ de dag gi ming brjod na yang lo bye ba brgya stong thogs par 'gyur ba de lta bu'i nor bu rin po che dag gis sangs rgyas kyi zhing de yongs su gang bar 'gyur te/</text></item>
<item><p>345a1</p><section>dkon brtsegs</section><text>sangs rgyas kyi zhing de la byang chub sems dpa' la la zhig sangs rgyas kyi zhing 'di gser las grub par mthong bar dga'o snyam na yang des gser las grub par mthong ba dang / dngul las grub par mthong bar dga'o snyam</text></item>
<item><p>345a2</p><section>dkon brtsegs</section><text>na yang dngul las grub par mthong la/ gzhan gyis gser las grub par mthong ba ma mchis par mi 'gyur ba dang / de bzhin du bai dUr+ya las grub pa dang / shel las grub pa dang / mu tig dmar po las grub pa dang / rdo'i snying po las</text></item>
<item><p>345a3</p><section>dkon brtsegs</section><text>grub pa dang / sbu ga las grub pa 'am/ de bzhin du rin po che sna tshogs kyi rgyu las grub pa 'am/ tsan dan las grub pa 'am/ a ka ru las grub pa 'am/ ta ka ra las grub pa 'am/ ta ma la'i lo ma las grub pa 'am/ tsan dan sbrul gyi</text></item>
<item><p>345a4</p><section>dkon brtsegs</section><text>snying po las grub pa 'am/ tsan dan dmar po las grub pa 'am/ su rnam pa ji lta bur 'dod pa de dag gis de bzhin du mthong ste/ phan tshun nas sangs rgyas kyi zhing tha dad par mthong ba yang ma mchis par 'gyur ba dang / sangs rgyas kyi zhing</text></item>
<item><p>345a5</p><section>dkon brtsegs</section><text>de na byang chub kyi shing de las 'od byung ba dang / byang chub sems dpa' rang rang las 'od byung bas snang zhing gsal ba ma gtogs par nyi ma dang zla ba'i 'od kyang mi mngon/ skar ma dang / rin po che dang / zhugs dang / glog gam/ sems can</text></item>
<item><p>345a6</p><section>dkon brtsegs</section><text>gzhan gang gi 'od kyang mi mngon pa dang / gang dag ji tsam du 'od kyis khyab par dga' ba tha na sangs rgyas kyi zhing bye ba khrag khrig phrag 'bum de snyed du de dag gi 'od kyis gsal bar 'gyur te/ sangs rgyas kyi zhing de na byang chub sems dpa'</text></item>
<item><p>345a7</p><section>dkon brtsegs</section><text>rnams kyi bsam pa'i khyad par gyis me tog kha bye ba dang / kha zum par 'gyur ba dang / gang dus dang / tshod rnam pa ji lta bur yongs su spyad par 'tshal ba de bzhin du de'i grub pa ma gtogs par nyin mtshan gyi ming yang ma</text></item>
<item><p>345a8</p><section>dkon brtsegs</section><text>mchis pa dang / sangs rgyas kyi zhing de na grang ba dang tsha ba yang ma mchis/ rga ba dang / na ba dang / 'chi ba yang ma mchis te/ byang chub sems dpa' gang byang chub mngon par rdzogs par 'tshang rgya bar 'tshal ba de 'jig rten</text></item>
<item><p>345b1</p><section>dkon brtsegs</section><text>gyi khams gzhan du mchis shing dga' ldan gyi gnas su tshe bas par bgyis nas byang chub mngon par rdzogs par 'tshang rgya bar 'gyur ba dang / sangs rgyas kyi zhing de'i steng gi bar snang las sil snyan bltar mi gda' ba bye ba</text></item>
<item><p>345b2</p><section>dkon brtsegs</section><text>khrag khrig phrag 'bum rtag tu rgyun mi 'chad par sgra 'byin pa dang / sil snyan de dag las kyang 'dod pa dang ldan pa'i sgra mi 'byung gi gzhan du na pha rol tu phyin pa'i sgra dang / sangs rgyas kyi sgra dang / chos kyi sgra dang / dge 'dun gyi</text></item>
<item><p>345b3</p><section>dkon brtsegs</section><text>sgra dang / byang chub sems dpa'i sde snod kyi chos kyi rnam grangs kyi sgra 'byin par 'gyur te/ byang chub sems dpa' de dag ji lta bur mos pa'i sgra de lta bu thos par 'gyur ba dang / byang chub sems dpa' gang dag de bzhin gshegs</text></item>
<item><p>345b4</p><section>dkon brtsegs</section><text>pa de blta bar 'tshal lam/ 'chag gam/ 'gro 'am/ 'ong ngam/ sdod dam/ mchis kyang rung ste/ gang dag der sangs rgyas blta ba'i yid la bgyi ba skyes ma thag tu de dag gis de bzhin gshegs pa dgra bcom pa yang dag</text></item>
<item><p>345b5</p><section>dkon brtsegs</section><text>par rdzogs pa'i sangs rgyas kun tu gzigs pa byang chub kyi shing drung na bzhugs pa de de nyid na bzhugs par mthong bar gyur cing mthong nas kyang bcom ldan 'das de mthong ma thag tu de dag gi the tshom 'am/ nem nur ram/</text></item>
<item><p>345b6</p><section>dkon brtsegs</section><text>yid gnyis sam/ chos kyi som nyid gang ci mchis pa yongs su chad par gyur te/ bstan mi 'tshal bar chos kyi tshig de'i don yongs su 'tshal bar gyur cig ces bgyi bar smon lam btab bo/ /de nas 'khor de'i byang</text></item>
<item><p>345b7</p><section>dkon brtsegs</section><text>chub sems dpa' bye ba khrag khrig phrag 'bum phrag du mas mgrin gcig tu smras pa/ gang 'di kun du gzigs pa zhes bya ba mtshan de ni tshul dang 'dra ba ste/ sems can gang dag gis bcom ldan 'das de bzhin gshegs</text></item>
<item><p>345b8</p><section>dkon brtsegs</section><text>pa kun tu gzigs pa de'i mtshan thos pa de dag kyang rnyed pa legs par rnyed pa yin na sangs rgyas kyi zhing der skyes par gyur ba lta ci smos te/ gang dag gis lung bstan pa'i chos kyi rnam grangs 'di thos pa dang / gang dag</text></item>
<item><p>346a1</p><section>dkon brtsegs</section><text>gis 'jam dpal gzhon nur gyur ba'i ming thos pa de dag gis ni sangs rgyas mngon sum du mthong bar blta'o/ /de skad ces smras pa dang / /bcom ldan 'das kyis byang chub</text></item>
<item><p>346a2</p><section>dkon brtsegs</section><text>sems dpa' de dag la 'di skad ces bka' stsal to/ /rigs kyi bu dag de de bzhin no/ /ji skad smras pa de bzhin te/ /rigs kyi bu dag gang gis sangs rgyas bye ba khrag khrig phrag</text></item>
<item><p>346a3</p><section>dkon brtsegs</section><text>'bum gyis mtshan brjod pa bas ni gang gis 'jam dpal gzhon nur gyur ba'i ming brjod na 'di nyid de bas bsod nams ches mang du skyed na/ /bcom ldan 'das de bzhin gshegs</text></item>
<item><p>346a4</p><section>dkon brtsegs</section><text>pa kun du gzigs pa de'i mtshan brjod pa lta smos kyang ci dgos/ de ci'i phyir zhe na/ 'jam dpal gzhon nur gyur bas bskal pa re re zhing sems can gyi don ji snyed du byas pa'i sems</text></item>
<item><p>346a5</p><section>dkon brtsegs</section><text>can gyi don de ni sangs rgyas bye ba khrag khrig phrag 'bum gyis kyang ma mdzad do/ /de nas 'khor de'i lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am</text></item>
<item><p>346a6</p><section>dkon brtsegs</section><text>ci dang / lto 'phye chen po dang / mi dang mi ma yin pa bye ba khrag khrig 'bum phrag du mas mgrin gcig tu 'di skad ces smras so/ /'jam dpa' gzhon nur gyur ba la phyag 'tshal lo/ /</text></item>
<item><p>346a7</p><section>dkon brtsegs</section><text>de bzhin gshegs pa kun du gzigs pa la phyag 'tshal lo/ /de skad ces brjod pa dang / /de'i mod la srog chags bye ba khrag khrig 'bum phrag brgyad bcu rtsa bzhi bla na med pa yang dag par</text></item>
<item><p>346a8</p><section>dkon brtsegs</section><text>rdzogs pa'i byang chub tu sems skyes par gyur to/ /sems can tshad med pa dag kyang dge ba'i rtsa ba yongs su smin par gyur te/ /bla na med pa yang dag par rdzogs pa'i byang chub las phyir</text></item>
<item><p>346b1</p><section>dkon brtsegs</section><text>mi ldog par gyur to/ /bcom ldan 'das la 'jam dpal gzhon nur gyur bas gzhan yang 'di skad ces gsol to/ /bcom ldan 'das bdag gis ni 'di ltar phyogs bcu'i 'jig rten gyi</text></item>
<item><p>346b2</p><section>dkon brtsegs</section><text>khams bye ba khrag khrig phrag 'bum phrag tshad med grangs med pa dag na sangs rgyas bcom ldan 'das bzhugs pa rnams kyi sangs kyi zhing gi yon tan bkod pa'i rgyan dang / smon lam gyi</text></item>
<item><p>346b3</p><section>dkon brtsegs</section><text>rgyan dang / /mtshan nyid dang / mtshan ma dang / spyod pa dang / gnas kyi rnam pa'i rgyan gang ji snyed cig mthong ba las nyan thos kyi bkod pa dang / /snyigs ma lnga'i sangs rgyas rnams ma gtogs</text></item>
<item><p>346b4</p><section>dkon brtsegs</section><text>par de dag thams cad bdag gis sangs rgyas kyi zhing gcig gi nang du 'dus pa dang / /khongs su chud par bya'o zhes bgyi bar smon lam btab ste/ /bcom ldan 'das bdag 'tshal na bskal pa</text></item>
<item><p>346b5</p><section>dkon brtsegs</section><text>gang gA'i klung gi bye ma snyed du bdag gi sangs rgyas kyi zhing gi yon tan bkod pa las brtsams te rnam pa gzhan dang gzhan du thogs pa ma mchis pa'i tshul gyis sug las gzhan ma mchis</text></item>
<item><p>346b6</p><section>dkon brtsegs</section><text>par bshad dam de bas kyang ring du bshad kyang sangs rgyas kyi zhing gi yon tan bkod pa de dag mthar thug par mi 'gyur ro/ /bcom ldan 'das bdag gi smon lam gyi rnam pa gang ci 'dra ba de la</text></item>
<item><p>346b7</p><section>dkon brtsegs</section><text>de bzhin gshegs pa dgra bcom pa yang dag par rdzogs pa'i sangs rgyas ma gtogs par dpang du gyur ba gzhan gang yang ma mchis so/ /bcom ldan 'das kyi bka' stsal pa/ 'jam</text></item>
<item><p>346b8</p><section>dkon brtsegs</section><text>dpal de de bzhin te/ /de bzhin gshegs pas thugs su chud do/ /de bzhin gshegs pa dgra bcom pa yang dag par rdzogs pa'i sangs rgyas kyi ye shes la ni thogs pa med de dus gsum</text></item>
<item><p>347a1</p><section>dkon brtsegs</section><text>kun du 'jug go/ /de nas 'khor de'i nang nas byang chub sems dpa' kha cig 'di snyam du sems par gyur te/ /'jam dpal gzhon nur gyur bas rang gi sangs rgyas kyi</text></item>
<item><p>347a2</p><section>dkon brtsegs</section><text>zhing gi yon tan bkod pa de brjod pa dang / /bcom ldan 'das de bzhin gshegs pa 'od dpag med kyi sangs rgyas kyi zhing gi 'jig rten gyi khams bde ba can na sangs rgyas kyi zhing gi</text></item>
<item><p>347a3</p><section>dkon brtsegs</section><text>yon tan bkod pa yod pa de gnyis 'dra 'am/ 'on te mi 'dra snyam pa dang / de nas bcom ldan 'das kyis byang chub sems dpa' de dag gis sems kyi rtog pa thugs kyis thugs su</text></item>
<item><p>347a4</p><section>dkon brtsegs</section><text>chud nas byang chub sems dpa' seng ge'i rtsal gyis mngon par bsgrags pa'i sgra la bka' stsal pa/ rigs kyi bu 'di lta ste/ /dper na mi la la zhig gis skra'i rtse mo brgyar gshags pa'i chas rgya mtsho chen</text></item>
<item><p>347a5</p><section>dkon brtsegs</section><text>po las chu'i thigs pa gcig blangs na/ rigs kyi bu 'di ji snyam du sems/ chu blangs pa de dang / phyi na lus pa de gnyis gang mang bar 'gyur/ gsol pa/ bcom ldan 'das blangs pa ni nyung slad na las</text></item>
<item><p>347a6</p><section>dkon brtsegs</section><text>pa ni tshad ma mchis so/ /bcom ldan 'das kyis bka' stsal pa/ rigs kyi bu mi des skra'i rtse mo brgyar gshegs pa'i chas rgya mtsho chen po las chu'i thigs pa gcig blangs pa de tsam du ni 'jig rten gyi khams</text></item>
<item><p>347a7</p><section>dkon brtsegs</section><text>bde ba can de bzhin gshegs pa 'od dpag med kyi sangs rgyas kyi zhing gi yon tan bkod par blta'o/ /rgya mtsho chen po na chu'i lhag ma ji snyed cig yod pa de tsam du ni bcom ldan 'das de bzhin gshegs pa dgra</text></item>
<item><p>347a8</p><section>dkon brtsegs</section><text>bcom pa yang dag par rdzogs pa'i sangs rgyas kun du gzigs pa'i sangs rgyas kyi zhing gi yon tan bkod par blta'o/ /de nas bcom ldan 'das la byang chub sems dpa' seng ge'i rtsal gyis mngon par bsgrags</text></item>
<item><p>347b1</p><section>dkon brtsegs</section><text>pa'i sgras 'di skad ces gsol to/ /bcom ldan 'das de bzhin gshegs pa kun du gzigs pa'i sangs rgyas kyi zhing gi yon tan bkod pa rnam pa de lta bu de bzhin gshegs pa gzhan la la la mnga' bar</text></item>
<item><p>347b2</p><section>dkon brtsegs</section><text>gyur tam/ mnga' bar 'gyur ram/ da ltar la la na de lta bu mnga' ba lta yang bzhugs sam/ bcom ldan 'das kyis bka' stsal pa/ rigs kyi bu yod de/ sangs rgyas kyi zhing 'di nas shar phyogs logs su sangs rgyas kyi</text></item>
<item><p>347b3</p><section>dkon brtsegs</section><text>zhing gang gA'i klung bye ba phrag brgya'i bye ma snyed 'das pa na 'jig rten gyi khams smon lam la rab tu gnas pas mngon par 'phags pa zhes bya ba yod de/ de na de bzhin gshegs pa dgra bcom pa yang dag par rdzogs pa'i</text></item>
<item><p>347b4</p><section>dkon brtsegs</section><text>sangs rgyas kun nas 'od zer yon tan rtag tu mang ba rgya mtsho'i rgyal po zhes bya ba sku tshe'i tshad dpag tu med pa da ltar bzhugs te/ 'tsho zhing gzhes la byang chub sems dpa'i tshogs tshad med pas yongs su bskor</text></item>
<item><p>347b5</p><section>dkon brtsegs</section><text>cing mdun gyis bltas te chos ston to/ /rigs kyi bu de bzhin gshegs pa kun du gzigs pa'i sangs rgyas kyi zhing gi yon tan bkod pa phun sum tshogs par 'gyur ba gang yin pa dang / da ltar bcom ldan 'das</text></item>
<item><p>347b6</p><section>dkon brtsegs</section><text>de bzhin gshegs pa dgra bcom pa yang dag par rdzogs pa'i sangs rgyas kun nas 'od zer yon tan rtag tu mang ba rgya mtsho'i rgyal po'i sangs rgyas kyi zhing gi yon tan bkod pa gang yin pa de gnyis mtshungs te lhag chad</text></item>
<item><p>347b7</p><section>dkon brtsegs</section><text>med do/ /rigs kyi bu byang chub sems dpa' bsam gyis mi khyab pa'i go bgos pa/ 'jug pa chen po zhugs pa gang 'di 'jam dpal gzhon nur gyur ba'i spyod pa 'di nyid la gnas pa bzhi yod do/ /byang chub sems</text></item>
<item><p>347b8</p><section>dkon brtsegs</section><text>dpa' de dag gi sangs rgyas kyi zhing gi yon tan bkod pa yang 'di dang 'dra bar 'gyur ro/ /gsol pa/ bcom ldan 'das byang chub sems dpa' de dag gi ming bstan du gsol/ byang chub sems dpa' de dag gang na</text></item>
<item><p>348a1</p><section>dkon brtsegs</section><text>mchis pa dang / bcom ldan 'das de bzhin gshegs pa kun nas 'od zer yon tan rtag tu mang ba rgya mtsho'i rgyal po'i sangs rgyas kyi zhing yang bstan du gsol/ de bzhin gshegs pa de dang byang</text></item>
<item><p>348a2</p><section>dkon brtsegs</section><text>chub sems dpa' de dag kyang bstan du gsol/ de ci'i slad du zhe na/ byang chub sems dpa' gzhan dag kyang sangs rgyas kyi zhing gi yon tan bkod pa de lta bu yongs su 'dzin par 'gyur ba'i slad du'o/ /bcom ldan</text></item>
<item><p>348a3</p><section>dkon brtsegs</section><text>'das kyis bka' stsal pa/ rigs kyi bu de'i phyir nyon cig dang bstan par bya'o/ /rigs kyi bu byang chub sems dpa' gcig ni 'od kyi tog ces bya ste/ shar phyogs logs na bcom ldan 'das de bzhin gshegs</text></item>
<item><p>348a4</p><section>dkon brtsegs</section><text>pa mya ngan med pa'i dpal gyi sangs rgyas kyi zhing na 'dug go/ /gnyis pa ni ye shes bla ma zhes bya ste/ lho phyogs logs na/ bcom ldan 'das de bzhin gshegs pa ye shes rgyal ba'i sangs rgyas kyi zhing na 'dug go/ /</text></item>
<item><p>348a5</p><section>dkon brtsegs</section><text>gsum pa ni zhi ba'i dbang po zhes bya ste/ nub phyogs logs na bcom ldan 'das de bzhin gshegs pa shes rab brtsegs pa'i sangs rgyas kyi zhing na 'dug go/ /bzhi pa ni smon lam blo gros zhes bya ste/ byang phyogs logs</text></item>
<item><p>348a6</p><section>dkon brtsegs</section><text>na bcom ldan 'das de bzhin gshegs pa mthu bo che'i sangs rgyas kyi zhing na 'dug go/ de nas bcom ldan 'das kyis de'i tshe rdzu 'phrul mngon par 'du 'dzad pa 'di lta bu mngon par mdzad de/ rdzu 'phrul mngon par 'du mdzad pa de mngon par</text></item>
<item><p>348a7</p><section>dkon brtsegs</section><text>mdzad pas bcom ldan 'das de bzhin gshegs pa kun nas 'od zer yon tan rtag tu mang ba rgya mtsho'i rgyal po'i sangs rgyas kyi zhing yang kun du snang bar gyur/ bcom ldan 'das de yang byang chub sems dpa'i 'khor gyis kun nas bskor</text></item>
<item><p>348a8</p><section>dkon brtsegs</section><text>cing mdun gyis byas pa dang / sangs rgyas kyi zhing gi yon tan bkod pa sngan chad ma mthong ma thos shing bsam gyis mi khyab la rnam pa'i mchog thams cad dang ldan pa de dag kyang 'di lta ste/ dper na skyes bu mig dang ldan pa'i lag na skyu ru ra'i 'bru 'dug</text></item>
<item><p>348b1</p><section>dkon brtsegs</section><text>pa mthong ba de bzhin du sangs rgyas kyi zhing de sangs rgyas kyi zhing 'di nas kun du snang bar gyur to/ /bcom ldan 'das de bzhin gshegs pa kun nas 'od zer yon tan rtag tu mang ba rgya mtsho'i rgyal po de yang sku tha mal pa dpag tshad brgyad khri bzhi stong</text></item>
<item><p>348b2</p><section>dkon brtsegs</section><text>mnga' ba ste/ 'dzam bu'i chu bo'i gser gyi ri bo ltar mdzes shing lam me lhan ne lhang nger bzhugs pa/ byang chub sems dpa' sems dpa' chen po lus dpag tshad bzhi khri nyis stong tsam du gyur ba sha stag gis bskor cing mdun gyis byas te/</text></item>
<item><p>348b3</p><section>dkon brtsegs</section><text>byang chub gyi shing yon tan bkod pa du mas rab tu brgyan pa'i drung na seng ge'i khri la bzhugs shing sprul pa bye ba khrag khrig brgya stong mngon par sprul pa mdzad de/ sprul pa de dag kyang phyogs bcu'i 'jig rten gyi khams bye ba khrag khrig brgya stong</text></item>
<item><p>348b4</p><section>dkon brtsegs</section><text>mang por dong zhing sems can rnams la chos ston pa mthong ngo / /de nas bcom ldan 'das kyis byang chub sems dpa'i tshogs la bka' stsal pa/ rigs kyi bu dag khyod kyis sangs rgyas kyi zhing 'dir sangs rgyas kyi zhing gi yon tan bkod pa</text></item>
<item><p>348b5</p><section>dkon brtsegs</section><text>dang / byang chub sems dpa'i tshogs phun sum tshogs pa mthong ngam/ de nas 'khor de'i nang nas byang chub sems dpa' brgyad khri bzhi stong stan las langs te/ thal mor sbyar nas kun gyis kyang mgrin gcig tu 'di skad ces gsol to/ /</text></item>
<item><p>348b6</p><section>dkon brtsegs</section><text>bcom ldan 'das bdag cag gis kyang 'jam dpal gzhon nur gyur ba spyod pa ci 'dra ba'i spyod pa de la bslab par bgyi'o/ /bdag cag gis kyang sangs rgyas kyi zhing gi yon tan bkod pa de lta bu bsgrub par bgyi'o/ /de nas de'i tshe bcom</text></item>
<item><p>348b7</p><section>dkon brtsegs</section><text>ldan 'das kyis zhal 'dzum pa mdzad do/ /de nas bcom ldan 'das kyi zhal gyi sgo nas 'od zer kha dog sna tshogs pa/ kha dog du ma dang ldan pa 'di lta ste/ sngon po dang / ser po dang / dmar po dang / dkar po dang / leb rgan dang / shel dang /</text></item>
<item><p>348b8</p><section>dkon brtsegs</section><text>dngul gyi kha dog lta bu mang po mthon par gyur te/ de dag gis 'jig rten gyi khams mtha' yas mu med pa dag snang bar byed nas slar log ste/ bcom ldan 'das la lan gsum bskor ba byas nas bcom ldan 'das kyi dbu'i</text></item>
<item><p>349a1</p><section>dkon brtsegs</section><text>gtsug tu nub par gyur to/ /de nas bcom ldan 'das la byang chub sems dpa' sems dpa' chen po byams pas 'di skad ces gsol to/ /bcom ldan 'das 'dzum pa mdzad pa'i rgyu gang lags/ rkyen gang lags</text></item>
<item><p>349a2</p><section>dkon brtsegs</section><text>bcom ldan 'das kyis bka' stsal pa/ byams pa sangs rgyas kyi zhing gi yon tan bkod pa 'di bstan pa'i tshe byang chub sems dpa' brgyad khri bzhi stong 'jam dpal gzhon nur gyur ba'i sangs rgyas kyi zhing gi yon tan bkod</text></item>
<item><p>349a3</p><section>dkon brtsegs</section><text>pa rnam pa de lta bu'i sangs rgyas kyi zhing gi yon tan bkod pa yongs su bsgrub pa'i phyir sems bskyed de/ byams pa byang chub sems dpa' brgyad khri bzhi stong po de dag las skyes bu dam pa bcu drug gis ni lhag pa'i bsam</text></item>
<item><p>349a4</p><section>dkon brtsegs</section><text>pa dang ldan par bsam pa thag pas tshig brjod de/ de dag gis sangs rgyas kyi zhing gi yon tan bkod pa yang 'jam dpal gzhon nur gyur ba'i sangs rgyas kyi zhing gi yon tan bkod pa ci 'dra ba de bzhin du 'gyur te/ lhag ma rnams kyi</text></item>
<item><p>349a5</p><section>dkon brtsegs</section><text>sangs rgyas kyi zhing gi yon tan bkod pa ni de ltar mi 'gyur yang bla na med pa yang dag par rdzogs pa'i byang chub tu mngon par rdzogs par 'tshang rgya ste/ de dag gi sangs rgyas kyi zhing gi yon tan bkod pa ni de bzhin gshegs pa 'od</text></item>
<item><p>349a6</p><section>dkon brtsegs</section><text>dpag med kyi sangs rgyas kyi zhing 'jig rten gyi khams bde ba can na sangs rgyas kyi zhing gi yon tan bkod pa ci 'dra ba de 'dra bar lhag chad med par 'gyur ro/ /byams pa byang chub sems dpa' sems dpa' chen po rnams kyi lhag pa'i</text></item>
<item><p>349a7</p><section>dkon brtsegs</section><text>bsam pa gces spras byed pa la ltos/ tshig tu brjod par 'dra yang gang gis lhag pa'i bsam pas bsam pa thag pa nas tshig tu brjod pa de dag gi sangs rgyas kyi zhing gi yon tan bkod pa dag gi ni 'jam dpal gzhon nur gyur</text></item>
<item><p>349a8</p><section>dkon brtsegs</section><text>pa'i sangs rgyas kyi zhing gi yon tan bkod pa bzhin du gyur to/ /gang gi dman pa'i sems dang / dad pa tsam gyi tshig tu brjod pa de dag kyang las dma' ba des bskal pa bye ba khrag khrig brgya stong phrag drug bcur 'khor ba phyir</text></item>
<item><p>349b1</p><section>dkon brtsegs</section><text>bsnyil te/ pha rol du phyin pa lnga yongs su rdzogs par gyur to/ /de nas byang chub sems dpa' bzhi po 'od kyi tog dang / ye shes bla ma dang / zhi ba'i dbang po dang / smon lam blo gros dag kyang / phyogs bzhi nas khang pa brtsegs pa bai dUr+ya'i</text></item>
<item><p>349b2</p><section>dkon brtsegs</section><text>mdog tu 'dug pa mtshungs pa med par bzang ba dag gi nang du zhugs te/ lha bye ba khrag khrig phrag brgya stong du mas yongs su bskor cing mdun du bdar te/ sangs rgyas kyi zhing ni rnam pa drug tu g.yo bar byed/ me tog gi char chen po ni rab tu</text></item>
<item><p>349b3</p><section>dkon brtsegs</section><text>'bebs/ sil snyan bye ba khrag khrig phrag 'bum ni sgra 'byin cing rdzu 'phrul gyi cho 'phrul sna tshogs kyis 'ong bar snang bar gyur to/ /de nas bcom ldan 'das la byang chub sems dpa' sems dpa' chen po byams pas 'di skad ces gsol to/</text></item>
<item><p>349b4</p><section>dkon brtsegs</section><text>bcom ldan 'das ci'i slad du 'jig rten du dog sa cher g.yos par gyur ba dang / phyogs bzhi nas khang pa brtsegs pa bzhi mchi bar gda' bar gyur/ bcom ldan 'das kyis bka' stsal pa/ byams pa byang chub sems dpa' bzhi po de dag</text></item>
<item><p>349b5</p><section>dkon brtsegs</section><text>de bzhin gshegs pas bskul nas de bzhin gshegs pa la blta ba'i phyir nye bar 'ong bar gyur to/ /de skad ces bka' stsal nas ring po ma lon par de'i mod la byang chub sems dpa' bzhi po de dag lhags te/ lhags nas kyang khang pa brtsegs</text></item>
<item><p>349b6</p><section>dkon brtsegs</section><text>pa de dag nas babs nas de bzhin gshegs pa shAkya thub pa ga la ba der song ste phyin nas bcom ldan 'das kyi zhabs gnyis la mgo bos phyag 'tshal te/ bcom ldan 'das la lan bdun bskor ba byas nas phyogs gcig tu 'khod do/ /</text></item>
<item><p>349b7</p><section>dkon brtsegs</section><text>byang chub sems dpa' de dag 'khod ma thag tu thams cad dang ldan pa'i 'khor phyogs bzhi nas snang ba chen pos snang bar gyur to/ /de nas bcom ldan 'das kyis byang chub sems dpa'i tshogs la bka' stsal pa/ rigs kyi bu dag skyes</text></item>
<item><p>349b8</p><section>dkon brtsegs</section><text>bu dam pa 'ongs pa bzhi po 'di dag ni bsam gyis mi khyab pa'i go gyon pa/ 'jug pa chen pos yang dag par zhugs pa yin gyis/ rigs kyi bu dag khyod kyis skyes bu dam pa 'di dag la rim gro skyed la chos dris shig /rigs kyi bu</text></item>
<item><p>350a1</p><section>dkon brtsegs</section><text>dag skyes bu dam pa 'di dag gi smon lam nyon cig rigs kyi bu dag skyes bu dam pa 'di dag gi smon lam ni rnam pa 'di lta bu ste/ rigs kyi bu dang / rigs kyi bu mo byang chub sems dpa'i theg pa pa gang su dag gis bdag</text></item>
<item><p>350a2</p><section>dkon brtsegs</section><text>cag mthong bar gyur ba de dag thams cad bla na med pa yang dag par rdzogs pa'i byang chub las phyir mi ldog par gyur te/ bskal pa bye ba phrag nyi shur 'khor ba phyir bsnyil bar gyur cig /pha rol du phyin pa lnga yongs su rdzogs par gyur cig /</text></item>
<item><p>350a3</p><section>dkon brtsegs</section><text>bud med gang gis bdag cag gi ming thos na yang myur du bud med kyi lus las 'gyur bar shog shig ces bya ba de lta bu'i smon lam dang ldan pa dag go/ de nas bcom ldan 'das kyis sangs rgyas kyi zhing de bstan te/ rdzu 'phrul de dag phyir brtul ba mdzad</text></item>
<item><p>350a4</p><section>dkon brtsegs</section><text>pa dang / sangs rgyas kyi zhing de yang mi snang bar gyur to/ /de nas bcom ldan 'das la 'jam dpal gzhon nur gyur bas 'di skad ces gsol to/ /bcom ldan 'das chos thams cad ni sgyu ma lta bu ste/ bcom ldan 'das 'di lta ste/ dper na sgyu ma</text></item>
<item><p>350a5</p><section>dkon brtsegs</section><text>mkhan ni sgyu ma sprul pa yang bgyid/ sgyu ma mchis par yang bgyid de/ bcom ldan 'das de bzhin du chos thams cad kyang skye ba yang skye/ 'gag kyang 'gag ste/ gang la skye ba dang / 'gag pa ma mchis pa de ni mnyam pa nyid do/ /bcom ldan 'das</text></item>
<item><p>350a6</p><section>dkon brtsegs</section><text>mnyam pa nyid la slob pa'i byang chub sems dpa' sems dpa' chen po ni myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /de nas byang chub sems dpa' ye shes bla mas 'jam dpal gzhon nur gyur ba</text></item>
<item><p>350a7</p><section>dkon brtsegs</section><text>la 'di skad ces smras so/ /'jam dpal byang chub ji lta bu zhig mngon par rdzogs par 'tshang rgya bar bya/ 'jam dpal gyis smras pa/ gang sus kyang ma thob ma bshig cing gang la yod pa 'am med par chags pa dmigs su med pa'o/ /byang chub</text></item>
<item><p>350a8</p><section>dkon brtsegs</section><text>sems dpa' ye shes bla mas smras pa/ 'jam dpal byang chub de ji tsam du yod pas kyang mi 'thob/ med pas kyang mi 'thob bam/ smras pa/ rigs kyi bu de de bzhin no/ /de ci'i phyir zhe na/ chos thams cad ni gzod ma nas ma skyes pa ste/</text></item>
<item><p>350b1</p><section>dkon brtsegs</section><text>yod par ma gyur mi 'gyur bas de'i phyir 'thob par 'gyur ba med do/ /smras pa/ 'jam dpal tshul gcig pa'i chos bstan pas de skad du ston tam/ 'jam dpal gyis smras pa/ rigs kyi bu tshul gcig pa'i chos bstan pa zhes bya ba</text></item>
<item><p>350b2</p><section>dkon brtsegs</section><text>gang yin/ smras pa/ 'jam dpal gang phung po rnams kyang mi mthong / khams dang skye mched rnams kyang mi mthong la dmus long yang ma yin/ sha'i mig can yang ma yin zhing chos gang la yang mi rtog /rnam par mi rtog pa dang /</text></item>
<item><p>350b3</p><section>dkon brtsegs</section><text>chos gang la yang 'phel ba dang / 'grib par mi mthong ba 'di ni chos kyi tshul gcig tu bstan pa zhes bya'o/ /de nas byang chub sems dpa' seng ge'i rtsal gyis mngon par bsgrags pa'i sgras smras pa/ gang de bzhin nyid dang mi 'gal zhing</text></item>
<item><p>350b4</p><section>dkon brtsegs</section><text>chos nyid dang 'gal bar mi byed de 'di dag ni so so'i skye bo'i chos so/ /'di dag ni nyan thos kyi chos so/ /'di dag ni rang sangs rgyas kyi chos so/ /'di dag ni sangs rgyas kyi chos so zhes bya bar tha dad du mi 'byed cing gang 'di dben pa'i tshul</text></item>
<item><p>350b5</p><section>dkon brtsegs</section><text>du tshul gcig pa la 'jug pa 'di ni chos kyi tshul gcig tu bstan pa'o/ /byang chub sems dpa' mthong dgas smras pa/ gang de bzhin nyid la yang zhugs la de bzhin nyid kyis kyang rlom sems su mi byed cing 'di ni zab bo zhes bya bar mi rtog</text></item>
<item><p>350b6</p><section>dkon brtsegs</section><text>rnam par mi rtog pa de ltar bstan pa gang yin pa de ni chos kyi tshul gcig tu bstan pa'o/ /byang chub sems dpa' spobs pa mi zad pas smras pa/ chos thams cad mi zad pa gang yin pa de ni shin tu zad pa ste/ gang chos thams cad mi zad par</text></item>
<item><p>350b7</p><section>dkon brtsegs</section><text>chos bstan pa de ni chos nyid las 'gal bar mi byed pa ste/ de ltar bstan pa gang yin pa de ni chos kyi tshul gcig tu bstan pa'o/ /byang chub sems dpa' bsam pa legs par sems pas smras pa/ gang bsam pas bsam du med pa</text></item>
<item><p>350b8</p><section>dkon brtsegs</section><text>la yang 'jug la bsam du med pa des kyang rlom sems su mi byed cing mi dmigs pa de ltar bstan pa gang yin pa de ni chos kyi tshul gcig tu bstan pa'o/ /byang chub sems dpa' rdul dang bral bas smras pa/ gang 'dod chags</text></item>
<item><p>351a1</p><section>dkon brtsegs</section><text>dang shin du bral ba de ni mtshan ma thams cad la 'dod chags pa yang med/ 'dod chags dang bral ba yang med/ rjes su chags pa yang med/ khong khro ba yang med/ rmongs pa yang med/ gcig tu byed pa yang med/</text></item>
<item><p>351a2</p><section>dkon brtsegs</section><text>gnyis su byed pa yang med/ byed pa yang med/ mi byed pa yang med/ len pa yang med/ 'dor ba yang med de de ltar bstan pa gang yin pa de ni chos kyi tshul gcig tu bstan pa'o/ /byang chub sems dpa' rgya mtshos smras pa/</text></item>
<item><p>351a3</p><section>dkon brtsegs</section><text>gang rgya mtsho lta bur zab cing gting dpag dka' ba'i chos la zhugs pa de chos la yang mi rtog rnam par mi rtog la ji ltar gnas pa de bzhin du chos ston cing / bdag dang gzhan du rlom sems su mi byed pa de ltar bstan pa gang yin</text></item>
<item><p>351a4</p><section>dkon brtsegs</section><text>pa de ni chos kyi tshul gcig tu bstan pa'o/ /zla ba'i bla ma gzhon nur gyur bas smras pa/ gang sems can thams cad la mnyam pa'i sems kyis zla ba lta bur gyur kyang sems can de dag la yang rlom sems med pa de ltar bstan</text></item>
<item><p>351a5</p><section>dkon brtsegs</section><text>pa gang yin pa de ni chos kyi tshul gcig tu bstan pa'o/ /byang chub sems dpa' mya ngan gyi mun pa thams cad rnam par sel bas smras pa/ gang mya ngan thams cad rgyun chad pa de ni mya ngan med cing zhum par 'gyur ba med do/ /</text></item>
<item><p>351a6</p><section>dkon brtsegs</section><text>sems can rnams ni mya ngan gyi zug rngu dang ldan pa'o/ /de la mya ngan gyi rtsa ba gang zhe na/ gang 'di ngar 'dzin pa dang / nga yir 'dzin pa ste/ gang ngar 'dzin pa dang / nga yir 'dzin pa mnyam pa nyid la gnas shing chos ston pa de ni</text></item>
<item><p>351a7</p><section>dkon brtsegs</section><text>chos kyi tshul gcig tu bstan pa'o/ /byang chub sems dpa' dmigs pa med pas smras pa/ gang 'dod pa pa'i khams la yang mi dmigs/ gzugs kyi khams dang / gzugs med pa'i khams dang / nyan thos</text></item>
<item><p>351a8</p><section>dkon brtsegs</section><text>kyi chos dang / rang sangs rgyas kyi chos la'ang mi dmigs pa de ltar bstan pa gang yin pa de ni chos kyi tshul gcig tu bstan pa'o/ /byang chub sems dpa' kun du lta bas smras pa/ gang chos ston na gang 'di stong</text></item>
<item><p>351b1</p><section>dkon brtsegs</section><text>pa nyid kyis mnyam pa nyid kyis mnyam pa nyid ston la/ stong pa nyid kyis kyang rlom sems su mi byed/ mnyam pa nyid kyis kyang mi dmigs pa de ltar bstan pa gang yin pa de ni chos kyi tshul gcig tu</text></item>
<item><p>351b2</p><section>dkon brtsegs</section><text>bstan pa'o/ /byang chub sems dpa' 'khor gsum yongs su dag pas smras pa/ gang chos ston pa'i tshe 'khor gsum dang 'gal bar mi byed de/ 'khor gsum gang zhe na/ bdag mi dmigs pa dang / chos</text></item>
<item><p>351b3</p><section>dkon brtsegs</section><text>nyan pa mi dmigs pa dang / chos la yang mngon par zhen pa med pa'o/ /'di ni 'khor gsum yongs su dag pa'i chos bstan pa zhes bya ste/ de ltar bstan pa gang yin pa de ni chos kyi tshul gcig tu bstan pa'o/ /byang chub</text></item>
<item><p>351b4</p><section>dkon brtsegs</section><text>sems dpa' 'gro ba grub pas smras pa/ gang chos thams cad 'du ba med par yang shes shing ji ltar shes pa de bzhin du yang ston pa 'di lta ste/ chos thams cad brjod du med pa'i phyir yi ge gcig kyang mi brjod pa de ltar</text></item>
<item><p>351b5</p><section>dkon brtsegs</section><text>bstan pa gang yin pa de ni chos kyi tshul gcig tu bstan to/ /byang chub sems dpa' zab mor spyod pas smras pa/ gang chos thams cad kyi zab pa nyid kyang shes la chos de yang yang dag par rjes su mi mthong / gang ston</text></item>
<item><p>351b6</p><section>dkon brtsegs</section><text>pa dang / gang la ston pa dang / gang bstan pa de yang yang dag par rjes su mi mthong ba de ltar bstan pa gang yin pa de ni/ chos kyi tshul gcig tu bstan pa'o/ /de bzhin du sbyar ste/ byang chub sems dpa' sems dpa' chen</text></item>
<item><p>351b7</p><section>dkon brtsegs</section><text>po bzi brjid chen po bzi brjid chen po dag gis so so nas rang rang gi spobs pa ston par gyur to/ /tshul gcig tu bstan pa'i chos kyi sgo 'di bstan pa'i tshe byang chub sems dpa' bye ba phrag bdun bcus mi skye ba'i</text></item>
<item><p>351b8</p><section>dkon brtsegs</section><text>chos la bzod pa thob par gyur to/ /srog chags bye ba khrag khrig 'bum phrag brgyad bcu rtsa bzhi ni bla na med pa yang dag par rdzogs pa'i byang chub tu sems bskyed par gyur to/ /dge slong bdun stong ni nye bar len pa med</text></item>
<item><p>352a1</p><section>dkon brtsegs</section><text>par zag pa rnams las rnam par grol lo/ /lha dang mi'i skye dgu las khrag khrig dgu bcu rtsa drug ni chos la chos kyi mig rdul dang bral zhing dri ma med pa rnam par dag par gyur to/ /de nas bcom ldan 'das</text></item>
<item><p>352a2</p><section>dkon brtsegs</section><text>la byang chub sems dpa' sems dpa' chen po seng ge'i rtsal gyis mngon par bsgrags pa'i sgras 'di skad ces gsol to/ /bcom ldan 'das de bzhin gshegs pa kun du gzigs pa de'i byang chub sems dpa'i dge</text></item>
<item><p>352a3</p><section>dkon brtsegs</section><text>'dun ni ji snyed cig tu 'gyur/ de'i sku tshe'i tshad ni ji tsam zhig tu 'gyur/ 'jam dpal gzhon nur gyur ba ni ji srid cig bla na med pa yang dag par rdzogs pa'i byang chub mngon par rdzogs par 'tshang rgya/ bcom ldan</text></item>
<item><p>352a4</p><section>dkon brtsegs</section><text>'das kyis bka' stsal pa/ rigs kyi bu khyod 'jam dpal gzhon nur gyur ba 'di nyid la dris shig /de nas byang chub sems dpa' sems dpa' chen po seng ge'i rtsal gyis mngon par bsgrags pa'i sgras 'jam dpal</text></item>
<item><p>352a5</p><section>dkon brtsegs</section><text>gzhon nur gyur ba la 'di skad ces smras so/ /'jam dpal khyod ji srid cig na bla na med pa yang dag par rdzogs pa'i byang chub mngon par rdzogs par 'tshang rgya/ 'jam dpal gyis smras pa/ rigs kyi bu gang gi tshe nam</text></item>
<item><p>352a6</p><section>dkon brtsegs</section><text>mkha'i khams gzugs can du gyur ba de'i tshe bdag kyang byang chub mngon par rdzogs par 'tshang rgya'o/ /gang gi tshe sgyu ma'i skyes bu byang chub mngon par rdzogs par 'tshang rgya ba de'i tshe bdag kyang byang chub mngon par</text></item>
<item><p>352a7</p><section>dkon brtsegs</section><text>rdzogs par 'tshang rgya'o/ /gang gi tshe dgra bcom pa zag pa zad pa byang chub mngon par rdzogs par 'tshang rgya ba de'i tshe bdag kyang byang chub mngon par rdzogs par 'tshang rgya'o/ /gang gi tshe rmi lam gyi</text></item>
<item><p>352a8</p><section>dkon brtsegs</section><text>skyes bu dang / /brag cha dang / /mig yor dang / /chu zla dang / /de bzhin gshegs pa'i sprul pa byang chub mngon par rdzogs par 'tshang rgya ba de'i tshe bdag kyang byang chub mngon par rdzogs par 'tshang rgya'o/ /</text></item>
<item><p>352b1</p><section>dkon brtsegs</section><text>gang gi tshe nyi ma'i 'od kyis mtshan mor gyur la zla ba'i 'od kyis nyin mor gyur ba de'i tshe bdag kyang byang chub mngon par rdzogs par 'tshang rgya'o/ /rigs kyis bu de lta yin gyis/ /su byang</text></item>
<item><p>352b2</p><section>dkon brtsegs</section><text>chub du smon pa de la dris shig /smras pa/ /'jam dpal khyod byang chub tu mi smon tam/ /smras pa/ /rigs kyis bu de ni ma yin te/ /de ci'i phyir zhe na/ /'jam dpal nyid</text></item>
<item><p>352b3</p><section>dkon brtsegs</section><text>kyang byang chub la byang chub nyid kyang 'jam dpal lo/ /de ci'i phyir zhe na/ /rigs kyi bu gang 'di byang chub ces bya ba 'am/ /'jam dpal zhes bya ba de ni ming tsam mo/ /ming gang yin pa</text></item>
<item><p>352b4</p><section>dkon brtsegs</section><text>de ni dben zhing byed pa med pa ste stong ba'o/ /stong pa nyid gang yin pa de ni byang chub bo/ /de nas bcom ldan 'das kyis byang chub sems dpa' sems dpa' chen po seng ge'i rtsal gyis mngon</text></item>
<item><p>352b5</p><section>dkon brtsegs</section><text>par bsgrags pa'i sgra la 'di skad ces bka' stsal to/ /rigs kyi bu khyod kyis bcom ldan 'das de bzhin gshegs pa 'od dpag med kyi byang chub sems dpa' 'dus pa dang / /</text></item>
<item><p>352b6</p><section>dkon brtsegs</section><text>nyan thos 'dus pa mthong ngam/ /thos sam/ /gsol pa/ /bcom ldan 'das bdag gis mthong ngo / /thos so/ /bka' stsal pa/ /rigs kyi bu 'di ji snyam du sems/ gsol</text></item>
<item><p>352b7</p><section>dkon brtsegs</section><text>pa/ /bcom ldan 'das de ni bsam gyis mi khyab bo/ /bde bar gshegs pa de ni bgrang du ma mchis so/ /bcom ldan 'das kyis bka' stsal pa/ rigs kyis bu 'di lta ste/ /dper</text></item>
<item><p>352b8</p><section>dkon brtsegs</section><text>na yul ma gang+gA'i til gyi dong nas til gyis 'bru gcig cig blangs na rigs kyi bu til gyi 'bru gcig po de ji lta ba de bzhin du ni de bzhin gshegs pa 'od dpag med kyi byang chub sems dpa' 'dus pa dang /</text></item>
<item><p>353a1</p><section>dkon brtsegs</section><text>nyan thos 'dus par blta'o/ /phyi na til gyi ltag ma lus pa ltar ni 'jam dpal gzhon nur gyur ba mngon par rdzogs par sangs rgyas pa'i byang chub sems dpa'i tshogs</text></item>
<item><p>353a2</p><section>dkon brtsegs</section><text>'dus par blta'o/ /rigs kyi bu 'di lta ste/ /dper na stong gsum gyi stong chen po'i 'jig rten gyi khams 'di thal bar brlags te/ /rdul phra rab tsam du byas pa la rigs kyi</text></item>
<item><p>353a3</p><section>dkon brtsegs</section><text>bu rdul phra rab ji snyed cig yod pa de snyed kyi bskal par de bzhin gshegs pa kun du gzigs pa de bzhugs par byas kyang brgya'i char yang smos par mi 'gyur ro/ /stong gi cha dang /</text></item>
<item><p>353a4</p><section>dkon brtsegs</section><text>bye ba brgya phrag stong gi cha dang / /bye ba khrag khrig phrag 'bum gyi cha dang / /grangs dang cha dang / /bgrang ba dang / /rgyur yang smos par mi 'gyur ro/ /rigs kyi bu rnam grangs</text></item>
<item><p>353a5</p><section>dkon brtsegs</section><text>des kyang 'di ltar/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de'i tshe'i tshad ni tshad med grangs med par 'gyur bar rig</text></item>
<item><p>353a6</p><section>dkon brtsegs</section><text>par bya'o/ /rigs kyi bu 'di lta ste/ /dper na stong gsum gyi stong chen po'i 'jig rten gyi khams 'di skyes bu la la zhig gis rdul phra rab tu brlags te/ /thal bar</text></item>
<item><p>353a7</p><section>dkon brtsegs</section><text>byas pa de las skyes bu la la zhig gis rdul phra rab kyi rdul gcig khyer te/ /rdul phra rab kyi rdul ji snyed pa de snyed kyi stong gsum gyi stong chen po'i 'jig rten gyi khams 'das nas</text></item>
<item><p>353a8</p><section>dkon brtsegs</section><text>der rdul phra rab kyi rdul gcig bzhag ste/ /skyes bu des tshul de bzhin du shar phyogs logs su rdul phra rab kyi rdul de dag thams cad zad zad tu bkod par gyur la// //</text></item>
<item><p>353b1</p><section>dkon brtsegs</section><text>de bzhin du skyes bu gnyis pa zhig skyes te/ /des kyang lho phyogs logs su de snyed kyi rdul phra rab kyi rdul re re nas/ /tshul de bzhin du bor te/ /de bzhin du phyogs bcur skyes bu de lta bu</text></item>
<item><p>353b2</p><section>dkon brtsegs</section><text>re res tshul de dang 'dra bar de snyed kyi rdul phra rab kyi rdul zad zad du re re nas bor na rig kyi bu ji snyam du sems/ /stong gsum gyi stong chen po'i 'jig rten gyi khams de dag brgya phrag ni 'di</text></item>
<item><p>353b3</p><section>dkon brtsegs</section><text>snyed cig yod do/ /stong phrag ni 'di snyed cig yod do/ /'bum phrag ni 'di snyed cig yod do/ /bye ba phrag ni 'di snyed cig yod do/ /bye ba brgya phrag ni 'di snyed cig yod do/ /bye ba</text></item>
<item><p>353b4</p><section>dkon brtsegs</section><text>stong phrag ni 'di snyed cig yod do/ /bye ba 'bum phrag ni 'di snyed cig yod do/ /bye ba khrag khrig 'bum phrag ni 'di snyed cig yod do/ /gtams phrag ni 'di snyed cig yod do/ /dkrigs</text></item>
<item><p>353b5</p><section>dkon brtsegs</section><text>phrag ni 'di snyed cig yod do/ /mi 'khrugs pa phrag ni 'di snyed cig yod do/ /zhes bya bar tshad gzung bar nus sam/ /gsol pa/ /bcom ldan 'das de ni mi nus so/ /</text></item>
<item><p>353b6</p><section>dkon brtsegs</section><text>bde bar gshegs pa de ni mi nus so/ /bcom ldan 'das kyis bka' stsal pa/ /rigs kyi bu skyes bu bcu po de dag gis stong gsum gyi stong chen po'i 'jig rten gyi khams</text></item>
<item><p>353b7</p><section>dkon brtsegs</section><text>ji snyed cig 'das pa dang gang dag tu phyin te rdul phra rab kyi rdul de dag bor ba dang / /gang dag las 'das te/ rdul phra rab ma bor ba'i 'jig rten gyi khams de dag /</text></item>
<item><p>353b8</p><section>dkon brtsegs</section><text>thams cad btags te rdul phra rab tu brlags na/ rigs kyi bu de ji snyams du sems/ rdul phra rab de dag rtsis shes pa 'am/</text></item>
<item><p>354a1</p><section>dkon brtsegs</section><text>rtsis la mkhas pas brgya phrag ni 'di snyed cig yod do/ /stong phrag ni 'di snyed cig yod do/ /'bum phrag ni 'di snyed cig yod do/ /bye ba phrag ni 'di snyed cig yod do/ /bye ba brgya phrag ni 'di snyed cig yod do/ /bye ba stong</text></item>
<item><p>354a2</p><section>dkon brtsegs</section><text>phrag ni 'di snyed cig yod do/ /bye ba 'bum phrag ni 'di snyed cig yod do/ /bye ba khrag khrig 'bum phrag ni 'di snyed cig yod do/ /gtams phrag ni 'di snyed cig yod do/ /dkrigs phrag ni 'di snyed cig yod do/ /</text></item>
<item><p>354a3</p><section>dkon brtsegs</section><text>mi 'khrugs pa phrag ni 'di snyed cig yod do zhes bya bar shes pa 'am/ bgrang ba 'am/ gzhal ba 'am/ tshad gzung bar nus sam/ gsol pa/ bcom ldan 'das dpe de la ni sems can rnams mos par</text></item>
<item><p>354a4</p><section>dkon brtsegs</section><text>'gyur gyi/ don 'tshal pa 'am/ gzhal ba 'am/ bgrang ba 'am/ tshad gzung bar mi nus so/ /bcom ldan 'das kyis bka' stsal pa/ rigs kyi bu de bzhin gshegs pas ni rdul phra rab de dag bgrang ba'i</text></item>
<item><p>354a5</p><section>dkon brtsegs</section><text>tshul gyis brgya phrag ni 'di snyed cig yod do/ /stong phrag ni 'di snyed cig yod do/ /'bum phrag ni 'di snyed cig yod do/ /bye ba phrag ni 'di snyed cig yod do/ /bye ba brgya phrag ni 'di snyed cig yod do/ /bye</text></item>
<item><p>354a6</p><section>dkon brtsegs</section><text>ba stong phrag ni 'di snyed cig yod do/ /bye ba 'bum phrag ni 'di snyed cig yod do/ /bye ba khrag khrig 'bum phrag ni 'di snyed cig yod do/ /gtams phrag ni 'di snyed cig yod do/ /dkrigs phrag ni 'di snyed</text></item>
<item><p>354a7</p><section>dkon brtsegs</section><text>cig yod do/ /mi 'khrugs pa phrag ni 'di snyed cig yod do/ /zhes bya ba de bas kyang lhag par gong du de bzhin gshegs pas rnam pa thams cad du thugs su chud do/ /de nas bcom ldan 'das la byang chub</text></item>
<item><p>354a8</p><section>dkon brtsegs</section><text>sems dpa' sems dpa' chen po byams pas 'di skad ces gsol to/ /bcom ldan 'das gal te ye shes chen po de lta bu'i slad du byang chub sems dpa' sems dpa' chen po phyi ma'i mtha'i mur</text></item>
<item><p>354b1</p><section>dkon brtsegs</section><text>thug par sems can dmyal ba chen por bsregs kyang bcom ldan 'das de ni byang chub sems dpa' sems dpa' chen po des bzod par bgyi'o/ /de lta bu'i ye shes chen po ni yongs su gtang bar mi bgyi'o/ /</text></item>
<item><p>354b2</p><section>dkon brtsegs</section><text>bcom ldan 'das kyis bka' stsal pa/ byams pa de de bzhin no/ /ji skad smras pa de bzhin te/ sems can mos pa chung ngu dang / le lo che ba dang / brtson 'grus chung ba ma gtogs par su zhig de lta bu'i ye shes chen po</text></item>
<item><p>354b3</p><section>dkon brtsegs</section><text>la 'dod pa mi bskyed/ sangs rgyas kyi ye shes 'di bstan pa'i tshe srog chags khri byang chub tu sems bskyed par gyur to/ /de nas bcom ldan 'das kyis byang chub sems dpa' seng ge'i rtsal gyis mngon par bsgrags</text></item>
<item><p>354b4</p><section>dkon brtsegs</section><text>pa'i sgra la 'di skad ces bka' stsal to/ /rigs kyi bu de ltar phyogs bcur skyes bu bcu po de dag gis stong gsum gyi stong chen po'i 'jig rten gyi khams ji snyed cig 'das pa dang / 'jig rten gyi khams gang dag</text></item>
<item><p>354b5</p><section>dkon brtsegs</section><text>du phyin te rdul phra rab kyi rdul bor ba dang / gang dag las 'das te ma bor ba de thams cad rdul phra rab tu brlags pa de dag pas kyang mang ba'i bskal par da dung 'jam dpal gzhon nur gyur ba byang chub kyi spyad pa spyod</text></item>
<item><p>354b6</p><section>dkon brtsegs</section><text>par 'gyur ro/ /de ci'i phyir zhe na/ rigs kyi bu/ 'jam dpal gzhon nur gyur ba'i smon lam ni bsam gyis mi khyab/ yang dag par 'jug pa ni bsam gyis mi khyab pas de byang chub thob pa'i tshe tshad kyang bsam gyis</text></item>
<item><p>354b7</p><section>dkon brtsegs</section><text>mi khyab/ byang chub sems dpa'i dge 'dun yang bsam gyis mi khyab par 'gyur ro/ /de nas bcom ldan 'das la byang chub sems dpa' seng ge'i rtsal gyis mngon par bsgrags pa'i sgras 'di skad ces gsol to/ /</text></item>
<item><p>354b8</p><section>dkon brtsegs</section><text>bcom ldan 'das 'di lta ste/ 'jam dpal gzhon nur gyur ba 'di ltar bskal pa 'di snyed du yang skyo ba mi skyed pa'i 'jug pa chen po de ngo mtshar lags so/ /bcom ldan 'das spyod pa chen po ngo mtshar lags so/ /'jam dpal gyis smras pa/ rigs kyi bu 'di ji snyam du</text></item>
<item><p>355a1</p><section>dkon brtsegs</section><text>sems nam mkha'i khams 'di snyam du zhag dang / nyi ma dang zla ba phyed dang / dus dang / lo dang / bskal pa dang / bskal pa brgya dang / bskal pa stong dang / bskal pa bye ba dang / bskal pa khrag khrig dang / bskal pa bye ba khrag khrig</text></item>
<item><p>355a2</p><section>dkon brtsegs</section><text>'bum phrag dang / gtams dang / dkrigs dang / mi 'khrugs pa zhig 'das so snyam du sems sam/ smras pa/ 'jam dpal de ni ma yin te/ de ci'i phyir zhe na/ nam mkha'i khams la rnam par rtog pa med pa'i phyir ro/ /smras pa rigs kyi bu de</text></item>
<item><p>355a3</p><section>dkon brtsegs</section><text>de bzhin te/ byang chub sems dpa' gang gis chos thams cad nam mkha' lta bur khong du chud de ci nas kyang mi rtog rnam par mi rtog pa de ltar khong du chud pa de ni 'di snyam du zhag gcig 'das par gyur to/ /</text></item>
<item><p>355a4</p><section>dkon brtsegs</section><text>nyi ma gcig 'das par gyur to zhes bya ba nas snga ma bzhin du lo 'di snyed cig 'das par gyur to zhes rnam par mi rtog go/ de ci'i phyir zhe na/ chos gang la yang de'i 'du shes gang yang 'jug pa med do/ /rigs</text></item>
<item><p>355a5</p><section>dkon brtsegs</section><text>kyi bu 'di lta ste/ dper na nam mkha'i khams ni bskal pa gang gA'i klung gi bye ma snyed pas lhag pa zhig 'das par gyur kyang skyo zhing yongs su yi 'chad pa med de/ nam mkha'i khams la skye ba 'am/ 'jig pa 'am/</text></item>
<item><p>355a6</p><section>dkon brtsegs</section><text>'tshig pa 'am/ 'gyes par 'gyur ba med do/ /de ci'i phyir zhe na/ nam mkha'i khams la dngos po med pa'i phyir ro/ /rigs kyi bu de bzhin du byang chub sems dpa' gang gis chos thams cad dngos po med par shes pa de ni skyo ba dang</text></item>
<item><p>355a7</p><section>dkon brtsegs</section><text>yongs su yid 'chad pa'i sems mi bskyed do/ /rigs kyi bu gang la nam mkha'i khams shes bya ba de ni 'tshig pa med/ skyo ba med/ yi 'chad pa med/ g.yo ba med/ skye ba med/ rga ba med/ 'chi ba med/ 'pho ba med/ 'byung ba med/ 'ong ba med/</text></item>
<item><p>355a8</p><section>dkon brtsegs</section><text>'gro ba med do/ /rigs kyi bu de bzhin du gang la 'jam dpal zhes bya ba'i ming 'di la yang 'tshig pa med/ skyo ba med/ yi 'chad pa med/ g.yo ba med/ skye ba med/ rga ba med/ 'chi ba med/ 'pho ba med/ 'byung ba med/ 'ong ba med/</text></item>
<item><p>355b1</p><section>dkon brtsegs</section><text>'gro ba med do/ /de ci'i phyir zhe na/ ming de ni shin du dben pa'i phyir ro/ /chos kyi rnam grangs 'di bstan pa'i tshe rgyal po chen po bzhi dang / lha'i dbang po brgya byin dang / mi mjed kyi bdag po tshangs pa dang / lha'i bu gzhan yang dbang che ba/ dbang che bar grags</text></item>
<item><p>355b2</p><section>dkon brtsegs</section><text>pa dag gis mgrin gcig tu 'di skad ces smas sos/ bcom ldan 'das sems can gang gis chos kyi rnam grangs 'di thos pa de dag kyang rnyed pa legs par rnyed lags na/ gang gis thos nas 'dzin cing 'chang ba dang / klog cing kun chub par bgyid pa</text></item>
<item><p>355b3</p><section>dkon brtsegs</section><text>dang gzhan la yang rgya cher bstan pa lta smos kyang ci 'tshal te/ bcom ldan 'das sems can gang dag 'di skad du bdag cag gis gang 'di sangs rgyas kyi chos yongs su gzung ba'i phyir chos kyi rnam grangs 'di gzung bar bya'o/ /</text></item>
<item><p>355b4</p><section>dkon brtsegs</section><text>bcang bar bya'o/ /bklag par bya'o/ /kun chub par bya'o/ /gzhan dag la yang rgya cher yang dag par bstan par bya'o zhes tshig tu brjod pa de dag ni dge ba'i rtsa ba ngan ngon dang ldan pa ma lags so/ /de nas bcom ldan 'das la byang</text></item>
<item><p>355b5</p><section>dkon brtsegs</section><text>chub sems dpa' sems dpa' chen po seng ge'i rtsal gyis mngon par bsgrags pa'i sgras 'di skad ces gsol to/ /bcom ldan 'das rigs kyi bu 'am/ rigs kyi bu mo gang gis chos kyi rnam grangs 'di thos nas 'dzin tam 'chang ngam/ klog gam/</text></item>
<item><p>355b6</p><section>dkon brtsegs</section><text>kun chub par bgyid dam/ 'jug par bgyid dam/ gzhan la yang rgya cher bstan pa dang / gang 'jam dpa' gzhon nur gyur ba'i rjes su bslab po zhes sems bskyed pa de bsod nams ji tsam zhig skyed par 'gyur/ bcom ldan 'das kyis bka' stsal</text></item>
<item><p>355b7</p><section>dkon brtsegs</section><text>pa dang rigs kyi bu byang chub sems dpa' gang la las phyogs bcur de bzhin gshegs pas sangs rgyas kyi spyan sgrib pa med pas sangs rgyas kyi zhing ji snyed cig gzigs pa de dag thams cad rin po che sna bdun gyis</text></item>
<item><p>355b8</p><section>dkon brtsegs</section><text>yongs su bkang ste/ de bzhin gshegs pa re re la phul pa dang / rnam grangs de bzhin du sems can thams cad la snyoms pa'i sems kyis tshul khrims kyi sdom pa thams cad yang dag par blangs pa la gnas te/</text></item>
<item><p>356a1</p><section>dkon brtsegs</section><text>phyi ma'i mtha'i mur thug gi bar du sbyin pa byin pa bas/ byang chub sems dpa' gzhan zhig gis chos kyi rnam grangs 'di thos nas 'dzin tam/ 'chang ngam/ klog gam/ kun chub par byed dam/ 'jug par byed</text></item>
<item><p>356a2</p><section>dkon brtsegs</section><text>dam/ gzhan la yang rgya cher ston par byed dam/ 'jam dpal gzhon nur gyur ba'i rjes su bslab par bya'o zhes bya ba'i bar du sems skyed cing gom pa bdun 'dor na/ bsod nams kyi phung po de la bsod nams kyi phung po snga</text></item>
<item><p>356a3</p><section>dkon brtsegs</section><text>mas brgya'i char yang nye bar mi 'gro'o/ /stong gi char yang nye bar mi 'gro'o/ /brgya stong gi char yang nye bar mi 'gro'o/ /bye ba brgya'i char yang nye bar mi 'gro'o/ /bye ba stong gi char yang nye bar 'gro'o/ /bye ba brgya stong gi</text></item>
<item><p>356a4</p><section>dkon brtsegs</section><text>char yang nye bar mi 'gro'o/ /bye ba khrag khrig phrag 'bum gyi char yang nye bar mi 'gro ste/ grangs dang / cha dang / bgrang ba dang / dpe dang rgyur yang mi bzod do/ /de nas 'jam dpal gzhon nur gyur bas de'i tshe byang chub</text></item>
<item><p>356a5</p><section>dkon brtsegs</section><text>sems dpa'i ting nge 'dzin kun nas snang ba sgyu ma lta bur 'byung ba zhes bya ba la snyoms par zhugs so/ /de ltar 'jam dpal gzhon nur gyur bas ting nge 'dzin de la snyoms par zhugs ma thag tu 'khor der byang chub</text></item>
<item><p>356a6</p><section>dkon brtsegs</section><text>sems dpa' ji snyed cig 'dus par gyur ba de dag gi phyogs bcu'i 'jig rten gyi khams mtha' yas mu med pa dag gi sangs rgyas bcom ldan 'das rnams mthong bar gyur te/ de bzhin gshegs pa de dag thams cad</text></item>
<item><p>356a7</p><section>dkon brtsegs</section><text>kyi spyan snga na 'jam dpa' gzhon nur gyur ba 'dug cing rang gi sangs rgyas kyi zhing gi yon tan bkod pa ston par mthong nas/ de dag 'di snyam du sems te 'jam dpa' gzhon nur gyur ba 'di de ltar 'jig rten gyi khams bye</text></item>
<item><p>356a8</p><section>dkon brtsegs</section><text>ba khrag khrig 'bum phrag mang por gcig car du snang bar gyur ba ni smon lam dang / ting nge 'dzin dang / ye shes kyi khyad par ngo mtshar che'o snyam du ngo mtshar gyi 'du shes skyes par gyur to/ /de nas bcom ldan 'das la</text></item>
<item><p>356b1</p><section>dkon brtsegs</section><text>byang chub sems dpa' sems dpa' chen po byams pas 'di skad ces gsol to/ /bcom ldan 'das chos kyi rnam grangs 'di'i ming ci lags/ 'di ji ltar gzung bar bgyi/ bcom ldan 'das kyis bka' stsal pa/ byams pa de'i phyir</text></item>
<item><p>356b2</p><section>dkon brtsegs</section><text>chos kyi rnam grangs 'd-i'i ming sangs rgyas rnam par rol pa zhes bya bar zung shig /smon lam bsam gyi mi khyab pa zhes bya bar yang zung shig /'jam dpal gyi sangs rgyas kyi zhing gi yon tan bkod pa bstan pa zhes bya bar yang</text></item>
<item><p>356b3</p><section>dkon brtsegs</section><text>zung shig /byang chub kyi sems yang dag par dga' bar byed pa zhes bya bar yang zung shig /de nas de'i tshe 'khor der phyogs bcu dag nas byang chub sems dpa' tshad med grangs med pa 'dus pa de dag thams cad kyis de bzhin</text></item>
<item><p>356b4</p><section>dkon brtsegs</section><text>gshegs pa dang / chos kyi rnam grangs 'di la mchod pa bya ba'i phyir me tog gi char chen po phab nas bcom ldan 'das kyi zhabs gnyis la phyag 'tshal te/ rang rang gi sangs rgyas kyi zhing du 'dong zhing 'di skad du kye ma sangs rgyas</text></item>
<item><p>356b5</p><section>dkon brtsegs</section><text>kye ma sangs rgyas de da ni bdag cag gis 'jam dpal gzhon nur gyur ba'i seng ge'i sgra dang / bkod pa bsam gyis mi khyab pa thos so zhes ched du rjod pa ched du brjod do/ /chos kyi rnam grangs 'di bstan pa'i tshe na</text></item>
<item><p>356b6</p><section>dkon brtsegs</section><text>byang chub sems dpa' gang gA'i klung gi bye ma snyed bla na med pa yang dag par rdzogs pa'i byang chub las phyir mi ldog par gyur to/ /sems can tshad med pa yang dge ba'i rtsa ba yongs su grub par gyur to/ /bcom ldan</text></item>
<item><p>356b7</p><section>dkon brtsegs</section><text>'das kyis de skad ces bka' stsal nas/ 'jam dpal gzhon nur gyur ba dang / byang chub sems dpa' byams pa dang / byang chub sems dpa' seng ge'i rtsal gyis mngon par bsgrags pa'i sgra dang / phyogs bcu nas 'dus pa'i</text></item>
<item><p>356b8</p><section>dkon brtsegs</section><text>byang chub sems dpa' sems dpa' chen po de dag dang / dge slong de dag dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do// //</text></item>
<item><p>357a1</p><section>dkon brtsegs</section><text>'phags pa dkon mchog brtsegs pa chen po'i chos kyi rnam grangs le'u stong phrag brgya pa las/ 'jam dpal gyi sangs rgyas kyi zhing gi yon tan bkod pa bstan pa'i le'u zhes bya ste/ le'u bcwa lnga pa rdzogs so// //</text></item>
<item><p>357a2</p><section>dkon brtsegs</section><text>rgya gar gyi mkhan po shI len dra bo d+hi dang / dzi na mi tra dang / zhu chen gyi lo ts+tsha ba ban de ye shes sdes bsgyur cing zhus te skad gsar chad kyis kyang bcos nas gtan la phab pa// //</text></item>
</list>