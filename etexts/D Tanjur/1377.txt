<p>1a</p>
<p>1b</p>
<p>1b.1</p>@## /de ltar 'dod chags la sogs pa'i gnyen por gyur pa rdo rje sems dpa' dang / de bzhin gshegs pa dang / rdo rje dang / pad+ma dang / nor bu'i rigs rnams bshad nas/ 
<p>1b.2</p>da ni 'jig rten pa'i lha rnams kyi tshul gyis 'dul ba'i sems can gyi khams nas brtsams te/ de nas rgyal po rdo rje 'dzin/ /zhes bya ba la sogs pas ming po gsum gyi rtogs pa
<p>1b.3</p>gsungs pa yin no/ /de nas zhes bya ba'i sgra ni de ma thag pa ste/ dang po'i sbyor ba'i ting nge 'dzin gyi rjes thogs nyid la'o/ /'dir dang po'i sbyor ba'i ting nge 'dzin ni dpal rdo rje sems
<p>1b.4</p>dpa'i dkyil 'khor chen por bshad pa nyid yin no/ /rgyal po rdo rje 'dzin ces bya ba ni go bar zad do/ /'jig rten gsum po zhes bya ba ni sems can rnams 'dul ba'i phyir sa'i 'jig rten
<p>1b.5</p>dang / bar snang gi 'jig rten dang / mtho ris kyi 'jig rten du ming po gsum gyi tshul gyis bzhugs shing de'i chos nyid yin pas na 'jig rten gsum mo/ /khams gsum pa zhes bya ba
<p>2a</p>
<p>2a.1</p>ni sems can gyi don dang / chos nyid kyis 'dod pa dang gzugs dang gzugs med pa'i tshul gyis bzhugs pa'o/ /bdag po zhes bya ba ni khams gsum pa'i chos kyi rgyal srid kyi dbang
<p>2a.2</p>bskur ba brnyes pas na khams gsum pa'i bdag po'o/ /rgyu ba dang mi rgyu ba dang dngos po thams cad kyi ngo bo yin bas na thams cad do/ /lha chen po la sogs pa 'jig rten pa gsum po la tshar gcod pa dang / phan
<p>2a.3</p>'dogs par mdzad pas na gsum gyi ston pa'o/ /cho ga bzhin du sgom gyur cing / /zhes bya ba ni ming po gsum gyi dkyil 'khor gyi tshul gyis sems can thams cad kyi don bya ba de sgom zhing mngon sum du mdzad pa'o/ /
<p>2a.4</p>sems can don phyir cho gas bzhugs/ /zhes bya ba ni ming po gsum gyi bag chags dang ldan pa'i sems can gyi khams rnams la ming po gsum rtogs pa bskyed par bya ba'i phyir cho ga bzhin du bzhugs pa ni sems
<p>2a.5</p>can gyi don de sgom par mdzad pa'o/ /ji ltar sgom par mdzad ce na/ 'dod chags zhes bya ba gsungs te/ sems can thams cad kyi rgyud la yod pa'i 'dod chags dang / zhe sdang dang gti mug rnams ni rnam pa thams
<p>2b</p>
<p>2b.1</p>cad du gzung ba dang 'dzin pa'i rnam par rtog pa'i ngo bos gnas pas na rnam par gnas zhes bya'o/ /mi mnyam pa'i rten gyur na zhes bya ba ni dngos por 'dzin pa la mngon par zhen pa nyid kyis mngon sum du byas pa'o/ /dug nyid du 'gro zhes bya ba la rgyu ba dang mi rgyu ba'i dug dang
<p>2b.2</p>'dra bar sems can thams cad kyi dge ba'i rtsa ba'i srog 'phrog par byed pas na dug go/ /de'i ngo bo nyid yin pa na dug nyid do/ /nye bar 'gro zhes bya ba ni dug gi rang bzhin ma yin par yang 'di dag dug gi bya ba byed pa'i tha tshig go /bdud rtsi nyid du 'gyur ba yin/ /zhes bya
<p>2b.3</p>ba la bdud ni 'chi ba'o/ /de 'di la med pas na 'chi ba med pa ste mya ngan las 'das pa bdud rtsi'o/ /de'i ngo bo nyid yin pas ni bdud rtsi nyid yin no/ /'ang zhes bya ba'i sgra ni khyad par gyi don to/ /'gyur ba yin zhes bya ba ni 'gro ba'o zhes bya ba'i tha tshig go/ /ji ltar 'gyur zhe na/ 
<p>2b.4</p>bdud rtsi nyid kyis bsten 'gyur na/ /zhes bya ba gsungs te mya ngan las 'das pa'i don du rang bzhin med pa'i ngo bo nyid kyis mngon sum du byas pas na bdud rtsi nyid du bsten pa yin no/ /'di skad ston pa yin te/ 'dod chags dang / zhe sdang dang gti mug rgyal bar byed
<p>2b.5</p>pa dang / don thams cad grub par byed pa'i tshul du yongs su rtog cing dngos po la mngon par zhen pas bsten na ni ngan song gsum gyi rgyur gyur pa yin la/ rang bzhin gyis rnam par dag par bsgoms pas mngon sum du byas nas thar pa chen po bskyed par gyur pa yin no/ /
<p>2b.6</p>'dod chags tshangs pa 'byin pa'i mchog /ces bya ba ni sems can thams cad kyi rgyud la yod pa'i 'dod chags ni ting nge 'dzin gyis tshangs pa yin zhing 'jig rten thams cad kyi dam pa yin pas mchog yin la skye bas na 'byin pa'o/ /de gdul bya rnams la phan gdags
<p>2b.7</p>par bya ba'i phyir bcom ldan 'das rdo rje sems dpa' tshangs pa yin par gsungs so/ /zhe sdang drag po zhes bya ba ni sems can thams cad kyi rgyud la yod pa'i zhe sdang ni ting nge 'dzin gyis na drag po yin no/ /ting nge 'dzin gyis bya ba ni sgom pa'i stobs kyis so/ /gti mug
<p>3a</p>
<p>3a.1</p>khyab 'jug ces bya ba ni sems can thams cad kyi rgyud la yod pa'i gti mug ni khyab 'jug gi tshul du bskyed pa yin no/ /brtan mdzad nas/ 'jig rten gsum po byin gyis brlabs/ /zhes bya ba ni de ltar 'dod chags dang zhe sdang dang gti mug tshangs pa la
<p>3a.2</p>sogs pa'i tshul du bskyed nas/ de la mos pa'i sems can rnams mgu bar bya ba'i phyir 'khor ba ji srid bar du brtan par mdzad nas de'i rjes la rgyal bar byed pa dang / sbrang rtsir byed pa dang / don thams cad grub par byed pa'i tshul gyis 'dod chags la sogs 'jig rten
<p>3a.3</p>gsum po yang dag par byin gyis brlabs shing skyed par mdzad pa yin no/ /ci'i phyir zhe na/ 'dod chags zhes bya ba la sogs pa gsungs te/ gang gi phyir 'dod chags dang zhe sdang dang gti mug gi rang bzhin 'jig rten gsum po ni rtag par gnas shing rgyun mi 'chad
<p>3a.4</p>pa nyid du gnas pa dang / srid pa gsum ste 'dod pa dang gzugs dang gzugs med pa'i srid pa rnam pa gsum ste/ chos rnam pa gsum gyi tshul gyis bsten cing rang bzhin dag pas mngon du byas nas/ mchog gsum ste rgyal bar bya ba dang / sbrang rtsir bya ba dang / don thams
<p>3a.5</p>cad grub par byed pa'i rang bzhin du 'gyur ro/ /chos min bsten pas ngan song gsum/ /zhes bya ba ni rgyal bar byed pa dang / sbrang rtsir byed pa dang / don thams cad grub par byed pa'i rang bzhin 'dod chags dang zhe sdang dang gti mug dngos por 'dzin pa la mngon par zhen pas
<p>3a.6</p>bsten na dmyal ba dang / yi dwags dang / dud 'gro'i mtshan nyid can gyi ngan song gsum du 'gyur ro/ /'dod chags sbrang rtsir byed par bshad/ /ces bya ba ni 'dod pa'i lha'i gzugs 'dzin pa'i tshangs pa la ni sbrang rtsir byed pa zhes bya'o/ /zhe sdang rgyal bar
<p>3a.7</p>byed ces grags/ /zhes bya ba'i stobs bzangs kyi gzugs 'dzin pa'i drag po ni rgyal bar byed pa zhes bya'o/ /gti mug der ni sgrub byed yin/ /zhes bya ba ni dpyid kyi gzugs 'dzin pa'i khyab 'jug gi don thams cad grub pa zhes bya'o/ /kun du gsang ba'i ming yin
<p>3b</p>
<p>3b.1</p>no/ /zhes bya ba ni skye bo thams cad kyi thun mong ma yin gyi phyogs bcu thams cad du rnal 'byor pa nyid la ming 'di dag grags pa yin no/ /nga ni 'jig rten gcig pu nyid/ /ces bya ba ni sems tsam gyi tshul gyis 'dod chags dang zhe sdang dang gti mug nyid 'jig rten yin no/ /
<p>3b.2</p>'jig rten gsum du rab tu bshad/ ces bya ba ni rnam par dbye ba'i tshul gyis ni 'dod chags ni tshang ba zhe sdang ni drag po gti mug ni khyab 'jug yin no zhes rab tu bshad cing ngas ting nge 'dzin gyi stobs kyis bskyed de bshad pa yin no zhes bcom ldan 'das rdo rje 'chang
<p>3b.3</p>chen pos gsungs so/ /yang de ltar rnam par shes pa tsam du ni gcig tu zad la/ de dbye ba'i tshul gyis ni rnam par gzhag pa ji ltar shes she na/ nga ni 'dod pa gcig pu nyid/ /ces bya ba gsungs te/ gang gi phyir nga ni chos kyi dbyings thog ma dang tha ma med pa'i ngo bo
<p>3b.4</p>nyid kyis ni don dam par gcig pu nyid yin zhing byang chub kyi mtshan ma ming can gyi sems kyi ngo bo yin pas na 'dod pa yin la/ 'di'i rgyu mthun pa las byung ba'i 'dod pa'i lha'i gzugs can gyi tshangs pa yin pas na 'dod pa'o/ /drag po ni stobs bzangs kyi gzugs can no/ /g.yung drung ni
<p>3b.5</p>dpyid kyi gzugs can khyab 'jug go/ /de bas na rgyu gcig gi rgyu mthun las byung ba nyid kyis na 'jig rten gsum po 'di dag gcig pu nyid yin no zhes rdo rje 'chang chen pos rab tu bshad cing gsungs pa yin no/ /de nas zhes bya ba'i sgra ni de ma thag pa ston pa'i tshig yin te/ de ltar
<p>3b.6</p>'jig rten gsum gyi de kho na nyid bshad nas de'i rjes thogs nyid la/ ming po gsum po 'di'i mchog rdo rje 'chang dngos por 'dzin pa la mngon par zhen pa yang spang bas byang chub kyi mtshan can gyi sems rtogs pa ni sbyangs pa ste/ don de'i phyir rdo rje bzang po zhes bya ba stong pa
<p>3b.7</p>nyid kyi rdo rje shin tu rdzogs par mdzad pas na rdo rje bzang po 'dzin pa'o/ /gzugs ni gsum po 'di dag nyid/ /ces bya ba rgyal bar byed pa dang / sbrang rtsir byed pa dang / don thams cad grub par byed pa'i lus gsum po ste de dag skyed par mdzad pa'o/ /nyid ces bya ba
<p>4a</p>
<p>4a.1</p>ni nges par bzung ste/ gzugs gsum po 'di dag kho na'o/ /bdag nyid kho na byung ba yin/ /zhes bya ba ni bdag nyid kyi rang gi rgyud rgyal bar byed pa dang / sbrang rtsir byed pa dang / don thams cad grub pa'i gzugs su bcom ldan 'das rdo rje 'chang
<p>4a.2</p>chen por byin gyis brlabs shing phyung la skyed par mdzad pa yin no/ /ci'i phyir gzugs gsum po der bdag nyid kyis bdag nyid byin gyis rlob par mdzad ce na/ gang phyir 'jig rten 'di dag ni/ /rtag tu yang ni 'di skad smras/ /zhes bya ba gsungs te/ gang gi
<p>4a.3</p>phyir sa 'og sa bla mtho ris pa'i rang bzhin can gyi ming po gsum la 'khor ba thog ma med pa nas rtag par lhag par dad pa 'di dag go /yang zhes bya ba'i sgra ni khyad par du bya ba'i don to/ /de zhin gshegs pa la sogs pa la lhag par mos pa'i sems la ltos pa yin no/ /
<p>4a.4</p>tshangs pa sogs kyis 'dul zhes bya ba ni/ tshangs pa la sogs pa gang yin pa de ni tshangs pa sogs kyis 'dul te/ drag po dang khyab 'jug la sogs pas 'dul zhing de la mos pa'i sems can gang yin pa'o/ /yang dag sangs rgyas byang chub snod ma yin/ /zhes bya
<p>4a.5</p>ba ni gzhan dag gis 'dul ba'i 'jig rten 'di ni yang dag cing phyin ci ma log pa'i sangs rgyas kyi byang chub mngon sum du byed pa'i snod ma yin zhing skal ba med pa yin la de bas na gzugs gsum por bdag nyid byin gyis rlob par mdzad pa yin no/ /de rnams sbyang
<p>4a.6</p>ba'i phyir zhes bya ba'i gzugs gsum por bdag nyid kyis byin gyis brlabs pas sems can de rnams kyi dngos po la mngon par zhen pa'i sems rnam par bsam par mdzad nas sangs rgyas pa thob pa'i phyir bcom ldan 'das rdo rje 'chang chen po rang nyid rgyal bar byed pa dang / 
<p>4a.7</p>sbrang rtsir byed pa dang / don thams cad grub par byed pa'i gzugs mdzad par byed pa'i rgyu des gzugs gsum nyid kyis tshangs pa la sogs pa 'dul ba de rnams kyi sems rnam par sbyangs nas bcom ldan 'das ci zhig mdzad ce na/ phyis ni sangs rgyas nyid mi 'gyur/ /
<p>4b</p>
<p>4b.1</p>zhes bya ba gsungs te/ tshangs pa la sogs pa de rnams de bzhin nyid rtogs pas sa brgyad pa'i rang bzhin can gyi sems su skyed par mdzad nas/ phyis nas sangs rgyas nyid du rtag cing mi 'gyur bas skyed par mdzad pa yin no/ /'di skad ston te/ tshangs pa dang / khyab
<p>4b.2</p>'jug dang / dbang phyug chen po dang / de la mos pa'i sems can rnams ming po gsum gyi tshul gyis rang bzhin gyis dag pa'i ting nge 'dzin gyis sangs rgyas nyid la nges par sbyar ba'i phyir bcom ldan 'das rdo rje 'chang ba gzugs gsum par bdag nyid kyis byin gyis
<p>4b.3</p>rlob par mdzad pa yin no/ /de nas sems can de rnams gzugs gsum por 'dzin par mdzad pa'o/ /rdo rje sems dpa' las chos thos nas de bzhin gshegs par 'gyur ba yin no/ /de nas zhes bya ba'i sgra ni de ma thag pa ste/ de ltar bshad ma thag pa'i tshul gyis
<p>4b.4</p>bcom ldan 'das rdo rje 'chang chen pos tshangs pa la sogs pa'i lha rnams sangs rgyas nyid la rab tu gzhag pa'i rjes thogs nyid la'o/ /'jig rten gsum gyi mchog kyang yin la dbang phyug chen po yang yin pas na 'jig rten gsum gyi mchog dbang phyug chen po'o/ /
<p>4b.5</p>dkyil 'khor zhes bya ba ni 'jig rten gsum gyi gsang ba'i dkyil 'khor du'o/ /der zhes bya ba ni dkyil 'khor der ro/ /rang gi zhes bya ba ni bdag nyid kyi'o/ /gsang ba'i snying po zhes bya ba ni gsang ba ston par byed pa'am/ gsang ba skyed par byed pa'i snying po'o/ /rang
<p>4b.6</p>gi rab grub phyir rab phul/ /zhes bya ba ni rang nyid grub par byed pa'i phyir snying po phul ba ste/ ming po gsum gyi tshul gyis gdul bya rnams sangs rgyas kyi byang chub tu grub cing mngon par byang chub pa thob par bya ba'i phyir tshangs pa la sogs pas rang gi snying po phul lo zhes bya ba'i
<p>4b.7</p>tha tshig go/ /de ltar na/ de nas rgyal po rdo rje 'dzin/ /zhes bya ba nas brtsams te/ oM b+hur b+hu ba swaHzhes bya ba'i bshad pas ni ting nge 'dzin gnyis pa gsungs pa yin no/ /bsdu ba sngon du 'gro ba nas brtsams te/ gsum pa yang yin par shes par bya'o/ /de ltar ting nge
<p>5a</p>
<p>5a.1</p>'dzin gsum gsungs nas da ni dam tshig dbang bskur ba thob pa rnams kyis bzlas brjod dang bsgom pa bya'o zhes bya ba bstan pa'i phyir/ zur bzhi pa la sgo bzhi pa/ /zhes bya ba la sogs pas slob dpon gyi las kyi cho ga dang slob ma 'jug pa la sogs pa'i cho ga
<p>5a.2</p>rgyas pa gsungs pa yin no/ /zur bzhi pa la zhes bya ba ni go bar zad do/ /de kho na nyid ni/ snying stobs rdul dang mun pa nyid/ /tshangs pa drag po g.yung drung ste/ /ming po gsum po 'di nyid ni/ /nam yang brnyas par mi bya'o/ /zhes bya ba 'di nyid ni gsang ba yin no/ /gal te
<p>5a.3</p>khyod kyis rtse gsum bcag /snying po snod min la smras pas/ /ji skad smras pa'i chos rnams ni/ /gal te 'di ni ma spyad dam/ /zhes bya ba'i dam tshig byin la slob ma rnams la de kho na nyid gsang ba brjod pa 'di bya zhing / b+hur b+hu ba swaHzhes bya ba 'jug pa'i glu dang zlos shing
<p>5a.4</p>rdo rje shugs kyis 'dir 'jug par bya'o/ /cho ga lhag ma rnams ni sngar ming po gsum gyi nang du bshad zin pas de nyid las khong du chud par bya'o/ /'jig rten gsum 'byin pa'i rgyud kyi bshad pa rdzogs so// //de ltar 'jig rten gsum 'byin pa'i rgyud
<p>5a.5</p>gsungs nas/ da ni de nas zhes bya ba la sogs pa sring mo bzhi 'byin pa'i rgyud gsungs pa yin no/ /de nas zhes bya ba'i sgra ni de ma thag pa ste/ dang po'i sbyor ba'i rjes thogs nyid la'o/ /'dir dang po'i sbyor ba'i ting nge 'dzin ming po gsum gyi dkyil 'khor las bshad
<p>5a.6</p>pa nyid yin no/ /kun du chags dang zhe sdang rmongs/ /brtan par byed pa'i rgyu yin no/ /zhes bya ba ni ming po gsum gyi rnal 'byor ba rnams kyis yang dag par sbyor ba'i sgom pas 'di dag sgrub pa'o/ /de ltar kun du chags pa dang zhe sdang dang gti mug ste ming po gsum gyi
<p>5a.7</p>rang bzhin 'di rnams kyis brtan par byed pa'i rgyu yin no/ /dkyil 'khor zhes bya ba ni go bar zad do/ /gal te gsang zhing ma bsrungs na/ /gang zhig sems can don zhugs dang / /gang yang dkyil 'khor sgrub byed pa/ /de rnams khyed kyis gsang bar 'gyur/ /zhes bya ba
<p>5b</p>
<p>5b.1</p>ni dam tshig go/ /dkyil 'khor 'di'i bshad pa ni sngar bshad zin la 'dir khyad par ni 'di tsam du zad do/ /'di lta ste hri hUM shrI b+h+yo zhes bya ba ni 'jug pa'i glu yin no/ /da ni de nas zhes bya ba la sogs pas glu'i dkyil 'khor gsungs pa yin te/ de nas zhes bya ba'i sgra ni sngar bshad pa
<p>5b.2</p>yin no/ /'dod chags la sogs dug gzhig phyir/ /zhes bya ba'i 'dod chags la sogs pa'i dug bsal ba ni dug gzhig pa ste de'i phyir ro/ /kun nas bdud rtsi nyid bya'i phyir/ /zhes bya ba ni phyogs bcu'i gdul bya rnams kun nas rang bzhin gyis dag par bsgoms pas thar
<p>5b.3</p>pa mngon sum du byas pa ni bdud rtsi'o/ /de'i ngo bo nyid yin pas na bdud rtsi nyid de de'i don du'o/ /zhe sdang las byung glu yis ni/ /dkyil 'khor dam pa phyung bar 'gyur/ /zhes bya ba ni 'di yang sngar bshad pa'i de nyid las shes par bya'o/ /'di'i khyad par ni 'di yin te/ 'di
<p>5b.4</p>lta ste phu phu zhes bya ba 'jug pa'i glu'i mchod pa yin no/ /de ltar glu'i dkyil 'khor gsungs nas da ni/ /de nas ston pa rdo rje 'dzin/ /zhes bya ba la sogs pas bgegs thams cad rnam par gzhom pa'i phyir gdon gyi dkyil 'khor gsungs pa yin no/ /de nas zhes bya
<p>5b.5</p>ba'i sgra ni snga ma bzhin du log 'dren la sogs pa gdon thams cad las byung ba'i sdug bsngal thams cad de/ de rnam par bsal zhing med par mdzad pas na sdug bsngal thams cad bsal ba ste/ bcom ldan 'das rdo rje 'chang ba'o/ /sems can kun ni bde ba'i phyir/ /
<p>5b.6</p>zhes bya ba ni gdon la sogs pa las byung ba'i sdug bsngal dang bral bas sems can thams cad bde ba nyams su myong ba'i phyir ro/ /ni zhes bya ba ni nges par gzung ba ste/ bde ba kho na'i phyir ro/ /gdon gyi dkyil 'khor phyung ba yin/ /zhes bya ba ni rims la sogs pas yongs
<p>5b.7</p>su gang ba'i dkyil 'khor skyed par mdzad pas so/ /de ci'i phyir zhe na/ 'dod chags zhes bya ba la sogs pa gsungs te/ gang gi phyir dmigs pa la spyod pa'i sems can thams cad ni 'dod chags la sogs pa'i dug gis gso ba ma byas pa'i nyes byas kyis dug nyid du gyur
<p>6a</p>
<p>6a.1</p>pa yin zhing sngar bshad pa'i tshul gyis/ /gdon dang rims dang sdig pa dang / /dmyal bar yang ni 'gyur ba yin/ /zhes bya ba yang de nyid yin gyis phyi rol gzhan dag ma yin no/ /de bas na rnam par rtog pa dang bcas pa las byung ba'i srin mo la sogs pa'i gdon gyi
<p>6a.2</p>tshul can sdug bsngal thams cad skyed par byed pa'i rnam par rtog pa de rnams gzhig par bya ba'i phyir/ bcom ldan 'das kyis gdon gyi dkyil 'khor phyung ba yin no/ /de nas zhes bya ba'i sgra ni gnas skabs te/ gdug pa skyed par byed pa yi ge hriM ngo / /de ltar/ de nas ston pa rdo rje
<p>6a.3</p>'dzin/ /zhes bya ba nas brtsams te hriM zhes bya ba'i bar gyis ni ting nge 'dzin gnyis pa gsungs pa yin no/ /de nas bsdu ba sngon du 'gro bas gsum pa yin par shes par bya'o/ /de ltar bsdus pa srin po la sogs pa'i gdon rnams bkug ste/ rdo rje lcags kyus khro bo la sogs
<p>6a.4</p>pa dgug pa dang gzhug pa dang / bcing ba dang / dbang du byas la slob dpon gyis srin po la sogs pa'i gdon gzhom par bya ba'i phyir dkyil 'khor bris la/ srin po la sogs pa'i gdon gzhom par bya'o zhes bya ba'i cho ga 'di bstan par bya ba'i phyir zur bzhi ba zhes bya ba la sogs
<p>6a.5</p>pas gdon gzhom pa'i slob dpon gyi las kyi cho ga gsungs pa yin no/ /zur bzhi pa la zhes bya ba la sogs pa la ni go bar zad do/ /de nas zhes bya ba bshad ma thag pa'i dkyil 'khor de'i dbus dang por zhes bya ba las kyi dkyil 'khor du 'jug pa'i thog mar dkyil 'khor
<p>6a.6</p>du 'byung po dang / yi dgas dang / sha za dang / gnod sbyin dang / srin po dang / grul bum dang / klu la sogs pa'i rig pa mchog gi rgyud las gsungs pa'i gdon bco brgyad dang / sogs pa'i zhes bya ba'i sgras rim pa brgyad po skyes bu gcer bu gdong gnag pa skra
<p>6a.7</p>gyen du brdzes pa/ sdig pa zhes bya ba yi dgas kyi khyad par rnams dang / mnar med pa la sogs pa'i dmyal ba brgyad dang / nye 'khor ba'i dmyal ba rnams so/ /de rnams kyi cho ga rgyas pa ni yul dang grong dang 'jig rten gyi bkod pa'i dbyibs rnams bri bar bya'o/ /de ltar
<p>6b</p>
<p>6b.1</p>dkyil 'khor de bris pa'i rjes thogs nyid la rdo rje me ltar 'bar ba'i rnal 'byor pas rnal 'byor chen po byas la/ gtsug tor la sogs pa yang rang gi lus la bkod de/ de'i rjes thogs nyid la dkyil 'khor 'dir slob dpon gyi 'jug pa bcom ldan 'das rdo rje sems
<p>6b.2</p>dpas bshad cing gsungs pa yin no/ /ji ltar 'jug par bya zhe na/ myur du zhes bya ba gsungs so/ /myur du ci zhig bya zhe na/ rdo rje 'dzin pa zhugs nas ni/ /khros pas rkang pa g.yon pas mnye/ /zhes bya ba gsungs te/ g.yas pa'i rdo rje khu tshur gyis khro bo'i rdo rje thogs te/ 
<p>6b.3</p>g.yon pa'i khro bo'i khu tshur sdigs mdzub byed pa la brtson pas dkyil 'khor de rkang pa g.yon pas mnye bar bya'o/ /de nas zhes bya ba la sogs pa ni go bar zad do/ /'dis ni 'di skad ston par 'gyur te/ gang gi tshe rnal 'byor pa log 'dren la sogs pa nye bar 'tshe bar 'gyur
<p>6b.4</p>ba de'i tshe rdo rje me ltar 'bar ba'i sbyor bas rnal 'byor chen por byas pa ni rdo rje gtsug tor la sogs pa nas/ rdo rje shugs kyi bar du rang gi lus la bkod nas/ rdo rje sems dpa'i lha mo'i dkyil 'khor gyi tshul gyis bdag nyid rdo rje sems dpa' rnam par bsgoms la de'i rjes
<p>6b.5</p>thogs nyid la bdag nyid rdo rje me ltar 'bar ba slar yang bsams te/ dkyil 'khor 'di ri rab kyi steng du hUM las sprul pa bsdu bar bya'o/ /de nas rdo rje lcags kyu'i khro bo la sogs pa las kyi phyag rgya bzhis gdon la sogs pa'i cho ga rgyas pas bkug nas bcug ste bcings
<p>6b.6</p>la 'jug pa'i phyag rgyas bcings nas hriM badzra tiSh+Tha maN+Dal ud+tha pa la zhes bya bas dkyil 'khor de bar snang gi phyogs su bzhag la rdo rje me ltar 'bar ba'i dam tshig gi phyag rgya dang / yi ge hUM gis bdag nyid byin gyis brlabs la hUM zlos shing yongs su bskor nas thig
<p>6b.7</p>gdab pa dang tshon dgye ba byas te/ rig pa mchog las gsungs pa'i gdon bco brgyad dang / 'phags pa dpung bzangs las bshad pa'i log 'dren rnams dang / sngar bshad pa'i rims brgyad dang / sdig pa dang dmyal ba rnams yi ge hIM zlos shing bri bar bya'o/ /de nas
<p>7a</p>
<p>7a.1</p>sgo dbye ba dang bsdu ba byas la/ rdo rje lcags kyu'i khro bo la sogs pas de dag dgug pa dang bcing ba byas la/ g.yas pa'i rdo rje khu tshur gyis khro bo'i rdo rje thogs te/ g.yon pa'i khro bo'i khu tshur gyis sdigs mdzub byed pa la brtson pa dang / glu'i tshig
<p>7a.2</p>zlos shing rab tu dgod pa dang / dkyil 'khor der zhugs la khros pa dang / rkang pa g.yon pas mnye bar bya'o/ /de la glu ni 'di yin te/ sarba a g+ha maN+Dal mi dam badzra d+ha ra a kra ma bi ki ra bi ki ra badzro da ya nA sha ya ha na da ha na pa tsa b+ha smi ku ru kru d+ha hUM ka ra ma de na/ 
<p>7a.3</p>de nas rdo rje gnod sbyin dang / rdo rje khu tshur dang rdo rje gtsug tor gyis bdag nyid bsrung ba byas la rang gi lha'i sbyor bas gnas par bya'o/ /sdug bsngal thams cad las 'don pa'i rgyud kyi bshad pa rdzogs so// //de ltar 'jig rten dang 'jig rten las 'das pa'i
<p>7a.4</p>dkyil 'khor rnams bshad nas/ da ni 'jig rten dang 'jig rten las 'das pa'i lha thams cad kyi dkyil 'khor la lhag par mos pa'i sems can rnams rjes su gzung ba'i phyir/ de nas zhes bya ba la sogs pa bsdus pa'i dkyil 'khor gsungs pa yin no/ /de nas zhes bya ba'i
<p>7a.5</p>sgra ni de ma thag pa ston pa'i tshig yin te/ dang po'i sbyor ba'i rjes thogs nyid la'o/ /'dir dang po'i sbyor ba'i ting nge 'dzin ni dpal rdo rje sems dpa'i dkyil 'khor chen por gsungs pa yin no/ /kun mchog dam pa'i dbang phyug ste/ /zhes bya ba ni kun gyi mchog kyang yin
<p>7a.6</p>la dam pa'i dbang phyug kyang yin pas na kun mchog dbang phyug ste dpal rdo rje sems dpa'o/ /de yang thams cad kyi mchog yin pas na kun mchog go/ /de nyid ni dam pa ste phul du byung ba yin zhing khams gsum pa ma lus pa'i chos kyi rgyal srid la mnga' brnyes pas na dbang
<p>7a.7</p>phyug go/ /sems can don kun rab sgrub byed/ /ces bya ba ni rigs lnga'i lha rnams kyis 'dul ba'i sems can kun yin te/ de rnams kyi rab tu sgrub pa ni rigs lnga rtogs par gyur pa ste de'i don du'o/ /dkyil 'khor thams cad gsungs pa yin/ /zhes bya ba ni bcom
<p>7b</p>
<p>7b.1</p>ldan 'das rdo rje 'chang bas bsdus pa'i dkyil 'khor bka' stsal pa'o/ /gzugs kun gyis zhes bya ba ni 'jig rten dang 'jig rten las 'das pa'i lha rnams kyi gzugs so/ /dus gang gi tshe zhe na/ gang tshe gsang ba chen po lnga'o/ /de nyid kyis ni mi 'dul 'gyur zhes
<p>7b.2</p>bya ba gsungs te/ gsang ba chen po'i de kho na nyid lnga ni rdo rje sems dpa' dang / de bzhin gshegs pa dang / rdo rje dang / pad+ma dang / nor bu'i rigs rnams kyis gang gi tshe 'dul bar ma gyur pa'i sangs rgyas nyid dam rdo rje 'dzin pa nyid la 'jog par mi nus pa de'i tshe sna
<p>7b.3</p>tshogs chen po bsdus pa'i dkyil 'khor gyis 'dul ba'i skye bo skal ba dang ldan pa rnams la dam pa ste/ mchog 'di mdzad pa yin no/ /de ltar na/ de nas rgyal po rdo rje 'dzin/ /zhes bya ba nas brtsams te/ sna tshogs chen po/ 'gro ba 'dul ba'i dam pa yin/ /zhes bya
<p>7b.4</p>ba ni bar gyis bshad pas ni ting nge 'dzin gnyis pa gsungs pa yin no/ /de nas bsdu ba sngon du 'gro ba ni gsum pa yin par shes par bya'o/ /de ltar bsdus pa'i dkyil 'khor gyi ting nge 'dzin gsum gsungs nas/ da ni dam tshig dang dbang bskur ba thob pa rnams kyis
<p>7b.5</p>bzlas brjod dang bsgom par bya'o zhes bya ba'i phyir/ de nas gang gi phyir zhes bya ba la sogs pas slob dpon gyi las kyi cho ga dang slob ma 'jug pa la sogs pa'i cho ga gsungs pa yin no/ /de nas zhes bya ba'i sgra ni de ma thag pa ston par byed pa'i tshig ste/ las kyi cho ga'i ting nge
<p>7b.6</p>'dzin gyi rjes thogs nyid la'o/ /gang gi phyir zhes bya ba ni rgyu ste gang gi phyir bsdus pa'i dkyil 'khor du 'jug par byed pa des 'dul ba'i sems can rnams kyi don du mi 'gyur bas de'i phyir dkyil 'khor chen po ste/ bsdus pa'i dkyil 'khor dam pa ste mchog tu gyur
<p>7b.7</p>pas rab tu phye ste bshad par bya'o zhes pa'o/ /kun mchog ni 'jig rten dang 'jig rten las 'das pa'i tshul yang dag par ston pa yin zhes gang du 'dul ba'i sems can gyi khams rnams las rnam par rgyal ba yin pas na kun mchog rnam rgyal lo/ /lha thams cad kyi
<p>8a</p>
<p>8a.1</p>dkyil 'khor gyis 'dul ba'i sems can skal ba dang ldan pa rnams la 'jig rten dang 'jig rten las 'das pa'i dkyil 'khor gyi lha thams cad kyi gzugs ni sna tshogs so/ /de nyid kyis na bsdus pa'i dkyil 'khor 'di ni kun mchog dam pa'i dbang phyug
<p>8a.2</p>yin no zhes bya ba ni 'jig rten pa'i dkyil 'khor chen po bris nas ni rdo rje sems dpa'i dkyil 'khor chen po bris la/ de'i dbus su zhes bya ba'i dkyil 'khor dbus ma'i lte ba'i phyogs su rdo rje sems dpa'i dkyil 'khor chen po thig btab cing kun du bris la ming de skad
<p>8a.3</p>ces bya ba'i dkyil 'khor de'i lte ba'i phyogs su sngar bshad pa'i tshul gyis rdo rje sems dpa' rab tu gzhag par byas te/ 'di ni cho ga bzhin zhes bya ba'i sgra'i don yin no/ /ci de 'ba' zhig gam zhe na/ rdo rje lha mo zhes bya ba gsungs te/ 'dod chags rdo rje dang / ki li ki
<p>8a.4</p>la dang / rdo rje dran ma dang / rdo rje 'dod pa'i dbang phyug ma ni rdo rje lha mo'o/ /sogs pa'i sgra ni dus kyi mchod pa dang / rdo rje sgeg mo rnams dang / sgo srung rnams gzung ngo / /rdo rje lha mo la sogs pas yongs su gang ba'i dkyil 'khor ram/ des nye bar mtshon pa'i dkyil 'khor
<p>8a.5</p>ni rdo rje lha mo la sogs pa'i dkyil 'khor te der ro/ /de yi ngos ni thams cad du/ /zhes bya ba ni re'u cha dbus mar dpal rdo rje sems dpa'i dkyil 'khor chen po bris pa de'i phyogs bzhir de bzhin gshegs pa dang / rdo rje 'dzin pa dang / 'jig rten dbang phyug dang / nam mkha'i
<p>8a.6</p>snying po kun mchog lhag pa'i sku rnams kyis mtshan pa'i mchog rdo rje dang bcas pa 'khor lo la sogs pa gang yin pa de ni rdo rje mchog bcas mtshan ma rnams rdo rjes mtshan pa'i 'khor lo la sogs pa'o zhes bya ba'i tha tshig go/ /ma zhes bya ba'i sgra ni nges par gzung ba ste rdo rjes
<p>8a.7</p>mtshan pa'i mtshan nyid do/ /sku gzugs la sogs gzhag par bya/ /zhes bya ba ni mi bskyod pa la sogs pa rang gi rigs kyi lha'i tshul gyis yongs su bskor ba ni rang gi rigs kyis bskor ba zhes bya'o/ /rgyal po rdo rje sred med bu'i/ /gzugs 'dzin 'khor lo bsnams
<p>8b</p>
<p>8b.1</p>pa bri/ /zhes bya ba ni bcom ldan 'das rnam par snang mdzad kyi sred med kyi bu'i gzugs 'dzin pa phyag na 'khor lo bsnams pa gzhag par bya'o/ /khyab bdag rdo rje can rdo rje/ /gtum dbang rdo rje gdung bsnams pa/ /zhes pa ni bcom ldan 'das rdo rje me ltar rab tu 'bar
<p>8b.2</p>ba'i rdo rje gtum pa'i dbang phyug gi gzugs 'dzin pa rdo rje gdung bsnams pa bri bar bya'o/ /rdo rje pad 'byung pad+ma can/ /rdo rje 'dzin pa tshangs gzugs ldan/ /zhes bya ba ni 'phags pa spyan ras gzigs dbang phyug gi gzugs 'dzin pa'i rdo rje 'chang rdo rje 'dzin pa ni tshangs
<p>8b.3</p>pa'i gzugs su bri bar bya'o/ /nam mkha'i snying po 'dod gzugs can/ /rdo rje dang bcas me tog mchog/ /ces bya ba ni bcom ldan 'das 'phags pa nam mkha'i snying po ni 'dod pa'i lha'i gzugs 'dzin pa la rdo rjes mtshan pa'i gzhu bsnams te bzhugs pa bri bar bya'o/ /
<p>8b.4</p>gzhi'i dkyil 'khor gyi me'i mtshams su rdo rje dpal mo/ bden bral gyi mtshams su rdo rje dkar mo/ rlung gi mtshams su rdo rje sgrol ma/ /dbang ldan gyi mtshams su nam mkha'i rdo rje ma bri bar bya'o/ /de nas 'di rnams kyis zhes bya ba ni go bar zad do/ /phyi yi dkyil 'khor gnas
<p>8b.5</p>rnams su/ /zhes bya ba ni lha'i snam bu'o/ /rdo rje mtshan ma rang phyogs gnas/ /zhes bya ba ni drag po la sogs pa'i mtshan ma rdo rjes mtshan pa'i tri shU la la sogs pa gang yin pa de ni rdo rje mtshan ma ste/ de shar phyogs la sogs pa'i phyogs su gnas pa ni rang gi phyogs su gnas pa bri
<p>8b.6</p>ba yin no/ /rdo rje'i mtshan ma rang gi phyogs su gnas par bri ba de gang zhig yin zhe na/ lha dbang dang ni ma mo nyid/ /ces bya ba gsungs te/ lha'i dbang po ni drag po la sogs pa nas chu lha'i mthar thug pa'o/ /de rnams kyi chung ma ni ma mo'o/ /de nyid ni lha'i dbang po ma mo dang bcas pa'i
<p>8b.7</p>'jig rten skyong ba rnams yin te de rnams dgod par bya'o/ /tshogs kyi dbang phyug rdo rje yi/ /rol mo'i che bcu rdung byed la/ /phyi yi dkyil 'khor kha khyer dang / /sgo dang mtshams su'ang de bri'o/ /zhes bya ba ni phyi'i dkyil 'khor gyi mtshams bzhir sgeg mo la sogs pa dang / sgo rnams
<p>9a</p>
<p>9a.1</p>su lcags kyu ma la sogs pa bri bar bya'o/ /sgo rnams kun du 'jug pa ni/ /rang gi phyag rgyas rab tu 'jug /ces bya ba ni sngar bshad pa'i 'jug pa'i cho gas rdo rje sems dpa' dang / de bzhin gshegs pa dang / rdo rje dang / pad+ma dang / nor bu'i rigs kyi dkyil
<p>9a.2</p>'khor du 'jug par bya'o/ /dang po'i sbyor bas dkyil 'khor ni/ /dam pa lnga ru zhes bya ba ni gzhi'i dkyil 'khor du dang por dkyil 'khor du 'jug pa'i cho gas 'jug par bya'o/ /de nas dbus su gnas gyur nas/ /dgug pa 'di ni bya ba yin/ /zhes bya ba ni de ltar dkyil
<p>9a.3</p>'khor bris nas rdo rje hUM mdzad kyi sbyor ba byas te ji lta ba bzhin du zhugs te/ de'i rjes thogs nyid la dkyil 'khor gyi dbus su 'dug par bsams pas sgo dbye ba'i phyag rgyas dkyil 'khor gyi sgo rnams phye nas/ de rjes la 'og nas bshad pa'i dgug par bya'o/ /gsang ba'i
<p>9a.4</p>lcags kyu dril bcas pas/ /'dir ni zhes bya ba la sogs pa go bar zad do/ /de dag go rims ji bzhin du/ dkyil 'khor thams cad bsgrub par bya/ /zhes bya ba ni re zhig dang por rdo rje sems dpa'i dkyil 'khor chen po'i lha rnams rang gi dam tshig gi phyag rgya rnams kyis
<p>9a.5</p>de bzhin nyid du bsgrub par bya'o/ /de bzhin gshegs pa dang / rdo rje dang / pad+ma dang / nor bu'i rigs kyi lha rnams bsgrub par bya ste/ 'di ni 'dir go rims ji bzhin bsgrub par bya ba'i sgra'i don yin no/ /sgrub pa dag ni thams cad dang / /dngos grub rnams kyang de bzhin
<p>9a.6</p>no/ /zhes bya ba ni rdo rje sems dpa' dang / de bzhin gshegs pa dang / rdo rje dang / pad+ma dang / nor bu'i rigs kyi dkyil 'khor rnams su lha thams cad kyi sgrub pa gsungs pa dang / lha thams cad kyi dngos grub gsungs pa de thams cad kyi dkyil 'khor thams cad
<p>9a.7</p>bsgrub pa sgrub pa po la 'grub par 'gyur ro/ /ci'i phyir zhe na yang / bde ba thams cad mi 'gyur gnas/ /zhes bya ba la sogs pa gsungs te/ bde ba yang yin la thams cad kyang yin pas bde ba thams cad de/ rdo rje sems dpa' la sogs pa lha thams cad kyi bde ba
<p>9b</p>
<p>9b.1</p>gnyis su med pa sems dang sems las byung ba'i mtshan nyid can no/ /de nyid ni mi 'gyur ba'i gnas te chos kyi dbyings thog ma tha ma med pa'i rang bzhin sems can gyi khams thams cad dang / rdo rje sems dpa' la sogs pa'i bde ba mngon sum du byed pa'i gzhir gyur pa'o/ /
<p>9b.2</p>bde ba chen po zhes bshad do/ /zhes bya ba ni bcom ldan 'das rdo rje 'chang chen pos gsungs pa'o/ /rdo rje 'di ni bsgrub la sogs/ /'di ni tshe 'dir 'grub par 'gyur/ /zhes bya ba ni de bzhin nyid kyi rdo rje'i rang bzhin yin pas bde ba chen po de ni rdo rje yin pa dang / de las byung ba'i
<p>9b.3</p>dkyil 'khor 'di la yang nye bar brtags pas de skad ces bya ste/ sgrub pa 'di la sogs pa'i dkyil 'khor sgrub par byed par bsgrubs nas sgrub pa po/ tshe 'di nyid la mngon par 'dod pa'i dngos grub 'di dag thams cad 'grub par 'gyur ro/ /de ltar bshad pa'i tshul gyis
<p>9b.4</p>'grub par 'gyur bar bshad do zhes sbyar ro/ /sna tshogs pa yang yin la don dam pa yang yin pas sna tshogs pa'i don te/ bsdus pa'i dkyil 'khor du rdo rje sems dpa' la sogs pa'i tshul lo/ /des rnam par sbyang ba ni lha tshogs pa la mos pa'i sems cad kyi khams
<p>9b.5</p>rnams rigs lnga po rtogs pas 'dod chags la sogs pa dang bral ba'o/ /de'i don gyi cho ga ni lhag par gnas pa dang / phyag 'tshal ba dang dkyil 'khor du 'jug pa la sogs pa'o/ /de ltar 'gro ba dpag tu med pa ste/ sems can gyi khams tshad med pa des 'dul
<p>9b.6</p>zhing lam rtogs pa la gzhag pa ni 'gro ba dpag tu med pa kun btul ba ste/ de nyid ni mtha' med pa yang yin la sna tshogs pa yang yin pas na mtha' med pa'i sna tshogs pa ste/ mnyam pa med pa ni mtshungs pa med pa'o/ /gsungs pa ni bshad pa'o/ /phul du gyur pa ni
<p>9b.7</p>mchog tu gyur pa'o/ /ji ltar na phul du byung ba yin zhe na/ gang gi phyir de bzhin gshegs pa la sogs pa'i rigs thams cad 'dzin pas na/ de bzhin gshegs pa thams cad kyi rigs 'dzin pa'o/ /de byed pa yang yin la bde ba'i mchog kyang yin pas na de byed pa'i
<p>10a</p>
<p>10a.1</p>bde ba'i mchog go/ /rgyal ba thams cad de de bzhin gshegs pa thams cad kyis bsdus pa'i dkyil 'khor 'di byin gyis brlabs shing brtan par mdzad pas na srid pa pa'i bde ba'i mchog byed pa ste/ gdul bya rnams kyis mi gnas pa'i mya ngan las 'das
<p>10a.2</p>pa'i bde ba skyed par byed pa nyid yin pa'i phyir ro/ /yang 'di'i don brjod par bya ste/ dpal rdo rje sems dpa'i sbyor bas rdo rje dbyings kyi dkyil 'khor las bshad pa'i rnal 'byor ji lta ba bzhin du byas la 'di las bshad pa'i byin gyis brlabs pa dang / dbang bskur ba
<p>10a.3</p>dang dngos grub kyi rdo rje brtul zhugs kyang blangs nas 'dod chags rdo rje ma la sogs pa'i phyag rgya'i mchod pa bcu gnyis kyis bdag nyid yang dag par mchod la rnam par sgeg pa'i dga' ba'i rdo rje dang phyag bzhis kyang phyag byas la de kho na nyid dang chos dang dam tshig bzung nas hUM
<p>10a.4</p>zhes lan gsum bzlas la/ dam tshig gsum gyi glu'i mchod pa byas nas rang gi snying ga'i zla bar yid kyis zhugs la/ rdo rje sems dpa'i phyag rgya bcings te hUM a hUM hrIM traM zhes brjod do/ /der bsdus pa'i dkyil 'khor sprul la lha thams cad kyi rang rang gi gnas su
<p>10a.5</p>rang rang gi snying pos lha thams cad rang rang gi gzugs su bkod la/ oM badzra At+ma ko\u0f85haM zhes bya ba la sogs pa'i snying po gsum bzlas la snga ma bzhin du don gsum bsgoms te/ bdag ni rang nyid bsdus pa'i dkyil 'khor yin no zhes nga rgyal bskyed la bsdus pa'i
<p>10a.6</p>dkyil 'khor gyi snying po zlos shing / dus ji srid kyis bdag nyid bsdus pa'i dkyil 'khor gyi ngo bo nyid du mngon sum ltar mthong bar gyur pa de srid kyi bar du nyin re'i sbyor bas bsgom par bya'o/ /de nas nyin zhag bdun gyi bar du sngar bshad pa'i tshul gyis ting nge 'dzin
<p>10a.7</p>gsum bsgom pa nas brtsams te bsdus pa'i dkyil 'khor brtsam par bya'o/ /de nas ji skad du bshad pa'i dkyil 'khor gyi dbus su snga ma bzhin du cho ga thams cad rjes su spyad la/ slob ma lhag par gnas pa dang / lha lhag par gnas par byas nas nyi ma 'char
<p>10b</p>
<p>10b.1</p>ba'i dus su dkyil 'khor thig gdab par bya'o/ /de la re zhig dang por rdo rje sems dpa'i lha mo'i dkyil 'khor gyi thig gdab par bya'o/ /de la dkyil 'khor dbus kyi re'u cha la yang rdo rje sems dpa'i dkyil 'khor gnyis pa 'dod chags rdo rje ma'i gnas su rnam par
<p>10b.2</p>snang mdzad kyi dkyil 'khor ro/ /ki li ki la'i gnas su rdo rje me ltar 'bar ba'i dkyil 'khor ro/ /rdo rje dran ma'i gnas su 'jig rten dbang phyug gi dkyil 'khor ro/ /rdo rje 'dod pa'i dbang phyug ma'i gnas su 'phags pa nam mkha'i snying po'i dkyil 'khor thig
<p>10b.3</p>gdab par bya'o/ /de nas tshon sna lnga'i phye mas rten dang brten pa'i dkyil 'khor thams cad bris nas bcom ldan 'das rdo rje sems dpa' 'khor dang bcas pa rang gi dkyil 'khor du dgod par bya'o/ /de nas bcom ldan 'das rnam par snang mdzad sku mdog nag po khyab
<p>10b.4</p>'jug gi gzugs can/ phyag bzhi pa phyag g.yas pa gnyis na rdo rje 'khor lo dang dbyug pa bsnams pa/ g.yon gnyis na gcig gis mdung bsnams pa/ gnyis pas gdan la snyems pa'i tshul gyis gnas pa dkyil 'khor gyi dbus nas shar phyogs su gzigs te
<p>10b.5</p>bzhugs par bya'o/ /oM badzra ga d+ha yan tshin+da a pra ti ha ta badzra tsa kre na ho b+ha ga bAn badzra ta thA ga ta dzaHhUM baM hoHbadzra d+ha ra staM/ mi bskyod pa la sogs pa ni sngar bshad pa'i snying pos rang gi gnas su dgod par bya'o/ /bcom ldan 'das rdo rje me ltar 'bar ba gtum pa'i dbang
<p>10b.6</p>phyug gi gzugs 'dzin pa/ sku mdog sngo ba/ spyan gsum pa phyag bzhi pa/ g.yas rdo rje rtse gsum dang rdo rje 'bar ba bsnams pa/ g.yon gyi gcig gis thod pa bsnams pa/ gnyis pas ral gri bsnams pa snying po 'dis dgod par bya'o/ /hUM badzra kro d+ha ma hA
<p>10b.7</p>yo gi nI/ ga Ne shwa ra ma hA badzra shU lo gra bra ne ho b+ha ga bAn badzra tsin+d+ha shwa rA ya ha ha ha ha ho/ /rdo rje mtshon cha ma la sogs pa lhag ma rnams ni snga ma bzhin du bri bar bya'o/ /rdo rje gtsug tor la sogs pa yang thig bdun gyi nang du bya'o/ /de nas 'jig rten dbang phyug tshangs
<p>11a</p>
<p>11a.1</p>pa'i gzugs 'dzin pa/ sku mdog dkar po zhal bzhi pa phyag g.yas pa gnyis na phreng ba dang dbyug pa bsnams pa/ g.yon gnyis na spyi blugs dang pad+ma bsnams pa/ rang gi dkyil 'khor gyi dbus su snying po 'dis dgod par bya'o/ /hrI badzra/ 
<p>11a.2</p>pad+mod b+ha ga bAn badzra a ba lo ki te shwa rA ya ma hA bra h+ma sid+d+ha oM b+hur b+hu ba swaHri na maHswA hA/ pad+ma'i ting nge 'dzin bzang po la sogs pa snga ma kho na ltar bri bar bya'o/ /de ltar 'jig rten dbang phyug gi dkyil 'khor bris nas/ 'phags pa nam mkha'i snying po rang gi
<p>11a.3</p>dkyil 'khor gyi dbus na 'dod pa'i dbang phyug gi gzugs 'dzin pa sku mdog dmar po phyag mtshan rdo rje me tog dang bcas pa snying po 'dis bri bar bya'o/ /he badzra ku su me a su d+ha sarba karma na me sa dA ya hi b+ha ga bAn badzra A kA sha gar+b+ha ba Da Da trAM/ dbang bskur pa'i rin
<p>11a.4</p>po che la sogs pa gzhan dag ni de bzhin du bri bar bya'o/ /yang gzhi'i dkyil 'khor gyi me'i mtshams su bcom ldan 'das yum chen mo shes rab kyi pha rol tu phyin pa dpal mo'i gzugs 'dzin pa/ sku mdog gser btso ma'i mdog 'dra ba phyag g.yas na 'khor lo
<p>11a.5</p>g.yon pa na pad+ma bsnams pa snying po 'dis bri bar bya'o/ /na mo ye na sa t+ye na b+ha ga wa ti pra dz+nyA pA ra mi ta spu ta tshin+d+ha badzra ni tsa kre na/ te na sa t+ye na ba ba ka na oM d+hI shrI shud+d+hi bi dza ye swA hA/ de nas bden bral gyi mtshams su rdo rje 'dzin ma u ma'i gzugs 'dzin ma gser gyi mdog
<p>11a.6</p>can phyag g.yas na rdo rje rtse gsum bsnams pa/ g.yon na mdung rtse gsum pa bsnams pa'i snying po 'dis bri bar bya'o/ /oM badzra gau rI ma hi ba d+he trai lo kya badzrA ya shwa ri badzra kro d+ha ag+ni sa ma ye badzra d+ha rin ma stu te/ tad+ya thA/ hi li mi li/ le li la lo badzra kA ma ka ye
<p>11a.7</p>swA hA/ rlung gi mtshams su sgrol ma sku mdog ljang gu phyag g.yon gyis pad+ma bsnams pa/ phyag g.yas kyis mchog stsol ba/ snying po 'dis bri bar bya'o/ /na mo ye na sat+ye na ma b+ha ga wa ti bud+d+ha bo d+hi ra nut+ta ra badzra d+harma pra yo ge na te na sa t+ye na si d+d+ha maM oM tA re tu t+tA re tu re
<p>11b</p>
<p>11b.1</p>swA hA/ de nas dbang ldan gyi mtshams su nam mkha' rdo rje ma dga' ba'i gzugs 'dzin pa/ sku mdog dmar po rdo rje dang bcas pas mtshon cha bsnams pa snying po 'dis bri bar bya'o/ /oM karma badzra ni si da si bi shud+d+ha si swA b+hA ba ta/ ga gnod b+ha ba yo ge na sid+d+ha maM pa ra
<p>11b.2</p>ma k+Sha re/ tad+ya thA/ ga ga na bi shud+d+hi sarba a b+hi prA ya pa ri pU ra ni swA hA/ de bzhin du gzhi'i dkyil 'khor phyi'i mtshams bzhir sgeg mo la sogs pa yang dag par bri bar bya'o/ /phyi dang nang gi sgo rnams su rdo rje lcags kyu ma la sogs pa dgod par bya'o/ /phyi'i dkyil
<p>11b.3</p>'khor gyi snam bu la 'dod pa'i lha dang / tshangs pa'i bdag po dang / bde byed la sogs pa chung ma dang bcas pa dum bu dang po'i rdo rje sems dpa'i dkyil 'khor las bshad pa'i tshul du bri bar bya'o/ /de nas phyi'i dkyil 'khor gyi kha khyer la rdo rje tshogs kyi dbang
<p>11b.4</p>phyug ma pi wang len pa la brtson pa bcu/ gling bu len pa la brtson pa bcu/ mu rany+dza len pa bcu/ cha lang 'khrol ba bcu/ rnga bo che brdung ba bcu/ rdza rnga brdung ba'i sbyor bas gnas pa bcu/ glu ring len pas gnas pa bcu/ muny+dza len pas gnas pa bcu/ ti mi
<p>11b.5</p>la len pa bcu ste/ rdo rje tshogs kyi dbang phyug bcu hUM zhes bya bas gnas pa bcu bri bar bya'o/ /de nas ji lta ba bzhin du sgo phye la bsdu ba byas la mtshan brgya rtsa brgyad pas bstod la dkyil 'khor gyi dbus su 'dug ste/ gsang ba'i lcags kyu ma rdo rje dril bu dang bcas pas dkyil
<p>11b.6</p>'khor gyi lha thams cad bkug ste/ snying po 'dis dkyil 'khor du zhugs par bya'o/ /oM ma hA su kha badzra sat+ye ta sid+d+ha hUM sarba ta thA ga ta na sa mA kaR+Sha ya dzaH/ sarba badzra ku la a d+hi paM da ma yi ta pra be sha ya hUM/ sarba lo ke shwa raM/ pra be sha ya sa ma ya ba ra ban+d+ha naH/ sarba rat+na a d+hi
<p>11b.7</p>baM ma ni ro dzam ba shi ku ru ho hUM a hUM hrI trAM/ de nas rdo rje gnod sbyin gyis bgegs bsal ba la sogs pa byas la rdo rje khu tshur gyis sgo rnams bcad de/ rdo rje go chas srung ba thams cad yang dag par bsrungs la bsdus pa'i dkyil 'khor las bshad pa'i snying pos mchod yon phul
<p>12a</p>
<p>12a.1</p>te/ rang gi dam tshig gi phyag rgya rnams kyis rdo rje sems dpa' la sogs pa nas chu lha'i bar du bsgrub par bya'o/ /rdo rje sems dpa' la sogs pa ni rang rang gi dkyil 'khor las bshad pa ltar bsgrub par bya'o/ /'dod pa'i lha dang tshangs pa la sogs pa ni
<p>12a.2</p>hUM dr-i sh+ya sa ma ya s+t+waM sa ma ya ho d+haM dzaHhUM baM hoHzhes lan gsum zlos shing dang po'i rdo rjes bcings la tshogs kyi dbang phyug gi bar du bsgrub par bya'o/ /de nas rdo rje sems dpa' la sogs pa chos dang las dang / phyag rgya chen pos rgyas gdab par bya'o/ /de nas rdo rje sems
<p>12a.3</p>dpa' la sogs pa ni rang gi dbang bskur ba'i phyag rgya rnams kyis dbang bskur ro/ /rdo rje sred med kyi bu la sogs pa bzhi ni rdo rje rin chen gyi phyag rgyas dbang bskur ro/ /de nas slob dpon gyi cho ga thams cad snga ma bzhin du rjes su spyad par bya'o/ /rigs lnga'i dkyil
<p>12a.4</p>'khor du bshad pa las khyad par ni 'di yin te/ ji ltar bzhi'i dkyil 'khor du rdo rje sems dpa'i dkyil 'khor las bshad pa'i cho gas bsdus pa'i dkyil 'khor du 'jug pa'i glu'i mchod pa zlos shing 'jug par bya'o/ /de'i rjes la rdo rje sems dpa' la sogs pa'i
<p>12a.5</p>dkyil 'khor du rang gi cho gas so/ /slob dpon gyi las kyi cho ga rgyas pa'o/ /de nas slob ma bsdus pa'i dkyil 'khor du bshad pa'i klu'i mchod pa bzhi'i dkyil 'khor du bcug la/ de'i 'og tu rdo rje sems dpa' la sogs pa'i dkyil 'khor gyi cho gas rigs
<p>12a.6</p>lnga'i dkyil 'khor du gzhug pa'i cho ga thams cad rjes su spyad par bya'o/ /slob ma 'jug pa la sogs pa'i cho ga rdzogs so/ /bsdus pa'i dkyil 'khor bshad par rdzogs so// //rtog pa yang yin la thams cad kyang yin pas na rtog pa thams cad de/ rdo rje
<p>12a.7</p>sems dpa' la sogs pa'i dkyil 'khor bcu po bshad ma thag pa nyid do/ /de nyid ni rgyud phyi ma yin la de bas na rtsa ba'i rgyud yongs su rdzogs pa yin no/ /de ltar rtog pa thams cad kyi rgyud phyi ma dang / rtsa ba'i rgyud bshad nas da ni de las kyi sgrib pa'i dbang gis rnal 'byor
<p>12b</p>
<p>12b.1</p>pas ma grub na/ gsang ba'i le'u'i dkyil 'khor 'dod pa'i dngos grub thams cad sgrub par byed pa'i khyad par gyi rang bzhin bstan pa'i phyir/ sangs rgyas kun gyi zhes bya ba la sogs pa gsungs te/ sangs rgyas kun ni 'jig rten gyi khams thams cad kyi rdul phra rab dang
<p>12b.2</p>mnyam pa'i rnam par snang mdzad la sogs pa ste/ de rnams kyi gsang ba yang yin la chen po yang de nyid yin pas gsang ba che ste/ skye bo thams cad dang thun mong ma yin pa'i lha mo bzhi dang lhan cig tu bzhugs pa'i bcom ldan 'das rdo rje sems dpa'o/ /dam tshig
<p>12b.3</p>mchog ces bya ba ni de nyid dam tshig kyang yin la mchog kyang yin pas na dam tshig mchog go/ /de'i sgrub pa ni dpal dgyes pa chen po'i gnas te der bzhugs pa'o/ /de gang yin zhe na/ rgyal po mchog ces bya ba dang sbyar ro/ /slar yang gnas kyi khyad par bstan par bya ba'i
<p>12b.4</p>phyir bde ba chen po zhes bya ba la sogs pa gsungs te/ bde ba chen po ni rdo rje sems dpa'o/ /de'i gzhal yas khang pa ni bde ba chen po'i gzhal yas khang pa'o/ /dngos grub kun gyi ni phyag rgya chen po la sogs pa'i dngos grub rnams te/ de dag gis mngon par
<p>12b.5</p>'du byas pa ni rdzogs pa'am/ de'i don du 'jig rten gyi khams thams cad kyi rdul phra rab dang mnyam pa'i rnam par snang mdzad la sogs pa'i de bzhin gshegs pa rnams 'dus te byon pa ni/ de bzhin gshegs mchog chen po'i rin chen rgyal po'o/ /sogs pa'i sgras ni
<p>12b.6</p>gzungs dang / rig pa dang / rdo rje 'chang chen po dang / byams pa la sogs pa'i byang chub sems dpa' rnams kyang gzung bar bya'o/ /de bzhin gshegs mchog chen po yi/ /rin chen rgyal po la sogs pa de rnams kyis brgyan pa de yin no/ /bde ba chen po chags pa
<p>12b.7</p>che/ /zhes bya ba la bde ba chen po yang yin la chags pa chen po yang yin pas na/ bde ba chen po chags pa che ste/ lha mo'i dkyil 'khor gyi dbus na bzhugs pa'i dpal rdo rje sems dpa'o/ /dngos grub kun la rjes chags phyir/ /bcom ldan 'das ni chags pa che/ /dmar
<p>13a</p>
<p>13a.1</p>dang sna tshogs mdzes pa'i 'od/ /dpal rdor sems dpa'i phyag rgya 'di/ /zhes 'og nas gsungs pa'i phyir ro/ /rdo rje sems dpa' de'i glu ni 'og nas 'chad par 'gyur ba'i mtshan nyid can yi ge hUM gi glu dang rol mo ste/ de dag gi rjes su chags pa ni rjes su
<p>13a.2</p>sgrub pa bde ba chen po chags pa chen po'i glu dang rol mo rjes su chags pa gang la yod pa de la 'di skad ces bya'o/ /bla med dga' ba chen po yi/ /mchod pa kun gyis rab tu mchod/ /ces bya ba la bla na med pa'i dga' ba chen po'i yid bde bas 'dod chags rdo rje ma la sogs pa'i
<p>13a.3</p>mchod pa bcu gnyis dang / phyi'i me tog la sogs pa'i mchod pa thams cad kyis rab tu mchod pa gang yin pa der ro/ /dga' ba chen po zhes bya ba la/ chen po ni byang chub kyi mtshan nyid can gyi thugs dang sems can gyi don la chags pas ni dga' ba chen pos rdo rje sems
<p>13a.4</p>dpa'o/ /de'i dpal gyi gnas ni 'dod chags rdo rje ma la sogs pa'i lha mo'i tshogs dang ldan pa'i gzhal yas khang pa'o/ /de lta bu'i gnas kyi mchog de la bcom ldan 'das bzhugs pa yin no/ /rab tu dga' ba'i rgyal po mchog /ces bya ba ni ji ltar bshad
<p>13a.5</p>pa bzhin du'o/ /mi 'gyur mchog ni rtag pa'o/ /de gang zhe na/ rdo rje sems dpa' bdag rang nyid/ /rab tu dga' ba mi 'gyur mchog /kun du bzang po 'khor ba dang / /byang chub sems dpa' de bzhin gshegs/ /zhes bya ba'o/ /dngos grub chen po kun gyi
<p>13a.6</p>mchog /ces bya ba la dngos grub kyang yin la chen po yang yin pas dngos grub chen po ste/ de nyid thams cad kyi mchog yin pas na/ dngos grub kun gyi mchog ni dpal rdo rje sems dpa'i dngos grub po/ /des rdo rje snyems pa ni rdo rje sems dpa'i phyag rgya chen po dang lha
<p>13a.7</p>mo rdo rje snyems ma'i bdag po ni bcom ldan 'das byang chub chen po'i thugs kyi rang bzhin rdo rje 'chang chen po'o/ /de nyid rigs kyi lha mo thams cad byang chub sems las byung ba'i phyir/ de rnams kyi yang bdag po yin no zhes bya ba bdag po'i sgra gnyis pas bstan pa
<p>13b</p>
<p>13b.1</p>yin no/ /de ltar na thams cad ces bya ba nas bdag po'i bdag ces bya ba'i bar du bshad pas ting nge 'dzin dang po bstan pa yin no/ /'jig rten dang 'jig rten las 'das pa'i lha thams cad kyi mchog yin pas na kun mchog go/ /kun mchog kyang yin la chags pa
<p>13b.2</p>chen po yang de nyid yin pas kun mchog chags pa chen po'o/ /de'i dngos grub ni gdul bya'i skye bo'i rgyud la rdzogs pa'o/ /des gdul bya de ma lus shing lus pa med pa'i khams gsum gyi bdag po nyid do/ /de'i rjes su sgrub pa ni rdzogs par mdzad pa'o/ /glu dang rol mo
<p>13b.3</p>zhes bya ba'i yi ge hUM gi glu gsungs pa dang / pi wang la sogs pa'i rol mo ston par byed pa'i hUM ste de nyid rol mo'o/ /de nyid ni don dam par dbus dang mtha' med pa'i thog mtha' med pa ste/ sngar gsungs pa yin yang sbyor ba'i khyad par gyis slar yang gsungs pa yin no/ /
<p>13b.4</p>de gang yin zhe na hUM zhes pa'o/ /de thams cad 'dzin pa zhes bya ba la/ rdo rje sems dpa' dang / chags pa'i rdo rje ma dang / kI li kI la dang / rdo rje dran ma dang / rdo rje 'dod pa'i dbang phyug ma rnams kyi de bzhin nyid dang ro gcig pa'i ye shes rnams ni rdo rje thams cad do/ /de
<p>13b.5</p>rnams dang rgyu mthun pa'i dang po'i rdo rje ni rdo rje thams cad do/ /de 'dzin par mdzad pas na rdo rje 'dzin pas te/ rdo rje thams cad 'dzin pa de yin no/ /ni'i sgra ni nges par gzung ba ste/ rdo rje thams cad 'dzin pa kho na'o zhes bya'o/ /gsang ba lnga yi de nyid
<p>13b.6</p>che/ /zhes bya ba ni byang chub kyi sems dang / de so sor rtog pa dang / mngon du bya ba dang / yongs su mi spang ba dang / thob pa'i mtshan nyid can gyi ye shes rnams so/ /de las byung ba'i dga' ba chen po dpal rdo rje don yod pa'i chags pa'i dam tshig gis 'dod pa'i rdo rje
<p>13b.7</p>mal sogs pa lha mo bzhi pa'o/ /rdo rje mda' la sogs pa nye bar mtshon pa rnams ni gsang ba lnga'i de kho na nyid chen po'i phyag rgya'i lha mo rnams so/ /de dag rdo rje thams cad 'dzin pa'i sku gsung thugs kyi rdo rje rnams las byung ba yin no/ /ji skad du/ rdo rje 'chang ni chen po
<p>14a</p>
<p>14a.1</p>yi/ /sku gsung thugs kyi rdo rje las/ /de nyid phyag rgya byung ba yin/ /zhes 'og nas gsungs pa'i phyir ro/ /rtag pa yang yin la chags pa yang de nyid yin pas rtag tu chags pas te/ de ltar byung ba'i rang bzhin gyis rtag tu bzhugs pa kun mchog
<p>14a.2</p>so sor rtog pa'i lha mo'i gzugs can gyi rdo rje sems dpa'o/ /dngos grub kyang yin la chen po yang de nyid yin pas na dngos grub chen po ste/ byang chub chen po'i mtshan nyid can gyi sems dang sems las byung ba mngon du bya ba'i dngos grub thams cad kyi bde ba dam pa'i
<p>14a.3</p>gzugs can gyi rdo rje sems dpa'o/ /rnam rgyal ni lta ba drug cu rtsa gnyis kyi rang bzhin dag pa'i so sor rtogs nas spang ba'am mi gnas pa'i mya ngan las 'das pas 'chi bdag gi bdud las rnam par rgyal ba ste/ kun mchog rnam par rgyal ba mthong ba'i lha mo'i gzugs
<p>14a.4</p>can sems dpa'o/ /dbang phyug ni 'jig rten dang 'jig rten las 'das pa'i phun sum tshogs pa'i bdag po nyid de/ thams cad kyi dbang phyug mchod pa chen po'i lha mo'i gzugs can bcom ldan 'das yin no/ /rtag tu chags pa dang / dngos grub chen po dang rnam par rgyal
<p>14a.5</p>ba dang dbang phyug ni/ rtag tu chags dang dngos grub che/ /rnam rgyal dbang phyug che rnams so/ /de rnams kyi lhag pa'i lha ni lhag pa'i lha'o/ /de dag gang yin zhe na bzhi po rnams so/ /phyag rgya dam pa zhes bya ba ni phul du byung ba'o/ /phyag rgya dam pa bzhi po de dag ji lta bu yin zhe na/ 
<p>14a.6</p>sems dpas byin gyis brlabs pa'i sku zhes bya ba smos te/ rdo rje sems dpa' ni rdo rje sems dpa' ste/ des byin gyis brlabs pa ni brtan par bya ba ste/ de'i don du rig pa'i lha mo sku gzugs can yin pas na sems dpas byin gyis brlabs pa'i sku gzugs yin no/ /'dis
<p>14a.7</p>ni 'di ltar bshad par 'gyur te/ 'di rnams dpal rdo rje sems dpa'i yan lag yin no zhes bya'o/ /kun mchog so sor rtog pa dang / /zhes bya ba la thams cad kyi mchog ni kun mchog ste/ thog ma dang tha ma med pa chos kyi dbyings byang chub chen po'i thugs kyi rang bzhin can rdo rje
<p>14b</p>
<p>14b.1</p>sems dpa'o/ /de'i so sor rtog pa ni de'i rang bzhin mngon du byed pa'i gzugs can chos bdag med pa bsgom pa'i rang bzhin can 'dod chags rdo rje ma'o zhes bya ba'i tha tshig go/ /dngos grub kun gyi bde ba'i mchog /ces bya ba la dpal rdo rje sems dpa'i gnyis
<p>14b.2</p>su med pa'i sems dang sems las byung ba'i rnal 'byor pa rnams kyis mngon sum du bya ba gang yin pa de ni dngos grub kun te de nyid bde ba'o/ /gzugs des mchog ni bcom ldan 'das ma kI li kI la'o/ /kun mchog rnam rgyal mthong ba ma/ /zhes bya ba la de
<p>14b.3</p>nyid dpal rdo rje sems dpa'i gnyis su med pa'i sems dang sems las byung ba'i rang bzhin gang rnal 'byor pas rtogs par 'gyur ba de ni kun mchog ste/ 'jig rten dang 'jig rten las 'das pa'i ye shes thams cad las phul du byung ba'i phyir ro/ /des
<p>14b.4</p>rnam par rgyal ba ni 'dod chags la sogs pa'i bag chags dang bcas pa spangs pa dang / 'chi bdag gi bdud las rnam par rgyal ba ste/ de'i mtho ba'i yang mtho ba ste/ de las byung ba'i rgyal ba'i ba dan gyis nye bar mtshon pa/ bcom ldan 'das
<p>14b.5</p>ma rdo rje dran pa'o/ /thams cad dbang phyug mchod pa che/ /zhes bya ba la thams cad kyang yin la dbang phyug kyang de nyid yin pas na thams cad dbang phyug ste/ sangs rgyas sprul pa dang / sems can gyi don mdzad pa la bdag po nyid do/ /de yi mchod pa
<p>14b.6</p>chen po ni/ /thams cad dbang phyug mchod pa che ba ste/ bcom ldan 'das ma rdo rje 'dod pa'i dbang phyug ma'o/ /dngos grub ces bya ba ni 'jig rten dang 'jig rten las 'das pa'i dngos grub thams cad 'dod chags rdo rje ma'i gzugs kyis so/ /bde ba dang yid bde ba nyams
<p>14b.7</p>su myong ba'i rang bzhin can gyi phun sum tshogs pa thams cad ni kI li kI la ma'i gzugs kyis so/ /'dod chags la sogs pa las rnam par rgyal ba las 'dod pa'i 'byung ba'i dga' ba thams cad ni rdo rje dran pa ma'i gzugs kyis so/ /thams cad kyi bdag po nyid kyi rang
<p>15a</p>
<p>15a.1</p>bzhin can gyi bdag po ni rdo rje 'dod pa'i dbang phyug ma'i gzugs kyis so/ /rdo rje lha mo thog mtha' med/ /ces pa ni dbus dang mtha' dang bral ba da ltar byung ba'i rang bzhin gyis rtag tu bzhugs pa ste/ bcom ldan 'das rdo rje sems dpa'i mchog gi sku de rnams
<p>15a.2</p>yin no/ /slar yang de dag gsang ba'i mchog gi mtshan rnams bstan par bya ba'i phyir/ de nas zhes bya ba la sogs pa gsungs te/ dga' ba chen po yang yin la dpal rdo rje don yod kyang de nyid yin pas na dga' ba chen po dpal rdo rje don yod de rdo rje sems dpa'o/ /de la chags
<p>15a.3</p>pa ni dga' ba ste/ de'i dam tshig ni 'dod pa'i rdo rje ma'o/ /rdo rje sems dpa'i thugs kyi dgyes pa skyed par byed pas rgyur gyur pa byang chub sems bsgom pa'i rang bzhin can du thugs gzhan du 'gyur ba med pa bcom ldan 'das ma 'dod chags rdo rje'o/ /dga' ba chen po dpal
<p>15a.4</p>rdo rje don yod pa la chags pa skyed pa'i phyir rgyu'i dam tshig rnam par grol ba'i las kyi rang bzhin can bcom ldan 'das ma rdo rje kI li kI la ste/ bcom ldan 'das dpal rdo rje sems dpa'i yid bde ba dang yid bde bar mi phyed pa'i rang bzhin yin no zhes bya ba'i don to/ /dga' ba chen
<p>15a.5</p>po zhes bya ba la sogs pa ni snga ma bzhin no/ /de'i dga' ba'i dam tshig ni dga' ba'i rgyu ste/ rnam par rgyal ba'i rdo rje ma ste 'dod chags la sogs pa las rnam par rgyal bas mi phyed pa rdo rje dran pa ma'o/ /dga' ba chen po zhes bya ba la sogs pa ni de bzhin no/ /rdo rje 'dod pa
<p>15a.6</p>ni thams cad las su rung ba'i gzugs dang / sgra dang / dri dang / ro dang / reg bya rnams gang dag bcom ldan 'das rdo rje sems dpas sprul pa de rnams kyi dbang phyug ma gang yin pa de ni rdo rje 'dod pa'i dbang phyug ma ste/ dga' ba chen po dpal rdo rje don yod la ni rdo rje sems
<p>15a.7</p>dpa' dang / gdul bya rnams kyi dga' ba skyed pa'i phyir rgyu yin no zhes bya ba'o/ /'di rnams zhes bya ba la sogs pa la 'dod chags rdo rje la sogs pa'i lha mo rnams kyi 'das ma thag tu bshad pa'i mtshan rnams la dad cing lhag par mos nas mtshan gyi don gang zhig bud med
<p>15b</p>
<p>15b.1</p>dam/ skyes pa'am/ khye'u'am/ bu mo'am/ gang zag mkhas pa gang / mtshan gyi don shes pas klog pa de ni de nyid do/ /gzhan ma yin pa'i phyag rgya thams cad ni 'dod chags rdo rje ma la sogs pa'i phyag rgya chen po la sogs pa'i dngos grub kyi bdag po rdo rje sems
<p>15b.2</p>dpar 'gyur ro/ /de ltar na kun mchog chags pa chen po zhes bya ba nas brtsams te/ gsang ba'i mchog ces bya ba ni bar du bstan pas/ ting nge 'dzin gnyis pa bstan to/ /de nas 'dus pa sngon du 'gro bas gsum pa shes par bya'o/ /de ltar ting nge 'dzin gsum bstan nas/ 
<p>15b.3</p>da ni dam tshig dang dbang bskur ba thob pas bzlas pa dang / bsgom pa bya ba yin no zhes bya ba'i cho ga 'dis rab tu bstan par bya ba'i phyir de nas 'dir ni bsgrub ces bya ba la sogs pas slob dpon gyi las kyi cho ga dang / slob ma gzhug pa la sogs pa'i las kyi cho ga rgyas par
<p>15b.4</p>gsungs pa yin no/ /de nas kyi sgra de ma thag par rjod par byed pa ste/ sngon du bsnyen pa 'das ma thag pa kho na yin no/ /'dir zhes bya ba ni gsang ba'i dkyil 'khor du'o/ /gang gis bsgrub par bya ba de ni sgrub pa ste dkyil 'khor gyi cho ga'o/ /sgrub pa gang gis dpal rdo rje
<p>15b.5</p>sems dpa' nyid rtogs par 'gyur ba de bshad par bya'o/ /dngos grub ces bya ba la sogs pa ni bshad zin to/ /nyin re zhes bya ba ni sngon du bsnyen pa byas pa'i rnal 'byor pas dkyil 'khor bris la nyin re bzhin du ji srid dkyil 'khor sgrub pa de srid sgrub pa bdun gyi bar du
<p>15b.6</p>byas na de nas 'grub par 'gyur ro/ /zla ba re re'am zhes bya ba snga ma bzhin du sngon du bsnyen pa byas kyang gal te dang po'i sgrub pas grub par ma gyur na yang dang yang du zla ba'i bar bsnyen pa byas la nya dang nya la dkyil 'khor 'di bris te/ mtshan thog thag bsgom par bya ste/ de ltar na
<p>15b.7</p>sgrub pa bdun la nges par 'grub par 'gyur ro/ /de bzhin lo ni re re la/ /zhes bya ba la yang lo gcig gi sngon du bsnyen pa bya ste/ gal te dang po la sogs pa'i sgrub pas grub par ma gyur na/ slar yang lo gcig gi bar du bsnyen pa byas te/ de srid sgrub pa byas na/ ji srid
<p>16a</p>
<p>16a.1</p>sgrub pa bdun pa las yongs su rdzogs par 'gyur ro/ /ji srid mngon par 'dod pa bsgrub par bya zhes bya ba la/ phyag rgya chen po la sogs pa'i bsgrub bya'i dngos po rnams kyi nang rnal 'byor pas gang zhig mngon par 'dod pa de nyid bsgrub par bya ba yin no/ /ji snyed
<p>16a.2</p>pa zhes bya ba ni phyi'i phun sum tshogs pa ji ltar 'thob pa ste/ chung ngu'am 'bring ngam/ mang po'i phyi'i phun sum tshogs pas mchod par byas nas bsgrub par bya'o/ /ci bde ba zhes bya ba la dka' thub ma yin pa dang nges pa med pas bsgrub par bya'o/ /ras la bcom ldan 'das bri
<p>16a.3</p>bar bya zhes bya ba ni ras ris la bcom ldan 'das rdo rje sems dpa' bri bar bya'o/ /kun bdag dam tshig dbang phyug go/ /zhes bya ba la/ kun ni brtan pa dang g.yo ba'i dngos po rnams so/ /de'i bdag nyid rang bzhin te/ kun bdag nyid do/ /de yang thog ma dang tha ma med pa'i
<p>16a.4</p>chos kyi dbyings so/ /de'i dam tshig ni rdo rje sems dpa'i phyag rgya chen po'i rang bzhin te de las byung ba'i phyir ro/ /kun bdag dam tshig kyang yin la de nyid dbang phyug kyang yin pa ste/ kun bdag dam tshig dbang phyug go/ /gang zhig ces bya ba la gang zhig bris nas brtag pa
<p>16a.5</p>dang mchog tu 'gyur ba'i thar par 'gyur ro/ /bzhad pa dang bcas pa zhes bya ba la sogs pa ni go sla'o/ /rab tu dga' dang bde ba'i sku/ /zhes bya ba la rab tu dga' ba ni yid bde ba'o/ /bde ba'i lus kyi tshor ba bde ba chen po'i bde ba yang ngo / /rab tu dga' ba
<p>16a.6</p>dang bde ba dag ni rab tu dga' ba dang bde ba dag go/ /de ston par byed pa dang / de las byung ba dang / de thob par byed pa'i sku ni rab tu dga' ba dang bde ba'i sku'o/ /dang po zhes bya ba ni 'dod chags rdo rje ma'o/ /gzhan zhes bya ba ni kI li kI la'o/ /gzhan ni rdo rje dran pa ma'o/ /
<p>16a.7</p>rdo rje snyems pa 'dzin pa ni rdo rje 'dod pa'i dbang phyug ma'o/ /dang po ni 'dod chags rdo rje ma'o/ /gnyis pa ni kI li kI la'o/ /gsum pa ni rdo rje dran pa ma'o/ /bzhi pa ni rdo rje 'dod pa'i dbang phyug ma'o/ /dbus kyi rang lha dgyes pas spro/ /zhes bya ba la dbus kyi rang gi lha ni rdo rje
<p>16b</p>
<p>16b.1</p>sems dpa' ste/ de las 'khyud pa dgyes shing spro ba gang la yod pa de ni dbus kyi rang lha dgyes par spro ba ste rdo rje kI li kI la dgod par bya'o/ /de'i zhes bya ba la sogs pa la rdo rje kI li kI la de'i lho'i logs la rdo rje che ba'i mda' ni gsor ba la brtson pa zhes pa la/ 
<p>16b.2</p>rdo rje rtse gcig pa'i mde'u can gyi mda' ni rdo rje chen po'i mda' ste/ de gyen du bstod pas gsor bar mdzad cing de la sogs pa gang yin pa de ni rdo rje chen po'i mda' gsor ba la brtson pa ste/ 'dod chags rdo rje ma'o/ /de kI li kI la'i lho phyogs la dgod par bya'o/ /bsnyems pa'i phyag
<p>16b.3</p>gis yongs 'khyud pa'i/ /chu srin rgyal mtshan bsgreng dang bcas/ /zhes bya ba la chu srin gyi rgyal mtshan bsgreng ba dang bcas pa'i sku gang la mnga' ba de ni chu srin gyi rgyal mtshan bsgreng ba'i sku can no/ /bcom ldan 'das rdo rje sems dpa'i bsnyems pa'i phyag gis yongs su 'khyud pa
<p>16b.4</p>gang yin pa de'o/ /bsnyems pa'i phyag gis yongs su 'khyud pa yang de yin la chu srin rgyal mtshan bsgreng ba dang bcas pa yang de yin pas na/ bsnyems pa'i phyag gis yongs su 'khyud pa'i chu srin rgyal mtshan bsgreng ba dang bcas pa ste bcom ldan 'das ma rdo rje dran pa ma'o/ /
<p>16b.5</p>de yi logs la bzhad dang bcas/ /mchod pas bdag po la rdeg pa/ /zhes bya ba la/ rdo rje dran pa ma de'i g.yon gyi logs ni de'i logs te/ de'i logs der bcom ldan 'das ma rdo rje 'dod pa'i dbang phyug ma rdo rje dril bu dang bcas pa'i g.yon pa'i rdo rje khu tshur gyis bsnyen
<p>16b.6</p>pa mdzad cing g.yas pa ni phyag na bsnams pa'i mchod pa'i me tog gi phreng bas bdag po bcom ldan 'das rdo rje sems dpa' la rdeg pa dgod par bya'o/ /sangs rgyas rin chen dbang bskur gyis/ /mtshan ma thams cad ces bya ba la/ 'dod chags rdo rje ma ni de bzhin gshegs
<p>16b.7</p>pa mi bskyod pa dang ldan pa dang / kI li kI la ni de bzhin gshegs pa rin chen 'byung ldan dang / rdo rje dran pa ma ni de bzhin gshegs pa snang ba mtha' yas dang ldan pa dang / rdo rje 'dod pa'i dbang phyug ma ni de bzhin gshegs pa don yod grub pa dang ldan pa'i cod pan gyi dbang
<p>17a</p>
<p>17a.1</p>bskur ba yin no/ /spyan gyis phyag rgya la gzigs pa/ /zhes bya ba 'di rnams rdo rje mda' la sogs pa'i phyag rgya la gzigs pa'i spyan gang la mnga' ba de ni spyan gyis phyag rgya la gzigs pa'o/ /rang bdag la ni thugs gtad pa/ /zhes bya ba la bcom ldan 'das rdo rje
<p>17a.2</p>sems dpa' la thugs gtad pa'o/ /zur du lta zhing bzhugs pa'o/ /zhes bya ba la/ de la mig lta zhing de shin tu chags pa bskyed pa'i phyir lugs su lta zhing bzhugs pa ste/ rang gi phyag rgya la spyan gtad nas bzhugs pa yin no/ /ras ris 'di ni mthong ba yis/ /zhes
<p>17a.3</p>bya ba la sogs pa ni go sla'o/ /de ltar 'das ma thag tu bshad pa'i cho gas ras ris 'di thams cad gzigs pa rnams kyi ras ris 'di mchod pa chen po'i dpal gyis rol bar byed ces sbyar ro/ /mchog ces bya ba la sogs pas de nyid kyi khyad par bstan pa yin te/ mchog
<p>17a.4</p>kyang yin la dga' ba yang de nyid yin pas na mchog gi dga' ba ste/ dpal rdo rje sems dpa'i dga' ba'o/ /de nyid phul du byung ba'i 'dod pa ni kun mchog so sor rtog pa'i mtshan nyid can gyi rdo rje sems dpa' 'dod pa gang la yod pa de ni mchog tu dga' ba phul du byung ba'i 'dod
<p>17a.5</p>pa can no/ /yang na mchog tu dga' bas bskyed pa'i phul du byung ba'i 'dod pa ni kun mchog so sor rtog pa'i rang bzhin can gyi rdo rje sems dpa'i 'dod pa gang la yod pa de ni mchog tu dga' ba phul du byung ba'i 'dod pa can te/ de ston par byed pa nyid kyi phyir ro/ /mchog ni chos kyi
<p>17a.6</p>dbyings dang / sems can yongs su smin pa la chags pas na mchog la chags pa ste/ kI li kI la'i rang bzhin can gyi dpal rdo rje sems dpa'o/ /de'i dga' ba mchog ni bag chags dang bcas pa'i nyon mongs pa'i dri ma bsal ba'o/ /de'i dngos grub ni rdzogs pa ste/ des
<p>17a.7</p>grub pa ni rdzogs par gyur pa'o/ /kI li kI la'i rang bzhin gyi dpal rdo rje sems dpa'i dga' ba mchog gi dngos grub kyi gdul bya rnams la rdzogs pa'o zhes bya ba'i tha tshig go/ /gsal bar ni dngos po thams cad 'dzin pa'i mngon par zhen pa dang bral bas 'dod chags la sogs
<p>17b</p>
<p>17b.1</p>pa'i nyon mongs pa las rnam par rgyal ba dang / 'chi bdag gi bdud las rnam par rgyal ba rdo rje dran pa ma'i rang bzhin gyi ras ris chen po gang la yod pa de ni gsal zhing rnam par rgyal ba'i ras ris chen po'o/ /ras ris 'dis zhes bya ba 'das ma thag tu bshad pa'i mtshan nyid
<p>17b.2</p>can gyi ras ris gtso bor gzung ba nyid kyis bstan pa yin te/ ras ris 'di kho nas rol bar byed pa yin te gzhan ni ma yin no/ /thams cad gzigs pa'i mchod pa chen po'i dpal/ /zhes bya ba la/ thams cad gzigs pas na thams cad gzigs pa ste/ de bzhin
<p>17b.3</p>gshegs pa rnams so/ /de dag rang gi ras ris 'di rol bar byed pa ni sgrub par byed pa'o/ /ci sgrub par byed ce na/ mchod pa chen po'i dpal zhes bya ba la/ mchod pa yang yin la chen po yang de nyid yin pas na mchod pa chen po ste/ brtson 'grus kyi pha rol tu phyin pa so sor
<p>17b.4</p>rtog pa'i rang bzhin can 'dod pa'i dbang phyug ma'i ngo bo bcom ldan 'das rdo rje 'chang ngo / /de'i dpal ni de rnams te phun sum tshogs pa gang yin pa de dag sgrub par byed pa'o/ /lha mo bzhi dang 'dus pa'i sbyor bas bcom ldan 'das gnas gang du ras ris la bri bar bya zhe na/ 
<p>17b.5</p>'khor lo de ni brtags byas nas/ /zhes bya ba la bcom ldan 'das rdo rje sems dpa'i lha mo'i dkyil 'khor gang bshad pa de nyid ji lta ba bzhin du thig gdab pa yang dag par bris la/ skye bo thams cad kyi thun mong ma yin pa'i gsang ba'i dkyil 'khor mchog tu phul du byung ba gang
<p>17b.6</p>yin pa de brtags nas bcom ldan 'das 'di dbus kyi dkyil 'khor gyi phyogs su lha mo bzhi dang yang dag par 'dus pa'i sbyor bas ras ris la bri bar bya'o/ /'khor lo de yang gnas gang du brtag par bya zhe na/ rnam par dben pa'i khang pa'am/ /zhes bya ba la sogs pa la
<p>17b.7</p>dam tshig mi shes pa la sogs pa'i sems can dang bral ba ni rnam par dben pa ste/ khang pa sum brtsegs kyi khang bzangs der ro/ /yang na skyed mos tshal la sogs su zhes bya ba la skyed mos tshal thog mar gang la yod pa de ni skyed mos tshal la sogs pa'o/ /skyed mos tshal la sogs
<p>18a</p>
<p>18a.1</p>pa dang bcas pa'i sa phyogs gang yin pa de ni skyed mos tshal dang bcas pa'i phyogs so/ /sogs pa'i sgras ni gtsug lag khang dang / kun dga' ra ba dang / ri bo dang / chu'i 'gram dang / rgya mtsho dang / rgyal po'i nags tshal la sogs pa khang pa med pa rnams
<p>18a.2</p>gzung bar bya'o/ /yang gi sgras ni snga ma las khyad par du bstan pa'i don du'o/ /de bzhin gshegs pa la sogs pa ni bshad zin to/ /rdo rje glu zhes bya ba la sogs pa ni de la/ thams cad rjes su chags pa'i bde ba dam pa'i thugs/ /rdo rje sems dpa' khyod ni rab tu byung ba
<p>18a.3</p>yin/ /rab tu dga' ba 'gro ba 'gro ba kun gyi bde chen po/ /brtan mtho de ring bdag la myur grub mngon phyogs mdzod/ /ces bya ba'i rdo rje'i glu rgyud 'di nyid las gsungs pa dang / sangs rgyas thams cad 'dus pa'i rgyud las kyang gsungs pa yin te/ de dag gis mchod
<p>18a.4</p>par bya'o/ /glu ni 'jig rten pa'i glu'o/ /rol mo ni pi wang la sogs pa'i rol mo'o/ /rnam 'phrul ni gar te/ rnam 'phrul gar du rab tu bshad/ /ces bya ba gsungs pa'i phyir ro/ /glu dang rol mo dang rnam par 'phrul pa ni glu dang rol mo rnam par 'phrul pa rnams so/ /
<p>18a.5</p>rdo rje glu'i mchod pa la sogs pa dang / glu dang rol mo dang rnam par 'phrul pa ni rdo rje'i glu'i mchod sogs dang / glu dang rol mo rnam par 'phrul pa rnams so/ /de dag khang bzangs gang la yod pa de la de skad ces bya'o/ /me tog dang spos dag gis phul du byung ba'i
<p>18a.6</p>sbyor ba ni rab tu sbyor ba'o/ /me tog dang spos kyi rab tu sbyor ba de dag gi mchod pa thog mar gang la yod pa de ni me tog dang spos dang / /rab tu sbyor ba la sogs pa mar me'i sbyor ba'o/ /de yis yang dag par mchod pa gang yin pa de ni/ /me tog spos dang rab sbyar sogs/ /
<p>18a.7</p>mar me'i sbyor bas yang dag mchod de/ de lta bu'i dkyil 'khor gyi khang pa sum brtsegs der/ mchog ste phul du byung ba'i gsang ba'i dkyil 'khor mdun du bri bar byas la mtshan thog thag sgom pa'i sbyor bas rab tu bsgrub par bya ba ni rang la rag las par bya'o/ /yang na bdag
<p>18b</p>
<p>18b.1</p>nyid mchog gyur pas/ /rang gi lha nyid bsgom bya zhing / /zhes bya ba la/ yang na zhes bya ba phyogs gzhan bstan pa yin no/ /bdag nyid mchog ni phul du byung ba ste dpal rdo rje sems dpa'o/ /de nyid rang gi lha de 'dod pa'i lha bsgom zhing ji lta ba bzhin du bshad pa'i
<p>18b.2</p>mtshan nyid can gyi khang pa sum brtsegs su gsang ba'i dkyil 'khor rab tu bsgrub par bya'o/ /'dis ni 'di ltar bshad par 'gyur te/ dpal rdo rje sems dpa'i rnal 'byor byas la tshogs kyi dkyil 'khor gyi rab tu sbyor bas sngon du bsnyen pa bya ste/ mtshan ma thob pa'i
<p>18b.3</p>rnal 'byor pas ji ltar bshad pa'i mtshan nyid can gyi khang pa sum brtsegs su gsang ba'i dkyil 'khor bris nas rang nyid kyis lha mo bzhi dang / yang dag par 'dus pa'i sbyor bas rab tu bsgrub pa'i rab myos ma rnams dang lhan cig tu dkyil 'khor gyi dbus su zhugs te/ dus
<p>18b.4</p>kyi mchod pa la sogs pa'i sbyor ba dang ldan pa'i gzungs ma rnams sam/ slob ma'i tshogs rang rang gi gnas su bkod la cho ga thams cad rjes su spyad par bya'o/ /'jug pa'i dus ni rang gi slob dpon rdo rje sems dpa'i gnas su bkod la/ bdag nyid 'jug pa la sogs
<p>18b.5</p>pa'i cho ga rdzogs par byas te/ phyi nas der 'dug la bsgom par bya ba yin no/ /de nas 'khor lo ma zhugs kyang / /rang nyid kyis ni rab zhugs nas/ /zhes bya ba la sogs pa ni bshad zin to/ /mchog tu gsang ba dam pa zhes bya ba la/ mchog ni thog ma med pa'i
<p>18b.6</p>sangs rgyas 'byung ba dam pa la bzhugs pa'i phyir ro/ /gsang ba ni rdo rje lha mo'i tshogs nang bzhugs pa'i bcom ldan 'das kyi sku'o/ /mchog kyang yin la gsang ba yang de nyid yin pas na mchog tu gsang ba ste/ de'i dam pa ni dpal dam tshig gsum gyi gsang ba'i dkyil
<p>18b.7</p>'khor te/ der bcom ldan 'das rdo rje sems dpa' lha mo bzhi'i dbus na bzhugs pa'o/ /de nyid kyi sku gsung thugs kyi rdo rje rnams ni dam tshig ste/ des nye bar mtshon pa'i gsang ba'i dkyil 'khor ni mchog tu gsang ba dam pa'i dam tshig gsum mo/ /der zhugs pa'i
<p>19a</p>
<p>19a.1</p>phyir mchog tu gsang ba ston par byed pa'i rdo rje'i glu'i mchod pa'o/ /de khyad par ji lta bu dang ldan zhe na/ mchog tu grub pa zhes bya ba la/ ji lta ba bzhin du rdo rje bsnyems pas glu len cing 'jug pa'i phyag rgyas me tog rnams blangs la gsang ba'i dkyil 'khor du
<p>19a.2</p>'jug par bya'o/ /bcom ldan bde chen khyod ni rab tu 'jug /ces bya ba la rdo rje sems dpar byas pa'i rang gi rgyud bcom ldan 'das dpal rdo rje sems dpa'i dkyil 'khor du 'jug pa'i bdag nyid la bod pa yin te/ thar pa'i grong khyer gsang ba'i dkyil 'khor du zhugs
<p>19a.3</p>shig pa'o/ /thar pa'i grong khyer de nyid kyi khyad par bstan par bya ba'i phyir/ dngos grub kun gyi bde ba nyams dga' ba/ /zhes bya ba la/ dpal rdo rje sems dpa' la sogs pa'i sku gsung thugs kyi rdo rje rtogs pa ni dngos grub yin no/ /de las byung ba'i bde ba ni dngos grub
<p>19a.4</p>kun gyi bde ba'o/ /des dga' bar byed pas na nyams dga' ba ste yid dang rjes su mthun pa'o/ /mchog tu bde ba dam pa'i dngos grub kyis/ /zhes bya ba la phyi ma'i mtha'i bar du skad cig ma re re la sprul pa'i sprin rnams kyis dpal rdo rje sems dpa' la sogs pa'i sku
<p>19a.5</p>gsung thugs de bzhin gshegs pa thams cad la mchod pa dang / sems can thams cad kyi don du bya ba nan tan sgrub pa'i ye shes mchog tu bde ba dam pa'i dngos grub bsgrub po/ /de nyid rgyur gyur pas der bzhugs shig ces bya'o/ /kun gyi mchog so sor rtog pa'i rang
<p>19a.6</p>bzhin nyid kyis dpal rdo rje sems dpa' la sogs pa'i sku gsung thugs kyi rdo rje rnams mngon du byas na rigs pa yin no/ /kI li kI la'i rang bzhin bde ba chen po'o/ /rdo rje dran pa ma'i rang bzhin gyi dngos grub kun bde ba nyams dga' ba'o/ /rdo rje bsnyems ma'i rang bzhin
<p>19a.7</p>gyi mchog tu bde ba dam pa'i dngos grub bo/ /dzaH hUM baM haMHkhyed kyis rab bsgrub mdzod/ /ces bya ba la 'dod chags rdo rje ma dang / kI li kI la dang / rdo rje dran ma dang / rdo rje 'dod pa'i dbang phyug ma'i rang bzhin rnams kyis dpal rdo rje sems dpa' la sogs pa'i sku
<p>19b</p>
<p>19b.1</p>gsung thugs rdo rje rnams dgug cing bcug la bcings nas dbang du bya ste/ dzaHhUM baM hoHrnams kyis mchog tu grub par gyur pa ni rab tu grub par mdzod cig ces bya'o/ /zhugs te zhes bya ba la sogs pa la der 'das ma thag tu bshad pa'i cho ga ste mgon po rdo rje sems
<p>19b.2</p>dpa' la phyag bya'o/ /g.yon pa'i mig gi rdo rjes so/ /zhes bya ba la/ g.yon pa'i rdo rje lta bas so/ /de khyad par ji lta bu dang ldan pa zhe na/ g.yon pa bsnyems pas zhes bya ba la sogs pa la/ g.yon bsnyems pa ni go sla ste de dang bcas pa'i cung zad bzhad pa
<p>19b.3</p>gang yin pa de dang ldan par bstod cing mdzes pa ste/ sgeg pa dang bcas pa'i mig btsums pa gang la yod pa de ni/ g.yon pa bsnyems pas cung zad bzhad/ /bstod cing mdzes pa'i mig btsums pa'o/ /de dag gang yin zhe na/ g.yon pa'i mig gi rdo rje ste/ lta ba de
<p>19b.4</p>dang ldan pa'i rnal 'byor pas bcom ldan 'das la phyag bya'o/ /ci brjod cing bya ba yin zhe na/ de la 'di zhes bya ba la sogs pa la/ phyag de la bar mchod par 'og nas 'chad par 'gyur ba 'di yin te/ mchog tu gsang ba dam pa'i dpal dam tshig gsum ni gsang
<p>19b.5</p>ba'i dkyil 'khor gyi phyag rgya'o/ /de nyid du me tog gi sil ma gtor ba ni ma brgyus pa'i me tog dor ba'o/ /phyag bya ba dang me tog sil ma dor ba de dag gi mchog ni thog ma dang tha ma med pa'i gsang ba ste/ skye bo gzhan gyi mngon du ma gyur pas rdo rje sems dpa' la
<p>19b.6</p>sogs pa ston par byed pa dang / mi phyed pa'i glu'i mchod pa'o/ /mchog tu grub pa ni thog ma dang tha ma med pa nyid du rdzogs pa yin no zhes bya ba ni tshig gi lhag ma'o zhes bya ba'i sgras ni yongs su bcad pa'o/ /mchog tu bde ba ni byang chub chen po'i mtshan nyid can rdo rje sems
<p>19b.7</p>dpa' la sogs pa'i gnyis su med pa'i sems dang sems las byung ba rnams dang / de dang rgyu mthun pa'i rdo rje sems dpa' la sogs pa'i sku gsung thugs kyi phyag rgya rnams te/ de la sems dpa' ni thob pa'i 'dun pa'o/ /mchog tu bde ba'i bsam des mdzes pa
<p>20a</p>
<p>20a.1</p>dang bcas sgeg pa dang bcas pa'i gar las byung ba'i phyag bya ba de dag gis bcom ldan 'das dpal rdo rje sems dpa' la phyag bya'o/ /dzaHhUM baM hoHzhes bya ba ni bshad zin to/ /hi hi hi hi he zhes bya ba ni yi ge hi bzhi pos brtson 'grus kyi pha rol tu phyin pa'i
<p>20a.2</p>rang bzhin can gyi bcom ldan 'das bstan pa yin no/ /he zhes bya ba rang bzhin gyis 'od gsal ba'i rnam par thar pa'i sgo'i rang bzhin can bdud bzhi las rnam par rgyal ba de nyid bstan pa'o/ /mgon po snyim pa'i me tog bzhes/ /zhes bya ba la 'dir snyim pa'i me tog ni phyag
<p>20a.3</p>bya ba'o/ /me tog dor ba'i dbus ni snyim pa'i me tog kho na me tog gi snyim pa ste/ de bzhes pa ni blang bar mdzod cig pa'o/ /sems can thams cad skyob par mdzad pa rdo rje sems dpa' la sogs pa'i dngos grub stsol bas na mgon po'o/ /de la mchog tu bde ba
<p>20a.4</p>dang hUM zhes bya ba 'dis kI li kI la'i rang bzhin can no/ /sems dpa' zhes bya ba dang dzaHzhes bya bas 'dod chags rdo rje ma'i rang bzhin bstan to/ /mdzes pa dang baM zhes bya bas rdo rje dran ma'i rang bzhin bstan to/ /rnam par rol pa'i phyag gis phyag bya'o zhes bstan pa
<p>20a.5</p>'di dang / hi hi hi hi he zhes bya bas rdo rje 'dod pa'i dbang phyug ma'i rang bzhin nyid du bcom ldan 'das tshig gi zur gyis bstan to/ /de nas zhes bya ba la sogs pa la de ltar sgeg mo dga' ba'i rdo rje mas phyag byas la/ de nyid phyag byas pa'i glu'i mchod pa brjod cing me
<p>20a.6</p>tog dor bar bya'o/ /de nas de dag blangs te rang gi mgo la ji lta ba bzhin du bcings te/ dkyil 'khor bltas la 'jug pa'i phyag rgya rang gi snying gar dgrol bar bya'o/ /de nas chu dang / phyag rgya dang / cod pan dang / rdo rje dang / bdag po dang / ming gi dbang
<p>20a.7</p>bskur ba blang bar bya ba'i phyir dngos grub kyi rdo rje brtul zhugs blang bar bya'o/ /de nas me tog la sogs pa dang / rdo rje mtshon cha ma la sogs pa'i mchod pa'i phyag rgya rnam pa bcu gnyis kyis bdag nyid yang dag par mchod la/ de kho na nyid dang / chos dang / dam
<p>20b</p>
<p>20b.1</p>tshig rnams blangs la/ rang gi snying gar lan gsum bskor bar bya'o/ /de kho na nyid la sogs pa gsum po ni 'og nas gsungs pa yin no/ /rdo rje la sogs thob pa bzung / /zhes bya ba la rdo rje thob pa ni rnyed pa'o/ /sogs pa'i sgras ni dril bu dang phyag rgya bshad pa
<p>20b.2</p>yin no/ /rdo rje la sogs pa thob pa nyid gzung ba yin no/ /rdo rje la sogs pa'i gzung ba des cir 'gyur zhe na/ rdo rje sems dpa' gnyis pa 'dra/ /zhes bya ba ni rnal 'byor pa rdo rje sems dpa' gnyis pa dang 'dra bar 'gyur ro/ /rdo rje thams cad 'dzin pa ni dang po'i rdo rje 'dzin
<p>20b.3</p>pa'o/ /rgyal po zhes bya ba ni de bzhin gshegs pa'i rigs kyi 'khor los sgyur ba dang rigs thams cad kyi 'khor los sgyur ba'o/ /rdo rje can gyis byin brlab 'gyur/ /zhes bya ba la rdo rje can ni rdo rje sems dpa' ste des de ma thag tu byin gyis brlab par 'gyur ro/ /'dis ni
<p>20b.4</p>'di ltar 'chad par 'gyur te/ de kho na nyid dang / chos dang dam tshig thob ma thag tu sku gsung thugs kyi rdo rje rnams kyi rdo rje sems dpa' dang 'dra bar 'gyur ba'i rnal 'byor pa/ bcom ldan 'das rdo rje sems dpar byin gyis brlabs nas brtan par mdzad par
<p>20b.5</p>'gyur ro/ /mchog tu gsang ba dam pa'i dpal dam tshig gsum ni gsang ba'i dkyil 'khor te/ der bdag byin gyis brlab pa ni 'das ma thag tu bshad pa'i rdo rje slob dpon rang nyid rdo rje sems dpa' nyid du bya'o/ /sgrub pa gcig bu zhes bya ba ni slob ma gzhan du
<p>20b.6</p>gzhug pa la sogs pa'i cho ga dang bral ba'o/ /de nyid kyi cho ga ni cho ga'i tshig go/ /mchog tu grub pa ni thog ma dang tha ma med pa ste/ dngos grub kyi rgyu nyid yin pa'i phyir ro/ /de nas kyi sgra ni skabs su bab pa ste/ gsang ba'i dkyil 'khor du bdag la byin gyis brlab pa'i cho ga
<p>20b.7</p>gcig pu'i skabs la'o zhes bya ba'i tha tshig go/ /'dir zhes bya ba ni gsang ba'i dkyil 'khor du'o/ gang gis bsgrub par bya ba ni sgrub pas te bcom ldan 'das kyi mdun du bdag la byin gyis brlab pa la sogs pa gang yin pa de bshad par bya ste brjod par bya'o/ /
<p>21a</p>
<p>21a.1</p>dngos grub shin tu rtag pa yang / /zhes bya ba la dpal rdo rje sems dpa'i gsang ba'i dkyil 'khor gyi dngos grub thog ma dang tha ma med pa bshad par bya'o/ /sgrub pa de khyad par ji lta bu dang ldan zhe na/ gang gi zhes bya ba la sogs pa la bdag la byin
<p>21a.2</p>gyis brlab pa la sogs pa'i rang bzhin gyi sgrub pa gang gis srid pas te skye ba 'di nyid la thog ma dang tha ma med pa'i dpal rdo rje sems dpa' gsang ba'i dkyil 'khor gyi dngos grub shin tu rtag pa thob par 'gyur te/ de ltar gyur pa'i sgrub pa de bshad par bya'o/ /slar
<p>21a.3</p>yang sgrub pa de nyid khyad par du bstan par bya ba'i phyir gang gis zhes bya ba la sogs pa gsungs te/ sgrub pa gang gis dpal rdo rje sems dpas gsungs pa'i dkyil 'khor gyi sgrub pa po/ mchog ni bsod nams dang ldan pa'i sgrub pa bo rnams myur ba kho nar 'grub
<p>21a.4</p>par 'gyur ro/ /sdig chen byed pa rnams kyang ni/ /zhes bya ba ni mtshams med pa lnga dang dam pa'i chos spong bar byed pa la sogs pa rnams so/ /kyang gi sgras ni gang zhig bsod nams dang ldan zhing sdig pa chen po byed pa ma yin pa de rnams ni shin tu yang 'grub par
<p>21a.5</p>'gyur bar bstan pa yin no/ /ni'i sgras ni nges par gzung ba'o/ /ma grub rnams kyang 'grub par 'gyur/ /zhes bya ba la shes rab kyi pha rol tu phyin pa'i dum bu dang / dum bu gnyis pa rtsa ba'i rgyud dang / rgyud phyi ma dang / rtog pa thams cad kyi rtsa ba'i rgyud dang / rgyud phyi
<p>21a.6</p>ma las gsungs pa'i sgrub pa ji lta ba bzhin du bshad pa des gal te grub par ma gyur na de'i tshe ma grub pa'o/ /kyang gi sgra ni sgrub pa ste shin tu grub par 'gyur ro zhes bya ba'o/ /'dis ni 'di skad ston par 'gyur te/ sngar bshad pa'i sgrub pas ni rdo rje sems dpa'
<p>21a.7</p>dang 'dra bar 'gyur te/ gsang ba'i dkyil 'khor gyi sgrub pas ni rdo rje sems dpa' nyid du 'gyur ba yin no zhes bya ba bstan to/ /ji ltar sgrub par 'gyur zhe na/ rdo rje sems dpas gsungs pa bzhin/ /zhes bya ba la ji ltar bcom ldan 'das rdo rje sems
<p>21b</p>
<p>21b.1</p>dpas gsungs pa bzhin du'o/ /lugs ma'am ni brdungs ma'am/ /'dus byas pa'am bris pa'am/ /dang po'i sems dpa' bzhugs gsol nas/ /de yi mdun du cho ga bzhin/ /zhes bya ba la sogs pa'i sgrub pa'o/ /ma grub pa rnams kyang 'dis grub pa yin
<p>21b.2</p>gyi gzhan gyis ni ma yin no/ /da ni sgrub pa rnam par bshad pa'i phyir/ rtag tu rdo rje dril 'chang zhing / /zhes bya ba la sogs pa gsungs te/ 'dir dang po'i rdo rje ni rdo rje ste/ dang po'i rdo rje dang ldan pa'i dril bu ni dril bu'o/ /'di gnyis 'dzin pas na rdo rje dang dril bu
<p>21b.3</p>'chang ba'o/ /rtag tu zhes bya ba ni bdag dang gnas bsrungs pa nas brtsams te lha gshegs su gsol ba la thug gi bar gyi dus su'o/ /gzhan du ni rang gi rigs kyi phyag rgyas mtshan pa 'dzin cing de yis mtshan pa'i dril bu 'dzin pa'i rtag tu'o/ /dngos grub mchog
<p>21b.4</p>ni bsgrub par bya/ /zhes bya ba la rang gi lha'i phyag rgya chen po la sogs pa sgrub pa ni rang la rag las par bya ba yin no/ /byed par 'gyur ba gang dag gis bsgrub par bya zhe na/ thams cad dgug pa bya zhes bya ba la sogs pa la thams cad dgug pa ni thams cad
<p>21b.5</p>'gugs pas te/ 'dod pa'i lha'i rang bzhin can gyi ye shes sems dpa' rang gi lus la gzhug pa'o zhes bya ba'i don to/ /mchod pa che zhes bya ba ni 'dod chags rdo rje ma la sogs pa'i phyag rgya bcu gnyis kyi mchod pa ste mchod pa chen po'o/ /de kho na nyid dang / /
<p>21b.6</p>chos dang / dam tshig rnams kyis bdag la byin gyis brlab pa ni bdag byin gyis brlab pa'o/ /sogs pa'i sgras ni sgrub pa chen po dang / rjes su sgrub pa dang / phyag rgya chen po dang / dam tshig dang / chos dang / las kyi phyag rgya dang / dbang bskur ba dang / dngos
<p>21b.7</p>grub kyi rdo rje brtul zhugs dang / phyag bya ba rnams gzung bar bya'o/ /thams cad dgug pa dang / mchod pa chen po dang / bdag la byin gyis brlab pa ni thams cad dgug pa dang / mchod pa chen po dang / bdag byin gyis brlab pa rnams so/ /de la thog mar
<p>22a</p>
<p>22a.1</p>gang la yod pa de ni/ /thams cad dgug dang mchod pa che/ /bdag byin brlab sogs sgrub pa rnams so/ /de dag gis mchog gi sgrub pa bsgrub par bya'o/ /da ni thams cad dgug pa bstan par bya ba'i phyir de la zhes bya ba la sogs pa gsungs te/ 
<p>22a.2</p>de la zhes bya ba ni dgar ba'o/ /ji ltar zhes bya ba ni dri ba'o/ /mchog tu gsang ba'i dpal dam tshig gsum ni gsang ba'i dkyil 'khor te/ de'i dngos grub thams cad ni ye shes sems dpa' dgug pa ste spyan drang ba'o/ /de ston par byed pa'i sgra'i tshogs ni rgyu'o/ 
<p>22a.3</p>de ji ltar shes par bya zhes kha bskang ngo / /rang gi lhag pa'i lha ni 'dod pa'i lha ste/ de'i sku gsung thugs kyi rdo rje bdag nyid can gyi lhag par mos pa ni ji lta ba bzhin du sbyor ba ste rnal 'byor zhes bya ba'i don to/ /thams cad dgug pa'i phyag rgya ni dril bu dang bcas
<p>22a.4</p>pa'i gsang ba'i lcags kyu ste/ thams cad dgug pa'i phyag rgya de rang gi lha'i rnal 'byor gyi spyi bor sgeg pa'i gar bya zhing spyan drang ba'i glu brjod nas ye shes sems dpa' bkug la rang gi lus la gzhug par bya'o/ /de nas kyi sgra ni skabs su bab pa'o/ /de
<p>22a.5</p>bzhin gshegs pa thams cad kyi mchog gi dngos grub kyi don du dgug pa ni spyan drangs pa ste/ de'i don du mchog tu gsang ba ni sku gsung thugs kyi rdo rje ston par byed pas 'da' bar dka' ba dang / mi phyed pa'i glu'i mchod pa 'di yin te/ dzaHmchog dang po
<p>22a.6</p>zhes bya ba nas brtsams te/ ji srid bar du dga' ba khyod bdag mchog dang po zhes bya ba'i bar du'o/ /de la dzaHzhes bya ba ni dpal rdo rje sems dpa' la sogs pa'i kun mchog so sor rtog pa'i mtshan nyid can gyi lam bstan pa yin no/ /mchog ni thog ma dang
<p>22a.7</p>tha ma med pa'o/ /dang po zhes bya ba ni bskal pa bzang po la sogs pa nas sngon du yang da ltar byung ba'i rang bzhin du bzhugs pa'o/ /lam de nyid kyi rang bzhin gyi de bzhin nyid kyi rdo rje 'dzin pas na rdo rje 'chang ngo / /gzung ba dang 'dzin pa'i rnam par rtog pas
<p>22b</p>
<p>22b.1</p>bskyod par mi nus pa'i phyir rdo rje sems dpa'o/ /mchog dang po'i rdo rje 'chang yang de yin la rdo rje sems dpa' yang de nyid yin pas na mchog dang po'i rdo rje 'chang gi rdo rje sems dpa'o/ /bde ba ni kun nas nyon mongs pa med pa thog ma dang tha ma med pa'i chos kyi dbyings
<p>22b.2</p>thams cad las mchog tu gyur pa rab tu rtogs par mdzod cig ces sangs rgyas bcom ldan 'das rdo rje sems dpa' la bod pa'o/ /'dir sangs rgyas ni rdo rje 'chang bstan pa yin te/ 'dir 'dod chags rdo rje'i rang bzhin can gyi rdo rje sems dpa' yin no/ /hUM zhes
<p>22b.3</p>bya ba'i 'dod chags rdo rje ma'i rang bzhin gyi sku mchog so sor rtog pa'i mtshan can gyi lam gyi yul du byas pa'i zag pa med pa'i bde ba dang yid bde ba'i ngo bor rtogs pa'o/ /de nyid mchog ste phul du byung ba'i rdo rje ni 'dod chags rdo rje ma'i rang bzhin can gyi las
<p>22b.4</p>mngon du bya ba'i rang bzhin no/ /de khyad par ji lta bu dang ldan pa yin zhes bya ba bstan pa'i phyir mchog ces bya ba la sogs pa'i khyad par gsungs te/ mchog kyang yin la mi 'gyur ba yang de nyid yin pas na mchog tu mi 'gyur ba ste thog ma dang tha ma med pa'o/ /
<p>22b.5</p>de zag pa med pa'i srid pa rab tu bsgrub pa ni mi gnas pa'i mya ngan las 'das pa grub pa'o/ /zag pa med pa'i srid pa rab tu bsgrub pa de'i don du zag pa med pa'i bde ba'i rang bzhin can gyi dam tshig dang po ni thog ma dang tha ma med pa ste de'i las so/ /de'i phyir
<p>22b.6</p>gsol ba btab pa ni bdag la sgrubs shig ces bya ba ste/ kI li kI la'i rang bzhin gyi rdo rje 'chang bstan to/ /baM zhes bya ba ni mi gnas pa'i mya ngan las 'das pa srid pa phyi ma'i mtha'i mur thug pa'i sems can la ltos pa'i rang bzhin gyi dmigs pa med pa'i
<p>22b.7</p>thugs rje chen po'i bcing bas 'ching bar mdzod cig /pad+ma'i rgyal po skye zhes bya ba dang sbyar ro/ /de nyid khyad par du bstan par bya ba'i phyir mchog tu bdag ces bya ba la sogs pa gsungs te/ dmigs pa med pa'i thugs rje chen po'i mtshan nyid can gyi chos kyi dbyings
<p>23a</p>
<p>23a.1</p>ni mchog tu bdag ste de'i sku ni de las byung ba'i longs spyod rdzogs pa'i sku ste de 'dzin par byed pas na mchog tu bdag gi sku 'dzin pa'o/ /thams cad rnal 'byor ni rdo rje 'chang chen pos te/ de rnam par rgyal ba ni rang bzhin gyis dag pa'i ting nge 'dzin gyis nyon
<p>23a.2</p>mongs pa la sogs pa'i bdud las rnam par rgyal ba'o/ /de bsgreng ba ni rdo rje chu srin gyi rgyal mtshan gyis nye bar mtshan pa'i rdo rje dran pa'i rang bzhin can gyi rdo rje sems dpa'i sku'o/ /mchog tu bdag gi sku 'dzin pa yang de yin la rnal 'byor thams cad rnam par bsgreng ba yang de
<p>23a.3</p>nyid yin pas mchog tu bdag gi sku 'dzin pa'i rnal 'byor thams cad rnam par rgyal ba'i bsgreng ba'o/ /de nyid kyi nyon mongs pa'i dri ma'i bag chags dang bral bas rang bzhin gyis dag pa'i ting nge 'dzin gyi ngo bos rab tu mchog gis dag pa ni rab mchog gis dag pa ste/ des
<p>23a.4</p>bde ba gang la yod pa de ni bde ba dang ldan pa ste/ de ltar gyur pa ni/ khyod ni pad+ma'i rgyal po ste/ /gyur cig ces bya ba ni sgrub par gyur cig ces bod pa'o/ /pad+ma bzhin du 'jig rten gyi chos kyi dri ma rnams kyis ma gos pas mdzes pa ste/ 'dis ni rdo rje dran pa ma'i rang bzhin
<p>23a.5</p>gyi rdo rje 'chang bstan to/ /brtson 'grus kyi pha rol tu phyin pa'i rang bzhin can gyi bsnyems pas sems can gyi don mdzad pa'i ngo bo dang sangs rgyas sprul pa'i mchod pa'i rang bzhin can gyi las dbang du mdzad pas yi ge hoHyin no/ /de nyid khyad par du bstan par bya ba'i phyir
<p>23a.6</p>rab mchog ces bya ba la sogs pa gsungs te/ rab mchog ni phul du byung ba'o/ /rab mchog las kyang phul du byung bas na mchog gi mchog go/ /dngos grub kyang de yin la thams cad kyang de yin pas dngos grub thams cad de/ /sems can gyi don byed pa'i sangs rgyas la mchod pa sangs
<p>23a.7</p>rgyas kyi sprul pa rdzogs pa'i rang bzhin can no/ /des mchog kyang yin la dbang phyug kyang yin pas na dngos grub thams cad kyi dbang phyug go/ /dngos grub thams cad kyi dbang phyug dam pa'i rang bzhin can nam mkha'i snying po kye bdag
<p>23b</p>
<p>23b.1</p>la gyur cig ces bya ba ni bod pa'o/ /nam mkha' ni rang bzhin gyis 'od gsal ba nam mkha' dang mnyam pa'i bya ba nan tan grub pa'i ye shes te de nyid snying po ste/ skye ba'i gnas gang la yod pa de ni nam mkha'i snying po ste/ sprul pa'i sku'i rang bzhin 'dzin pa'i rdo rje 'chang ngo / /
<p>23b.2</p>rtag tu zhes bya ba ni skad cig ma re re nyid du bdag la grub gyur cig pa'o/ /de yang ji ltar zhe na/ dngos grub thams cad kyi dbang phyug dam pa'i gzugs kyis bdag la grub par gyur cig ces bya ba slob dpon gyis bod pa yin te/ 'dis rdo rje 'dod pa'i dbang phyug gi rang bzhin
<p>23b.3</p>rdo rje 'chang bstan to/ /'dor bsdus na 'dod chags rdo rje ma'i rang bzhin dzaHzhes bya ba dang / kI li kI la'i rang bzhin hUM zhes bya ba dang / rdo rje dran pa ma'i rang bzhin baM zhes bya ba dang / rdo rje 'dod pa'i dbang phyug gi rang bzhin can gyi rdo rje 'chang rgyas par bstan pa ste/ mdor
<p>23b.4</p>bsdus na hoHzhes bya ba'o/ /lha mo bzhi'i rang bzhin de nyid 'bab par mdzod cig ces bya ba gsungs te/ hu lu hu lu zhes bya ba dang / sgrubs shig ces bya ba thams cad dgug pa'i grub pas bdag la sgrubs shig ces bya'o/ /de nyid bstan par bya ba'i phyir dam tshig chen
<p>23b.5</p>po rnams kyis yang dag dgug ces bya ba gsungs te/ 'dod chags rdo rje ma la sogs pa'i rang bzhin ston pa'i yi ge rnams ni dam tshig chen po rnams so/ /dam tshig chen po'i de dag gi phyogs bcu nas 'dren cing yang dag par dgug pa ni bcom ldan 'das kye bdag la
<p>23b.6</p>grub par gyur cig ces bya ba la slob dpon gyis gsol ba btab pa yin no/ /bdag rang bzhin ji lta bu dang ldan pa yin zhe na/ de bzhin gshegs pa thams cad kyi dam tshig ces bya ba la byang chub kyi sems dang / sbyin pa'i pha rol tu phyin pa dang / shes rab kyi pha rol tu phyin pa
<p>23b.7</p>dang / brtson 'grus kyi pha rol tu phyin pa'i rang bzhin can gyi sems dang sems las byung ba rnams ni de bzhin gshegs pa thams cad de/ de rnams kyi dam tshig ni rdo rje sems dpa' la sogs pa'i sku'i gsang ba'i rang bzhin can gyi rdo rje 'chang ngo / /rab tu dga' ba khyod
<p>24a</p>
<p>24a.1</p>ni bdag la zhes bya ba zag pa med pa'i bde ba dang yid bde ba las byung ba'i rdo rje sems dpa' la sogs pa'i sku'i gsang ba'i rang bzhin can khyod gang yin pa de nyid bdag yin no zhes bya ba 'dis de dang lhan cig tu gyur pa nyid du bstan pa yin no/ /mchog dang po
<p>24a.2</p>zhes bya bas bcom ldan 'das rdo rje sems dpa' la bod pa'o/ /de ltar thams cad dgug pa bstan nas da ni mchod pa chen po bshad par bya ba'i phyir zhes bya ba la sogs pa gsungs te/ dpal dam tshig gsum gyi gsang ba'i dkyil 'khor du dngos grub thams cad kyi don du
<p>24a.3</p>mchod pa chen po ni 'dod chags rdo rje ma la sogs pa phyag rgya bcu gnyis kyis mchod pa ste/ de'i cho ga ni rnam pa bcu gnyis kyi phyag rgya'i mchod pa la bya'o/ /rang lha'i rnal 'byor ji lta ba bzhin du zhes bya ba la rnal 'byor dang rjes su rnal 'byor dag gis 'dod pa'i lha'i rang
<p>24a.4</p>bzhin can du bdag nyid sgom pa ni 'dir lha'i rnal 'byor ji bzhin du bya'o/ /thams cad kyang yin la mchod pa yang de nyid yin pas na mchod pa thams cad de/ rdo rje mtshon cha ma la sogs pa'i phyag rgya bcu gnyis kyis mchod pa'o/ /de dag gi mchog gi sku ni 'dod
<p>24a.5</p>chags rdo rje ma la sogs pa'i phyag rgya chen po bcu gnyis so/ /de rnams kyis rang gi lha'i rnal 'byor dang ldan pa'i bdag nyid yang dag par mchod la slar yang glu dang rol mo rnam par 'phrul pa ni 'og ma nas 'chad par 'gyur ba'i mtshan nyid can rnams kyis mchod par
<p>24a.6</p>bya'o/ /de nas zhes bya ba la sogs pa la/ de nas kyi sgra ni skabs su bab pa ste mchod pa'i skabs 'di la zhes bya ba'i don to/ /de bzhin gshegs pa thams cad kyi mchog gi dngos grub ni de bzhin gshegs pa thams cad kyi mchog gi dngos grub ste/ de'i don du mchod
<p>24a.7</p>pa chen po ni 'das ma thag tu bshad pa'i phyag rgya'i mchod pa'o/ /de'i mchog ni phyag rgya'i mchod pa'o/ /der mchog tu gsang ba dang / 'da' bar dka' ba dang / mi phyed pa'i glu'i mchod pa zhes bya ba'i don to/ /thams cad kyang yin la rjes su chags pa yang de nyid yin
<p>24b</p>
<p>24b.1</p>pas na thams cad rjes su chags pas rdo rje sems dpa' la sogs pa sgom pa'o/ /de nyid bde bas te rdo rje sems dpa' la mchod pa'i rang bzhin can gyi bde ba mngon du gyur pa'i rgyu nyid yin pa'i phyir des rdo rje sems dpa' nyid la bod pa'o/ /thams cad rjes su chags
<p>24b.2</p>pa'i bde ba de gang yin zhe na/ dam pa'i thugs zhes bya ba ste/ thabs dang shes rab kyi rang bzhin can gyi mchog tu gyur pa'i thugs gang la mnga' ba de ni dam pa'i thugs te de bzhin gshegs pa rnams so/ /de rnams kyi rdo rje sems dpa' khyod ni bdag la gyur cig ces
<p>24b.3</p>bya ba 'dis kun mchog so sor rtog pa'i rang bzhin can la slob dpon gyis gsol ba btab pa yin no/ /rab tu dga' ba zhes bya ba kI li kI la'i rang bzhin can te/ de nyid 'da' bar mi bya ba'i phyir dam tshig go/ /bde ba chen po bdag la gyur cig ces bya ba ni bod pa'o/ /
<p>24b.4</p>brtan mtho zhes bya ba ni mi phyed pa'i sku bdag la gsol bar mdzod cig pa ste/ 'dis mi gnas pa'i mya ngan las 'das pa'i rang bzhin rdo rje dran ma bdag la gsol cig pa'o zhes gsol ba btab pa ste/ brtan pa dang mtho ba la sogs pa la gsol ba mngon par phyogs
<p>24b.5</p>par mdzod cig pa'o/ /brtan pa dang mtho ba la sogs pa'i dngos grub kyis myur du sangs rgyas kyi sprul pas sems can gyi las la rab tu 'dud pa ni mchog tu 'dud par mdzad pa ste/ 'dis rdo rje 'dod pa'i dbang phyug ma'i rang bzhin can gyi dngos grub kyi phyir gsol ba btab
<p>24b.6</p>pa'o/ /de ltar mchod pa chen po bstan nas bdag la byin gyis brlab pa rnam par 'grel bar bya ba'i phyir de la ji ltar zhes bya ba la sogs pa gsungs te/ mchog tu gsang ba dam pa'i dpal dam tshig gsum ni dpal rdo rje sems dpa' la sogs pa'i sku gsung thugs rdo rje
<p>24b.7</p>rnams kyis bdag la byin gyis brlab pa ni dngos grub thams cad kyi byin gyis brlab pa ste/ de ston par byed pa'i sgrub pa chen po'i rgyud ji ltar shes par bya zhe na/ rang lha'i sbyor ba ji bzhin du zhes bya ba la rnal 'byor dang / rjes su rnal 'byor gyi mtshan nyid dang / rnal 'byor
<p>25a</p>
<p>25a.1</p>chen po'i mtshan nyid can no/ /de nyid chos dang las dang dam tshig gi phyag rgya rnams kyis byin gyis brlabs te/ bstan par bya ba gang yin pa de ni phyag rgya kun gyis byin gyis brlab pa'o/ /de nyid chen po'i mchog gis ni/ /rang nyid bsgrubs te snying po bzla/ /
<p>25a.2</p>zhes bya ba la rang gi lha'i sbyor ba ji lta ba bzhin du phyag rgya kun gyis byin gyis brlabs pa'i rang gi bdag nyid gang yin pa de nyid/ de kho na nyid dang / chos dang / dam tshig gi mtshan nyid can gyi mchog gi de kho na nyid chen pos rab tu bsgrubs pa ni yongs su rdzogs shing mthar
<p>25a.3</p>thug par byas nas rang gi lha'i snying po hUM la sogs pa'i rang bzhin gyi bzlas pa ni mngon par bsngags par bya'o/ /de yang / de nyid kyis ni rdo rje gzung / /chos kyi dril bu dkrol bar bya/ /dam tshig gis ni phyag rgya cher/ /byin gyis brlabs nas snying po bzla/ /zhes bya ba'i don to/ /
<p>25a.4</p>de ltar de kho na nyid dang / chos dang / dam tshig rnams kyis bdag nyid rab tu bsgrubs la dam tshig gsum gyi glu'i mchod pa bya'o zhes bya ba'i cho ga 'di rab tu bstan par bya ba'i phyir/ de nas de bzhin gshegs pa thams cad kyi mchog ces bya ba la sogs pa gsungs te/ de
<p>25a.5</p>bzhin gshegs pa thams cad kyi mchog gi dngos grub rdo rje sems dpa' la sogs pa'i sku gsung thugs kyi rdo rje rdzogs pa'o/ /de'i don du byin gyis brlab pa ni rdo rje sems dpa' la sogs pa'i sku gsung thugs kyi rdo rje'i nus pa bskyed de/ de'i mchog gi de kho na nyid ston
<p>25a.6</p>par byed pa'i mchog gi gsang ba gang yin pa de dam tshig gi rdo rje'i glu'i mchod pa yin no/ /de khyad par ji lta bu dang ldan pa yin zhe na/ mchog tu grub pa zhes bya'o/ /oM zhes bya ba ni 'dod chags rdo rje ma la sogs pa'i mdangs kyi dpal zhes bya ba'i don to/ /nam
<p>25a.7</p>mkha' skye ba mtshan ldan phyir/ /zhes bya ba la sogs pa la/ ji ltar nam mkha' ni rdzas thams cad dang bral ba'i rang bzhin/ rtsig pa la sogs pa'i rdzas zhig pas skye bo zhes 'dogs pa de bzhin du/ de bzhin nyid kyi rdo rje'i rang bzhin gyi rdo rje sems dpa' ni yang dag
<p>25b</p>
<p>25b.1</p>pa ma yin pa'i kun du rtog pa'i dri ma dang bral bas sems can rnams kyi rgyud la skye ba'o zhes 'dogs pa yin te/ des na nam mkha' skye ba'i mtshan ma dang ldan pa'i bcom ldan 'das yin no/ /nam mkha' skye ba'i mtshan nyid dang ldan pa de nyid kyis thog ma dang tha ma med pa'o/ /
<p>25b.2</p>'jig rten la grags pa gzhan dag kyang thog ma dang tha ma med par yongs su brtag pa'i tshul gyis thog ma dang tha ma med pa yin gyi don dam par ni ma yin te/ de'i phyir de rnams las khyad par du bstan pa'i phyir mchog ces bya ba gsungs te/ don dam par thog ma tha ma med pa'i
<p>25b.3</p>mchog /ces bya ba yin no/ /de lta bu gang yin zhe na/ sems dpa'i rdo rje che rang bzhin/ /zhes bya ba de bzhin nyid kyi rdo rje'i rang bzhin can gyi sems dpa' ni sems dpa'i rdo rje chen po'i rang bzhin te/ de bzhin nyid dang ro gcig pa'i sems dang sems las byung ba'i rang bzhin
<p>25b.4</p>can no zhes bya ba bstan pa yin no/ /rdo rje sems dpa' bdag grub mdzod/ /ces bya ba ni sgrub pa pos gsol ba btab po/ /gzhung 'di tsam gyis ni/ thog mtha' med pa'i sems dpa' ni/ /rdo rje sems dpa' zhes bya ba'i don bshad pa yin no/ /da ni dga' ba che zhes bya
<p>25b.5</p>ba'i don bstan par bya ba'i phyir kun mchog ces bya ba la sogs pa gsungs te/ thams cad kyi mchog ni kun mchog ste/ 'jig rten dang 'jig rten las 'das pa thams cad kyi mchog tu gyur pa byang chub chen po'i rang bzhin can gyi dngos grub kun mchog kyang yin la
<p>25b.6</p>dngos grub chen po yang de nyid yin pas na/ kun mchog dngos grub chen po'o/ /bag chags dang bcas pa'i nyon mongs pa dang bral ba nyid kyis gzhan gyi dbang du ma gyur pa de nyid kyi phyir dbang phyug chen po ste/ sku thams cad bstan pas sems can gyi don mdzad
<p>25b.7</p>pa'i phyir gtso bo nyid yin no zhes bya ba'i don to/ /de dang rgyu mthun pa'i lha ni lhag pa'i lha ste/ dpal rdo rje sems dpa'i phyag rgya chen po'i rang bzhin can gyi lhag pa'i lha'o/ /gsang ba lnga'i de kho na nyid chen po'i rang bzhin dang po rdo rje ni rdo rje thams cad de/ de 'dzin pas na
<p>26a</p>
<p>26a.1</p>rdo rje thams cad 'dzin pa'o/ /de yang rigs thams cad kyi bdag po'i tshul gyis thams cad las rgyal bas na rgyal ba'o/ /'dir rgyu la 'bras bu nye bar btags par byas nas phyag rgya chen po'i gzugs su bcom ldan 'das de kho na nyid kyi glus bstan pa
<p>26a.2</p>yin no/ /mi 'gyur mchog tu bdag grub mdzod/ /ces bya ba bod pa'o/ /de ni/ kun du bzang po kun bdag nyid/ /rdo rje bsnyams pa bdag po bdag /ces bya ba 'di'i don dang dran par bya ba'i phyir/ nyes pa mi mnga' zhes bya ba la sogs pa gsungs te/ bag chags dang
<p>26a.3</p>bcas pa'i nyon mongs pa dang bral bas na skyon med pa ste rang bzhin des brtag pa khyod yin no/ /'dis ni kun du bzang po'i don bstan pa yin no/ /tshul gang gis sems can rnams 'dul bar 'gyur ba de nyid kyis 'dul ba'i phyir/ 'dod chags kun gyi rjes chags te/ /
<p>26a.4</p>'dis ni thams cad bdag ces bya ba la sogs pa'i don to/ /chags pa chen po dga' ba che/ /bcom ldan de nyid kyis grub mdzod/ /ces bya bas bod pa dang bcas pa'i dngos grub kyi phyir gsol ba btab pa'i don to/ /de ltar de kho na nyid kyi glu'i mchod pa bstan nas/ da ni
<p>26a.5</p>chos kyi glu'i mchod pa bstan par bya ba'i phyir shin tu zhes bya ba la sogs pa gsungs te/ phyi ma'i mtha'i bar du gzung ba dang 'dzin pa'i rnam par rtog pa'i dri ma dang bral ba'i phyir shin tu dag pa'o/ /nyan thos dang rang sangs rgyas dang byang chub sems dpa' thams cad las mchog
<p>26a.6</p>tu gyur pas na kun mchog go/ /gdod nas grol ba de bzhin gshegs/ /zhes bya ba la thog ma dang tha ma med pa chos kyi dbyings kyi rang bzhin gyis rtag tu 'ching ba thams cad dang bral ba nyid kyi phyir gdod nas grol ba'o/ /dngos po'i rang bzhin ji lta ba bzhin du chos kyi
<p>26a.7</p>dbyings kyi rang bzhin dang thabs kyi rang bzhin du dngos po rnams mkhyen pas na de bzhin gshegs pa'o/ /gzhan yang gzhan dag la de bzhin du gsungs pa rab tu ston par mdzad pas na de bzhin gshegs pa'o/ /kun du bzang po zhes bya ba ni sems can rnams la kun nas
<p>26b</p>
<p>26b.1</p>bzang po'i dga' ba gang las byung ba de ni kun du bzang po'o/ /brtan pa dang g.yo ba'i dngos po thams cad kyi rang bzhin du zhugs pas na kun bdag nyid do/ /byang chub kyi rang bzhin gyi sems dpa' ni byang chub sems dpa'o/ /rab tu bsgrubs zhes bya bas gsol ba btab
<p>26b.2</p>pa yin no/ /de ltar chos kyi glu'i mchod pa bstan nas/ da ni dam tshig gi glu'i mchod pa bstan par bya ba ni kun mchog ces bya ba la sogs pa gsungs te/ kun gyi mchog kyang de yin la dngos grub chen po yang de nyid yin pas na/ kun mchog dngos grub chen po ste/ /
<p>26b.3</p>thabs dang shes rab kyi bdag nyid can rdo rje 'chang chen po rtogs pa'o/ /de nyid dbang phyug chen po ste de yod pas phyag rgya'i mchog gang yin pa de ni/ kun mchog dngos grub chen po yi/ /dbang phyug chen po'i phyag rgya'i mchog ste dpal rdo rje sems dpa'i phyag rgya chen po'o/ /
<p>26b.4</p>de nyid kyis grub par gyur cig pa'o/ /de ji ltar zhe na/ rdo rje cher bstod pa zhes bya ba la ji lta ba bzhin du bshad pa'i dang po'i rdo rje cher bstod pa ni rdo rje cher bstod pa'o/ /lag pa g.yas pa'i sor mo dbus ma'i kha T+wAM ga rang gi snying gar bstod pa'i tshul 'dzin pa ni rdo rje cher
<p>26b.5</p>bstod pa ste/ rdo rje cher bstod pa des sgrubs shig pa ni dpal rdo rje sems dpa'i phyag rgya chen po'i dngos grub kyis rdo rje bsnyems pa'i bdag po kye bdag la sgrubs shig ces bya ba la bod pa dang bcas pas bcom ldan 'das la sgrub pa pos gsol ba btab pa yin no/ /de
<p>26b.6</p>ltar dam tshig gsum gyi glu'i mchod pa bstan nas/ da ni de nyid kyi phan yon bstan par bya ba'i phyir/ dpal mchog dang po zhes bya ba la sogs pa gsungs te/ dpal mchog dang po ni ji lta ba bzhin du bshad pa'i bcom ldan 'das rdo rje sems dpa' ste/ de'i glu ni/ 
<p>26b.7</p>oM nam mkha' skye med mtshan ldan phyir/ /zhes bya ba la sogs pa'i glu sgrub pa pos bcom ldan 'das kyi yang dag par gyur pa'i yon tan brjod cing / don dam par de kho na nyid dang / chos dang dam tshig gi don la lhag par mos pas glu blangs na de ji ltar 'gyur zhes bya
<p>27a</p>
<p>27a.1</p>ba bshad par bya ba'i phyir/ de ni dngos grub kun mchog 'gyur/ /zhes bya ba gsungs te/ de zhes bya ba ni sgrub pa po'o/ /ni zhes bya ba ni sgra nges par gzung ba la bya ste/ de nyid kho nar gyur pa yin no/ /dpal rdo rje sems dpa'i sku gsung thugs kyi rang
<p>27a.2</p>bzhin gyi dngos grub kun gyi mchog ste/ de'i dbang phyug chen po'i sku thams cad ston par byed pas sems can gyi don to/ /dbang phyug chen po de dang ldan zhing dbang phyug chen po nyid du 'gyur ro zhes bcom ldan 'das rdo rje 'chang chen pos gsungs so/ /
<p>27a.3</p>mchog kyang yin la de kho na nyid kyang de nyid yin pas na mchog gi de nyid de/ rdo rje 'chang chen po'i sku gsung thugs kyi rdo rje rnams so/ /de nyid gsang ba'i mchog ni 'jig rten thams cad dang thun mong ba ma yin no/ /de'i glu chen po ni dam tshig gsum gyi glu'i
<p>27a.4</p>mchod pa'o/ /mchog tu grub pa ni rdo rje sems dpa' ste/ de ston par byed pa nyid kyi phyir 'di yang mchog tu grub pa'o/ /mchog tu grub pa yang mngon du byed pa'i rgyu nyid yin pa'i phyir mchog gi glu 'di yang mchog tu grub pa zhes bya ba yin no/ /dngos grub cho ga 'di yis ni/ 
<p>27a.5</p>zhes bya ba la dngos grub kyi don gyi cho ga ni dngos grub kyi cho ga ste glu'i mchod pa'o/ /mchog gi dngos grub kyi cho ga 'dis rdo rje sems dpa' yang dag par rjes su rnal 'byor rang gi mtshan nyid can ni dngos grub chen po kun gyi mchog ni rdo rje sems dpa'i dngos grub ste/ des
<p>27a.6</p>dbang phyug chen po ni bag chags dang bcas pa'i nyon mongs pa dang bral bas khams gsum thams cad du gzugs thams cad ston pas sems can byed pa'o/ /yul der rdo rje sems dpa' dang yang dag par 'dus pa'i sgrub pa pos bsgrub par bya ba yin no/ /de bzhin
<p>27a.7</p>du dam tshig gsum gyi glu'i mchod pa 'dis/ kun nas 'od zer ston sogs dang / /zhes bya ba la cho 'phrul brgya rtsa brgyad kyi rnam pa can dang / so sor ston pa'i rmad du byung ba rnams ni ngo mtshar bar gyur pa rnams sgrub pa po'i rdo rje slob dpon gyi rang gi lha dpal rdo rje
<p>27b</p>
<p>27b.1</p>slob dpon gyi rang gi lha dpal rdo rje sems dpa' las mthong bar 'gyur ro/ /rtog pa kun zhes bya ba ni gsang ba'i dkyil 'khor gyi rtog pa sna tshogs chen po'o/ /dngos grub ni gsang ba lnga'i de kho na nyid chen po'i dngos grub po/ /de'i dbang phyug ni ji lta ba bzhin du bshad pa ste/ de las byung ba'i bde ba ni/ 
<p>27b.2</p>rtog pa kun gyi sna tshogs che/ /dngos grub dbang phyug bde ba rnams/ /ni'i sgra ni nges par gzung bas te/ dam tshig gsum gyi glu'i mchod pa nyid kyis rtog pa thams cad kyi sna tshogs pa'i dngos grub kyi bde ba rnams dpal rdo rje sems dpas legs par byin gyis brlabs
<p>27b.3</p>pas rdo rje slob dpon gyis rtag tu 'thob pa yin no/ /de ltar bdag la byin gyis brlab pa bstan nas/ da ni rnal 'byor chen po sgrub pa'i rang bzhin can sgrub pa chen po'i rgyud bstan par bya ba'i phyir/ de la ji ltar zhes bya ba la sogs pa gsungs te/ thams cad kyang yin la
<p>27b.4</p>bdag la byin gyis brlab pa yang de nyid yin pas na thams cad bdag la byin gyis brlab pa ste/ rang gi rigs kyi lha thams cad sgrub pa po'i lus la dgod pa'o/ /de'i don du lha rnams kyi sgrub pa chen po ni rang gi dam tshig gi phyag rgya rnams kyis rang la rag las
<p>27b.5</p>par bya ba de ni thams cad bdag la byin gyis brlab pa'i lha'i sgrub pa chen po'o/ /de ston par byed pa'i rgyud ji ltar shes par bya zhe na/ rang lha'i rnal 'byor ji bzhin du/ /zhes bya ba la bdag nyid kyi rang gi lha ni 'dod pa'i lha'o/ /rdo rje thal mo dang rdo rje bsdams pa
<p>27b.6</p>bcings nas snying gar dral bar bya'o/ /de nas rdo rje dbab pa bskyed nas rang gi snying gar rdo rje dbab pa'i phyag rgyas dgrol bar byas la/ dam tshig gi rdo rje khu tshur bcings te/ phyag rgya thams cad gdeg par bya'o/ /de nas sdig pa dral ba'i phyag rgyas sdig pa rnams
<p>27b.7</p>dral bar bya'o/ /de nas dpal rdo rje sems dpa'i rnal 'byor pas rang gi snying gar gnas pa'i rdo rje la yi ge hUM yid kyis bris la/ de nyid yid kyis brjod cing chos thams cad rang bzhin gyis 'od gsal ba dang nam mkha' dang mnyam par bsgom par bya'o/ /de
<p>28a</p>
<p>28a.1</p>nas nam mkha'i phyogs su rang gi sems yi ge hUM gi rnam par bsams la dbyangs bcu drug dang bcas pa'i yi ge hUM gis rang gi sems zla ba'i dkyil 'khor gyi rang bzhin du bsam par bya'o/ /de'i steng du ka la sogs pa'i yi ge dang bcas pa'i yi
<p>28a.2</p>ge hUM las zla ba'i dkyil 'khor gnyis pa de nyid yi ge hUM dang bcas pa'i rdo rje ste/ rdo rje'i dbus su yi ge hUM yid kyis bri ste/ gsang ba lnga'i de kho na chen po dang po'i rdo rje zhes bya ba bsgom zhing / rdo rje las 'jig rten gyi khams thams cad kyi rdul phra rab dang mnyam pa'i
<p>28a.3</p>gsang ba'i dkyil 'khor rnams spros te/ de dag gis sems can gyi khams thams cad gsang ba'i dkyil 'khor rtogs pas rdo rje 'chang chen po nyid du byas la de rnams rdo rje la gzhug par bya'o/ /de nas sems dpa' byin gyis brlab pa'i sbyor bas bdag nyid rdo rje
<p>28a.4</p>sems dpar bsgoms la/ ma hA sa ma ya satwa a haM zhes bzla bar bya'o/ /de nas dang po'i rdo rje bcings la slar yang sa ma ya a haM zhes bya ba bzla bar bya'o/ /de nas slar dang po'i rdo rjes snying ga dang / smin mtshams dang / mgrin pa dang / spyi bo rnams su sa ma ya satwa
<p>28a.5</p>a d+hi tiSh+Tha swa maM zhes bya bas byin gyis brlab par bya'o/ /de nas phyag rgya chen po bcing bar bya'o/ /de nas rdo rje sems dpa'i rnal 'byor pa'i rang gi lha'i sbyor ba ji lta ba bzhin yin no/ /gzhan la ni rang gi cho gas rang gi lha'i phyag rgya chen po bcing bar bya ste/ 'dis rang
<p>28a.6</p>gi lha'i sku'i gsang bsgom pa ji lta ba bzhin du sku mdog dang / dbyibs dang / gzugs dang ldan pa'i rang gi lha'i sbyor ba ji lta ba bzhin du bstan pa yin no/ /lha yang yin la kun yang de nyid yin pas na lha kun te rdo rje sems dpa' la sogs pa'o/ /de rnams kyi bdag
<p>28a.7</p>nyid kyi sku ni sku'i gsang ba rnams so/ /rang gi lha'i sbyor ba ji bzhin pa dang / lha kun gyi bdag nyid kyi sku rnams ni rang gi lha'i sbyor ba ji bzhin pa'i lha kun gyi bdag nyid kyi sku rnams te/ de dag gis rang gi lha'i sbyor ba'i bdag nyid can gyi rnal 'byor ba de rang gi lha'i
<p>28b</p>
<p>28b.1</p>dkyil 'khor du bsgrub par bya ba yin te gzhan gyis ni ma yin no zhes bya ba'o/ /'di ltar bshad par 'gyur te/ rang gi lha'i rnal 'byor tsam byas la nam mkha' dang mnyam pa nyid kyi sbyor bas nam mkha' dang mnyam pa'i rang gi snying ga'i zla ba la zhugs te/ yi ge hUM gis
<p>28b.2</p>dang po'i rdo rje bcings nas/ a nu ra ga ya mi hUM zhes bya ba brjod [(]cings [,]cing sa [)]la rab tu bzhag par byas nas dpal rdo rje sems dpa'i gsang ba'i dkyil 'khor snying gar rdzogs par bya'o/ /de nas 'jug pa'i phyag rgya bcings nas der zhugs la dngos grub kyi rdo rje brtul zhugs
<p>28b.3</p>blang ba'i bar du rang gi cho ga rdzogs par bya ste/ sngar bshad pa'i rdo rje sems dpa'i dkyil 'khor chen po las gsungs pa'i rnal 'byor chen po'i gnas rnams su gsang ba'i lcags kyu mas dpal mchog dang po zhes bya ba la sogs pa'i glu brjod cing / rang gi lus
<p>28b.4</p>la rdo rje sems dpa' la sogs pa bcug la dam tshig gi phyag rgya rnams kyis bsgrub par bya'o/ /de nas chos dang las dang phyag rgya chen po rnams kyis rgyas btab la/ de bzhin gshegs pa thams cad rang gi lus dang rdo rje sems dpa' la sogs pa'i sku la snga ma
<p>28b.5</p>bzhin du bcug ste dam tshig gi phyag rgya rnams kyis bsgrub par bya'o/ /de nas chos dang las dang phyag rgya chen po rnams kyis rgyas btab la/ dang po'i rdo rje de bzhin du bdag la byin gyis brlabs te/ brtan par byed pa'i snying pos brtan par byas la dbang bskur ba'i
<p>28b.6</p>phyag rgya rnams kyis dbang bskur te rdo rje dang / bdag po dang / ming gi dbang bskur ba dang / dngos grub kyi rdo rje brtul zhugs blangs la/ 'dod chags rdo rje ma la sogs pa'i mchod pa'i phyag rgya bcu gnyis kyis bdag nyid yang dag par mchod la/ sgeg mo dga'
<p>28b.7</p>ba'i rdo rje ma'i phyag bzhis phyag btsal bar byas nas de kho na nyid dang / chos dang dam tshig rnams la yi ge hUM lan gsum brjod de/ dam tshig gsum gyi mchod pa byas la rdo rje'i bdag nyid dang / rang bzhin dag pa dang / thams cad mnyam pa'i bdag nyid rnam par
<p>29a</p>
<p>29a.1</p>bsgoms la/ ji lta ba bzhin du rang gi snying gar gnas pa'i rdo rje la yi ge hUM yid kyis bris nas rab tu dga' ba'i ngag gis brjod cing bsgom par bya ba yin no/ /de dag thams cad dgug pa dang / mchod pa chen po dang / bdag la byin gyis brlab pa dang / 
<p>29a.2</p>sgrub pa chen po rnams bstan nas/ da ni brta dang / be sha khi la la mkhas pa'i rjes su sgrub pa bstan par bya ba'i phyir/ de nas zhes bya ba la sogs pa gsungs te/ de nas kyi sgra ni skabs su bab pa'o/ /gsang ba dam pa'i mchog gi dpal dam tshig gsum ni de bzhin
<p>29a.3</p>gshegs pa thams cad kyi sku gsung thugs kyi rdo rje brtan par byed pa'i gsang ba'i dkyil 'khor der mchog gi dngos grub thams cad kyi dbang phyug ni khams gsum pa'i chos kyi rgyal srid thob pa'o/ /de nyid bdag po nyid dngos grub thams cad kyi las kyi tshogs pa'i gang
<p>29a.4</p>gi dang por yod pa de la de skad ces bya'o/ /dngos grub kyang yin la thams cad kyang de nyid yin pas na dngos grub thams cad de phyag rgya chen po dang / dam tshig dang chos dang las kyi phyag rgya'i dkyil 'khor gyi dngos grub rnams so/ /las rnams kyi tshogs ni las kyi tshogs te
<p>29a.5</p>gsang ba'i dkyil 'khor dang 'brel ba'i 'og nas 'chad par 'gyur ba'i las rgya'i rgyun no/ /mi 'gyur ba yang yin la mchog kyang de nyid yin pas na mi 'gyur mchog ste/ thog ma dang tha ma med pa'o/ /de nyid kyi phyir dam pa ni phul du byung ba'o/ /'di la gong na med pas bla
<p>29a.6</p>na med pa'o/ /dga' ba dang rab tu dga' ba zhes bya ba la dga' ba ni yid bde ba'o/ /rab tu dga' ba ni dga' ba'o/ /bde ba thams cad ni 'jig rten las 'das pa'i'o/ /de yang dam pa dang / bar ma dang / mchog gi dbye bas phye ba yin no/ /yid bde ba yang de bzhin du
<p>29a.7</p>shes par bya'o/ /bla na med pa'i dga' ba dang rab tu dga' ba las khyad par ci yod ce na/ 'di ni dman pa dang / bar ma dang / mchog gi dbye ba rnam pa gsum ste/ de ni bla na med pa kho na yin no zhes bya ba ni 'di'i khyad par yin no/ /mchog gi dngos grub ni rdo rje 'chang chen po
<p>29b</p>
<p>29b.1</p>la sogs pa'i rang bzhin can no/ /ji lta ba bzhin du bshad pa'i dngos grub thams cad dang las kyi tshogs dang / mi 'gyur ba mchog gi dam pa bla na med pa'i dga' ba dang rab tu dga' ba dang / yid bde ba dang mchog gi dngos grub rnams ni ji lta ba bzhin du bshad pa'i
<p>29b.2</p>bdag po nyid la sogs pa'i dngos grub thams cad kyi las kyi tshogs kyis mi 'gyur ba mchog gi dam pa bla na med pa'i dga' ba dang rab tu dga' ba dang / bde ba thams cad dang / yid bde ba mchog gi dngos grub rnams so/ /de dag gi cho ga rgyas pa ni rdo rjes su chags pa
<p>29b.3</p>la sogs pa'i glu dang rol mo'i cho ga rnam pa gsum mo/ /de nyid rjes su sgrub pa ni phyi nas bsgrubs pas na rjes su bsgrub pa ste thams cad dgug pa dang / mchod pa chen po dang / bdag la byin gyis brlab pa dang / sgrub pa chen po las phyis bya ba'i phyir ro/ /de nyid mchog gi
<p>29b.4</p>dngos grub kyi rgyur gyur pa'i phyir mchog tu grub pa yin no/ /ji lta ba bzhin du bshad pa'i rnal 'byor chen po byas la rang gi lha'i dkyil 'khor cho ga bzhin du mdun du bzhag la de nyid bsgom pa ni 'di rang gi lha'i sbyor ba ji lta ba bzhin gang yin pa dang / tshogs kyi dkyil
<p>29b.5</p>'khor bsgom pa'o/ /rdo rje kun ni rdo rje sems dpa' la sogs pa rnams te/ de dag gi mchog gi sku ni mtshan mo'i phyag rgya'o/ /de yang gnyis su med pa'i sems dang sems las byung ba rnams ston par byed pa'i phyir ro/ /rang gi lha'i sbyor ba ji bzhin pa dang rdo rje kun gyi
<p>29b.6</p>mchog gi sku ni rang lha'i sbyor ba ji bzhin dang rdo rje kun gyi mchog sku'o/ /byed par gyur pa de rnams kyis glu dang rol mo'i cho ga gang zhig rnal 'byor pas bya ba de ni de la rdo rje rjes su chags pa yin te/ shin tu rnal 'byor gyi sbyor bas mngon du gyur pa yin no zhes bya ba'i tha tshig
<p>29b.7</p>go/ /'di ltar bshad par 'gyur te ji ltar bshad pa'i cho gas mdun du dkyil 'khor bzhag pa'am/ tshogs kyi dkyil 'khor gyi sbyor bas dbus su 'dug ste/ thog mtha' med pa'i sems dpa' ni/ /rdo rje sems dpa' dga' ba che/ /kun du bzang po kun
<p>30a</p>
<p>30a.1</p>bdag nyid/ /rdo rje bsnyems pa bdag po'i bdag /ces bya ba dpal rdo rje sems dpa'i rnal 'byor pas yi ge hUM gi glu brjod cing bsgom par bya'o/ /dril bu dang bcas pa'i pi wang la sogs pa'i rol mo nyid thog ma dang tha ma med pa'i gzugs can gyi rdo rje
<p>30a.2</p>des rjes su chags par 'gyur ro/ /gzhan gyi rnal 'byor pas ni rang gi lha'i yi ge brjod cing rang gi rigs kyi de kho na nyid bsgom par bya ba yin no/ /de ltar rdo rje'i rjes su sgrub pa bstan nas/ da ni dril bu'i rjes su sgrub pa bstan par bya ba'i phyir/ rang gi lha'i sbyor ba
<p>30a.3</p>ji bzhin du/ dbyangs kyi rtsa ba rnams sad pas/ /zhes bya ba la sogs pa gsungs te/ rang lha'i sbyor ba ni bshad zin to/ /a kA ro mu khaM sarba d+harmA NAM/ Ad+ya nu t+pan+na twA ta ces bya ba ni lhag par mos pa rnams ni dbyangs kyi rtsa ba rnam par sad pa ste/ dbyangs kyi rtsa ba rnam
<p>30a.4</p>par sad pa de dag dang bcas pa'i glu dang rol mo'i cho ga rnal 'byor pas gang byed pa de dag dril bu nyid kyis rjes su blangs te dril bu'i sgra dang lhan cig tu glu len pa'o/ /thams cad nam mkha'i mtshan nyid de/ /nam mkha' dang mnyam sbyor ba yin/ /kun mchog mnyam
<p>30a.5</p>pa nyid du gsal/ /zhes bya ba bstan pa yin te de bsgom par bya'o zhes bya ba'i don to/ /'dis ni 'di ltar sngar bshad par 'gyur te/ snga ma bzhin du rang gi dkyil 'khor mdun du bzhag pa'am/ tshogs kyi dkyil 'khor gyi tshul gyis 'dug ste/ dpal rdo rje sems dpa'i
<p>30a.6</p>rnal 'byor pas/ yi ge hUM brjod cing dril bu dkrol ba la brtson pas sgra'i rjes su 'brang ba'i shes rab bsgom par bya ba dang / pi wang la sogs pa rol mo'i sgra rnams kyis de nyid mngon du bya ba yin no/ /de ltar dril bu'i sgrub pa bstan nas da ni dam tshig gi rjes su sgrub pa
<p>30a.7</p>bstan par bya ba'i phyir rang lha'i zhes bya ba la sogs pa gsungs te/ rang lha'i sbyor ba ji bzhin du/ /zhes bya ba ni snga ma bzhin no/ /sna tshogs ni rdo rje sems dpa' ste phyag rgya ni phyag rgya chen po'o/ /de'i bdag po ni sna tshogs phyag rgya'i bdag po ste phyag rgya chen po'i bdag
<p>30b</p>
<p>30b.1</p>po phyag rgya chen po rdzogs par byed pa'i bdag po zhes bya ba'i don to/ /de gang yin zhe na/ mchog tu rol mo'i cho ga zhes bya ba la/ mchog ni phul du byung ba ste phyag rgya chen po ston par byed pa'i yi ge hUM gi glu dang / rdo rje dril bu dang bcas pa'i pi wang la sogs pa'i rol mo ni
<p>30b.2</p>glu dang rol mo'i cho ga'o/ /de yang slob ma'i tshogs dang bcas pa'i rnal 'byor pas bya ba yin no/ /dam tshig gis ni rjes su bsgrub/ /ces bya ba la de nyid rnal 'byor pas dam tshig gi gzugs brnyan dang 'dra ba'i sku'i gsang ba'i sgom pas rjes su bsgrub par
<p>30b.3</p>bya'o/ /'di ltar bshad par 'gyur te/ de bzhin du mdun du dkyil 'khor yongs su brtag pa'am/ yang na tshogs kyi dkyil 'khor gyi tshul gyis dkyil 'khor gyi dbus su 'dug ste rang gi phyag rgya chen po bcings la yi ge hUM brjod cing chos dbyings kyi rgyu mthun pa
<p>30b.4</p>gzugs brnyan dang mtshungs pa'i phyag rgya chen po thams cad kyi gzugs bsgom pa dang / dril bu'i sgra dang bcas pa'i pi wang la sogs pa'i rol mos don de nyid bstan par bya'o/ /glu dang rol mo'i cho ga nyid kyi mtshan nyid ni 'og nas 'chad par 'gyur ro/ /da ni rjes su
<p>30b.5</p>bsgrub pa'i phan yon bstan par bya ba'i phyir 'dis zhes bya ba la sogs pa gsungs te/ rnam pa gsum gyi rjes su bsgrub pa 'dis rtog pa thams cad ni rigs lnga'i rang bzhin gyi dmigs pa'i rkyen rnams so/ /rdo rje 'bebs pas rab tu sad/ /ces bya ba ni de kho na nyid dang / 
<p>30b.6</p>chos dang / dam tshig dang / ye shes rnams kyis bskul zhing mngon du gyur pa'o/ /rang gi lha yi dam tshig ni/ thams cad bzhir 'gyur 'grub par 'gyur/ /zhes bya ba la grub pa ni sgrub pa po la rag las pa yin no/ /de yang dpal rdo rje sems dpa' la sogs pa'i phyag
<p>30b.7</p>rgya'i rang bzhin can gyi dam tshig go/ /rang gi lha ni rdo rje sems dpa' la sogs pa thams cad rnal 'byor bsgrub par bya ba nyid du 'dod pa rnams so/ /rjes su bsgrub pa gang zhig dang bral bas zla ba bzhis 'grub par 'gyur ba des rjes su bsgrub pa de nyid kyis zla ba gcig
<p>31a</p>
<p>31a.1</p>gis 'grub par 'gyur te/ de bas ni mi 'gyur ro zhes bya ba gsungs so/ /mchog tu gsang ba dam pa'i dpal/ /dam tshig gsum gyi dkyil 'khor du glu dang rol mo ste/ ji skad du bshad pa'i mtshan nyid can de bzhin du rdzogs pa ni cho ga ste/ 'dir mchog
<p>31a.2</p>tu gsang ba ni sku gsung thugs kyi rdo rje sgrub par byed pas/ mchog tu gsang ba dam pa'i dpal dam tshig gsum gyi dngos grub kyi rgyu nyid rdzogs pa yin pas na mchog tu grub pa'o/ /de ltar thams cad dgug pa dang / mchod pa chen po dang / bdag la byin gyis brlab pa
<p>31a.3</p>dang / sgrub pa chen po dang / rjes su bsgrub pa rnams kyis bdag nyid dang dkyil 'khor rdzogs par byas la/ nyin re de srid du bsgom par bya ste/ ji srid mngon du gyur pa lta bur nyin re sgom pa'i dus su mthong bar 'gyur ro/ /de nas dkyil 'khor 'di bri bar bya'o zhes bya
<p>31a.4</p>ba'i cho ga 'di rab tu bstan par bya ba'i phyir de nas zhes bya ba la sogs pa gsungs te/ de nas zhes bya ba ni mtshan ma thob ma thag pa kho na'o/ /de zhes bya ba ni ji srid ma thob pa'i gong du ma yin pa'o/ /gsang ba mchog gi dgyes pa na/ /sangs rgyas kun gyis rjes bsten pa'i/ /
<p>31a.5</p>rdo rje sems dpa'i rang gnas su/ /thams cad bdag nyid rtag tu bzhugs/ /zhes bya ba'i gnas 'di 'og nas 'chad par 'gyur ro/ /de lta bu ji bzhin pa'i gnas su ji snyed pa zhes bya ba la sogs pa ni bshad zin to/ /bdag nyid ces bya ba la sogs pa la dpal rdo rje
<p>31a.6</p>sems dpa'i rgyan rnams kyis bdag nyid yang dag par brgyan la/ ji ltar 'dod pa'am ji ltar thob pa'i sna tshogs pa'i gos gyon pa dang / me tog gi phreng ba dang ldan zhing kha dri zhim po bsgos pas lugs ma'am/ brdungs ma la sogs pa'i rang bzhin can gyi bcom ldan
<p>31a.7</p>'das rdo rje sems dpa' 'khor dang bcas pa ji skad bshad pa'i khang pa sum brtsegs su dkyil 'khor bris le de'i dbus su rdo rje bzhag nas de nyid kyi mdun du ji lta ba bzhin bshad pa'i sgrub pa'i cho gas dpal rdo rje sems dpa'i sbyor bas rnal 'byor chen po byas la/ brla gnyis la
<p>31b</p>
<p>31b.1</p>dril bu ste brla gnyis po dpal rdo rje sems dpa'i sku gsung thugs kyi rdo rje 'bebs pa skyed par byed pa'i dril bu'i sgra sgrogs par byed cing / thams cad dgug pa dang / mchod pa chen po dang / bdag la byin gyis brlab pa la sogs pa sngar bshad pa'i mtshan nyid can
<p>31b.2</p>bsgrub par bya'o/ /sngon du zhes bya ba la sogs pa de ltar 'das ma thag tu bshad pa'i tshul gyis bdag nyid dang dkyil 'khor dang por lhan cig tu sgrub pa byas nas bsgoms pas la la de'i rjes la khrus la sogs par rang gi lha'i nga rgyal gyis rdzogs par byas nas/ slar
<p>31b.3</p>yang zhugs te nyin re bzhin du mchod pa thams cad kyis dkyil 'khor yang dag par mchod la de srid du bsgom par bya ste/ ji srid zla ba gcig gi bar du'o/ /mthar nya la mtshan thog thag bsgom par bya ste/ nyi ma 'char ka'i dus su rdo rje 'chang chen po nyid thob par 'gyur ro/ /
<p>31b.4</p>don de nyid bstan par bya ba'i phyir/ /'dis ni 'dod pa kun dbang phyug /'gro dang 'ong dang 'dod na 'phur/ /zhes bya ba la sogs pa gsungs so/ /de ltar zhes bya ba la sogs pa la 'das ma thag tu bshad pa'i sgrub pa'i cho gas/ de ltar mchog tu rjes chags dga' ba
<p>31b.5</p>pad+ma'i ra ba che/ /mchog gi rgyal mtshan bsgreng bas gang zhig rjes su bsten pa ste/ /mchog gi dngos grub dbang phyug chen po nyid des nyams myong ba/ /zhes bya ba dang sbyar ro/ /mchog kyang yin la rjes su chags pa yang de nyid yin pas na mchog tu rjes su chags pa ste/ dpal
<p>31b.6</p>rdo rje sems dpa'i gsang ba'i dkyil 'khor bsgom pa'o/ /'dis ni 'dod chags rdo rje ma'i rang bzhin can gyi dpal rdo rje sems dpa' bstan pa ste/ des bskyed pa'i dga' ba ni mchog tu rjes su chags pa'i dga' ba'o/ /de nyid bag chags dang bcas pa'i nyon mongs pa
<p>31b.7</p>thams cad kyi dri ma dang bral bas pad+ma lta bu yin pas na pad+ma'o/ /des nam mkha'i khams thams cad khyab par byed pa'i nam mkha' dang mnyam pa'i ye shes kyi rin po che'i sa gzhi khyab pas na dga' ba'i pad+ma'i ra ba chen po'o/ /dga' ba'i pad+ma'i ra ba chen po ni dga' ba'i
<p>32a</p>
<p>32a.1</p>pad+ma'i ra ba chen po'o/ /de nyid mchog tu gsang ba grub pa'i bla na med pa yang dag par rdzogs pa'i byang chub kyi dngos grub la chags pas na bla na med pa'i dngos grub la chags pa ste/ kI li kI la'i rang bzhin can gyis rdo rje sems dpa' bstan to/ /mchog gi
<p>32a.2</p>rgyal mtshan bsgreng bas gang zhig rjes su bstan pa ste/ /zhes bya ba la/ de lta bu'i yon tan gyi khyad par dang ldan pa'i sgrub pa rnal 'byor pa gang gis phyin ci ma log par brten pa ni sgom par byed pas te/ mchog kyang yin la rgyal mtshan yang de nyid yin pas na mchog gi rgyal
<p>32a.3</p>mtshan te dpal rdo rje sems dpa'i sku'o/ /de nyid de'i rnal 'byor gyis bsgreng bas te/ mthon pa'i sku gang la yod pa de ni mchog gi rgyal mtshan bsgreng ba rnams te/ 'dis rdo rje dran ma'i rang bzhin can gyi rdo rje sems dpa' tshig gi zur gyis bstan pa yin no/ /rdo rje
<p>32a.4</p>sems dpa'i rnal 'byor gyis ji lta ba bzhin du bshad pa'i sgrub pa mngon du byed pa de rnams cir 'gyur zhe na/ mchog gi dngos grub dbang phyug chen po nyid des nyams myong ba/ /zhes bya ba la so so rang rig pa'i ye shes kyis nyams su myong ba'i rnal 'byor pa rnams kyis
<p>32a.5</p>rig pa yin no/ /mchog kyang yin la dngos grub kyang de nyid yin pas na mchog gi dngos grub ste rdo rje 'chang chen po'i rang bzhin gyi gsang ba'i dkyil 'khor gyi dngos grub po/ /des dbang phyug chen po ni mchog gi dngos grub kyi dbang phyug chen po'o/ /des dngos po ni
<p>32a.6</p>dbang phyug chen po de nyid de de dag gis nyams su myong ba yin no/ /bya ba nan tan grub pa'i ye shes kyis sangs rgyas sprul pa dang sems can gyi don byed pa yin no zhes bya ba'i don te/ 'dis rdo rje 'dod pa'i dbang phyug ma'i rang bzhin can gyi rdo rje sems dpa' bstan to/ /
<p>32a.7</p>dpal mchog dang po zhes bya ba la sogs pa ni go sla'o/ /gnas gang du gsang ba'i dkyil 'khor bri na rnal 'byor pas dngos grub bsgrub pa de bstan pa'i phyir/ gsang ba zhes bya ba la sogs pa gsungs te/ 'dod chags rdo rje ma la sogs pa'i dpal gyi tshogs dang ldan
<p>32b</p>
<p>32b.1</p>pas na gsang ba ste bcom ldan 'das rdo rje sems dpa' rang nyid kyis bzhugs so/ /mchog ni phul du byung ba'o/ /yid dang rjes su mthun par spyad na dgyes pa'o/ /'jig rten gyi khams thams cad kyi rdul phra rab dang mnyam pa'i rnam par snang mdzad la sogs pa'i de bzhin
<p>32b.2</p>gshegs pa rnams kyis bsten pas na sangs rgyas kun gyis bsten pa'o/ /rdo rje sems dpa'i rang gi ye shes las byung ba'i zhugs pa ni rdo rje sems dpa'i rang gi gnas so/ /thams cad ni rigs lnga'i lha rnams kyi bdag nyid ni thams cad kyi bdag nyid de/ byang chub chen po'i
<p>32b.3</p>sems la sogs pa las byung ba nyid kyis byang chub chen po'i sems la sogs pa'i ngo bo nyid 'di yin no zhes bstan par 'gyur ro/ /thams cad bdag nyid der da ltar byung ba'i ngo bos rtag tu ste dus thams cad du bzhugs pas na rtag tu bzhugs pa yin no/ /thog mtha'
<p>32b.4</p>med pa zhes bya ba ni bshad zin to/ /'di zhes bya ba ni ji lta ba bzhin du bshad pa'i mtshan nyid can no/ /rang byung zhes bya ba ni bsgom pa las rang nyid kho na byung ba yin gyi gzhan las ma skyes pa na rang byung ngo / /bdud bzhi bcom pas na bcom ldan 'das so/ /lhag pa'i lha ni
<p>32b.5</p>gcig pu nyid/ /ces bya ba la 'di las mchog tu gyur pa gzhan med pas na lhag pa'i lha'o/ /de bzhin nyid dang ro gcig pa'i sems dang sems las byung ba'i rang bzhin nyid kyis rgyud tha mi dad pas na gcig pu nyid yin no/ /'di ltar 'chad par 'gyur te/ gang gi phyir
<p>32b.6</p>bcom ldan 'das 'di ji ltar bshad pa'i yon tan dang ldan pa ji lta ba bzhin du bshad pa'i gsang ba dang / thams cad kyi bdag nyid rdo rje sems dpa'i rang gi gnas su rtag tu zhugs pa grub par 'gyur ba de'i phyir ji skad du bshad pa'i khang pa sum brtsegs su gsang ba'i dkyil
<p>32b.7</p>'khor bris la/ rnal 'byor pas bcom ldan 'das bsgrub par bya ste gzhan du ma yin no zhes bya ba'o/ /rab tu de ltar mchog tu rjes chags dga' ba pad+ma'i ra ba che/ /mchog tu gsang ba sgrub pa zhes bya ba ni bshad zin to/ /sgrub pa de nyid bla na med pa yang dag par
<p>33a</p>
<p>33a.1</p>rdzogs pa'i byang chub rdzogs pa'i rgyu nyid yin pa'i phyir bla na med pa'i dngos grub ste de nyid bde ba'o/ /gang zhig rjes su brten pa zhes bya ba ni snga ma bzhin no/ /rab tu dga' ba ni rdo rje sems dpa' ste lha mo bzhi phreng gi dbus na bzhugs pa'o/ /de nyid 'dod
<p>33a.2</p>chags kyis 'dod chags spong ba'i phyir rnal 'byor pa rnams kyi rtags su gyur pas na rgyal mtshan te/ de bsgreng ba ni de'i sku gang la yod pa de ni rab tu dga' ba'i rgyal mtshan bsgreng ba'i rnal 'byor pa rnams so/ /dpal rdo rje sems dpa'i lha mo bzhi yang dag par 'dus
<p>33a.3</p>pa'i rnal 'byor las byung ba'i bde ba ni dngos grub mchog gi bde ba chen po ste/ de'i dngos po ni bde ba chen po de nyid do/ /dngos grub mchog gi bde ba chen po de nyid rnal 'byor pa de rnams kyis nyams su myong ba yin no/ /'di ltar 'chad par 'gyur te ji lta ba bzhin du
<p>33a.4</p>bshad pa'i khang pa sum brtsegs su gsang ba'i dkyil 'khor bris la/ cho ga thams cad rjes su spyad nas lha mo bzhi dang kun nas 'dus pa'i rnal 'byor gyis mdun du bcom ldan 'das bzhugs su gsol la/ gsang ba'i dkyil 'khor dbus su de'i rnal 'byor gyis
<p>33a.5</p>de'i rang bzhin can gyi bdag nyid gang gis bsgom pa de ni de'i rang bzhin can du 'gyur ro/ /dga' ba chen po yang yin la rdo rje don yod pa yang de nyid yin pas na dga' ba chen po rdo rje don yod pa ste/ gsang ba'i dkyil 'khor gyi dbus na bzhugs pa'i dpal rdo rje sems
<p>33a.6</p>dpa'o/ /de'i dga' ba gang yin pa des dam tshig can ni rigs la skyed pa'i rgyu'o/ /rnal 'byor yang yin la thams cad kyang de nyid yin pas rnal 'byor thams cad de/ rnal 'byor dang rjes su rnal 'byor dang shin tu rnal 'byor ni rnal 'byor thams cad do/ /de rnams kyi
<p>33a.7</p>dbang phyug ni gtso bos te de skyed par byed pa'i phyir ro/ /dga' ba chen po rdo rje don yod pa'i dga' ba'i dam tshig thams cad kyang de yin la rnal 'byor thams cad kyi dbang phyug kyang de yin pas na dga' ba chen po'o/ /rdo rje don yod pa'i dga' ba'i dam tshig dang / rnal 'byor
<p>33b</p>
<p>33b.1</p>thams cad kyi dbang phyug go/ /de gang zhe na/ de bzhin gshegs pa thams cad kyi dpal rang gi dam tshig gi dkyil 'khor zhes bya ba la/ de bzhin gshegs pa thams cad kyi dpal ni lha mo bzhi phreng gi dbus na bzhugs pa lha mo thams cad kyi tshogs kyis yongs su
<p>33b.2</p>bskor ba'i rdo rje sems dpa'i sku'o/ /de nyid kyi rang gi dam tshig gi dkyil 'khor mchog tu gsang ba yin no/ /de ltar slob dpon gyi las kyi cho ga bstan nas/ da ni slob ma gzhug pa la sogs pa'i cho ga rgyas par bshad par bya ba'i phyir/ de nas zhes bya ba la sogs
<p>33b.3</p>pa gsungs te/ de nas kyi sgra ni de ma thag pa'o/ /'dir yang don 'di bshad pa yin te/ gal te slob ma gzhug pa'i don du rnal 'byor pas dkyil 'khor brtags pa yin la/ dngos grub kyi don du ni ma yin na/ de'i tsho chog pa 'dis rnal 'byor pas slob ma gzhug
<p>33b.4</p>par bya'o zhes bya ba'o/ /de bzhin gshegs pa thams cad kyi dam tshig chen po ni de bzhin gshegs pa thams cad kyi dam tshig chen po ste/ gsang ba'i dkyil 'khor 'di byang chub chen po'i sems kyi rang bzhin nyid kyi phyir dam tshig chen po dang shin tu rnal 'byor ro/ /
<p>33b.5</p>de ltar slob ma rnams gzhug pa la sogs pa'i cho ga ste/ de rgyas pa ni byang chub chen po'i sems bskyed pa la sogs pa'i rgyun te/ de bshad par bya'o zhes bya ba ni bcom ldan 'das rdo rje sems dpas gsungs pa yin no/ /de la dang po kho na zhes bya ba la sogs pa ni go sla'o/ /
<p>33b.6</p>rigs lnga'i mtshan ma rnams ni 'dod pa kun te 'dod pa de rnams la byang chub kyi mtshan can gyi rdo rje grub pa yin te/ dang po'i rdo rje la sogs pa'i rang bzhin gyi rigs kyi slob ma thams cad kyi snying ga'i zla ba'i rnam par bya ba yin no zhes bya ba'i don to/ /rdo rje sems dpa' nyid du 'gyur/ /
<p>33b.7</p>zhes bya ba la dang po'i rdo rje dang de bzhin gshegs pa dang / khro bo'i rdo rje dang / pad+ma'i rdo rje dang / rin po che'i rang bzhin du 'dzin pa yin no/ /gar zhes bya ba ni/ ba dan gsum mchog sbyor ba yis/ /sgeg bcas mtha' ma la sogs bkrol/ /glog 'gyur mchog tu bskor ba ni/ /
<p>34a</p>
<p>34a.1</p>rdo rje gar zhes de bshad do/ /zhes bya ba 'dis rang gi lus la bskor ba'i gar phyogs bzhir phyag bya ba'i thal mo de gang la yod pa de ni gar gyi thal mo rnams so/ /de gnas gang du bya zhe na/ spyi bo zhes bya ste/ gar gyi thal mo sbyar ba de dag rang gi spyi bor bcings ba'i
<p>34a.2</p>rdo rje gar las byung ba'i phyag bya ba'i thal mo rnams so zhes bya ba'i tha tshig go/ /gos kyis gdong ni g.yogs pa rnams/ /zhes bya ba la ji lta ba bzhin du bshad pa'i ras kyis gdong g.yogs pa ste/ de ltar gyur pa de rnams dpal rdo rje sems dpa' la sogs pa'i rigs lnga'i
<p>34a.3</p>dngos grub 'dod pa ji ltar 'dod pa'i dngos grub 'dod pas te/ slob ma de rnams thams cad rang gi cho gas gzhug par bya'o/ /gang gis dpal rdo rje sems dpa' la sogs pa'i dngos grub gang 'dod pa ni 'dir ci 'dod pa ste/ de lta bu'i 'dod pa'i dngos grub slob
<p>34a.4</p>ma'i tshogs la bsam zhing / slob dpon gyis slob ma rnams me tog dor du gzhug par bya'o/ /sangs rgyas rin chen dbang bskur gyis/ /dam tshig gsum ni gsal bar sbyin/ /zhes bya ba la sangs rgyas nyid ni rin po che ste sangs rgyas rin chen no/ /de dag gis dbang
<p>34a.5</p>bskur ba ni sangs rgyas rin chen dbang bskur ba'o/ /sangs rgyas lnga'i phyag rgya'i dbang bskur ba dang / cod pan la sogs pa'i dbang bskur bas sangs rgyas rin chen dbang bskur bas te de dang bcas pa'i de kho na nyid dang / chos dang / dam tshig sku gsung thugs kyi rdo rje ston
<p>34a.6</p>par byed pa rnams thog mtha' med pa zhes bya ba la sogs pa 'og nas 'chad par 'gyur ba'i dam tshig gsum gyi bshad pa'i gzhung gis de dag sbyin par bya'o/ /de ltar dam tshig gsum ni gsal bar sbyin par 'gyur ro/ /'di zhes bya ba la sogs pa la/ 'di ni dmyal
<p>34a.7</p>ba'i chu yin te/ /khyod dam tshig las 'das pa'i rgyus dmyal ba khyod la sreg par byed do/ /de yang zangs 'bar zhing zhu ba'i chur 'gyur ro/ /dam tshig bsrungs na zhes bya ba la dam tshig dang mi shes pa rnams la rdo rje la sogs pa ma bstan pas sku gsung thugs kyi rdo rje dngos
<p>34b</p>
<p>34b.1</p>grub rdzogs pa'i phyir dngos grub rdo rje'i bdud rtsi'i chu ni thar pa chen po'i bdud rtsi'i chu ste/ dam tshig bsrungs na khyod la 'grub pa yin no/ /dam tshig de gang zhig las 'das pas bdag la skyon cir 'gyur zhe na/ rdo rje zhes bya ba la sogs pa la lha thams cad kyi rdo rje phyag mtshan rnams
<p>34b.2</p>ni rdo rje'o/ /rigs thams cad kyi mtshan mas mtshan pa ni dril bu'o/ /chos dang las dang dam tshig dang phyag rgya chen po rnams te/ khyad par du lha thams cad kyi sku'i gsang ba ni phyag rgyar brjod pa yin no/ /dam tshig de gang zhig las 'das pas bdag la skyon cir 'gyur zhe na/ 
<p>34b.3</p>phyag rgya la sogs pa rnam pa gsum po 'di dag gal te dkyil 'khor du ma zhugs pa la khyod kyis smras sam/ dad pa med pas gzhan bzhad gad byed ces bya ba la/ rdo rje la sogs pa 'dis ci zhig bya/ /sgom pa kho na gtso bor 'gyur ba yin te/ lag pa rnam par 'gyur
<p>34b.4</p>ba la sogs pa ni ma yin no zhes skye bo'i tshogs kyi nang du gnas nas smod pa gang yin pa 'di ni dam tshig las 'das pa'o zhes bya bas mna' bsgag go/ /de ltar dbang bskur ba'i chus chu blud la dam tshig rab tu bstan nas/ phyag rgya'i dbang bskur ba la sogs pa nas
<p>34b.5</p>dngos grub kyi rdo rje brtul zhugs kyi bar du sbyin par bya'o zhes bya bar bstan par bya ba'i phyir/ de nas zhes bya ba la sogs pa gsungs te de yang go sla'o/ /de ltar dbang bskur ba la sogs pa byin nas de kho na nyid dang / chos dang dam tshig rnams sbyin par bya'o zhes bya ba ni cho ga
<p>34b.6</p>'di rab tu bstan par bya ba'i phyir de la 'di zhes bya ba la sogs pa gsungs te/ de la zhes bya ba ni de dag nye bar dgod pa la'o/ /'di zhes bya ba ni de ma thag tu 'og nas 'chad par 'gyur ba thugs la bzhag par mdzad nas 'di ltar gsungs so/ /mchog ni thog ma dang tha
<p>34b.7</p>ma med pa'o/ /gsang bar gyur pas na gsang bas te dmigs pa med pa'i thugs rje chen po las byung ngo zhes bya ba'i don to/ /mchog kyang yin la gsang ba yang de nyid yin pas na mchog tu gsang ba'o/ /de nyid kyi phyir dam pa ste phul du byung ba'o/ /de gang yin zhe na/ dpal dam
<p>35a</p>
<p>35a.1</p>tshig gsum ni sbyin pa zhes bya ba la lha mo bzhi phreng gi dbus na bzhugs pa'i dpal rdo rje sems dpa'i sku gsung thugs kyi gsang ba ni dpal dam tshig gsum ste/ de sbyin pa ni thog mtha' med pa zhes bya ba la sogs pa bshad pa'i tshig gis slob ma'i rgyud la
<p>35a.2</p>gtad pa'o/ /thog ma ni dang po skye ba'o/ /tha ma ni bar mchod pa'i 'jig pa'o/ /thog ma dang tha ma de dag gang la med pa de ni thog ma dang tha ma med pa'o/ /de gang yin zhe na/ sems dpa' zhes bya ba la de bzhin nyid dang ro gcig pa'i sems dang sems las byung ba rnams ni
<p>35a.3</p>sems dpa' ste/ gzung ba dang 'dzin pa'i rnam par rtog pas mi bskyod pa'i phyir ro/ /de nyid bstan par bya ba'i phyir rdo rje sems dpa' zhes bya ba la sogs pa gsungs te/ rdo rje ni de bzhin nyid do/ /de bzhin nyid dang ro gcig pa'i sems dang sems las byung ba rnams ni
<p>35a.4</p>sems dpa'o/ /rdo rje la sems dpas na rdo rje sems dpa'o/ /de nyid dmigs pa med pa'i thugs rje'i rang bzhin nyid kyi sems can gyi don chen po la chags pas na dga' ba chen po'o/ /ji skad du/ rtag tu dri med thugs rje'i shugs las byung / /smon lam grub pa mi
<p>35a.5</p>'gag chos nyid can/ /'gro ba'i don ni yang dag sgrub byed mchog /thugs rje'i bdag nyid rtag tu rnam par mdzes/ /zhes bya ba 'byung ngo / /'dis ni bcom ldan 'das gzhan gyi don gyi thabs kyi rang bzhin can du bstan to/ /dga' ba chen po'i don nyid bstan pa'i phyir
<p>35a.6</p>kun du bzang po zhes bya ba gsungs te/ kun nas bzang po'i dge ba gang las byung ba de ni kun du bzang po'o/ /thams cad kyi bdag nyid yin pas na kun bdag nyid do/ /rigs lnga'i lha rnams kyi rang bzhin gyis 'od gsal ba'i sems dang sems las byung ba'i rang bzhin
<p>35a.7</p>nyid yin pa'i phyir ro/ /dpal rdo rje sems dpa' phyag rgya chen po dang / bcom ldan 'das ma dpal rdo rje sems dpa'i rig pa'i lha mo ni rdo rje bsnyems ma ste/ de'i bdag po ni chos kyi dbyings kyi rang bzhin can gyi dpal rdo rje sems dpa'o/ /bdag ces bya ba ni bdag po'o/ /
<p>35b</p>
<p>35b.1</p>'di ltar 'chad par 'gyur te/ chos kyi dbyings kyi rang bzhin gyi rdo rje sems dpa' ni phyag rgya chen po bskyed pa'i rgyu nyid yin pas bdag po zhes bya'o/ /mchod dang po'i skyes bu bcom ldan 'das zhes bya ba la/ rgyu la 'bras bu nye bar btags pa byas nas chos kyi dbyings
<p>35b.2</p>nyid mchog dang po'i skyes bu bcom ldan 'das rdo rje 'chang chen po nyid du bstan to/ /rdo rje zhes bya ba la dang po'i rdo rje brjod do zhes bya ba dang sbyar ro/ /gang gis brjod par bya zhe na/ mchog gi de kho na nyid kyis zhes bya ba la gang zhig thog mtha' med pa zhes bya ba nas brtsams
<p>35b.3</p>te/ ji srid mchog dang po'i skyes bu bcom ldan 'das so zhes bya ba'i bar gyis bstan pa 'di ni mchog gi de kho na nyid de/ des slob ma rnams la rdo rje sbyin par bya'o/ /ci byas nas she na/ gsang ba lnga'i de kho na nyid bshad nas zhes bya ba la rdo rje sems dpa' dang / 'dod
<p>35b.4</p>chags rdo rje ma dang / rdo rje kI li kI la dang / rdo rje dran ma dang / rdo rje 'dod pa'i dbang phyug ma'i rang bzhin can gyi gsang ba lnga'i de kho na nyid chen po 'di 'og nas 'chad par 'gyur ba'i tshig gis slob ma rnams la yang dag par bstan la/ de nas mchog gi de kho na nyid kyis rdo rje
<p>35b.5</p>sbyin par bya'o/ /de ltar mchog gi de kho na nyid kyis rdo rje byin nas/ chos kyi dril bu slob ma rnams dkrol du gzhug go zhes bya ba'i cho ga 'di rab tu bstan par bya ba'i phyir/ 'di de zhes bya ba la sogs pa gsungs te/ 'das ma thag tu bshad pa'i thog ma dang tha ma med pa
<p>35b.6</p>gang yin pa de ni 'di ste mchog dang po'i skyes bu bcom ldan 'das so/ /mchog gi thog ma dang tha ma med pa'o/ /srid pa'i bdag po zhes bya ba ni khams gsum ma lus pa'i chos kyi rgyal srid thob pa'i phyir ro/ /thams cad kyi mchog kyang yin la dbang phyug dam pa yang de
<p>35b.7</p>nyid yin pas na thams cad kyi mchog gi dbang phyug dam pa'o/ /nyan thos pa dang rang sangs rgyas dang byang chub sems dpa' thams cad las phul du byung bas na/ thams cad las phul du byung ba thams cad kyi mchog go/ /khams gsum pa ma lus pa'i bdag po nyid
<p>36a</p>
<p>36a.1</p>thob pas dbang phyug dam pa'o/ /des ci mdzad ce na/ mchog chos la bka' stsol ba yin no zhes bya ba la mchog kyang yin la chos kyang de nyid yin pas na mchog chos zhes te rigs lnga'i sku gsung thugs kyi rdo rje rnams so/ /de phyogs bcu kun du gdul bya rnams
<p>36a.2</p>la bka' stsal pa ni rtog par mdzad pa'o/ /de yang thog ma med pa chos kyi dbyings so/ /des mchog gi chos ji ltar bka' stsal pa yin zhe na/ de bzhin gshegs pa zhes bya ba la/ gang gi phyir de ni ji ltar rigs thams cad kyi sku gsung thugs kyi rdo rje thams cad dang / chos
<p>36a.3</p>kyi dbyings kyi bdag po nyid du zhugs pa de bzhin du mkhyen cing gzhan dag la yang de bzhin du ston par mdzad pa'i phyir ro/ /phyin ci log gi chos ci'i phyir gsung ba ma yin zhe na/ rang bzhin dag pa zhes bya ba la chos kyi ser sna la sogs pa'i bag chags dang bcas pa'i
<p>36a.4</p>nyon mongs pa dang bral bas na rang bzhin gyis dag pa'o/ /ni'i sgra ni gang gi phyir gyi don to/ /srid pa ni/ ngo bo nyid kyis srid bral byas/ /zhes bya ba la 'dod pa dang gzugs dang gzugs med pa'i srid pa ni srid pa rnams so/ /de dag gi ngo bo nyid rnams ni yang dag pa ma
<p>36a.5</p>yin pa'i kun du rtog pa'i rang bzhin can gyi sems dang sems las byung bas te/ de dag dang bral ba'o/ /de ltar 'chad par 'gyur te/ gang gi phyir mchog dang po'i skyes bu bcom ldan 'das de rang bzhin gyis dag pa dang / srid pa'i rang bzhin rnams dang bral ba de'i
<p>36a.6</p>phyir mchog gi chos bka' stsal pa yin no/ /skyon zad pa ni brdzun gyi tshig brjod pa'i rgyu med pa'i phyir ro/ /mchog dang po'i skyes bu bcom ldan 'das yon tan de lta bu dang ldan pa gang gis srid pa mchog mdzad pa yin zhe na/ rang bzhin dag pa'i sems dpa' mchog/ /
<p>36a.7</p>srid pa mchog ni mdzad pa yin/ /zhes bya ba la don dam par yang dag pa ma yin pa'i kun du rtog pa dang bral ba'i phyir rang bzhin gyis dag pa'i sems dpa' mchog ni byang chub sems dpa' rnams so/ /sems dpa' mchog de dag gis srid pa mchog tu zad pa yin zhes bya'o/ /
<p>36b</p>
<p>36b.1</p>srid pa ni mchog dang po'i skyes bu mi gnas pa'i mya ngan las 'das pa'i rang bzhin du mdzad pa ni rtogs par mdzad pa yin te/ dngos po la mngon par zhen pa'i nyan thos dang rang sangs rgyas rnams kyis ni ma yin no/ /mchog tu gsang ba'i chos nyid 'bebs pa zhes bya ba gang
<p>36b.2</p>yin zhe na dril bu ste/ sgra'i rjes su 'gro ba'i shes rab ston par byed pa'i rdo rje dril bu'o/ /ji skad du/ rdo rje des rtogs shes rab ni/ /dril bu dbyangs kyi rjes 'gror bshad/ /bdag gzhan don ni rab bsgrub pa'i/ /sangs rgyas mchog nyid 'di yin no/ /zhes gsungs so/ /
<p>36b.3</p>de dus gang gi tshe dkrol bar bya zhe na/ de bzhin gshegs pa thams cad ces bya ba la sogs pa rigs lnga'i lha rnams ni de bzhin gshegs pa thams cad de/ de rnams la me tog la sogs pa dang / rdo rje mtshon cha ma la sogs pa phyag rgya bcu gnyis kyis mchod pa rnams
<p>36b.4</p>kyis yang dag par mchod pa'am/ rjes su rnal 'byor gyi sbyor bas rang gi lus la ye shes sems dpa' bcug la dam tshig gi phyag rgyas rab tu bsgrubs te/ ji skad bshad pa'i dbyangs kyi rjes su 'gro ba'i shes rab kyi mtshan nyid can gyi chos kyi dril bu dkrol bar bya
<p>36b.5</p>ste/ slob ma rnams la bstan par bya'o/ /de ltar chos kyi dril bu dkrol bas ci byed ce na/ chos thams cad kyi de kho na nyid sad pa'i 'bebs pa rnams kyis dril bu des rnal 'byor pa'i sgrib pa thams cad rnam par dag par byed pa yin no/ /chos kyang yin la thams
<p>36b.6</p>cad kyang yin pas na chos thams cad de/ rigs thams cad kyi sku gsung thugs kyi rdo rje rnams so/ /de dag gi de kho na nyid ni gsang ba lnga'i de kho na nyid chen po ste/ de thog ma med pa la zhes bya ba la sogs pa 'og nas gsungs pa yin no/ /gdul bya'i skye bo'i rgyud la de
<p>36b.7</p>bzhin nyid du phul du byung bas rab tu sad pa ni gdul bya rnams kyi de'i rang bzhin mngon du byed pa'i phyir 'bebs pa ni ye shes bskyed pa'o/ /byed par 'gyur ba'i 'bebs pa rnams kyi de kho na nyid rtogs pa'i gegs byed pa'i sgrib pa thams cad rnam par dag pa ni dril bu de'i
<p>37a</p>
<p>37a.1</p>sgrub pa po'i sgrib pa spong bar byed pa yin no/ /'di yang ji ltar 'gyur zhe na/ thams cad ces bya ba la sogs pa gang gi phyir de dpal rdo rje sems dpa' la sogs pa'i sku gsung thugs kyi rang bzhin can gyi rdo rje thams cad rnal 'byor pa'i rgyud la 'bebs par byed
<p>37a.2</p>pa'i phyir de nyid du rdo rje thams cad rab tu sgrub par byed pa'o/ /dbang du byed pa ni rang la rag las par byed pa'o/ /rab tu dang bar byed pa ni rdo rje thams cad kyi spyod yul de rnal 'byor pa'i sems dang bar byed pa de nyid yin no zhes bya ba ni sgra ni nges pa la de ltar nges par bskyed nas sgrub
<p>37a.3</p>pa po grub par 'gyur ro/ /de ltar chos kyi dril bu dkrol ba bstan nas/ dam tshig gi phyag rgya chen po byin gyis brlab pa bstan par bya ba'i phyir zhes bya ba'i cho ga 'di rab tu bstan par bya ba'i phyir de nas zhes bya ba la sogs pa gsungs te/ chos kyi dril bu gcig ces bya ba
<p>37a.4</p>bstan nas/ de'i rjes thogs nyid du srid pa rnam par dag pa mi gnas pa'i mya ngan las 'das pa'i mchog gi thabs zhes bya ba ni mchog kyang yin la thabs kyang de nyid yin pas na mchog gi thabs so/ /de ji lta bu zhe na/ rtog pa thams cad ces bya ba ni dpal rdo rje sems
<p>37a.5</p>dpa' la sogs pa thams cad kyi gsang ba chen po'i dam tshig ni/ gsang ba chen po yang yin la dam tshig kyang yin pas na gsang ba chen po'i dam tshig go/ /rtog pa thams cad kyi gsang ba'i dam tshig ni rtog pa thams cad kyi gsang ba chen po'i dam tshig ste/ dpal rdo rje
<p>37a.6</p>sems dpa' la sogs pa'i sku'i gsang ba'i rang bzhin can no/ /de nyid rtag tu rnal 'byor gyi bsgom pas bar mchod par bsten par bya ste/ shin tu mnyam par bzhag pa dang mnyam par ma bzhag pa'i rnal 'byor dag gis mngon du bya'o zhes bya ba slob tu gzhug
<p>37a.7</p>go/ /'di la 'di zhes bya ba ni snga ma bzhin no/ /khyod la zhes bya ba ni khyod kyi dam tshig go zhes bya ba'i tha tshig go/ /de gang yin zhe na/ srid pa zhes bya ba la sogs pa 'byung bas na srid pas te mi gnas pa'i mya ngan las 'das pa'i mtshan nyid can gyi sku'i gsang ba'i rang
<p>37b</p>
<p>37b.1</p>bzhin no/ /shin tu myur ba ni myur ba kho nar dpal rdo rje sems dpa' la sogs pa'i bde ba'i rgyu yin pas na shin tu myur bar bde ba'o/ /ni'i sgra ni nges par gzung ba ste myur ba kho nar bde ba'o/ /sdug bsngal chen po dag par bya ba'i phyir zhes bya ba la sogs pa la gong nas gong du
<p>37b.2</p>rnam pa bcu'i sdug bsngal thog ma med pa'i 'jig rten las byung ba gang yin pa de sgrub pa po'i rgyud la spong ba'i phyir rnam par dag pa'o/ /gang gi phyir shin tu bde ba dam pa ni gnyis su med pa'i ye shes kyi thabs ni rgyu'o/ /de yang dam tshig 'di zhes bya ba ni mi gnas
<p>37b.3</p>pa'i mya ngan las 'das pa'i rang bzhin can gyi srid pa 'di yin te/ de yi phyir 'di rtag tu gzung / /zhes bya ba ni rtag tu rnal 'byor gyi bar mchod pa nyid du sgoms shig pa'o/ /de ji ltar zhe na/ 'dod pa'i longs spyod thams cad ni/ /zhes bya ba la sogs pa la 'dod
<p>37b.4</p>pa'i longs spyod kyang yin la thams cad kyang de nyid yin pas na 'dod pa thams cad la longs spyod pa ste/ 'dod chags rdo rje ma la sogs pa'i mchod pa'i lha mo bcu gnyis dang / dpal rdo rje sems dpa' sgrub pa dang rjes su mthun pa'i rgyan dang / dbyibs dang / 
<p>37b.5</p>me tog dang / spos dang / dri la sogs pa'o/ /de la 'dod pa ni rdo rje sems dpa' ste/ mngon par 'dod par bya bas na 'dod pa'o/ /ji skad du/ sems dpa' 'dod pa bcom ldan 'das/ /zhes gsungs so/ /gzhan yang / khams gsum pa ni ma lus pa/ /
<p>37b.6</p>thams cad de yi longs spyod yin/ /zhes gsungs so/ /ci'i 'dod pa ni brten bzhin du/ /zhes bya ba la/ de la dpal rdo rje sems dpa'i rgyan rnams kyis bdag nyid brgyan cing / rnal 'byor dang rjes su mthun pa'i gos la sogs pa la longs spyod pa dang / rang gi
<p>37b.7</p>lha mo'i tshogs la yang shin tu rnal 'byor gyi bsgom pas rol cing bsten pa'o/ /de yang ji ltar bsten par bya zhe na/ ci 'dod pa zhes bya ba la 'dod pa ma lus pa'i longs spyod thams cad bsten pa'am/ phyogs gcig gi nus pa dang rjes su mthun par byed par gyur pa de
<p>38a</p>
<p>38a.1</p>rnams kyis mchod par bya'o zhes bya ba dang sbyar ro/ /rnal 'byor gang gis de rnams la bsten pas/ rang gi lha yi sbyor ba yis/ /zhes bya ba la rang gi lha'i sbyor ba ni rnal 'byor chen po'am/ rnal 'byor gcig gis byas nas de'i rjes la rang gi bdag nyid
<p>38a.2</p>dam gzhan rnams sangs rgyas dang byang chub sems dpa' dang slob ma'i tshogs de dag gis mchod par bya'o/ /'di ltar 'chad par 'gyur te/ rang gi lha'i rnal 'byor gyis ye shes sems dpa' gcig pu rang gi lus la gzhug pa'am/ rnal 'byor chen po byas la rang
<p>38a.3</p>gi rigs kyi dkyil 'khor pa thams cad spyan drangs nas cho ga thams cad rjes su spyad la/ mchod pa thams cad kyis yang dag par mchod de phyag byas nas rang gi lha mo'i tshogs thams cad dang / bdag nyid gzugs brnyan dang mnyam par bsams la de dang rang lhan cig tu
<p>38a.4</p>yang dag par sbyor bar bsgom zhing bdag nyid dang de bzhin gshegs pa la sogs pa rnams so sor rtog pa'i mchod pas mchod par bya'o/ /dam tshig gang gis rang dang gzhan gyi mchod pa bdag gi bya ba'i dam tshig de gang yin zhe na/ de bzhin gshegs pa thams cad ces
<p>38a.5</p>bya ba la sogs pa la de bzhin gshegs pa yang yin la thams cad kyang de nyid yin pas na de bzhin gshegs pa thams cad de/ 'jig rten gyi khams thams cad kyi rdul phra rab dang mnyam pa'i rnam par snang mdzad la sogs pa rnams so/ /de rnams kyi thog ma dang tha ma
<p>38a.6</p>med pa'i shes rab kyi pha rol tu phyin pa'i thabs kyi ye shes byang chub sems dpa'i lam 'bras bu dang bcas pa'i ngo bo nyid ni mchog tu gsang ba bla na med pa'i theg pa chen po'o/ /mchog tu gsang ba yang yin la bla na med pa'i theg pa chen po yang de nyid yin pas na/ mchog
<p>38a.7</p>tu gsang ba bla na med pa'i theg pa chen po'o/ /de las kyang phul du byung bas na theg pa chen po'i yang chen pos te/ de gang gi phyir theg pa chen po des bskal ba grangs med pa gsum gyis sangs rgyas nyid thob po zhes bcom ldan 'das kyis gsungs so/ /rdo rje theg pa 'dis
<p>38b</p>
<p>38b.1</p>ni skye ba 'di nyid la'o zhes bya ba gsungs pa yin no/ /de la yang rigs lnga'i de bzhin ni rdo rje ste/ de ston par byed pa'i rtse lnga pa ni 'dir rdo rje yin no/ /de las byung ba'i rnam par snang mdzad la sogs pa'i theg pa'o/ /de nyid nam mkha'i khams thams cad du rtag tu bzhugs pa'i sku
<p>38b.2</p>gsung thugs kyi rang bzhin dang / de bzhin nyid kyi ngo bo nyid thams cad du 'gro bas na dam tshig chen po'o/ /de'i rnal 'byor ni rgyu mthun pa'i 'bras bus te/ rdo rje dang dril bu 'dzin pa'i bcom ldan 'das rdo rje sems dpa' ji lta ba bzhin du bshad pa'i mtshan nyid dang ldan
<p>38b.3</p>pa'o/ /dam tshig ni thog ma dang tha ma med pa'i chos kyi dbyings las byung ba'i bcom ldan 'das rdo rje sems dpa'i sku'i gsang ba gzugs brnyan dang mtshungs par so sor snang ba tsam dam tshig yin te/ kun gzhi'i rnam par shes pa'i rang bzhin can gyi 'khor ba'i
<p>38b.4</p>ngo bo ni ma yin no/ /de ci'i phyir zhe na zhes bya ba la rgyu gang gi phyir chos kyi dbyings las byung ba'i ngo bo kho na dam tshig yin gyi 'khor ba las byung ba ni ma yin no zhe na/ 'di ltar zhes bya ba la sogs pa la 'di ltar zhes bya ba'i sgra ni gang gi phyir zhes bya ba'i tha tshig go/ /de'i phyir
<p>38b.5</p>'da' bar dka' ba nyid kyi phyir zhes bya ba gsungs so/ /gang gis 'da' bar dka' zhe na/ de bzhin gshegs pa kun gyis kyang / /zhes bya ba la de bzhin gshegs pa yang yin la kun kyang de nyid yin pas na de bzhin gshegs pa kun te/ 'jig rten gyi khams thams cad
<p>38b.6</p>kyi rdul phra rab dang mnyam pa'i rnam par snang mdzad la sogs pa'o/ /de dag gis kyang bcom ldan 'das rdo rje sems dpa'i thog ma dang tha ma med pa chos kyi dbyings las byung ba'i sku'i gsang ba'i phyag rgya ni 'da' bar dka' ba yin no/ /kyang gi sgras ni rdo rje rgyal po la sogs
<p>38b.7</p>pa'i rnal 'byor gyi dbang phyug thams cad gzung ngo / /'dis ni don 'di 'chad par 'gyur te/ gang gi phyir chos kyi dbyings las byung ba'i rdo rje sems dpa' ni de bzhin gshegs pa thams cad kyis kyang 'da' bar dka' ba de'i phyir dam tshig ces bya ba yin no/ /ci'i phyir de bzhin
<p>39a</p>
<p>39a.1</p>gshegs pa rnams kyis kyang de 'da' bar dka' ba yin zhe na/ phyag rgya zhes bya ba la sogs pa la ni'i sgra ni ci'i phyir gyi don du'o/ /gang gi phyir yid kyis gzugs bstan pa nyid kyi phyir phyag rgya kho na dam tshig tu brjod pa de'i phyir/ de bzhin gshegs pa thams cad kyis
<p>39a.2</p>kyang 'da' bar dka' ba yin no/ /de la rang gi phyag rgya chen por bskyed pas dngos po thams cad la rgyas 'debs pa ni rdo rje sems dpa' nyid du mdzad pa'i phyir phyag rgya ste/ dpal rdo rje sems dpa'i sku'i gsang ba'i rang bzhin gyi phyag rgya chen po'o/ /de ltar gzhan du yang shes par
<p>39a.3</p>bya'o/ /dam tshig ni bshad zin to/ /de nyid rab tu brjod pa mthar thug pa'i don bcom ldan 'das rdo rje sems dpas gsungs pa yin no/ /yid ces bya ba ni dmigs pa med pa'i thugs rje chen po'i mtshan nyid can gyi thog ma dang tha ma med pa'i chos kyi dbyings ni 'dir yid do/ /
<p>39a.4</p>de'i gzugs ni rdo rje sems dpa'i phyag rgya chen po ste de ni de las byung ngo / /bstan pa ni sems can dang sems can ma yin pa rnams kyis mi phyed pa nyid de/ yid kyis gzugs bstan pa'i rgyu de nyid kyi phyir ro/ /'dis ni 'di skad 'chad par 'gyur te/ de bzhin gshegs pa thams cad
<p>39a.5</p>dang rigs rnams dmigs pa med pa'i thugs rje chen po las byung bas te/ de'i phyir rdo rje sems dpa'i phyag rgya chen po'i gzugs kyis 'dul bya sems can rnams 'dul bar mdzad pa'i phyir/ nges pa nyid du de bzhin gshegs pa dang / rigs thams cad kyis de'i
<p>39a.6</p>gzugs su gzhug pa yin no/ /de kho na nyid bsgoms pa tsam nyid kyis chos bdag med pa'i ye shes skye ba yin te/ de nyid kyis bag chags dang bcas pa'i nyon mongs pa thams cad kyi bud shing sreg par 'gyur te/ de bas na chos dang dam tshig gi sgom pa don med pa yin no zhes
<p>39a.7</p>rnam par brtag pa de'i lan gdab par bya ba'i phyir de la 'di brjod par bya'o zhes bya ba gsungs so/ /'di ci brjod par bya zhe na/ ji srid 'khor ba'i zhes bya ba la sogs pa gsungs te/ de yang sngar bshad zin to/ /'di ltar 'chad par 'gyur te shes rab kyi pha rol tu phyin pa'i
<p>39b</p>
<p>39b.1</p>sgom pas ni chos thams cad kyi dngos po'i rang bzhin rtogs par 'gyur ba yin te/ des kyang shin tu yongs su mya ngan las 'das par 'gyur ro zhes bya ba'i skyon du 'gyur ba'i phyir gzhan gyi don gyi thabs su 'byung ba dang / mi gnas pa'i mya ngan las 'das pa sgrub par byed
<p>39b.2</p>pa chos dang dam tshig kyang sgom par byed pa yin no/ /byang chub sems dpa' shes rab kyis 'ching ba yin te/ yongs su mya ngan las 'das pa'i mthar thug pa nyid kyi phyir ro/ /'khor bar yongs su mthar thug pa nyid kyi phyir thabs kyis kyang 'ching ba yin te/ byang chub
<p>39b.3</p>sems dpa' ni 'khor ba la gnas par mi bya/ mya ngan las 'das pa la yang gnas par mi bya'o zhes bya bas shes rab dang thabs zung du 'jug par byed de/ lam bsgom par bya'o zhes bya ba dang / 'phags pa 'jig rten las 'das pa'i rdo rje las kyang / kye 'phags
<p>39b.4</p>pa dag stong pa nyid gcig pu'i ting nge 'dzin gyis ni nyan thos dang rang sangs rgyas kyi yongs su mya ngan las 'da' bsgrub par byed cing sdug bsngal mi zad pa skyed par byed la/ sangs rgyas 'byung ba rnyed par dka' bar byed pa yin te/ de bas na shes rab dang thabs zung du
<p>39b.5</p>'jug par byed pa'i lam yin no zhes bya ba'i chos de bzhin gshegs pas gsungs pa yin no/ /de ma rtogs pa'i sems can de rnams kyi chos bstan pa 'di thos nas mi bzad pa'i sdug bsngal de las grol bar 'gyur ba yin no/ /dam tshig 'dis ni mchog bsgrub
<p>39b.6</p>cing / /zhes bya ba la gzugs brnyan dang mtshungs pa'i dpal rdo rje sems dpa' bsgom pa'i mtshan nyid can gyi dam tshig 'di ste 'das ma thag tu bshad pas/ mchog ni phul du byung ba dpal rdo rje sems dpa' sgrub pa ni rang la rag las par bya ba'o/ /ni'i sgra ni nges par
<p>39b.7</p>gzung ba la ste bsgrub par bya ba kho na yin no zhes bya'o/ /ci bde ba ni sdug bsngal dang yid mi bde ba thams cad kyi skabs med pa zhes bya'o/ /de ltar cir 'gyur zhe na/ nyes par spyad pa dang / sdig pa zhes bya ba la sogs pa la mi rigs par yongs su spyod pa ni nyes par spyod
<p>40a</p>
<p>40a.1</p>pa ste ngan par spyod pa'o/ /ji skad du shA ri'i bu khyod kyis nyes par spyad do zhes bya ba gsungs so/ /lus la sogs pa'i nyes par spyod pa ni sdig pa ste de dag thams cad kyis gnod par mi 'gyur ro/ /phyag rgya chen po bsgoms pa'i stobs kyis sdig pa thams
<p>40a.2</p>cad las grol bar 'gyur ro zhes bya ba'i don to/ /byas pa dang byed du bcug pa dang / rjes su yi rang ba'i sdig pa thams cad grol bar 'gyur ba gcig pur ma zad kyi/ 'dod pa chen po grub par 'gyur/ /zhes bya ba la byang chub chen po'i mtshan nyid can gyi dpal rdo rje sems
<p>40a.3</p>dpa' ni 'dod pa chen po ste/ de yang rnal 'byor pas 'grub par 'gyur ro/ /ji lta bu zhe na/ kun bdag dam tshig dbang phyug ces bya ba ni kun bdag nyid kyang yin la dam tshig dbang phyug kyang yin pas kun bdag dam tshig dbang phyug ste/ thog ma dang tha ma med pa'i
<p>40a.4</p>chos kyi dbyings kyi rang bzhin dang phyag rgya thams cad bskyed pa'i rgyu'i dbang phyug gtso bo zhes bya ba'i don to/ /thams cad rdo rje 'dzin rgyal po/ /zhes bya ba ni bshad zin to/ /kun mchog dbang phyug dam pa zhes bya ba ni kun mchog kyang yin la dbang phyug dam pa yang de
<p>40a.5</p>nyid yin pas na kun mchog dbang phyug dam pa ste/ ma lus sgrub pa grub 'gyur te/ /zhes bya ba las kyi tshogs kyi dngos grub kyis te las rgya'i dngos grub kyis grub par 'gyur ro/ /ji ltar zhe na/ bdag gzhan thams cad rgyas btab pas/ /zhes bya ba la 'das ma
<p>40a.6</p>thag tu bshad pa'i dam tshig des rang gi rgyud la rgyas btab pa dang / de bzhin gshegs pa la sogs pa gzhan rnams la rgyas btab pas las kyi tshogs kyi dngos grub rnams kyis bcom ldan 'das sgrub pa po la myur du 'grub par 'gyur ro/ /yang na bsgrub bya kun
<p>40a.7</p>la yang / /zhes bya ba la yid bzhin gyi nor bu dang / bum pa bzang po dang / ral gri dang tri shU la dang 'khor lo dang rdo rje dang / pad+ma dang / bsgrub bya la sogs pa'i bsgrub bya rnams la ji lta ba bzhin du bshad pa'i bcom ldan 'das bsams na bsgrub bya de rnams 'grub
<p>40b</p>
<p>40b.1</p>par 'gyur ro/ /rgyu gang gis de rnams 'grub par 'gyur zhe na/ don yod ces bya ba la sogs pa la gang gi phyir de don yod cing mchog ste thog ma dang tha ma med pa'o/ /grub pa zhes bya ba ni mngon par 'dod pa'i 'bras bu rdzogs bar mdzad pa'i phyir rdzogs pa'o/ /rnal 'byor
<p>40b.2</p>thams cad rjes su sgrub/ /ces bya ba ni rnal 'byor dang rjes su rnal 'byor dang / shin tu rnal 'byor rdzogs par mdzad pa'o/ /dpal ldan zhes bya ba ni brtan pa dang g.yo ba'i dngos po thams cad kyi rang bzhin can gyi dpal rdo rje sems dpa'i phun sum tshogs pa dang ldan
<p>40b.3</p>pa'o/ /sdug bsngal kun 'phrog ces bya ba ni 'ching ba la sogs pa'i sdug bsngal thams cad 'phrog par mdzad pa'o/ /dam tshig 'da' bar dka' ba'o/ /zhes bya ba ni ji lta ba bzhin du bshad pa'i mtshan nyid can gyi dam tshig dngos grub thams cad rdzogs par byed pa la
<p>40b.4</p>'da' bar dka' ba yin no/ /rdo rje la sogs thob pa 'dzin/ /zhes bya ba ji lta ba bzhin du bshad pa'i dam tshig gsum gyi rdo rje la sogs pa thob pa gang yin pa de nyid 'dzin pa ste/ rdo rje la sogs pa thob pa 'dzin pa de nyid las phyag rgya chen po'i dngos grub thams cad las
<p>40b.5</p>byung ba'i bde ba rnams rdo rje slob mas dkyil 'khor du nyams su myong ba yin no/ /ni'i sgras ni nges par gzung ba la brtan pa la sogs pa thob cing gzung ba kho na zhes bya ba'o/ /kun du 'bebs pa zhes bya ba ni kun nas 'bebs pa ni kun nas 'bebs pa ste/ rdo rje sems dpa' la sogs pa'i sku
<p>40b.6</p>gsung thugs kyi rdo rje rnams rdo rje slob ma'i rgyud la 'jug pa'o/ /kun nas 'bebs pa'i rgyud de nyid las dngos grub thams cad kyi bde ba rnams dkyil 'khor du nyams su myong ba ni myong ba yin no/ /ni'i sgra ni gang gi phyir gyi don te/ gang gi phyir rdo rje slob ma rnams kun
<p>40b.7</p>du 'bebs pas dngos grub thams cad kyi bde ba rnams dkyil 'khor du nyams su myong ba de'i phyir/ gzengs bstod pas de bzhin gshegs pa thams cad la lung bstan par bya'o zhes bya ba dang sbyar ro/ /kyang gi sgra ni bsdu ba ste/ dam tshig gsum sbyin par bya ba dang / 
<p>41a</p>
<p>41a.1</p>gzengs bstod pa dang lung bstan par bya'o/ /de yang ji ltar bya zhe na/ kun zhes bya ba la sogs pa la rin chen 'byung ldan gyi nga rgyal gyis de bzhin gshegs pa rin chen 'byung ldan gyi las kyi phyag rgya bcings la/ rdo rje ming gi ming dbang bskur ba rnams kyis
<p>41a.2</p>de bzhin gshegs pa rnams la lung bstan par bya'o/ /ni'i sgra ni nges par bzung ba la bya ste/ rdo rje slob ma de rnams de bzhin gshegs pa kho nar lung bstan par bya ste/ de bzhin gshegs pa ma yin par ni ma yin no zhes bya ba'o/ /de la 'di zhes bya ba la sogs pa ni
<p>41a.3</p>go sla'o/ /mchog tu gsang ba'i cho ga ni dkyil 'khor te/ der slob ma gang la slob dpon gyis gzengs bstod pas lung bstan par byas na/ de la rdo rje sems dpa' la sogs pa rnams kyis lung ston par mdzad do zhes bya ba dang sbyar ro/ /rdo rje sems dpa' thog ma gang
<p>41a.4</p>la yod pa de ni rdo rje sems dpa' la sogs pa'o/ /de dag kyang gang yin zhe na/ de bzhin gshegs pa thams cad ces bya ba ni rnam par snang mdzad la sogs pa'o/ /rdo rje 'chang dang bcas pa zhes bya ba la sogs pa la de dang lhan cig pas na rdo rje 'chang dang bcas pa'o/ /
<p>41a.5</p>byang chub sems dpa' chen po'i 'khor gyi dkyil 'khor dang bcas pa'i zhes bya ba ni 'phags pa byams pa dang lhan cig tu bzhugs pas na byang chub sems dpa'i 'khor gyi dkyil 'khor dang bcas pa'o/ /de bzhin gshegs pa thams cad kyi rang gi dam tshig ni
<p>41a.6</p>rigs lnga'i dkyil 'khor rnams te/ de dag gi slob dpon rnams ni de bzhin gshegs pa thams cad kyi rang gi dam tshig gi slob dpon rnams so/ /rdo rje sems dpa' la sogs pa'i de bzhin gshegs pa de rnams ji lta ba bzhin du bshad pa/ rigs thams cad
<p>41a.7</p>kyi dkyil 'khor byed pa'o zhes bya ba'i don to/ /mnyam par zhes bya ba ni dus gcig tu'o/ /de nyid bshad par bya ba'i phyir mgrin gcig tu zhes bya ba gsungs pa yin no/ /ji skad bshad pa'i rdo rje sems dpa' la sogs pa'i de bzhin gshegs pa thams cad kyis
<p>41b</p>
<p>41b.1</p>gcig pa nyid du bla na med pa yang dag par rdzogs pa'i byang chub tu lung ston par mdzad do zhes bya ba dad par bya ba'o zhes bya ba dang sbyar ro/ /gang gi stobs kyis she na ji lta ba bzhin du bshad pa'i gzengs bstod pa dang phyag rgya chen po'i stobs kyis so/ /mchog tu gsang ba
<p>41b.2</p>dam pa'i dngos grub kyis byin gyis brlabs so zhes bya ba la/ mchog tu gsang ba ni ji lta ba bzhin du bshad pa'i dkyil 'khor 'di lta ste/ der dpal rdo rje sems dpa' la sogs pa'i sku gsung thugs slob ma'i rgyud la rdzogs pa gang yin pa de ni dngos grub dam pa ste/ 
<p>41b.3</p>gzengs bstod pa'i phyag rgya chen po de nyid kyis 'di byin gyis brlabs pa yin te/ byin gyis brlabs pa de'i stobs kyis zhes bya ba dang sbyar ro/ /oM 'di ni ngas khyod lung bstan yin/ /zhes bya ba la sogs pa'i sngags 'di nyid kyis dad par bya ba ni rdo rje slob ma thams cad
<p>41b.4</p>kyis rtogs par bya ba yin no/ /de nas zhes bya ba la 'das ma thag tu gang dag dpal rdo rje sems dpa' la sogs pa'i cho gas ji lta ba bzhin du bzhugs pa de rnams la/ de bzhin gshegs pa thams cad 'dus pa ste de 'jug pa la sogs pa'i thog mar gang yod pa de
<p>41b.5</p>ni de bzhin gshegs pa thams cad kyi 'dus pa la sogs pa ste/ de yang dbugs dbyung ba ni gdul bya rnams la gang gis dga' ba skyed par byed pas na dbugs dbyung ba ste/ de nyid slob ma rnams la slob dpon gyis gsal bar bstan par bya'o zhes bya'o/ /rang
<p>41b.6</p>gi dam tshig ni yi ge hUM ste/ des rjes su chags pa ni dkyil 'khor la mngon du phyogs par byas pa'o/ /de nyid kyi dkyil 'khor gyi phyogs bzhir dgug pa ni drangs pa'o/ /de nyid kyi stobs kyis gsang ba'i dkyil 'khor 'dir de rnams sgo bzhi nas 'jug pa'o/ /
<p>41b.7</p>dbang du byas pa ni de nyid kyi stobs kyis slob dpon gyis rang la rag las par byas pa'o/ /sgrub pa ni dam tshig gi phyag rgya la sogs pas sgrub pa'o/ /rjes su sgrub pa ni glu dang rol mo'i cho gas so/ /rdo rje dbyings thams cad ni dpal rdo rje sems dpa' la sogs pa'i
<p>42a</p>
<p>42a.1</p>sku gsung thugs kyi rdo rje rnams so/ /de rnams kyi bstan pa nyid ni mi phyed pas te/ phyed par bya ba dang phyed par byed pa'i ngo bo nyid med pa des dpal gsang ba'i dkyil 'khor 'dir bstan par gyur pa ste/ de bzhin gshegs pa thams cad kyi sku gsung thugs
<p>42a.2</p>kyi rdo rje'i rang bzhin rnams kyis 'dir mi phyed par 'gyur ba yin no/ /chos kyi dbyings thams cad ces bya ba la/ chos kyi dbyings kyang yin la thams cad kyang de nyid yin pas na chos kyi dbyings thams cad de de nyid do/ /de kun du ste phyogs bcur kun du 'gro zhing bzhugs
<p>42a.3</p>pa'o/ /de'i dngos po ni kun du bzhugs pa nyid de/ de gsang ba'i dkyil 'khor 'dir mtha' yas pa'i sku gsung thugs kyi rdo rje rnams kyis kun nas bzhugs pa ni khyab pa yin no/ /'dis ni 'di ltar 'chad par 'gyur te/ chos bdag med pa'i ye shes dang / de'i
<p>42a.4</p>'bras bu de bzhin gshegs pa thams cad kyi sku gsung thugs kyi rdo rje'i rang bzhin can gang yin pa des ni thams cad du khyab pa yin pas mtha' yas pa'i rgyud las byung ba'i phyir mtha' yas par gyur pa yin no zhes bya ba'o/ /de ltar 'jig rten las 'das pa la rab tu
<p>42a.5</p>grags pa'i chos kyi dbyings kun du bzhugs pa nyid kyis de bzhin gshegs pa rnams kyi tshad med pa nyid bstan nas/ da ni 'jig rten las rab tu grags pa'i mtha' yas pa nyid bstan par bya ba'i phyir nam mkha'i khams thams cad ces bya ba la sogs pa gsungs
<p>42a.6</p>te/ nam mkha'i khams kyang yin la thams cad kyang de yin pas na nam mkha'i khams thams cad de/ 'jig rten la rab tu grags pa'o/ /de'i rgya chen po nyid gang yin pa de ni nam mkha'i khams thams cad kyi rgya chen po nyid de phyogs bcu nam mkha'i mtha' yas
<p>42a.7</p>pa'i dngos po nyid do/ /rgya chen po de nyid kyis gsang ba'i dkyil 'khor 'dir dpag tu med pa'i sku gsung thugs kyi rdo rje rnams kyis bzhugs shing / rab tu bzhugs pa ni shin tu bzhugs pa'o/ /de rnams kyis khyed cag la dbugs dbyung ba mdzad pa yin te/ de la dang
<p>42b</p>
<p>42b.1</p>par bya'o zhes bya ba dang sbyar ro/ /ci mdzad nas she na de bzhin gshegs pa thams cad ces bya ba la sogs pa la de bzhin gshegs pa thams cad kyi rang gi dam tshig ni bshad zin to/ /de ltar slob dpon ni dkyil 'khor gyi slob dpon de la rag las pa ni de'i dbang du gyur pa ste/ 
<p>42b.2</p>de bzhin gshegs pa thams cad nyid gdul bya rnams la mngon du mdzad nas/ de bzhin gshegs pa thams cad kyi dkyil 'khor gyi slob dpon 'di nyid de bzhin gshegs pa yin no zhes byin gyis brlabs pa ni de bzhin gshegs pa thams cad kyi rang bzhin can gyi dkyil
<p>42b.3</p>'khor bstan par mdzad nas/ de bzhin gshegs pa thams cad kyi dkyil 'khor gyi slob dpon ni rang gi dam tshig gi slob dpon dang mgrin gcig tu 'da' bar dka' ba'i slob dpon gyi zhal gyis khyed rnams la dbugs dbyung bar mdzad pa yin te/ khyed kyis dad par bya ba
<p>42b.4</p>ni the tshom mi bya'o/ /mthong ba zhes bya ba ni rdo rje lcags kyu ma nas rdo rje sems dpa'i bar du kha dog dang dbyibs kyi bdag nyid can gyi rten dang brten pa'i dkyil 'khor blta'o/ /rab tu zhugs pa zhes bya ba ni phyi dang gsang ba'i 'jug pas dpal rdo rje sems dpa'i gsang ba'i
<p>42b.5</p>dkyil 'khor du zhugs par bya'o/ /de gang yin zhe na/ gsang ba dam pa'i dkyil 'khor ro/ /srog gcod pa la sogs pa'i sdig pa thams cad dang bral bas khyed legs par gnas te/ dus 'di nas bzung nas byang chub snying po thob kyi bar du sdug bsngal gyi rgyu
<p>42b.6</p>thams cad dang bral zhing bde ba dang yid bde ba thams cad dang rjes su mthun pa'i lha dang mi'i srid pa la yid dga' bas gnas pas legs par gnas pa'o/ /de ci'i phyir zhe na/ khyed rnams slar yang 'chi ba med/ /ces bya ba la sogs pa la dkyil 'khor mthong ba
<p>42b.7</p>dang de nyid du zhugs pa'i phyir khyed rnams la slar yang shi ba yod pa ma yin no/ /bde chen theg pa 'dir zhugs pas/ /zhes bya ba ni thar pa chen po'i rang bzhin gyi rdo rje theg pa chen po 'di la zhugs pa'i phyir ro/ /de ltar yin pa de'i phyir mi tshugs pa ni theg pa gzhan la
<p>43a</p>
<p>43a.1</p>'dod pa'i bsam pas mi mthun pa'i phyir ro/ /mi sod pa zhes bya ba ni de nyid kyis bde ba chen po'i theg pa 'di las ltung bar mi 'gyur ba'o/ /rol bar gyis zhes bya ba ni rdo rje sems dpa' la sogs pa'i dngos grub bsgrub par gyis shig pa'o/ /cis kyang
<p>43a.2</p>'jigs pa med pa ni srid pa'i sdug bsngal nyid med pa'i phyir ro/ /de ci'i phyir zhe na/ srid pa'i sdug bsngal ldog pa ni/ /zhes bya ba la sogs pa la mthong ba dang zhugs pa 'dis 'dod pa'i srid pa la sogs pa'i sdug bsngal mtha' med pa 'di khyed rnams la ldog
<p>43a.3</p>pa med pa'i phyir ro/ /srid pa shin tu grub pa'i phyir/ /zhes bya ba ni mi gnas pa'i mya ngan las 'das pa grub pa'i phyir ro/ /ston pa mchog tu gyur pa yin/ /zhes bya ba ni de bzhin gshegs pa rnams kyi phul du byung ba byed pa yin no/ /shin tu ni phyi ma'i mthar gnas pa'o/ /
<p>43a.4</p>de gang yin zhe na/ srid pa grub pa zhes bya ba ni mi gnas pa'i mya ngan las 'das pa'i rang bzhin te longs spyod rdzogs pa ni srid pa'i dngos grub rnams so/ /'di ltar 'chad par 'gyur te gsang ba'i dkyil 'khor mthong ba dang zhugs pa dag gis sdig pa thams cad dang bral
<p>43a.5</p>zhing mi gnas pa'i mya ngan las 'das pa thob pa'i snod du gyur pa 'khor ba'i sdug bsngal thams cad dang bral zhing phyir mi ldog par khyed rnams rdzogs pa yin no zhes bya ba'o/ /'di zhes bya ba ni 'chad par 'gyur ba'i dam tshig dang sdom pa thugs la gnas pa gsungs pa
<p>43a.6</p>yin no/ /khyed kyis rtag tu de skad cig ma re re la bsrung ba ni yongs su bskyang ba'o/ /grub pa ni rdo rje sems dpa' la sogs pa'i dngos grub stsol bas ni rdzogs pa'o/ /dam tshig dang sdom pa de yang sangs rgyas kun te ji lta ba bzhin du bshad pa rnams kyis mthun pa ni
<p>43a.7</p>dus gcig tu mgrin gcig gis gsungs te bstan pa yin no/ /bka' ni bka' stsal pa'o/ /mchog tu rtag pa ni nges pa'i don yin gyi drang ba'i don ma yin no/ /'di ltar 'chad par 'gyur te/ byang chub sems ni gtang mi bya/ /zhes bya ba la sogs pa gang zhig de
<p>43b</p>
<p>43b.1</p>bzhin gshegs pa thams cad kyis mchog tu rtag pa'i bka' gsungs pa de nyid dam tshig dang sdom pa khyed la rtag tu grub pas bsrung bar bya ba yin no/ /byang chub ni rang gi sems ji lta ba bzhin du yongs su shes pa'o/ /de nyid bla na med pa yang dag par rdzogs pa'i
<p>43b.2</p>byang chub ste/ de'i rang bzhin can dang de thob pa'i rgyu byang chub kyi sems te smon pa byang chub kyi sems dang / 'jug pa byang chub kyi sems so/ /de spang bar mi bya'o/ /phyag rgya rdo rje gang yin pa'o/ /zhes bya ba ni gang zhig stong pa nyid kyi rdo rje rtse lnga pa'i phyag rgyas yongs su
<p>43b.3</p>brtags nas zla ba'i dkyil 'khor gyi steng du tiSh+Tha badzra zhes bya bas bskyed par bya ba yin no/ /gang zhig bskyed pa tsam gyis ni/ /zhes bya ba la zla ba'i dkyil 'khor gyi steng du yongs su brtags pa tsam gyis phyir mi ldog pa'i bag chags skyed pas dus gsum na bzhugs pa'i de
<p>43b.4</p>bzhin gshegs pa thams cad dang mnyam pa nyid kyis da ltar byung ba'i sangs rgyas nyid du rnal 'byor pas shes par bya'o/ /'di la the tshom mi bya'o zhes bya ba'i tha tshig go/ /de ltar gyur pa'i byang chub kyi sems de rnal 'byor pas spang bar mi bya'o/ /dam pa rnams kyi chos ni dam
<p>43b.5</p>pa'i chos te theg pa gsum du bstan pa'i chos so/ /de smad par mi bya ba ni 'di chos ma yin te/ 'dis ci zhig bya zhes brjod par mi bya'o/ /nam yang spang bar mi bya'o/ /zhes bya ba ni bdag la 'di dgos pa med pas 'di bdag gis spang bar bya zhes pa'i ngag gam yid kyi
<p>43b.6</p>rnam grangs gang gis kyang yongs su spang bar mi bya'o/ /theg pa gsum gyi chos yongs su spang bar mi bya'o zhes bya ba ji ltar shes par 'gyur zhe na/ nyan thos kyi theg pa las gsungs pa'am/ rang sangs rgyas kyi theg pa las gsungs pa'am/ theg pa chen po las
<p>43b.7</p>gsungs pa'i dam pa'i chos sun 'byin na dge ba'i rtsa ba thams cad 'jig par byed cing / pham par gyur cing mnar med pa la sogs pa yin no zhes 'phags pa nam mkha'i snying po'i mdo las gsungs pa'i phyir ro/ /mi shes pa zhes bya ba ni thos pa'i shes pas
<p>44a</p>
<p>44a.1</p>ma nges pa'o/ /rmongs pa ni thos pa dang bsam pa dang sgom pa'i rang bzhin gyi shes rab med pas rten cing 'brel bar 'byung ba'i bdag nyid thams cad yongs su ma shes pas theg pa gsum gyi chos la ji ltar bshad pa'i sgrub pa po des smad par mi
<p>44a.2</p>bya'o/ /rang zhes bya ba la phyi'i dngos po yang rang gi sgras brjod pas de rnam par spyad pa'i phyir bdag nyid ces bya ba gsungs te/ phung po lnga'i rang bzhin gyi bdag nyid lus dang srog la ltos pa med pa nyid kyis bya ba'i rgyud las gsungs pa'i mi zad pa'i dka' thub bco
<p>44a.3</p>brgyad po dang / rlung gi yal ga dang lce ba'i zas dang / rnal 'byor gyi gnyen por gyur pa'i bza' ba la sogs pa'i dka' thub rnams kyis yongs su spangs nas gdung bar mi bya'o/ /'o na bdag nyid ji ltar gzung bar bya zhe na/ ci bde bar bya zhes bya ba la sogs pa la/ 
<p>44a.4</p>dka' thub dang dka' ba spyod pa med pa ni ci bde ba ste/ des bzung ba'i rnal 'byor pa dang rjes su mthun pa'i mal dang gnas dang / bza' ba dang btung ba la sogs pa rnams kyis bde bar bzung ste yang dag par 'phel bar bya'o/ /'di ni ma byon rdzogs sangs rgyas/ /zhes
<p>44a.5</p>bya ba la 'di ni bcom ldan 'das rnams kyis bdag nyid de ji lta ba bzhin du bshad pa'i rigs pas phyir mi ldog pa nges pa'i phung po la rnam par gnas pa'i phyir ma byon pa'i yang dag par rdzogs pa'i sangs rgyas yin pas yang dag par 'phel bar bya'o/ /byang chub kyi
<p>44a.6</p>sems ston par byed pa'i dang po'i rdo rje'i rang bzhin can gyi phyag mtshan ni rdo rje'o/ /dang po'i rdo rjes mtshan pa'i dril bu shes rab ston par byed pa'i sgra rjes su 'gro ba'i phyag mtshan ni dril bu'o/ /dam tshig dang / chos dang / las dang phyag rgya chen po ni phyag rgya ste/ phyag
<p>44a.7</p>rgya la sogs pa gsum po 'di dag spang bar mi bya'o/ /bsams pa tsam gyis 'di dag thams cad 'grub pa yin te/ phyag rgya la sogs pa 'di dag gis ci zhig bya zhes bya ba 'di yongs su spangs na pham par 'gyur ro zhes gsungs pa'i phyir ro/ /gang gis rnal
<p>44b</p>
<p>44b.1</p>'byor pa dkyil 'khor du 'jug par byed pa'i slob dpon de la khyod tshul khrims 'chal ba dang brtson 'grus zhan pa dang rmongs pa yin no zhes smod par mi bya'o/ /de ci'i phyir zhe na/ de ni sangs rgyas kun dang mnyam/ /zhes bya ba la de bzhin gshegs pa thams cad kyi
<p>44b.2</p>yon tan skyed pa'i rgyu nyid kyi phyir sgrub pa pos ji ltar de bzhin gshegs pa thams cad mnyes par bya ba de bzhin du rang gi dam tshig gi slob dpon yang mnyes par bya ba yin no/ /de ci'i phyir zhe na/ sangs rgyas nyid kyang bcom ldan la/ /tshe 'di nyid la ster bar
<p>44b.3</p>byed/ /ces bya bas de ni sangs rgyas thams cad dang mnyam pa yin no/ /slob dpon la ni gang smod pa/ /zhes bya ba la sogs pa la/ gang gis slob dpon la brnyas par byed pa/ /des ni rtag tu sdug bsngal 'thob/ /ces bya ba 'dis kyang slob dpon la brnyas pa
<p>44b.4</p>gang yin pa de la yang mi bya'o/ /bag med pas gal te byas na de'i tshe slob dpon la zhal zas bstabs la gang dang gang yid du 'ong ba de dang de slob dpon la dbul bar bya'o/ /de ltar na rims la sogs pa'i sdug bsngal rnams de la slar yang 'byung bar mi 'gyur ro/ /
<p>44b.5</p>rtag tu rang gi dam tshig bsrung / /zhes bya ba ni rang gi lhag pa'i lha'i sku gsung thugs kyi rdo rje ni rang gi dam tshig ste/ de rtag tu rnal 'byor pas rang la rag las par bya ba yin no/ /rtag tu de bzhin gshegs pa mchod/ /ces bya ba ni rdo rje mtshon cha ma la sogs pa dang / 
<p>44b.6</p>phyi'i me tog la sogs pa rnams kyis nam mkha' khyab par byas pa la tshogs yongs su rdzogs par bya ba'i phyir rdo rje sems dpa' la sogs pa'i de bzhin gshegs pa rnams yang dag par mchod par bya'o/ /tshogs las dngos grub mchog tu 'gyur/ /zhes 'og nas
<p>44b.7</p>gsungs pa'i phyir ro/ /mnyam pa zhes bya ba ni mtshungs pa'o/ /gang dang mnyam zhe na/ dam tshig lha zhes bya ba ni dam tshig kyang yin la lha yang yin pas na dam tshig lha ste rigs lnga'i gsang ba'i phyag rgya'i rang bzhin no/ /dam tshig gi lha de dag dang mnyam pa'o/ /di ring
<p>45a</p>
<p>45a.1</p>skye ba ni dkyil 'khor mthong ba dang der 'jug pa'i dus nas brtsams te rang byung sangs rgyas bcom ldan 'das rnams kyi dam tshig gi lha gang yin pa de dag dang lhan cig tu khyed rnams mnyam par 'gyur ba yin no/ /di ring khyed rnams la gsang ba'i dbang
<p>45a.2</p>bskur bas dbang bskur ba 'dzin pa yin no/ /gang gis she na/ sangs rgyas rdo rje 'dzin bcas pas/ /zhes bya ba ni rdo rje sems dpa' dang / rdo rje 'chang chen po dang bcas pa sangs rgyas thams cad kyis so/ /'dod pa dang / gzugs dang / gzugs med pa'i khams
<p>45a.3</p>kyi rang bzhin gyi khams gsum pa'i rgyal srid chen po thob pa'i phyir rgyal po'i bdag po ste/ 'dod pa'i khams kyi dbang phyug gi rgyal po'i bdag po rnams so/ /brtan pa ni rtag pas te dkyil 'khor 'dir zhugs nas phyir mi ldog pa'i sa bon bskyed pas yang dag
<p>45a.4</p>par rdzogs pa'i byang chub mngon du byed pa'i phyir ro/ /de bas na/ de ni bdud las rnam rgyal te/ /zhes bya ste bdud las rnam par rgyal zhing gsang ba'i dkyil 'khor gyi grong khyer mchog tu rab tu zhugs pas khyed rnams kyis di ring kho na sangs rgyas nyid thob pa yin
<p>45a.5</p>no/ /de bzhin gshegs pa thams cad kyi rang gi dpal dam tshig gi gsang ba'i dkyil 'khor ni 'di nyid do/ /de la slob dpon slob ma'i mchog dag ni slob dpon dang slob ma'i mchog ste/ de dag gi dbugs dbyung ba ni 'di yin te/ oM sarba yo ga tsit+taM u pA da yA mi
<p>45a.6</p>zhes bya ba smon pa byang chub kyi sems skyed pa'i rjes thogs nyid byang chub kyi sems dang lhan cig tu bskyed pa yin no/ /gang dang lhan cig tu zhe na/ byang chub kyi sems bskyed pa'i mtshan nyid can gyi phyir mi ldog pa'i phyag rgya dang lhan cig tu sangs rgyas nyid rtogs par bya
<p>45a.7</p>ba yin no/ /ni'i sgra ni gang gi phyir gyi don to/ /rtogs par bya ba ni shes par bya ba'o/ /de ji lta bu yin zhe na/ mkhas shing mchog tu rtag pa'o/ /zhes bya ba ni bud+d+ha ni rtogs pa la bya ste thabs dang shes rab kyi rang bzhin can gyi byang chub chen po rtogs pa nyid kyi phyir mkhas
<p>45b</p>
<p>45b.1</p>pa'o/ /mchog tu rtag pa zhes bya ba ni thog ma dang tha ma med pa'o/ /de'i rgyu gang yin zhe na zhes bya ba la rgyu gang gis bdag cag gi bdag nyid thams cad byang chub tu sems bskyed pa nyid kyis mchog tu rtag pa'i sangs rgyas nyid du rtogs par bgyi zhes bya ba'o/ /de'i phyir
<p>45b.2</p>khyed rnams kyi phung po lnga'i rang bzhin can gyi bdag nyid thams cad/ oM sarba yo ga tsit+t+waM u pA da yA mi zhes bya ba 'dis de bzhin gshegs pa thams cad kyi byang chub kyi sems bskyed pa tsam gyi mthus bsam pa dang bsgom pa dang bral bar bya ba'i phyir mi ldog par 'gyur ro/ /
<p>45b.3</p>de'i phyir nges pa'i phung po la gnas pas bla na med pa yang dag par rdzogs pa'i byang chub tu nges pa nyid kyis ma byon pa'i sangs rgyas dus gsum gyi de bzhin gshegs pa dang mnyam pa nyid kyis khyed rnams kyis bdag nyid thams cad 'di ltar byung ba'i de bzhin
<p>45b.4</p>gshegs pa nyid du rtogs par bya ba yin no/ /ji ltar byang chub chen po'i sems bskyed pa'i mthus dus gsum gyi de bzhin gshegs pa dang mnyam pa nyid kyis da ltar byung ba'i de bzhin gshegs pa nyid du rjes su rtogs par bya ba de bzhin du/ lha mo bzhi phreng gi
<p>45b.5</p>dbus na bzhugs pa'i dpal rdo rje sems dpa'i bdag nyid bsgrubs pas da ltar byung ba nyid du de bzhin gshegs pa bla na med pa yang dag par rdzogs pa'i byang chub mngon par sangs rgyas nyid du rang gi bdag nyid thams cad khyed rnams kyis rtogs par bya ba yin no/ /
<p>45b.6</p>de bzhin gshegs pa thams cad kyi mchog tu gsang ba bla na med pa'i theg pa chen po yang theg pa chen po ni bshad zin to/ /de nyid dam tshig chen po ste de las byung ba'i dpal rdo rje sems dpa'i gsang ba'i dkyil 'khor gyi lha tshogs rnal 'byor chen po'i dkyil 'khor
<p>45b.7</p>gyi rnal 'byor gyi rang bzhin gyi tshul so sor rtog pa'i ngo bos yang dag par mchod la/ rang gi bdag nyid thams cad bde bar gzung zhing 'phel bar bya ste/ bar ma chod par shin tu rnal 'byor ba bsgoms pa'i stobs kyis rgyun gong nas gong du rang gi rgyud la bya ba yin no/ /
<p>46a</p>
<p>46a.1</p>rang gi dam tshig gi sbyor ba gang gis khyed rnams la sku gsung thugs kyi rdo rje'i rang bzhin can dpal rang gi dam tshig bla na med pa'i dngos grub 'grub par 'gyur te/ dpal rdo rje sems dpa'i gsang ba'i dkyil 'khor las gsungs pa'i lha mo bzhi phreng
<p>46a.2</p>gi dbus na bzhugs pa'i sku gsung thugs kyi rdo rje rdzogs pa'o/ /de ji lta bu yin zhe na/ mchog tu rtag pa zhes bya ba la thog ma dang tha ma med pa'i 'da' bar dka' ba'i dam tshig gang la lha mo bzhi phreng gi dbus na bzhugs pa'i dpal rdo rje sems dpa'i sku gsung thugs
<p>46a.3</p>kyi rdo rje'i phyag rgya bsgom pa'i rnal 'byor gyi rang bzhin can gyi dam tshig gang yin pa de nyid 'da' bar dka' ba yin no/ /de mngon du byas na nges pa nyid du de bzhin gshegs pa thams cad kyi dpal rdo rje sems dpa'i sku gsung thugs kyi rdo rje rdzogs pa'i ngo bos sgrub pa
<p>46a.4</p>po'i rgyud la mngon sum du 'gyur ba yin te/ 'khor ba'i yang dag pa ma yin pa'i kun du rtog pa'i ngo bo ni ma yin no/ /de'i phyir na dam tshig 'di 'da' bar dka' ba zhes bya ba'o/ /de ltar 'das ma thag tu bshad pa'i tshul gyis dkyil 'khor mthong ba dang der zhugs
<p>46a.5</p>pa dang / byang chub kyi sems bskyed pa dang rang gi lha'i rnal 'byor bsgoms pa rnams kyis nges pa kho nar bla na med pa yang dag par rdzogs pa'i byang chub rtogs par 'gyur ro/ /de'i phyir da ltar gyi zhes bya ba gsungs so/ /ci zhig bya zhe na/ yid ni rab dang rdo rje
<p>46a.6</p>zhes bya ba la ma dad pa'i dri ma dang bral ba'i sems de bzhin gshegs pa thams cad kyi sku gsung thugs rdo rje'i rang bzhin can lha mo bzhi phreng gi dbus na bzhugs pa'i dpal rdo rje sems dpa'i dngos grub rdzogs par byed pa'i rang gi yid rnam par rtog pa thams
<p>46a.7</p>cad kyis mi phyed par gyis shig pa'o/ /rang gi dam tshig ni lha mo thams cad kyi tshogs dang bcas pas rdo rje sems dpa'o/ /mi zad bde gsol zhes bya ba ni thog ma dang tha ma med pa'i bde ba gsol ba'o/ /bsten pa ni sgoms shig pa'o/ /'gro ba'i bde ba chung ba ni
<p>46b</p>
<p>46b.1</p>sems can gyi khams la bde ba chung ba'o/ /deng ni de lta kho nar sangs rgyas thams cad mtshungs pas te sangs rgyas thams cad dang 'dra ba'o/ /sangs rgyas thams cad dang mtshungs pa yang de yin la rtag pa yang de yin pas sangs rgyas thams cad dang mtshungs par rtag
<p>46b.2</p>pas te/ de dag gi dngos po ni rtag pa nyid do/ /de khyed rnams kyis thob pa yin no/ /de nas zhes bya ba la sogs pa la ro ni phyi'i ro dang sgeg pa la sogs pa'i nyams rnams so/ /bza' ba ni bza' ba dang btung ba la sogs pa'o/ /spyod pa ni rdo rje gar la sogs pa'i rang
<p>46b.3</p>bzhin can gyi 'dug stangs dang yid las byung ba rnams so/ /glu ni yi ge hUM gi glu la sogs pa'i glu ste/ rdo rje dang dril bu la sogs pa dang bcas pa'o/ /rol mo'i mchod pa ni rol mo'i cha byad bzhi'i mchod pa rdo rje dang dril bu ma gtogs pa rnams so/ /sogs pa'i
<p>46b.4</p>sgras ni phyag rgya'i mchod pa sna tshogs pa gzung bar bya'o/ /ro dang bza' ba dang spyod pa dang glu dang / rol mo'i mchod pa la sogs pa ni ro dang bza' ba dang spyod pa dang glu dang rol mo'i mchod pa la sogs pa de rnams kyis mgon po ste dpal rdo rje sems dpa' yang
<p>46b.5</p>dag par mchod la/ bcom ldan 'das 'khor dang bcas pa la de rnams phul nas rdo rje slob dpon chen po ni/ rdo rje slob dpon gyis rdo rje sems dpa'i nga rgyal la gnas pa'i rang gi bdag nyid dang gzhan te slob ma rnams kyang yang dag par mchod par bya'o/ /myos byed
<p>46b.6</p>ces bya ba la sogs pa ni go sla'o/ /ci bzhin rjes 'gro bzlas pa bzla/ /zhes bya ba ni dpal rdo rje sems dpa' la sogs pa'i bzlas pa'i don bsgom pa'o/ /rgyu gang gis ro dang bza' ba la sogs pas mchod cing bzlas pa bya ba yin zhe na/ rang gsang cho gas
<p>46b.7</p>blangs pa yi/ /zhes bya ba la sogs pa la rang gi gsang ba'i cho gas blangs pa'i glu la sogs pa dang / ji srid 'dod pa'i longs spyod rnams kyis mchod pa byas nas rab tu 'grub par 'gyur ba'i phyir ro/ /da ni rang gi gsang ba'i cho ga'i glu bstan pa yin te/ hUM zhes
<p>47a</p>
<p>47a.1</p>bya ba ni dpal rdo rje sems dpa'i rigs kyi rnal 'byor pa rnams kyi'o/ /a zhes bya ba ni de bzhin gshegs pa'i rigs kyi rnal 'byor pa rnams kyi'o/ /hi zhes bya ba ni rdo rje'i rigs kyi rnal 'byor pa rnams kyi'o/ /oM zhes bya ba ni pad+ma'i rigs kyi rnal 'byor pa
<p>47a.2</p>rnams kyi'o/ /ha zhes bya ba ni nor bu'i rigs kyi rnal 'byor pa rnams kyi ste de dag gis de lta bu'i glu bya ba yin no/ /rnal 'byor gang la la bar ta dang / we sha khi la la mkhas pa'i slob ma'i tshogs sam/ bud med kyi tshogs yod na/ de g.yas pa'i rol mos 'grub par
<p>47a.3</p>'gyur ro/ /ci byas nas 'grub par 'gyur zhe na/ rdo rje dril bu mnyam sogs zhes bya ba la mnyam pa ni dus gcig ste/ rdo rje dril bu la sogs pa dang bcas pas rnam par dben pa'i khang bu sum brtsegs su b+har ti'i mtshan nyid dag pas rnam par dben par dag pa'i pi wang la
<p>47a.4</p>sogs pa'i rang bzhin can gyi rol mo brdung bar bya ste/ byed par gyur pa de rnams kyis yi ge hUM gi glu la sogs pa'i rang bzhin can gyi rol mo brdung bar bya ste/ byed par gyur pa de rnams kyis yi ge hUM gi glu la sogs pa'i rang gi gsang ba'i cho ga'i glu len par byed cing
<p>47a.5</p>g.yas pa'i rol mos rnal 'byor pa grub par 'gyur ro/ /de yang rang gi gsang ba'i cho ga'i glu rang gi dam tshig grub pas so/ /de ltar glu dang rol mo'i mchod pa'i rang bzhin can gyi rjes su grub pa bstan nas/ da ni rdo rje gar gyi rang bzhin can gyi phyag rgya sna tshogs kyis
<p>47a.6</p>mchod pa'i ngo bo so sor rjes su sgrub pa bstan par bya ba'i phyir/ rdo rje gar zhes bya ba la sogs pas b+ha ra ta dang / we sha khi la la mkhas pa'i slob ma'i tshogs dang bcas pa'i rnal 'byor pa gsungs te/ ba dan gsum mchog tshul gyis ni/ /sgeg bcas mtha' ma la
<p>47a.7</p>sogs dkrol/ /glog 'gyu rtse mo bskor ba yis/ /rdo rje gar zhes de bshad do/ /zhes bya ba 'di rdo rje gar gyi mtshan nyid yin no/ /rdo rje gar gyi mtshan nyid 'dir rang gi lha'i rnal 'byor gyis rdo rje gar rab tu bya zhing rab tu mchod par bya zhes bya ba dang sbyar ro/ /'dzin pa
<p>47b</p>
<p>47b.1</p>dang bcas gzung ba che/ /zhes bya ba la rang gi lha'i nga rgyal gyis gar byas shing bsam pa dang / gar gyi nyams dang / lta ba dang / smin ma dang / so dang / dgod pa dang / mchu dang lag pa'i rim pa la sogs pa dang ldan pa'o/ /'dzin pa dang bcas pa'i gzung ba chen
<p>47b.2</p>po gang la yod pa de ni 'dzin pa dang bcas pa'i gzung ba chen po ste/ des yongs su bskor nas rab tu mchod par bya ba yin no/ /ji ltar zhe na/ dkyil 'khor 'dra ba'i gar byas nas/ /zhes bya ba la dkyil 'khor dang 'dra ba'i gar ni man ngag las shes par bya ste/ de
<p>47b.3</p>byas nas yongs su bskor la/ dkyil 'khor la mngon du phyogs par 'gyur bar byas nas lha thams cad kyi phyag rgya rnams bcing bar bya'o/ /de ltar na rdo rje gar gyi mchod pas dkyil 'khor mchod par 'gyur ro/ /tshogs kyi dkyil 'khor gyi sbyor bas phyag rgya sna
<p>47b.4</p>tshogs kyi mchod pa gtam rgyud dang / phyag mtshan dang / phyag rgya dag gis bya zhing / mtshan thog thag bsgrub par bya'o/ /lugs ma'am/ brdungs ma la sogs pa'i rang bzhin can gyi dngos po dang bcas pa'i rang rang gi lha'i dkyil 'khor bri bar bya'o zhes bya ba'i cho
<p>47b.5</p>ga 'di rab tu bstan par bya ba'i phyir/ de nas mchog tu gsang ba'i phyag rgya sna tshogs pa'i mchod pa zhes bya ba gsungs te/ rdo rje sems dpa'i phyag rgya chen po nas brtsams nas/ ji srid lha mo rin chen dril bu ma'i mthar thug pa'i bar gyi rigs thams cad kyi lha mo
<p>47b.6</p>rnams kyi sna tshogs pa'i ngo bo phyag rgya chen po la sogs pa'i sna tshogs pa'i dbye bas phye bar gyur pa'i phyag rgya'i mchod pa ni phyag rgya sna tshogs kyi mchod pa'o/ /rdo rje sems dpa' la sogs lha/ /zhes bya ba la sogs pas 'di nyid rnam par 'grel pa yin te/ rdo rje
<p>47b.7</p>sems dpa' rigs lnga'i rang bzhin can gyi lha rnams kyi thog ma gang la yod pa de ni rdo rje sems dpa' la sogs pa'i lha rnams te/ rdo rje sems dpa'i phyag rgya chen po nas brtsams te/ ji srid lha mo rin chen dril bu ma'i phyag rgya chen po'i bar ro/ /de rnams kyi rtogs
<p>48a</p>
<p>48a.1</p>pa yang yin la thams cad kyang de nyid yin pas na rtogs pa thams cad de/ phyag rgya chen po dang / dam tshig dang / chos dang las kyi phyag rgya rnams so/ /de dag gi rnam par 'phrul pa ni gzugs thams cad ston pas sems can gyi don mdzad pa'o/ /rtogs
<p>48a.2</p>pa thams cad rnam par 'phrul pa de rnams kyis gar byas pa gang yin pa de rol mo zhes bya ba dang sbyar ro/ /byed par gyur pa gang gis de bya zhe na/ gtam rgyud phyag mtshan phyag rgya yis/ /zhes bya ba la de la gtam rgyud ni sngon gyi lo rgyus bstan pa'i rang bzhin can no/ /dang po'i rdo
<p>48a.3</p>rje la sogs pa rang gi lha'i mtshon cha ni phyag mtshan no/ /rang gi lha'i phyag rgya chen po bcings pa'i mthar thug pa'i sngon gyi lo rgyus kyi tshul bstan pa ni phyag rgya'o/ /gtam rgyud de dang phyag mtshan dang / phyag rgya dag gis rang gi lha'i gar gyi nyams dang / bsam pa dang / 
<p>48a.4</p>lta ba dang / dgod pa dang / mchu dang / so dang / smin ma dang / gdong dang / dga' ba la sogs pa'i phyag rgya dang bcas pa'i yan lag rnam par 'gyur ba gang yin pa de 'dir rol mo zhes bya bar 'dod pa yin no/ /de yang sangs rgyas kyi byang chub sgrub par byed pa yin te/ 
<p>48a.5</p>so sor rjes su sgrub pa 'dis rang gi dngos grub bsgrub par bya'o/ /dbyibs gang gis phyag rgya sna tshogs kyis mchod par bya zhe na/ gser zhes bya ba la sogs pa gsungs te/ gang dag gi lha gser gyi kha dog can yin la/ de dag gis rang gi lha'i gser gyi gdong
<p>48a.6</p>brnyan du byas la rang gi gdong g.yogs la phyag rgya sna tshogs kyis mchod par bya ba yin no/ /gang dag gis kha dog dkar po can yin na de dag gis dngul gyi bya ba yin te/ de ltar gzhan dag la yang shes par bya'o/ /yang na rang gi lha'i gdong brnyan shing gi dngos
<p>48a.7</p>po la dkar po la sogs pa'i tshon gyis bsgyur la rang gi gdong la bgos la rang gi lha'i zhal gyi rnam pa can de dag gi dngos grub kyi don du phyag rgya'i gar bya'o/ /dkyil 'khor gang la zhe na/ dkyil 'khor gang dang gang zhes bya ba la rigs lnga'i lha rnams kyi dkyil
<p>48b</p>
<p>48b.1</p>'khor gang dang gang la brten pa ni bsgom pa ste/ phyag rgya sna tshogs kyi mchod pas dkyil 'khor de dang der gtam rgyud dang / phyag mtshan dang phyag rgya dag gi mthar rang gi lha'i snying po bzlas shing slob ma'i tshogs thams cad kyis mchod par bya ba yin no/ /de yang
<p>48b.2</p>dngos grub kyi phyag rgya'i gar gyi dngos po so sor rtog pa'i mchod pa 'dis mchod par bya ba yin no/ /dngos grub ni kun mchog so sor rtog pa'i rang bzhin can no/ /phun sum tshogs pa ni dngos grub thams cad bde ba chen po'i ngo bo'o/ /dga' ba ni kun mchog rnam par
<p>48b.3</p>rgyal ba bsgreng ba'i rang bzhin can no/ /bdag po ni phun sum tshogs pa chen po thams cad kyi dngos po 'dis thob par 'gyur ro/ /de ltar na dpal rdo rje sems dpa' la sogs pa'i sangs rgyas thams cad kyi mchog ste/ kun mchog so sor rtog pa la sogs pa bsdu
<p>48b.4</p>ba'i rang bzhin can gyi rnal 'byor mchog sgrub pa pos thob pas te mngon du bya ba yin no/ /de nas kyi sgra ni skabs su bab pa ste/ phyag rgya sna tshogs kyi mchod pa rdzogs par bya ba 'di la'o/ /rigs thams cad kyi 'dod pa'i lha rnams ni dpal rdo rje sems dpa' la sogs
<p>48b.5</p>pa ste/ so so rang gi dkyil 'khor du zhugs pa'i de dag gi glu'i mchod pa'i cho ga rgyas pa mngon du brjod pa ni mngon par phyogs par blangs nas de'i 'og tu rdo rje slob dpon gyis mdzad pa'am/ sangs rgyas thams cad dang mnyam pa'i sbyor ba la sogs pa'i rgyud las
<p>48b.6</p>gsungs pa'i glu dang / rol mo'i cho ga bdag nyid kyis ji ltar 'dod pa rgyur gyur pa rnams kyis dpal rdo rje sems dpa' la sogs pa'i rtog pa thams cad kyi sna tshogs pa'i dam tshig chen po'i mchod pa ni sna tshogs pa'i phyag rgya'i mchod pa ste mchog tu grub pa yin no/ /
<p>48b.7</p>rtog pa thams cad kyi dkyil 'khor du zhugs pa'i glu'i mchod pa ji lta bu yin phyag rgya sna tshogs kyi mchod pa'i dus su gang mngon par rdzogs nas de'i 'og tu rdo rje slob dpon gyis brtsams pa'am/ rtog pa gzhan las gsungs pa mngon par brjod par bya zhe na/ de la
<p>49a</p>
<p>49a.1</p>re zhig thog ma kho nar zhes bya ba la sogs pa la/ mchog kyang yin la gsang ba yang de nyid yin pas mchog tu gsang ba ste dkyil 'khor ro/ /de nyid dam tshig ste der 'jug pa ni phyi dang gsang ba'i 'jug pa'o/ /de'i don du rdo rje'i glu'i mchod pa
<p>49a.2</p>'di yin no/ /'di ltar bshad par 'gyur te/ rang gi dkyil 'khor du 'jug pa'i glu brjod cing 'jug pa'i phyag rgya bcings la glu de nyid len cing dkyil 'khor du 'jug par bya'o/ /yang glu de nyid brjod nas de'i 'og tu rdo rje slob dpon gyis brtsams pa'o/ /sangs
<p>49a.3</p>rgyas thams cad dang mnyam par sbyor ba la sogs pa'i rgyud las gsungs pa'i glu brjod nas gtam rgyud dang phyag mtshan dang phyag dag gis phyag rgya sna tshogs pa'i mchod pa slob ma'i tshogs dang bcas pa'i slob dpon gyi bya ba yin no/ /thams cad rjes su chags pa ni
<p>49a.4</p>dpal rdo rje sems dpa' la sogs pa sgom pa ste/ de las byung ba'i bde ba ni rnal 'byor gyi bde pa'o/ /de gang yin zhe na/ dam pa'i thugs te de bzhin gshegs pa rnams kyi'o/ /rdo rje sems dpa' las gzhan pa yin nam zhe na/ rdo rje sems dpa' khyod ces bya ste/ gang zhig
<p>49a.5</p>sangs rgyas bcom ldan 'das rnams kyi thams cad rjes su chags pa'i bde ba nyid rdo rje sems dpa' khyod yin gyi gzhan ni ma yin no/ /rab tu dga' ba zhes bya ba ni zag pa med pa'i bde ba dang yid bde ba'i rang bzhin can gyi bla na med pa'i byang chub kyi ngo bo'o/ /de bzhin
<p>49a.6</p>gshegs pa kun gyis kyang / /'da' ba ru ni mi mdzad pas/ /zhes bya ba 'dis kyang de nyid dam tshig yin no/ /bdag gyur cig ces bya ba ni thams cad rjes su chags pa dang / rab tu dga' ba dang / brtan zhing mtho ba dag la gyur cig ces bya ba dang sbyar ro/ /bde
<p>49a.7</p>ba chen po zhes bya ba ni bod pa'o/ /brtan zhing mtho ba ni mi dmigs pa'i mya ngan las 'das pa ste/ de gsol bas na brtan zhing mtho ba gsol ba'o/ /so sor rtog pa ni sems can gyi don mdzad pa sangs rgyas kyi mchod pa la'o/ /sgrubs shig ces bya ba ni 'das
<p>49b</p>
<p>49b.1</p>ma thag tu bshad pa'i dngos grub kyis myur du sgrubs shig pa'o/ /phyag 'tshal ba ni mngon du gyur pa'o/ /de la thams cad rjes su chags pa zhes bya ba ni 'dod chags rdo rje ma'i rang bzhin can gyi bcom ldan 'das bstan to/ /bde ba chen po zhes bya ba la sogs pas/ 
<p>49b.2</p>kI li kI la'i rang bzhin can bstan to/ /brtan zhing mtho ba zhes bya bas rdo rje dran ma'i rang bzhin can bstan to/ /so sor rtog pas myur du sgrubs shig ces bya ba dang phyag 'tshal bas rdo rje 'dod pa'i dbang phyug ma'i rang bzhin bstan to/ /de ltar rdo rje sems dpa'i dkyil
<p>49b.3</p>'khor chen po la 'jug pa'i glu'i mchod pa bstan nas/ de nas de bzhin gshegs pa'i rigs/ /zhes bya ba la sogs pas de bzhin gshegs pa'i rigs la 'jug pa'i glu'i mchod pa gsungs pa yin te/ rdo rje sems dpa'i bsdus pa ni rdo rje sems dpa' bsdus
<p>49b.4</p>pa ste/ byang chub chen po'i sems bskyed pa'o/ /rdo rje rin chen bla na med/ /ces bya ba ni de la sbyin pa'i pha rol tu phyin pa bskyed par 'gyur ro zhes bya ba lhag ma'o/ /shes rab kyi pha rol tu phyin pa'i rang bzhin can gyi sems dang sems las byung ba ni rdo rje chos te/ de dag
<p>49b.5</p>gi glu blangs pa ni chos thams cad rang bzhin gyis dag pa'o zhes bya ba so sor rtog pa'i ngo bo'o/ /rdo rje chos kyi glu blangs pa/ /de dag gis/ rdo rje las ni byed pa yin/ /zhes bya ba ni brtson 'grus kyi pha rol tu phyin pa'i rang bzhin can gyi las rdzogs par mdzod cig ces
<p>49b.6</p>bya ba sgrub pa po rang gi la bod pa yin no/ /rdo rje sems dpa' bsdus pa la sogs pa'i tshig rnams kyis de bzhin gshegs pa mi bskyod pa dang / rin chen 'byung ldan dang / 'od dpag med dang / don yod grub pa rnams la de'i rigs kyang bstan pa yin no/ /de ltar
<p>49b.7</p>de bzhin gshegs pa'i rigs kyi glu bstan nas/ rdo rje rigs la 'jug pa'i glu bstan par bya ba'i phyir/ de nas zhes bya ba la sogs pa gsungs te rdo rje'i gzhu ni gzhu'o/ /mda' ni go sla'o/ /de dag gis nye bar mtshon pa'i rdo rje gzhu dang mda' dang ldan pa'i
<p>50a</p>
<p>50a.1</p>bcom ldan 'das rdo rje nyi ma me ltar 'bar ba ste/ rdo rje 'dod pa me ltar 'bar ba'i gzugs can no/ /dngos po thams cad thal bar rlog par mdzad pa de la phyag 'tshal ba ni/ hUM badzra karma ka shA ra ya na maH/ bsgom pa'i lam gyi rang bzhin rdo rje 'dod pa
<p>50a.2</p>me ltar 'bar bas yul du byas pa'i rdo rje nyi ma me ltar 'bar ba'i rang bzhin can gyi rdo rje 'dod pa chen po me ltar 'bar ba'i dam tshig gi phyag rgya'i ral gri'i phyag gnyis kyis sku dbus nas gzung ste bstod pa ni dpal rdo rje chags pa ste/ des nye bar mtshon pa'i dam
<p>50a.3</p>tshig ni rdo rje nyi ma me ltar 'bar ba ste/ dpal rdo rje sems dpa'i dam tshig yin te de la phyag 'tshal ba'o/ /rdo rje 'dod pa chen po me ltar 'bar ba thal bar rlog pa'i mtshan dang ldan pa'i lha mo chen mos bcom ldan 'das kyi rdo rje chen pos kha T+wAM ga bzung ba des
<p>50a.4</p>gdug pa can dang drag po rnams sangs rgyas nyid thob par byed pa la gegs su gyur pa gang yin pa dang / dngos po thams cad thal bar mdzad pa ni kha T+wAM ga dang rdo rje glog pa ste/ des nye bar mtshon pa'i bcom ldan 'das kha T+wAM ga dang rdo rje 'jigs pas te de la
<p>50a.5</p>phyag 'tshal ba'o/ /rdo rje 'dod pa chen po me ltar 'bar ba'i thal bar rlog pa'i 'chi ba gso bar mdzad pa'i ming dang lha mo g.yon bsnyems nas phyag g.yas pas rang gi spyi bor rdo rje dril bu dkrol ba la brtson pa ni dpal rdo rje dril bu bskyod pas te/ des nye bar
<p>50a.6</p>mtshon pa'i rdo rje nyi ma me ltar 'bar ba dpal rdo rje dril bu bskyod pas te/ dpal rdo rje dril bu bskyod pa de la phyag 'tshal ba'o/ /de ltar rdo rje'i rigs la 'jug pa'i glu bstan nas da ni pad+ma'i rigs la 'jug pa'i glu bstan par bya ba'i phyir/ de nas zhes bya ba la
<p>50a.7</p>sogs pa gsungs te/ shin tu drag po'i sku zhes bya ba ni zhi ba'i gzugs 'dzin pa'i don yod zhags pa'o/ /skye bo ma rungs pa'i srog 'phrog pa zhes bya ba la gzhan la gnod pa byed pa la brtson pa'o/ /de dag gi srog 'phrog pa'i shin tu drag po'i sku kha cig tu
<p>50b</p>
<p>50b.1</p>mdzad pa de dbang phyug chen po'i gzugs su bdag nyid kyi sku mdzad pa yin no zhes bya ba'i don to/ /'dis ni zhi ba'i gzugs 'dzin pa'i don yod zhags pa'i rang bzhin can gyi 'jig rten dbang phyug bstan pa yin no/ /kha cig tu ni 'gro ba mtha' yas pa 'dul bar
<p>50b.2</p>mdzad pa'i phyir ro/ /shin tu rno ba'i 'khor lo 'dzin pa'i sku zhes bya ba la/ khyab 'jug gi gzugs 'dzin pa'i 'jig rten dbang phyug shin tu rno ba'i 'khor lo 'dzin pa'i sku ste kha cig tu sku de 'dzin par mdzad pa'o/ /de yang khyab 'jug gi gzugs kyis
<p>50b.3</p>'dul ba'i sems can gyi khams mtha' yas pa 'dul bar mdzad pa'i phyir ro/ /'dis ni khyab 'jug gi gzugs 'dzin pa'i 'jig rten dbang phyug bstan pa yin no/ /kha cig tu ni pad+ma'i gdan gyi ni shin tu zhi ba'i sku ste 'gyur ba med pa ster zhes bya ba la/ 
<p>50b.4</p>tshangs pa'i gzugs 'dzin pa'i 'jig rten dbang phyug zhi ba'i sku ste 'gyur ba med pa'i thar pa gsol ba'o/ /pad+ma'i gdan ni tshangs pa ste/ de'i gzugs 'gyur ba med pa ster ba kha cig tu mdzad pa yin no/ /'dis ni tshangs pa'i gzugs 'dzin pa'i 'jig rten
<p>50b.5</p>dbang phyug bstan to/ /kha cig tu ni shin tu 'bar ba'i 'dod pa'i dam tshig ces bya ba 'dod pa'i khams kyi dbang phyug ma'i gzugs 'dzin pa'i 'jig rten dbang phyug shin tu 'bar ba'i dam tshig gi gzugs te/ kha cig tu ste sems can gyi khams mtha' yas pa 'dul
<p>50b.6</p>bar mdzad pa'i phyir mdzad pa yin no/ /pad+ma'i rgyal po bdag sgrubs shig/ /ces bya ba 'dis bcom ldan 'das 'phags pa spyan ras gzigs dbang phyug la slob dpon gyis bos nas gsol ba btab pa yin no/ /de ltar pad+ma'i rigs kyis 'jug pa'i glu bstan nas
<p>50b.7</p>da ni nor bu'i rigs kyis 'jug pa'i glu bstan par bya ba'i phyir/ de nas nor bu'i rigs zhes bya ba la sogs pa gsungs te/ dbang bskur thams cad dbang phyug dam pa las/ /zhes bya ba las dbang bskur ba yang de nyid yin la thams cad kyang de nyid yin pas na dbang
<p>51a</p>
<p>51a.1</p>bskur ba thams cad de 'jig rten dang 'jig rten las 'das pa'i dbang bskur ba'i lha mo'o/ /de yis dbang phyug kyang yin la dam pa yang de nyid yin pas na dbang phyug dam pa ste/ dbang phyug thams cad kyi dbang phyug dam pa ni nam mkha'i snying po'o/ /
<p>51a.2</p>khams gsum pa'i chos kyi rgyal srid kyi dbang bskur ba thob pas khams gsum pa'i bdag po zhes bya ba'i tha tshig go/ /rgyu de'i phyir/ yang dbang sgrubs shig mi zad gter gyi mchog ces bya ba ni gter gyi lha mo'i gzugs kyis so/ /mchog ni phul du byung ba'o/ /nor
<p>51a.3</p>gyi phung po thams cad mtha' yas pa ni mi zad pa'o/ /kun mchog rgyal mtshan rnam rgyal mtho ba las/ /zhes bya ba las kun mchog rgyal mtshan ni yid bzhin nor bu'i rgyal mtshan no/ /des rnam par rgyal ba'i dbul ba'i sdug bsngal thams cad rnam par spang ba'o/ /
<p>51a.4</p>des nye bar mtshan pa'i sku mtho ba'i sku gang la yod pa de ni kun mchog rgyal mtshan rnam rgyal mtho ba ste rgyal mtshan mchog ma'i gzugs 'dzin pa'i nam mkha'i snying po'o/ /rgyu de nyid kyi phyir/ rdo rje rin chen dpal bdag legs mchod 'gyur/ /zhes bya ba la dbang
<p>51a.5</p>bskur ba la sogs pa'i lha mo'i tshogs kyi mdangs dang ldan pa 'phags pa nam mkha'i snying po'i sku ni dpal rdo rje rin chen te/ bdag gis legs par mchod par gyur cig ces bya ba ni slob dpon gyis bod pa dang bcas pas de la gsol ba btab pa yin no/ /de yang mchod
<p>51a.6</p>pa chen po'i rang bzhin gyi lha mos legs par mchod pa yin te/ bdag la de'i ngo bor gyur cig pa'o zhes bya'o/ /de ltar rin po che'i rigs kyis 'jug pa'i glu bstan nas/ da ni ming po gsum la 'jug pa'i glu bstan par bya ba'i phyir b+hur+b+hu wa swaHzhes bya ba
<p>51a.7</p>gsungs so/ /sring mo rnams kyi glu bstan par bya ba'i phyir hri hUM shrI b+h+yo zhes bya ba gsungs so/ /klu'i dkyil 'khor gyi glu ni phu phu zhes bya bar gsungs so/ /sdig pa thams cad ces bya ba ni sdig pa thams cad las byung ba'i rims la sogs te/ badzra d+ha ra a kra ma
<p>51b</p>
<p>51b.1</p>zhes bya ba ni zung shig pa'o/ /we mar+d+ha zhes bya ba ni tshir cig pa'o/ /bi ki dzi bi ki ra zhes bya ba ni de dang der dor cig pa'o/ /bany+dza zhes bya ba ni kha dog dang dbyibs choms shig pa'o/ /ut+pa da zhes bya ba ni slar yang mi 'byung bar mdzod cig pa'o/ /na sha ya zhes bya ba ni
<p>51b.2</p>dmigs pa med par mdzod cig pa'o/ /ha na zhes bya ba ni tshogs par mdzod cig pa'o/ /da ha zhes bya ba ni khros pa'i mes thal bar mdzod cig pa'o/ /pa tsa zhes bya ba ni 'tshed cig pa'o/ /ji ltar zhe na/ khros pa zhes bya ba ni dpal rdo rje nyi ma me ltar 'bar ba'i khro bos
<p>51b.3</p>snyoms par zhugs pa'i yi ge hUM tsam gyis so/ /de ltar rigs thams cad kyi dkyil 'khor du zhugs pa'i glu bstan nas da ni bsdus pa'i dkyil 'khor du 'jug pa'i glu bstan par bya ba'i phyir/ de nas thams cad kyi mchog ces bya ba gsungs pa yin no/ /la
<p>51b.4</p>lar zhes bya ba la sogs pa/ la lar dri med zla ba'i dkyil 'khor stong gi 'od kyis sku ni rnam par mdzes/ /zhes bya ba ni phyogs la lar dri ma med pa'i zla ba'i dkyil 'khor stong rnams kyi zla ba'i kha dog dang 'dra ba'i mdangs dang ldan pa'i dpal rdo rje sems dpa'i
<p>51b.5</p>sku rnam par mdzes pa ste gsal zhing mdzes pa'o/ /la lar 'jig dus nyi ma 'char kar byed pa'i 'od zer tshogs ni 'jigs chen 'bar/ /zhes bya ba ni 'jig pa'i dus kyi ring por mi thogs par shar ba'i nyi ma bye ba rnams kyi 'od zer tshogs gang yin pa de dang de
<p>51b.6</p>'dra ba 'bar ba sngon po'i ngo bo ni 'jig rten gsum sreg par nus pa dang / rdo rje tri shU la 'dzin pa'i rdo rje nyi ma me ltar 'bar ba'i skus phyogs la lar rnam par mdzes pa yin no/ /phyogs la lar blta bas chog mi shes pa'i sku'i rang bzhin gyi 'od zer dang ldan pa'i 'bar
<p>51b.7</p>ba'i mdangs kyis mdzes pa'i 'khor lo 'dzin pa'i sku 'chang ba/ zag pa med pa'i bde ba ldan pa bag chags dang bcas pa'i nyon mongs pa thams cad zhi ba'i sku rdo rje sems dpa' khyod rnam par mdzes pa yin no zhes bya ba dang sbyar bar bya'o/ /mdzes pa'i gzugs
<p>52a</p>
<p>52a.1</p>'dzin pas na gzugs mdzes pa 'chang ba ste 'dod pa'i lha'o/ /mdzes pa'i gzugs 'chang ba de nyid mchog gi mdangs dang ldan pas te des la lar rnam par mdzes pa yin no/ /la lar rdo rje dang pad+ma las byung ba'i gzugs kyis nam mkha' bzhin du
<p>52a.2</p>thams cad bzhugs pa'o/ /gzugs thams cad bstan nas 'gro ba'i sems can 'dul bar mdzad pa'i brtson 'grus dang ldan pa yin no/ /sems can de rnams kyi nyon mongs pa dang nye ba'i nyon mongs pa thams cad las sems rnam par sbyang ba'i don du bcom ldan
<p>52a.3</p>'das rdo rje sems dpa' khyod bzhugs pa yin pa'i phyir ro/ /bdag kyang sems can gyi khongs su gtogs pas ma lus pa 'dul ba la mkhas pa bde ba dam pa rnams thob par bya ba'i phyir bdag sgrubs zhes bya ba slob dpon gyis bcom ldan 'das la gsol ba
<p>52a.4</p>btab pa yin no/ /de yang sems can gyi khams thams cad 'dul bar mdzad pa la mkhas pa ni/ dpal rdo rje sems dpa' la sogs te/ ma lus pa 'dul ba la mkhas pa de rnams kyi bde ba dam pa ni thog ma dang tha ma med pa'i chos kyi dbyings kyi rang bzhin can gyi
<p>52a.5</p>sems dang sems las byung ba rnams so/ /de rdzogs pa'i don du bcom ldan 'das khyod bdag la sgrubs shig ces bya'o/ /de ltar bsdus pa'i dkyil 'khor gyi glu bstan nas/ da ni glu de nyid kyis ras ris kyi dkyil 'khor 'dir 'jug pa ni thams cad rjes su
<p>52a.6</p>chags pa zhes bya ba la sogs pa nges par gzung ba'i don du slar yang gsang ba'i dkyil 'khor du 'jug pa'i glu bstan par bya ba'i phyir/ de nas mchog tu gsang ba'i cho ga dam pa zhes bya ba la sogs pa gsungs te de yang bshad zin to/ /de ltar rigs thams cad
<p>52a.7</p>kyis dkyil 'khor du 'jug pa'i glu'i mchod pa bstan nas/ da ni dus kyi nges pa bstan par bya ba'i phyir/ dus gang la glu'i mchod pa 'di lta ste/ gtam rgyud phyag mtshan phyag rgya yis/ /zhes bya ba la sogs pa sna tshogs pa'i phyag rgyas mchod par bya ba gang yin pa
<p>52b</p>
<p>52b.1</p>de nyid ni de nas zhes bya ba la sogs pa gsungs te de nas kyi sgra ni skabs su bab bas te/ phyag rgya sna tshogs pa'i mchod pa'i skabs 'dir ro/ /mchog tu gsang ba'i cho ga ni gsang ba'i dkyil 'khor te der mchog tu gsang ba yin la/ bla ma dam pa yang de nyid yin pas
<p>52b.2</p>na mchog tu gsang ba bla ma dam pa'o/ /de yang gang yin zhe na/ dpal rang gi dam tshig ni dpal rdo rje sems dpa'i gsang ba'i dkyil 'khor te/ de bla na med pa mchog tu gsang ba rdo rje glu'i mchod pa de ni bcom ldan 'das bde chen thar pa'i grong khyer du zhes bya ba la
<p>52b.3</p>sogs pas ji lta ba bzhin du gsungs pa'o/ /de yang shin tu mchog tu grub pa zhes bya ba ni thog ma dang tha ma med pa'i dpal rdo rje sems dpa' gsang ba'i dkyil 'khor gyi dngos grub ster ba'i phyir ro/ /glu de blangs la phyag rgya sna tshogs pa'i mchod pa bya ba yin no/ /ci byas nas
<p>52b.4</p>she na/ mchog gi de kho na nyid ces bya ba la sogs pa la mchog gi de kho na nyid dam pa yang de nyid yin la rdo rje glu'i mchod pa yang de nyid yin pas na/ mchog gi de kho na nyid dam pa'i rdo rje glu'i mchod pas te/ oM nam mkha'i skye ba mtshan ldan phyir/ /zhes bya ba la sogs
<p>52b.5</p>pas ji lta ba bzhin du bstan pa'o/ /de dang bcas pa'i ji lta ba bzhin du bshad pa'i glu dang rol mo'i cho ga ni mchog gi de kho na nyid dam pa'i rdo rje'i glu'i mchod pa dang rol mo'i cho ga ste/ sngar bshad pa'i tshul de nyid kyis rjes su bsgrub par byas nas ji lta ba bzhin du rjes su
<p>52b.6</p>bsgrub par bya ste/ de'i 'og tu sngar bshad pa'i dkyil 'khor bskor ba'i gar dang / phyag rgya sna tshogs pa'i mchod pas so sor bsgrub par bya'o/ /'di ltar 'chad par 'gyur te/ ji lta ba bzhin du gsang ba'i dkyil 'khor gyi sgom pas sngon du bsnyen par byas nas
<p>52b.7</p>gsang ba'i dkyil 'khor bris te rab tu 'jug pa la sogs pa'i cho ga rjes su spyad la/ slob ma gzhug pa la sogs pa'i cho ga rdzogs par byas nas slob ma'i tshogs dang bcas pa'i sngon du spyod pa byas nas shin tu brlabs pa'i skyes pa dang bud med kyi tshogs dang bcas
<p>53a</p>
<p>53a.1</p>pas yi ge hUM gi glu'i cho ga dang rol mo'i cho ga de kho na nyid glu dang bcas pas rjes su spyad par bya'o/ /de nas rdo rje glu'i mchod pa dkyil 'khor bskor ba'i gar gyis byas la/ bcom ldan 'das bde chen zhes bya ba la sogs pa'i glu blangs te phyag rgya sna tshogs
<p>53a.2</p>pa'i mchod pa bya ba yin no/ /de bzhin gshegs pa yang yin la thams cad kyang de nyid yin pas na de bzhin gshegs pa thams cad de/ de rnams kyi cho ga ni shin tu gsang ba bla na med pa'i rtogs pa thams cad kyi rdo rje sems dpa'i lha thams cad kyi gzugs thams cad
<p>53a.3</p>ston pa'o/ /rang bzhin can gyi sna tshogs pa'i dam tshig chen po rnams kyi cho ga ni phyag rgya sgrub pa'i cho ga 'di yin no zhes bya ba 'dis dpe tsam du bstan pa yin te/ rigs thams cad kyi dkyil 'khor yang dngos po 'di thun mong yin pa'i phyir ro/ /sna tshogs cho ga 'di yis ni/ /
<p>53a.4</p>zhes bya ba ni phyag rgya sna tshogs pa'i mchod pas so/ /rdo rje sems dpa' bsdus pa yin/ /zhes bya ba ni dpal rdo rje sems dpa'i gsang ba'i dkyil 'khor gyi rnal 'byor ro/ /kun mchog sna tshogs chen po'o/ /rnal 'byor dbang phyug rab bsgrubs pa/ /zhes bya ba la kun
<p>53a.5</p>mchog kyang yin la dbang phyug kyang yin pas na kun mchog sna tshogs chen po'o/ /de'i rnal 'byor ni shin tu rnal 'byor gyi ting nge 'dzin gyi ngo bo ste/ des ni dbang phyug ni gzugs thams cad ston par byed pas sems can gyi don te sgrub par 'gyur ro/ /da ni bsdu ba'i tshigs
<p>53a.6</p>su bcad pas 'das ma thag tu bshad pa'i rtogs pa rgyas pa'i don bstan par bya ba'i phyir/ de ltar zhes bya ba la sogs pa gsungs te/ de ltar 'das ma thag tu bshad pa'i tshul gyis thams cad dgug pa la sogs pa dang / mchod pa chen po la sogs pa'i rang bzhin
<p>53a.7</p>can gyi dpal mchog dang po'i rtogs pa'i cho ga rgyas pa ste/ des sna tshogs pa ni rnam pa sna tshogs pa'i gtam rgyud can no/ /sna tshogs pa'i gtam rgyud can gyi cho ga rgyas pa nyid mchog tu gsang ba'i rol mo ste/ phyag rgya sna tshogs pa'i mchod pa'i rang bzhin can no/ /de nyid
<p>53b</p>
<p>53b.1</p>dpal rdo rje sems dpa'o/ /dngos grub kyi nyams dang ldan pa'o/ /de lta bu de ji lta ba bzhin du bshad pa'i sgrub pa dang / rjes su sgrub pa dang / so sor rjes su sgrub pa rnams kyi rnal 'byor pa gang gis mngon du byed pa ni bsten pa ste/ de dag la dpal rdo rje sems dpa'i bde ba dang
<p>53b.2</p>yid bde ba'i rang bzhin can gyi dngos grub kyi bde ba chen po nyid thob pa yin no zhes bya ba dang sbyar ro/ /de yang ji lta bu zhe na/ sna tshogs pa'i rgyal mtshan mtho ba dang ldan pa zhes bya ba ni dpal rdo rje sems dpa' la sogs pa'i phyag mtshan dang bcas pa'i sna tshogs pa'i sku mtho ba
<p>53b.3</p>dang ldan pa gang yin pa de dag gis mchog gi dngos grub kyi bde ba chen po nyid nyams su myong ba yin no/ /don yod ces bya ba ni don yod pa yin te/ 'dod pa'i 'bras bu sgrub par byed pa'o/ /mchog gi ji lta ba bzhin du bshad pa'i thog ma dang tha ma med pa'o/ /bsod nams
<p>53b.4</p>ldan zhes bya ba ni sdig pa thams cad kyi dri ma sbyong bar byed pa'o/ /de gang zhe na/ cho ga zhes bya ba ni thams cad dgug pa la sogs pa'i ngo bo'o/ /mchog tu rtag pa ni shin tu thog ma dang tha ma med pa'o/ /mchog tu rtag pa de gang gis sgrub par byed pa de dag gis shin tu dam
<p>53b.5</p>pa 'dod pa'i dngos grub dbang phyug ci bder thob ces bya ba dang sbyar ro/ /kun mchog gsang ba chen po zhes bya ba ni gsang ba'i dkyil 'khor ro/ /de nyid dngos grub thams cad myur sgrub ces bya ba ni rdo rje sems dpa' la sogs pa'i dngos grub thams cad myur du sgrub
<p>53b.6</p>par byed pa'o/ /de lta bu'i grong khyer mchog tu zhugs na sgrub pa po gang gis sgrub par byed pa de dag gis thog ma dang tha ma med pa'i dngos grub kyi dbang phyug gi bde ba rnams thob pa yin no/ /ni'i sgra ni nges par gzung ba ste de rnams kho nas thob kyi gzhan gyis ni ma yin no/ /
<p>53b.7</p>sgrub pa po gang la sgrub pa'i cho ga gzhan dag dang sgrub pa bdun gyis kyang 'grub par ma gyur pa dang / dngos grub rdzogs par byed pa'i bsod nams dang mi ldan pa dang / yo byad la sogs pa phun sum tshogs pa yang med pas dpal rdo rje sems dpa'i mchog gi dkyil
<p>54a</p>
<p>54a.1</p>'khor du zhugs kyang grub par ma gyur pa dang / bsod nams med pa dang / phun sum tshogs pa dang mi ldan pa'i sgrub pa po gsang ba'i dkyil 'khor 'dir mngon par 'dod pa'i dngos grub bsgrubs na rab tu 'grub par 'gyur ro/ /de'i phyir ma zhugs kyang
<p>54a.2</p>'grub par 'gyur ro zhes bya ba kyang gi sgras bstan to/ /gal te rdo rje sems dpa' mchog /snying po sogs kyis ma grub na/ /zhes bya ba la gal te bcom ldan 'das rdo rje sems dpa' dang / phyag rgya dang / sngags dang / rig pa rnams kyis mchog ste phul du byung
<p>54a.3</p>ba grub par ma gyur pa dang / a nu ra ga ya mi hUM zhes bya ba nye ba'i snying po dang bcas pa bsgrub par bya ba sgrub pa po la gal te grub par ma gyur na gsang ba'i dkyil 'khor 'dir sgrub pa po zhugs te/ nye ba'i snying po med na yang de 'grub par 'gyur ro/ /dpal mchog dang po'i
<p>54a.4</p>rtsa rgyud du/ /de ltar myur du grub pa min/ /zhes bya ba la sogs pa la/ dpal mchog dang po'i rtsa ba'i rgyud las ji lta ba bzhin du bshad pa'i sgrub pa'i rnam pa rtsa ba'i rgyud las gsungs pa gang yin pa des myur du grub pa ma yin te/ ji ltar dang po'i khang par lha mo bzhi phreng gi
<p>54a.5</p>dbus na bzhugs pa'i dpal rdo rje sems dpa'i gsang ba'i dkyil 'khor gyi sgrub pa po ji ltar grub pa de ltar dpal mchog dang po'i rtsa ba'i rgyud la grub pa ma yin no/ /dkyil 'khor thams cad sgrub pa yis/ /de ltar thams cad grub pa min/ /zhes bya ba la gsang ba'i
<p>54a.6</p>dkyil 'khor ma gtogs pa'i dkyil 'khor thams cad sgrub pa'i dngos grub kyi cho ga gzhan dag gis phyag rgya chen po la sogs pa de ltar grub par 'gyur ba ma yin te/ ji ltar mchog tu gsang ba'i dkyil 'khor gyi khang pa mchog 'di mthong ba nyid kyis so/ /dkyil
<p>54a.7</p>'khor du ma zhugs pa rnams la rdo rje dang dril bu'i phyag rgya bstan pa dang / slob dpon la brnyas pa la sogs pa'i rang bzhin can gyi dam tshig nyams pa'i rgyus spangs pa ni dam tshig nyams pa'o/ /de nyid kyi phyir nyon mongs pa'i sgrib pa la sogs pa smod pa ni sgrib pa
<p>54b</p>
<p>54b.1</p>thams cad kyis smad pa'o/ /bdud sogs gdon gyis reg pa zhes bya ba la/ rig pa mchog las gsungs pa'i gdon bco brgyad kyis reg pa gang yin pa de dag kyang / gal te gsang ba'i dkyil 'khor du zhugs nas sgrub par byed na nges pa kho nar grol bar 'gyur
<p>54b.2</p>ro/ /thog ma dang tha ma med pa'i rtag pa'o/ /dkyil 'khor du ni ma zhugs pa'am/ /zhes bya ba la sogs pa la dkyil 'khor gzhan du ma bsgrubs pa'am/ dkyil 'khor ma grub pa gang yin pa de rnams kyang gsang ba'i dkyil 'khor du zhugs pa ste/ gal te sgrub
<p>54b.3</p>par byed na myur du dngos grub thob par 'gyur ro/ /de rgyu gang gi phyir zhe na/ bsgrub bya min 'dir cung zad med/ /ces bya ba la sogs pa la gang gi phyir gsang ba'i dkyil 'khor 'dir phyag rgya chen po la sogs pa bsgrub par bya ba ma yin pa gang yang med pa'i phyir ro/ /
<p>54b.4</p>las ni rnam pa sna tshogs pa'o/ /bde ba ni 'jig rten dang 'jig rten las 'das pa'i ste bsgrub par bya ba ma yin pa yod pa ma yin no/ /de'i phyir grub pa'i las kyi bde ba rnams/ rtogs pa thams cad las nye bar thob pas na bsgrub par bya'o/ /de ltar sgrub par byed
<p>54b.5</p>pa po la phyag rgya chen po la sogs pa'i dngos grub thams cad bzhi 'gyur 'grub pa yin no/ /de ltar 'chad par 'gyur te/ rtogs pa gzhan rnams la gang zhig phyag rgya chen po'i dngos grub zla ba bzhis 'grub par 'gyur ba de nyid gsang ba'i dkyil 'khor du zhugs na zla
<p>54b.6</p>ba gcig gis 'grub par 'gyur ro/ /slob ma gzhug pa la sogs pa'i las kyi cho ga rgyas pa rdzogs so// //slar yang gsal bar bya ba'i phyir cho ga thams cad brjod par bya ste/ ji lta ba bzhin du bdag bsrung ba dang / gnas bsrung ba dang / khrus dang ji skad
<p>54b.7</p>bshad pa'i gos dang rgyan rnams kyis brgyan par byas la/ rdo rje dang dril bu 'chang bas yid dang rjes su mthun pa'i gnas su bcom ldan 'das rdo rje sems dpa' 'khor dang bcas pa'am/ gcig pu lugs ma'am brdungs ma la sogs pa'i dngos po bzhugs
<p>55a</p>
<p>55a.1</p>su gsol la slar yang bdag bsrung ba byas la/ rdo rje gnod sbyin yongs su bzlas pa'i dri bzangs kyi chu lha'i mchod pa lngas yongs su bsangs la/ rdo rje me lan gsum yongs su bzlas la/ me tog la sogs pa'i rig pa rnams kyis slar yang yongs su
<p>55a.2</p>bzlas te/ ar+g+ha'i phyag rgyas yi ge hUM lan bdun bzlas pa ar+g+ha la sogs pa la yongs su bzlas nas bzhag ste/ rdo rje gnod sbyin yongs su bzlas pa'i dri bzangs kyi chu lha'i khang pa'i sgor yongs su bsang ba'i phyir bzhag ste/ rtag tu rdo rje dril 'chang zhing / /thams
<p>55a.3</p>cad dgug dang mchod pa che/ /bdag byin brlab sogs bsgrub pa yis/ /mchog gi dngos grub bsgrub par bya/ /de la dang po yi ge hUM brjod cing dang po'i rdo rje bcings te sa la bzhag la/ a nu ra ga ya mi hUM zhes bya ba brjod cing gsang ba'i dkyil 'khor rdzogs par byas
<p>55a.4</p>nas/ phun sum tshogs pa yod na me tog la sogs pas yang dag par mchod cing 'tshal te/ sdom pa gzung ba'i bar mthar thug pa'i cho ga rjes su spyad nas dam tshig rdo rje khu tshur gyi phyag rgya bcing ba'i mthar thug pa'i phyag rgya bcing bar byas la/ dkyil 'khor thams
<p>55a.5</p>cad kyi phyag rgya bstod pa snga ma bzhin rjes su spyad la/ ji lta ba bzhin du dpal rdo rje sems dpa'i phyag rgya chen po bcing bar bya'o/ /de nas yid kyis nam mkha' dang mnyam pa'i rang gi snying ga'i zla ba la nam mkha' dang mnyam pa nyid kyi tshul gyis bzhugs te/ dang po'i rdo rjes
<p>55a.6</p>der gsang ba'i dkyil 'khor rdzogs par byas la/ dngos grub kyi rdo rje brtul zhugs kyi mthar thug pa'i cho ga rdzogs nas/ dkyil 'khor de rang gi snying ga na gnas pa zla ba'i dkyil 'khor gyi khongs su chud par bsams la/ rang gi lus la lha thams cad kyi gnas
<p>55a.7</p>skabs su yi ge hrIHlas byung ba'i sna tshogs pad+ma rnams rdzogs par byas te/ brten pa'i lus po'i phyi rol gyi mdun du sna tshogs pad+ma'i gdan gyi steng du dpal rdo rje sems dpa' la sogs pa ji skad bshad pa bzhin du sprul te/ rdo rje lcags kyu la sogs pa'i las kyi
<p>55b</p>
<p>55b.1</p>phyag rgya rnams kyis dgug pa dang gzhug pa dang / bcing ba dang dbang du byas nas/ rang gi dam tshig gi phyag rgya rnams kyis blta bar byas la/ gsang ba'i lcags kyu ma bcings nas/ dzaHdpal mchog dang po rdo rje 'chang / /zhes bya ba'i glus 'khor dang bcas
<p>55b.2</p>pa'i rdo rje sems dpa' rang gi lus la rang gi gnas su bcug la/ rang gi dam tshig gi phyag rgya rnams kyis rab tu bsgrubs la/ chos dang las dang phyag rgya chen po rnams kyis rgyas btab nas snga ma bzhin du de bzhin gshegs pa thams cad brten pa'i lus dang rdo rje
<p>55b.3</p>sems dpa' la sogs pa'i sku la rab tu bcug ste/ phyag rgya bzhis rgyas btab nas dang po'i yi ge rdo rjes snying ga dang / smin mtshams dang / mgrin pa dang spyi bor rang gi bdag nyid de bzhin du byin gyis brlabs nas yi ge brgya pas brtan par byas nas/ dbang
<p>55b.4</p>bskur ba'i phyag rgyas sangs rgyas lnga'i cod pan gyi dbang bskur ba blangs te/ yi ge gnyis kyi go chas bdag nyid go bgos nas de kho na nyid dang / chos dang dam tshig rnams blangs te dam tshig gsum gyi glu'i mchod pa dang / rjes su sgrub pa byas nas rang gi snying gar
<p>55b.5</p>snga ma bzhin du dkyil 'khor rdzogs par byas la lha dgod pa'i cho gas rdo rje sems dpa' la sogs pa rdo rje dril bu ma'i bar rnams rang gi phyag rgya rnams kyis dgod par byas nas de bzhin du/ badzra At+ma ko la sogs pa'i snying po gsum brjod cing de'i don gsum rnam par
<p>55b.6</p>bsgoms la/ de bzhin gshegs pa thams cad kyi dpal dam tshig chen po'i dkyil 'khor bdag yin no zhes bya ba rang nyid kyis brjod cing rdo rje sems dpa' gsang ba'i dkyil 'khor gyi rang bzhin du bdag nyid nges par byas nas lha mo thams cad kyi snying gar gnas pa'i
<p>55b.7</p>rdo rje'i dbus su yi ge hUM rnam par bsams te/ de nyid yid kyis rdo rje'i ngag gam rab tu dga' ba'i rdo rje'i ngag gis brjod cing / ji srid du nyin re lan cig bdag la byin gyis brlab pa la sogs pa sngon du 'gro bas bsgom par bya ste/ ji srid mngon du gyur pa bzhin du nyin re
<p>56a</p>
<p>56a.1</p>bsgom pa'i dus su dkyil 'khor mthong bar 'gyur ro/ /de nas de kho na nyid bsdus pa las gsungs pa'i tshul gyis mngon par shes pa bsgrub par bya ste/ de ltar mchog tu bsnyen pa byas par 'gyur ba yin no/ /yang na ting nge 'dzin gsum gyi sgom pa nas
<p>56a.2</p>brtsams la de ji srid du dkyil 'khor 'di bsgom par byas te ji srid mngon du mthong bar 'gyur pa'o/ /de nas de bzhin du mngon par shes pa bsgrub par bya ba yin no/ /yang na tshogs kyi 'khor lo'i tshul gyis sngon du bsnyen pa byas la mngon par shes pa bsgrub par bya'o/ /de
<p>56a.3</p>nas ji skad bshad pa'i khang pa sum brtsegs su dpal rdo rje sems dpa'i rgyan rnams kyis bdag nyid brgyan par byas la/ sdom pa bzung ba'i mthar thug pa'i cho ga rjes su spyad nas ji lta ba bzhin du rnal 'byor chen po dang / gzhal yas khang pa dang / gdan rnams rdzogs
<p>56a.4</p>par byas la brla gnyis la dril bu gnyis bcings te/ dbus su sems dpa'i skyil mo krung gis nye bar 'dug la bdag nyid spro ba bskyed par bya'o/ /de bzhin du de bzhin gshegs pa thams cad spyan drang bar byas la yan lag gis phyag byas la dkyil 'khor gyi rgyal po mchog
<p>56a.5</p>dang / las kyi rgyal po mchog rnam par bsgom par bya'o/ /de nas phyag rgya chen po bcings la yi ge hUM brjod cing de la brtson pas gsang ba'i dkyil 'khor bsgom par bya'o/ /de nas de bzhin gshegs pa thams cad kyi gsang ba'i dkyil 'khor bri ba'i phyir/ bdag nyid la
<p>56a.6</p>gsol ba gdab par bsam par bya'o/ /'dod chags chen po bde ba che/ /bcom ldan khyod la gsol ba ni/ /snying po 'di yi rtogs pas ni/ /bde ba chen po myur sgrub byed/ /ces bya ba'i tshig 'dis so/ /de nas langs te de bzhin gshegs pa thams cad kyi zhabs la phyag 'tshal
<p>56a.7</p>bar byas nas/ bdag ni rang nyid rdo rje can/ /zhes bya ba la sogs pa nas/ bdag po rdo rje chen po bdag /ces bya ba'i bar du brjod par bya'o/ /de la dang po'i rdo rjes/ hUM badzra tiSh+Tha sarba ta thA ga ta shrI ma hA sa ma ya maN+Dal ud tha pa ya zhes brjod cing gsang ba'i dkyil 'khor bteg la/ nam
<p>56b</p>
<p>56b.1</p>mkha'i phyogs su bzhugs su gsol te snga ma bzhin du dang po'i rdo rjes gnas bzhir yi ge hUM dang rdo rje sems dpa' la sogs pas byin gyis brlabs la/ slar yang phyag rgya chen po bcings te/ badzra tiSh+Tha ma Ta ces bya ba mig gnyis su rnam par bsams la/ phyag rgya la gnas de bzhin
<p>56b.2</p>las/ /kun du rnam par bltas nas ni/ /yi ge hUM ni brjod bya zhing / /bsgyings pa'i tshul gyis yongs su bskor/ /de nas ji lta ba bzhin du bshad pa'i tshul gyis gsang ba'i dngos po'i dkyil 'khor bkug la/ byin gyis brlab pa'i phyag rgyas byin gyis brlabs te/ snga ma bzhin du
<p>56b.3</p>phur bus gdab par bya'o/ /de nas bgegs bskrad pa la sogs pa dang / sgo bcad pa dang / dkyil 'khor gyi srung ba thams cad byas la/ rdo rje gnod sbyin yongs su bzlas pa'i bum pa dkyil 'khor gyi sgo yongs su bsang ba'i don du bzhag la/ rdo rje gnod sbyin
<p>56b.4</p>yongs su bzlas pa'i dri zhim po'i chus dkyil 'khor gyis gzhi byug par bya'o/ /de nas dpal rdo rje sems dpa' la sogs pa'i snying po rnams kyis lan bdun gyis mngon par bsngags pa'i dri'i maN+Dal rnams lha thams cad kyi gnas rnams su bya'o/ /maN+Dal de rnams la
<p>56b.5</p>dpal rdo rje sems dpa' la sogs pa rnams rang rang gi snying po bkod la/ mchod pa lngas yang dag par mchod la phyi rol du gtor ma byin la ji lta ba bzhin du bshad pa'i mtshan nyid can gyi rnam par rgyal ba'i bum pa rdo rje gnod sbyin dang rdo rje me dang / rdo rje sems dpa' rnams so
<p>56b.6</p>sor lan brgya rtsa brgyad bzlas pa de'i cho gas lhag par gnas par byas la dpal rdo rje sems dpa'i mdun du bzhag nas rdo rje gnod sbyin dang / rdo rje sems dpa' dang / sangs rgyas spyan rnams kyi re re zhing yang mar la sogs pa brgya rtsa brgyad kyis sbyin sreg bya'o/ /de nas mtshan
<p>56b.7</p>brgya rtsa brgyad kyis bstod nas rnam pa bcu gnyis kyi phyag rgya'i mchod pas bcom ldan 'das 'khor dang bcas pa mchod cing phyag byas nas/ bcom ldan 'das la mchod yon phul la slob ma rnams lhag par gnas par bya'o/ /de bzhin du lhag par gnas par bya'o/ /slar yang
<p>57a</p>
<p>57a.1</p>bcom ldan 'das la phyag byas nas mtshan brgya rtsa brgyad kyis bstod la/ mchod yon phul ba sngon du 'gro bas yang dag par mchod cing phyag byas te/ zab pa dang rgya chen po'i chos slob ma rnams la bstan par byas la/ slob ma'i tshogs dang bcas pa'i slob dpon gyis
<p>57a.2</p>dkyil 'khor gyis gzhi'i mthar rmi lam brtag par bya'o/ /de nas skya rengs 'char ba'i dus su mal nas langs te snga ma bzhin du rnal 'byor chen po byas la/ nyi ma 'char ka'i dus su rdo rje sems dpa'i dkyil 'khor chen po'i cho gas de bzhin du nam mkha'i phyogs su dkyil 'khor
<p>57a.3</p>bzhag la thig gdab par bya'o/ /de nas de bzhin du rdul tshon bkye bar bya ste/ dkyil 'khor gyi dbus kyi lte ba la lha mo bzhi yang dag par 'dus pa'i sbyor bas bris la/ dpal rdo rje sems dpa'i ras ris de shar phyogs su mngon par phyogs par bzhag la/ oM su ra ta s+t+waM hUM zhes bya
<p>57a.4</p>bzlos shing nam mkha'i phyogs nas phab ste/ dpal rdo rje sems dpa' ras ris de la dgod par bya'o/ /'dod chags rdo rje ma la sogs pa rnams kyang rdo rje sems dpa'i dkyil 'khor chen po las gsungs pa'i snying po rnams kyis so/ /de la g.yas phyogs na bzhugs pa'i kI li
<p>57a.5</p>kI las bcom ldan 'das rdo rje sems dpa' la 'khyud nas spro ba bskyed par 'gyur bar bri bar bya'o/ /kI li kI la'i g.yas phyogs na 'dod chags rdo rje ma ste/ g.yon pa rdo rje khu tshur gyis rdo rje'i gzhu blangs te/ phyag g.yas pas rdo rje rtse gcig pa'i mde'u dang ldan pa'i mda' gsor
<p>57a.6</p>ba la brtson pa'o/ /rdo rje dran ma ni phyag g.yon pas chu srin gyi rgyal mtshan 'chang ba ste/ bcom ldan 'das kyi g.yon logs su bcom ldan 'das kyi bsnyems pa'i phyag gis yongs su 'khyud pa'o/ /rdo rje dran ma'i g.yon logs su rdo rje 'dod pa'i dbang phyug ma ste/ g.yon pa'i rdo rje khu
<p>57a.7</p>tshur rdo rje dril bu dang bcas pas bsnyems pa mdzad nas phyag g.yas pas me tog gi phreng ba blangs te des bcom ldan 'das bsnun par mdzad par bri bar bya'o/ /rdo rje sems dpa'i mtshams rnams su/ /dus kyi mchod pa dgod par bya/ /rab tu dga' ma'i dga' ba dang / /spyan dang
<p>57b</p>
<p>57b.1</p>de bzhin dpal chen mo/ /me tog spos dang mar me che/ /dri rnams steng du ka pu tas/ /lha mo rdo rje rgyal mo rnams/ /de yi phyag rgya bshad par bya'o/ /he badzra ra ti ma hA ra ti badzra ho/ /oM badzra lo tsa ne/ ma hA shrI badzra hA/ sgeg mo bzhad ma glu ma che/ /gar ma lha yi bu mo'i tshogs/ /'di
<p>57b.2</p>dag sgeg ma'i rdo rje ma/ /phyi yi mtshams su dgod par bya/ /he ra ti badzra bi la si na traT/ bi ga ba ti badzra ha sa ha ha/ he ra ti badzra gi te te te/ he ra ti badzra ni ti pe pa pe pa/ rdo rje lcags kyu zhags pa ma/ /rdo rje lcags sgrog dril bu ma/ /sgo srung ma ni bzhi po dag /sgo rnams la ni bzhugs pa
<p>57b.3</p>yin/ /badzra aM ku sha dzaH/ badzra pA sha hUM/ badzra shaM ka le baM/ badzra g+ha N+Te hoHzhes bya ba'o/ /rdo rje sems dpa'i dkyil 'khor las gsungs pa kho na'i phyag rgya chen po rnams kyis bri bar bya ste/ de la dpal rdo rje sems dpa' dang lha mo bzhi po ni rab tu grags pa yin no/ /rab tu
<p>57b.4</p>dga' ma dang / sgeg mo dang / lcags kyu ma rnams ni sku mdog dkar dmar ro/ /dga' ma dang / bzhad ma dang / zhags pa ma la sogs pa rnams ni bla ka sha ltar dkar ba'o/ /spyan ma dang / glu ma dang / lcags sgrog ma rnams ni ut+pal sngon po'i 'dab ma dang mtshungs pa'i
<p>57b.5</p>mdog can no/ /dpal chen mo dang / gar ma dang / dril bu ma'i sku mdog ser mo'o/ /de ltar dkyil 'khor bris la/ rdo rje hUM mdzad kyi rnal 'byor byas la ji lta ba bzhin du zhugs te sgo dbye bar bya ste/ slar yang bcom ldan 'das rdo rje sems dpa'i phyag rgya chen po bcings la
<p>57b.6</p>bdag nyid rdo rje sems dpa' rnam par bsgoms te/ 'dud pa byas nas mtshan brgya rtsas bstod par bya'o/ /de nas bcom ldan 'das rdo rje sems dpa'i mdun du sems dpa'i skyil mo krung gis 'dug ste/ rdo rje dril bu dang bcas pa'i gsang ba'i lcags kyu ma bcings te/ dza mchog
<p>57b.7</p>dang po zhes bya ba la sogs pa'i spyan 'dren pa'i glus bcom ldan 'das 'khor dang bcas pa bkug la dkyil 'khor du bcug ste/ rdo rje gnod sbyin gyis bgegs bskrad pa la sogs pa byas nas rdo rje khu tshur gnyis kyis sgo rnams bcad la/ rdo rje go chas go bkon nas yi ge hUM brjod cing
<p>58a</p>
<p>58a.1</p>bcom ldan 'das 'khor dang bcas pa la mchod yon phul te/ dam tshig gi phyag rgya rnams kyis bcom ldan 'das 'khor dang bcas pa bsgrub par bya'o/ /de nas chos dang las dang phyag rgya chen po rnams kyis rgyas btab la dbang bskur ba'i phyag rgyas dbang bskur te/ de la
<p>58a.2</p>bcom ldan 'das dang / 'dod chags rdo rje ma dang / rab tu dga' ma dang / sgeg mo dang / lcags kyu ma ni de bzhin gshegs pa mi bskyod pa'i cod pan gyi phyag rgyas dbang bskur ba'o/ /kI li kI la dang / dga' ma dang / bzhad ma dang / zhags pa ma ni de bzhin gshegs pa rin
<p>58a.3</p>chen 'byung ldan gyi cod pan gyi phyag rgyas dbang bskur ba'o/ /rdo rje dran ma dang / spyan ma dang / glu ma dang / lcags sgrog ma ni de bzhin gshegs pa 'od dpag med kyi cod pan gyi phyag rgyas dbang bskur ba'o/ /rdo rje 'dod pa'i dbang phyug ma dang / dpal chen mo dang / gar ma dang / rdo
<p>58a.4</p>rje dril bu ma ni de bzhin gshegs pa don yod par grub pa'i cod pan gyi phyag rgyas dbang bskur bar bya'o/ /de nas mchod yon phul ba bum pa gang ba la sogs pa'i mchod pa thams cad kyis bcom ldan 'das 'khor dang bcas pa de bzhin du yang dag par mchod la/ phyi rol du gtor ma
<p>58a.5</p>gtang bar bya'o/ /de nas rdo rje gnod sbyin dang / rdo rje me dang / sangs rgyas spyan rnams kyis de bzhin du sbyin sreg byas te/ thab khung gi dbus su dpal rdo rje sems dpa' 'khor dang bcas pa yi ge hUM la sogs pa brjod cing me tog gi dkyil 'khor gyi tshul du bkod la/ mar la
<p>58a.6</p>sogs pa'i rdzas rnams re re zhing yang yi ge hUM gis brgya rtsa brgyad du sbyin sreg bya'o/ /'dod chags rdo rje ma sogs kyi/ /snying po rnams kyis bdun bdun bsreg /de nas yi ge hUM la sogs pa brjod cing me tog dag kho nas dpal rdo rje sems dpa' la sogs pa rnams bris pa'i
<p>58a.7</p>dkyil 'khor dang gcig tu byas te/ ji lta ba bzhin du rang gi gdong g.yogs bcing ba la sogs pa byas la/ phyag 'tshal ba la sogs pa sngon du 'gro ba'i sdom pa snga ma bzhin du blangs nas/ oM sarba yo gtsi t+ta u pA da yA mi zhes bya bas byang chub chen po'i sems bskyed nas/ g.yas
<p>58b</p>
<p>58b.1</p>pa'i rdo rje khu tshur gyis dang po'i rdo rje blangs te/ rang gi snying gar yi ge hUM gis bkod la 'di ltar brjod par bya ste/ su ra te sa ma ya s+t+waM ho/ /badzra sid+d+he ya thA su khaM zhes bya'o/ /de nas sgo'i phyi rol na gnas pa'i bum pa'i chu g.yas pa'i rdo rje khu tshur gyis blangs pa des yi ge hUM brjod cing bdag nyid
<p>58b.2</p>la dbang bskur te/ ji ltar bshad pa'i mtshan can gyi rdo rje shugs kyis/ rdo rje'i gar gyi sbyor ba yis/ /spyi bor me tog ka su ta/ /rdo rje glu yis gar bya zhing / /grong khyer du ni rab 'jug bya/ /dngos grub kun gyi bde ba nyams dga' ba'i/ /thar pa'i grong du bcom ldan bde chen 'jug /mchog
<p>58b.3</p>tu bde ba dam pa'i dngos grub kyis/ /dzaHhUM baM hoHrab tu grub par mdzod/ /ces bya ba dang / shar gyi sgo nas rdo rje lcags kyu ma'i snying po brjod cing rdo rje lcags kyu mas bdag nyid bkug par bsam par bya'o/ /de nas lho'i sgo nas de bzhin du 'jug pa dang / rdo rje zhags pa ma'i snying
<p>58b.4</p>po yang brjod par bya'o/ /de nas de bzhin du nub kyi sgo nas 'jug pa dang / rdo rje lu gu rgyud ma'i snying po yang brjod par bya'o/ /de nas slar yang byang gi sgo nas de bzhin du 'jug pa dang / rdo rje dril bu ma'i snying po yang brjod par bya'o/ /slar yang shar gyi sgo nas de bzhin du zhugs nas
<p>58b.5</p>'di ltar brjod par bya ste/ ma hA ra su tri ta su tro sha su su kho badzra satwa a d+ya sid+d+ha maM zhes bya ba'o/ /de nas rdo rje gar las byung ba'i bcom ldan 'das kyi phyag rgya chen po bcings la/ g.yon pa'i rdo rje mig gis ni/ /de yi mgon po la phyag bya/ /g.yon bsnyems bzhin pas bstod pa
<p>58b.6</p>yis/ /sgeg ma'i mig ni btsums pa'o/ /oM mchog tu bde ba'i sems ni rol bar ldan/ /sgeg pa'i phyag gis bcom ldan 'das la 'dud/ /dzaHhUM baM hoHhi hi hi hi he/ /mgon po snyim pa'i me tog bzhes su gsol/ /slar yang 'jug pa'i phyag rgya bcings la dkyil 'khor la lan
<p>58b.7</p>gsum bskor ba byas te/ bcom ldan 'das kyi mdun du 'dug la de kho na nyid 'di lan cig brjod par bya ste/ 'dod chags chen po bde ba che/ /rdo rje chen po nor che ba/ /ye shes chen po las chen po/ /rdo rje sems dpa' deng bdag grub/ /ces bya'o/ /'di yang brjod par bya ste/ dzaHhUM
<p>59a</p>
<p>59a.1</p>baM hoH/ pra ti sid+d+hi maM zhes bya'o/ /de nas rdo rje'i chu 'thungs la/ g.yon pa'i khro bo'i khu tshur gyis sems dpa' rdo rje ma'i phyag rgya dral zhing hUM a zhes bya bas lan brgya brjod cing bdag nyid la dbab par bya'o/ /de nas me tog sil ma gtor bar bya ste/ /ka pu ta yi thal
<p>59a.2</p>mo ni/ /spyi bor bzhag ste phab nas kyang / /sgeg bcas mthe bong mthe chung bar/ /bkrol nas rdo rje 'dzin la dbul/ /de nas phyag 'tshal ba'i sngags brjod cing bya'o/ /de nas phreng ba de sngags 'dis rang gi spyi bor bcing bar bya ste/ /'dod pa kun gyi dbang phyug nyid/ /
<p>59a.3</p>sems can kun la bde stsol ba/ /thams cad grub phyir rdor 'dzin gyi/ /de ring khyed la dbang bskur mdzad/ /oM ma hA su kha badzra satwa s+t+waM a b+hi Shiny+tsa su ra ta s+t+waM zhes bya ba'o/ /de nas badzra tsa k+Shu sa ma ya sarbaM su ra ta s+t+waM zhes bya ba 'dis gdong g.yogs dgrol bar bya'o/ /de nas yi ge hUM
<p>59a.4</p>las mig gnyis su rdo rje rnam par bsams la he badzra pA sh+ya zhes brjod cing / rdo rje lcags kyu ma nas brtsams te dpal rdo rje sems dpa'i mthar thug pa'i bar gyi dkyil 'khor la blta bar bya'o/ /de nas tiSh+Tha badzra zhes bya ba la sogs pas rang gi snying gar 'jug pa'i phyag rgya
<p>59a.5</p>bcings te dgrol bar bya'o/ /rdo rje thal mo bskor ba shis par brjod pa sbyin pa'i tshul gyis snying ga'i phyogs su bzung zhing mtshan brgya rtsas bcom ldan 'das la bstod de/ 'dod chags rdo rje ma la sogs pa gsang ba'i mchod pa bzhi dang glu dang gar gyi mchod pas yang dag
<p>59a.6</p>par mchod la/ rang gi bdag nyid rdo rje sems dpar byin gyis brlabs te/ dkyil 'khor gyi lha thams cad rang gi dam tshig gi phyag rgya rnams kyis rang gi lus la gnas ji lta ba bzhin du rnam par bkod nas/ de bzhin gshegs pa thams cad legs so'i sbyor bas de bzhin du
<p>59a.7</p>lus kun la yang dag par bcug la bzhag ste/ phyi'i dkyil 'khor gyi nang du shar gyi sgor mngon par phyogs par sna tshogs pad+ma bris te/ de'i steng du dpal rdo rje sems dpa'i phyag rgya chen pos nye bar 'dug pa'am/ yang na dbang bskur ba'i dkyil 'khor du sna tshogs pad+ma bris
<p>59b</p>
<p>59b.1</p>pa'i ras ris kyis bkab pa'i seng ge'i gdan la 'dug ste/ mchod yon phul la sngon du 'gro ba'i mchod pa lngas bdag nyid yang dag par mchod la/ rnam par rgyal ba'i bum pa las rdo rje khu tshur gyis chu blangs te dbang bskur bar bya zhing / chu de btung bar yang bya'o/ /de yang oM badzra a
<p>59b.2</p>b+hi Shiny+tsa hUM zhes bya ba brjod cing / /'di ni khyod kyi dmyal ba'i chu/ /zhes bya ba la sogs pa mna' bsgag pa'i snying po yang brjod cing bya'o/ /de nas gos dang rgyan rnams kyis bdag nyid brgyan la/ sangs rgyas lnga'i cod pan gyi phyag rgya'i dbang bskur ba dang / phyi'i yang de bzhin gshegs
<p>59b.3</p>pa lnga'i cod pan dang dar dpyangs kyis dbang bskur ba blangs nas/ rdo rje dang bdag po dang / ming gi dbang bskur ba dang / dngos grub kyi rdo rje brtul zhugs kyang gzung bar bya'o/ /de nas phyi'i me tog la sogs pas bdag nyid yang dag par mchod la/ 'dod chags rdo rje ma la
<p>59b.4</p>sogs pa'i phyag rgya'i mchod pa bcu gnyis kyis yang dag par mchod par bya'o/ /de nas de kho na nyid chos dang dam tshig rnams blangs la dril bu dkrol zhing dam tshig gsum gyi glu'i mchod pa bya ba yin no/ /de nas bcom ldan 'das la phyag byas nas snying po dang phyag rgya bzhi'i ye shes
<p>59b.5</p>bcom ldan 'das las blangs la tshigs su bcad pa lngas rjes su gnang ba dang / gzengs bstod pa dang / lung bstan pa blangs te/ slar yang bdag byin gyis brlab pa la sogs pa dang / ji ltar mngon par 'dod pa'i bzlas pa byas te 'byung bar bya'o/ /slob dpon gyi las kyi
<p>59b.6</p>cho ga yongs su rdzogs par bya ba'o// //de nas slob ma gzhug pa la sogs pa'i cho ga bya ste/ rdo rje mchod yon bskor zhing gnas/ /snying gar bzhag ste gdong bskyod pa'i/ /spyi bos yang dag phyag byas nas/ /dngos grub thams cad rab grub pa'o/ /bde ba chen po chags pa che/ /
<p>59b.7</p>'gro kun la yang 'grub 'gyur zhes/ /lan gsum bskor ba byas nas ni/ /bstod de dkyil 'khor du gzhug bya/ /de nas dus kyi mchod pa yis/ /bde chen yang dag mchod nas ni/ /rdo rje bzung nas dbang bskur phyir/ /de bzhin slob ma 'jug par bya/ /de la bslab pa'i gzhi
<p>60a</p>
<p>60a.1</p>lnga yongs su gzung ba'am/ dge tshul lam/ dge slong gi sdom pa yongs su bzung ba'i slob ma ji lta ba bzhin du lhag par gnas par byas pas sdom pa gzung bar bya ba yin no/ /des kyang slob dpon la phyag byas nas/ dga' chen khyod bdag ston pa bas/ /slob dpon
<p>60a.2</p>khyod ni dgongs su gsol/ /byang chub chen po'i tshul bstan pa/ /mgon po chen po bdag 'tshal lo/ /dam tshig nyid de bdag la stsol/ /sdom pa yang ni bdag la stsol/ /zhes bya'o/ /de nas rdo rje gnod sbyin yongs su bzlas pa'i sna tshogs pa'i gos kyis stod g.yogs byas shing / rdo rje
<p>60a.3</p>lcags kyu ma la sogs pa yongs su bzlas pa'i sna tshogs pa'i gos kyi gdong g.yogs dang ldan zhing / me tog gi phreng ba dang bcas pa'i dri zhim por byas pa'i slob ma phyag bzhi la sogs pa sngon du 'gro bas sdom pa 'dzin du gzhug par bya'o/ /de'i rjes la/ oM sarba yo ga tsit+ta u pA
<p>60a.4</p>da yA mi zhes bya bas byang chub tu sems bskyed du gzhug go/ /de bzhin du de'i snying gar su ra te sa ma ya s+t+waM ho badzra sid+d+hi ya thA su khaM zhes bya bas rdo rje bskyed la/ de rdo rje sems dpar byin gyis brlabs te/ dri dang me tog la sogs pas mchod nas yon gyi mchog blangs la rdo rje shugs kyis rang
<p>60a.5</p>'jug pa'i tshul du bcug nas/ dga' ba chen po ni zhes bya ba brjod du gzhug go/ /de nas de la ji lta ba bzhin du dbab pa bskyed la/ de bzhin du slob ma me tog dor du gzhug go/ /de nas phreng ba'i dbang bskur ba de la byin nas de'i gdong g.yogs dgrol bar byas la dkyil 'khor
<p>60a.6</p>bstan par bya'o/ /de nas slar yang 'jug pa'i phyag rgya bcing du bcug nas de nyid kyi snying gar dgrol bar bya'o/ /de nas de bzhin du de nyid rdo rje sems dpar byin gyis brlabs te/ de'i lus la rdo rje sems dpa' la sogs pa rnams gnas ji lta ba bzhin du dam tshig gi phyag rgya rnams
<p>60a.7</p>kyis bkod la/ de bzhin gshegs pa rnams kyang ji lta ba bzhin du bkod de/ slob dpon dbang bskur ba'i cho gas yon gyi mchog blangs te/ chu'i dbang bskur ba dang / phyag rgya dang / cod pan dang / dar dpyangs dang / rdo rje dang / bdag po dang / ming gi dbang bskur ba rnams kyis
<p>60b</p>
<p>60b.1</p>dbang bskur bar bya'o/ /de nas de la dngos grub kyi rdo rje brtul zhugs sbyin par bya'o/ /de nas me tog la sogs pa dang / 'dod chags rdo rje ma la sogs pas de yang dag par mchod la/ gsang ba lnga'i de kho na nyid chen po'i bshad pa byas la/ de kho na nyid dang / chos dang / dam tshig
<p>60b.2</p>rnams de la sbyin te/ dam tshig gsum gyi rdo rje'i glu'i mchod pa slob tu gzhug go/ /de nas tshigs bcad lngas rjes su gnang ba dang / mna' sngon du song ba'i snying po dang / phyag rgya bzhi'i ye shes byin la/ gzengs bstod pa dang / lung bstan pas lung bstan par bya'o/ /de nas ji ltar
<p>60b.3</p>zhugs pa rnams la de bzhin gshegs pa thams cad la sogs pa'i dbugs dbyung ba dang / sngon du spyod pa byas pa'i slob ma'i cho ga dang bcas pas rjes su bsgrub pa dang / so sor rjes su bsgrub pa byin la/ tshogs kyi dkyil 'khor bris pa'i dkyil 'khor ram/ lugs ma'am/ brdungs
<p>60b.4</p>pa'i lha'i sku dang ldan pa'i dkyil 'khor du zhugs te/ rdo rje dang dril bu gnyis brla gnyis la bcings te/ des de rgyun ma chad par dkrol zhing sku gsung thugs kyi rdo rje'i don bsgom par bya'o/ /slar yang g.yas pa'i rol mo dang bcas pa'i rdo rje dang dril bu dang ldan pa'i bi wang la sogs pa
<p>60b.5</p>dang / de kho na nyid kyi glu dang bcas pa'i yi ge hUM gi glus rjes su bsgrub par byas pa'i snod du gyur pa'i slob ma'i cho gas rjes su bsgrub pa'i rnal 'byor gyis gzhag par byas la/ slob ma'i tshogs dang lhan cig tu dkyil 'khor bskor ba lta bu'i gar byas la/ rdo rje sems dpa' la sogs pa'i
<p>60b.6</p>rnal 'byor pas rdo rje sems dpa' la sogs pa'i gdong brnyan rang gi gdong la bgos la/ rdo rje sems dpa' la sogs pa'i rgyan rnams kyis bdag nyid yang dag par brgyan la/ de'i rnal 'byor dang ldan pa'i phyag rgya sna tshogs kyis mchod par bya ba yin no/ /dang por re zhig rgyal
<p>60b.7</p>mtshan gyi ming can gyi rjes su sgrub pa pos gnas gang du rdo rje sems dpa' bzhugs pa dang / ji lta bu yin/ ci mdzad ces bya ba dri bar bya'o/ /de nas sgrub pa pos/ dngos grub kun gyi bde ba nyams dga' ba'i/ /thar pa'i grong du bcom ldan bde chen 'jug /mchog tu bde ba dam pa'i
<p>61a</p>
<p>61a.1</p>dngos grub kyis/ /dzaHhUM baM hoHrab tu grub par mdzod/ /ces bya ba'i 'jug pa'i glu'i mchod pa dang bcas pas bya ba yin no/ /de nas rdo rje slob dpon gyis brtsams pa dang / rgyud gzhan las gsungs pa'i ji ltar rtogs pa'i phyag rgya sna tshogs pa'i mchod pa dang / rjes
<p>61a.2</p>su mthun pa'i glu'i mchod pa bya'o/ /de nas slob dpon gyis/ sangs rgyas kun gyi gsang ba che/ /dam tshig mchog ni sgrub pa'o/ /zhes bya ba nas/ ji srid gsang ba mchog ces bya ba'i bar gyis gsang ba'i dkyil 'khor gyi gtam bya ba yin no/ /dkyil 'khor gzhan du rab tu 'jug pa'i glu'i
<p>61a.3</p>mchod pa byas la/ dang po sbyor ba dang / dkyil 'khor rgyal po mchog gi ting nge 'dzin ston par byed pa'o/ /de nas dang po'i gnas nyams dga'/ /zhes bya ba la sogs pa'i gtam bya ba yin no/ /rang gi mtshan ma bzung ste/ don gyi tshul gyis lha'i phyag rgya chen po bcings la snying po
<p>61a.4</p>brjod par bya'o/ /de ltar 'dod chags rdo rje ma la sogs pas rang gi lha'i gtam gyis phyag mtshan blangs te don gyi tshul sbyin par bya'o/ /phyi nas rang gi phyag rgya chen po bcings te/ rang gi lha'i snying po bzlas la de nas slob dpon gyis dkyil 'khor bsgom par bya'o/ /de nas bsgoms
<p>61a.5</p>pas ngal na slar yang phyag rgya sna tshogs pa'i mchod pa bya'o/ /de nas dkyil 'khor bsgom par bya'o/ /de nas ngal bsos la yi ge hUM gi glu de nyid de kho na nyid kyi glu dang bcas pa brjod cing / phyag rgya sna tshogs pa'i mchod pa byas na/ nyi ma 'char ba'i dus su rang gi phyag rgya chen
<p>61a.6</p>po'i dngos grub kyis thams cad 'grub par 'gyur ro/ /gal te grub par ma gyur na ngal bso zhing khrus la sogs pa byas la zla ba gcig gi bar du bsgom par bya'o/ /mthar nya la mtshan thog thag ngal bso zhing phyag rgya sna tshogs pa'i mchod pa'i sbyor bas bsgrub par bya'o/ /de
<p>61a.7</p>nas nyi ma 'char ba'i dus su bcom ldan 'das 'khor dang bcas pa byon te tshogs dang bcas pa'i sgrub pa po'i lus dang ngag dang yid kyi rdo rje la zhugs pa yin no/ /de nas dpal rdo rje sems dpa' nyid du 'gyur ba yin no/ /dpal mchog dang po ni bshad zin to/ /de la de bzhin
<p>61b</p>
<p>61b.1</p>gshegs pa thams cad ni byang chub kyi sems la sogs pa'i rang bzhin can te/ de dag gi dpal dam tshig chen po'i dkyil 'khor ni dpal rdo rje sems dpa'i gsang ba'i dkyil 'khor lha mo bzhi dang yang dag par sbyor ba nye bar mtshon pa gang yin pa de'i cho ga ni rtogs pa ste de'i grub
<p>61b.2</p>par bya ba dang / sgrub par byed pa ston pa'i ngo bo yongs su rdzogs pa ni mthar thug pa gsang ba zhes bya'o/ /dpal mchog dang po'i rgya cher 'grel bshes rab kyi pha rol tu phyin pa 'byung ba zhes bya ba las de bzhin gshegs pa thams cad kyi dpal dam tshig chen po'i dkyil 'khor gyi cho
<p>61b.3</p>ga'i bshad pa rdzogs so// //de nas 'dod chags kyis 'dod chags spang ba'i phyir dpal rdo rje sems dpa'i ras ris kyi dkyil 'khor chen po'i rang bzhin can gyi de bzhin gshegs pa thams cad kyi dpal chen po'i dkyil 'khor bstan nas/ da ni de bzhin gshegs pa'i rnal 'byor
<p>61b.4</p>pa rnams la myur du dngos grub sgrub par byed pa de'i de bzhin gshegs pa'i gsang ba'i dkyil 'khor bstan par bya ba'i phyir/ de nas zhes bya ba la sogs pa gsungs te/ de nas kyi sgra ni de ma thag pa rjod par byed pa ste/ dang po sbyor ba 'das ma thag pa nyid du'o/ /dpal rdo rje
<p>61b.5</p>sems dpa'i ras ris kyi dkyil 'khor las gsungs pa nyid 'dir dang po'i sbyor ba'i ting nge 'dzin yin no/ /de'i phyir zhes bya ba ni rgyu la'o/ /gang gi phyir mchog tu gsang ba'i cho ga 'dis de bzhin gshegs pa'i zlos pa pos sum 'gyur gyi dngos grub grub par 'gyur ba'i rgyu
<p>61b.6</p>de'i phyir/ mchog ste phul du byung ba yin no/ /de bzhin gshegs pa thams cad ni rnam par snang mdzad la sogs pa rnams te/ de dag gi dam tshig chen po gsum ni nam mkha'i khams thams cad du bzhugs pa'i sku gsung thugs kyi rdo rje sems dpa' dang / 'jig rten dbang
<p>61b.7</p>phyug dang / nam mkha'i snying po'i gzugs kyis byin gyis brlabs pa gang yin pa de'i dngos grub kyi don du gsang ba'i cho gar gyur pa ni de bzhin gshegs pa'i gsang ba'i dkyil 'khor gyi rtogs pa skabs su bab par 'gyur ro zhes bya ba'i don to/ /dam tshig chen po gsum
<p>62a</p>
<p>62a.1</p>gang yin zhe na/ sangs rgyas dang chos dang zhes bya ba la sogs pa la/ de la de bzhin gshegs pa thams cad kyis rtogs par gyur pas na sangs rgyas te/ byang chub chen po'i sems kyi mtshan nyid can gyi rdo rje 'chang ngo / /shes rab kyi pha rol tu phyin pa la zhugs pa'i rang
<p>62a.2</p>bzhin can gyi 'jig rten gyi dbang phyug so so yang dag par rig pa bzhi'i ngo bo nyid ni chos so/ /rang bzhin gyis 'od gsal ba'i brtson 'grus kyi pha rol tu phyin pa bya ba nan tan sgrub pa'i ye shes las byung ba gzugs thams cad ston pa'i sprul pa'i sku'i rang bzhin ni dge 'dun no/ /
<p>62a.3</p>gsum po de dag nam mkha'i khams thams cad la khyab nas bzhugs te/ de'i phyir dam tshig chen po gsum po 'di yin no/ /dkon mchog gsum po 'di dag gzugs gang gis gang du bri bar bya zhe na/ ras zhes bya ba la sogs pa la/ rdo rje sems dpa' la sogs pa'i byang chub
<p>62a.4</p>sems dpa' rnams kyi mchog gi gzugs can gyi dkon mchog gsum po 'di ni ras la bri bar bya'o/ /ji lta bu zhe na/ go cha bcas te go cha dang ldan pa'o/ /rdo rje mchog gi go cha mchog la sogs pa rgyan thams cad kyis rab tu mdzes shing legs par brgyan pa bri bar bya'o/ /de'ang phyag
<p>62a.5</p>mtshan ji lta bu dang ldan pa yin zhe na/ rdo rje mtshon cha bstod pa zhes bya ba la sogs pa la/ rdo rje rtse gcig pa'i mde'u dang ldan pa'i mda' ni rdo rje mtshon cha ste/ de bstod pa ni gyen du 'degs pa'o/ /rdo rje mtshon cha bstod pa dang / pad+ma dam pa dang / rin po che chen po 'chang ba ni/ /rdo rje mtshon
<p>62a.6</p>cha bstod pa dang / pad+ma rin chen 'chang ba'o/ /mchog ni phul du byung ba'o/ /'dir bshad par 'gyur te/ ras kyi dbus su sna tshogs pad+ma'i steng du g.yon pa'i de bzhin gshegs pa'i khu tshur gyis gzhu bzung nas/ phyag g.yas pas mda' bstod pa la sogs pa brtson pa'i rdo
<p>62a.7</p>rje sems dpa'i gzugs can gyi de bzhin gshegs pa bri bar bya'o/ /pad+ma de nyid du rdo rje sems dpa'i g.yas logs su pad+ma kha 'byed pa'i tshul gyis 'phags pa spyan ras gzigs dbang phyug gi gzugs 'dzin pa'i chos bri bar bya'o/ /pad+ma de nyid du rdo rje sems dpa'i g.yon logs su
<p>62b</p>
<p>62b.1</p>rdo rje rin po che 'dzin pa'i nam mkha'i snying po'i gzugs 'dzin pa'i dge 'dun bri bar bya'o/ /de dag thams cad 'od kyi 'khor lo gcig dang / rin po che'i cod pan gyis dbang bskur ba dang ldan pa sems dpa'i skyil mo krung gis bzhugs so/ /gnas gang du ras la dkon mchog gsum 'di bri
<p>62b.2</p>bar bya ba yin zhe na/ 'khor lo de ni brtags nas su/ /gsang ba'i dkyil 'khor dam pa'o/ /zhes bya ba la 'das ma thag tu bshad pa'i dpal rdo rje sems dpa'i gsang ba'i dkyil 'khor dam pa ste phul du byung ba yang dag par bris la/ de'i dbus kyi re'u mig la dkon mchog
<p>62b.3</p>gsum gyi ras ris bri bar bya'i gzhan du ni ma yin no zhes bya ba'o/ /de bris nas de'i rjes la ji ltar bya zhe na/ ci rigs par ni bsgrubs byas na/ /sum 'gyur du ni 'grub par 'gyur/ /zhes bya ba la rdo rje sems dpa'i gsang ba'i dkyil 'khor gyi cho ga ni ci rigs pa ste/ de las mi 'da'
<p>62b.4</p>bar dkon mchog gsum 'di bsgrub par bya ste/ de ltar bsgrubs na sum 'gyur du 'grub pa ste/ rdzogs shing mngon du 'gyur ba yin no/ /de bzhin gshegs pa thams cad kyi sku gsung thugs kyi gsang ba ni sum 'gyur te/ de dang ldan pa'i rdo rje 'chang la sogs pa'i gzugs 'dzin
<p>62b.5</p>pa'i dkon mchog gsum sum 'gyur ro/ /rdo rje sems dpa'i gsang ba'i dkyil 'khor bsgrub pa'i cho ga des rnal 'byor pa la grub par 'gyur ro/ /snying po gang gis de bzhin gshegs pa'i gsang ba'i dkyil 'khor 'di sprul nas bri bar bya zhe na/ de la 'di zhes bya ba la sogs pa
<p>62b.6</p>la de la zhes bya ba'i sgra ni dgra nye bar dgod pa la'o/ /'di zhes bya ba ni thugs ka la gnas pa'o/ /de bzhin gshegs pa thams cad kyi dam tshig chen po gsum rdzogs par byed pa'i nges pa'i shes pa ni dam tshig chen po zhes bya ba'i mchog gi snying po ste/ de ston par byed pa'i sgra yang
<p>62b.7</p>nye bar btags nas de nyid yin no/ /de yang las ji lta bu dang ldan pa yin zhe na/ mchog gi dngos grub ma lus par stsol ba'o zhes bya ba la/ dkon mchog gsum gyi dngos grub bzung bas rigs thams cad kyis dngos grub ster bas nam chog gi dngos grub ma lus par stsol ba'i snying
<p>63a</p>
<p>63a.1</p>po de yin no/ /oM b+hU khaM zhes bya ba la/ yi ge oM ni rdo rje 'chang ngo / /yi ge b+hU ni rdo rje dbang phyug go/ /yi ge khaM ni nam mkha' ste 'phags pa nam mkha'i snying po'o/ /ji skad du/ rdo rje dril bu phyag rgya dang / /dam tshig gsum po mchog yin te/ /oM b+hU khaM du yang dag
<p>63a.2</p>bshad/ /sangs rgyas phyag rgya brda ru byas/ /zhes bya ba gsungs so/ /de ltar na de nas zhes bya ba nas brtsams te ji srid oM b+hU khaM zhes bya ba'i bar du bstan pas ting nge 'dzin gnyis bstan pa yin no/ /de nas 'dus pa sngon du 'gro bas gsum pa shes par bya'o/ /dam tshig dang
<p>63a.3</p>dbang bskur ba thob pas 'dir bzlas pa dang / bsgom pa bya ba yin no zhes cho ga 'di rab tu bstan par bya ba'i phyir/ khyim mam zhes bya ba la sogs pas slob dpon gyi las kyi cho ga dang / slob ma gzhug pa la sogs pa'i cho ga rgyas par gsungs te/ khyim zhes bya ba ni rab tu
<p>63a.4</p>grags pa'o/ /nags tshal zhes bya ba ni sna tshogs pa'i rigs can gyi shing drung gi tshogs so/ /de dag 'dir dpal rdo rje sems dpa' gsang ba'i dkyil 'khor gyi cho gas nye bar mdzes shing yang dag par brgyan la/ snga ma bzhin du dpal rdo rje sems dpa'i ras ris kyi cho gas
<p>63a.5</p>rang 'jug pa'i cho ga thams cad dang / slob ma gzhug pa'i cho ga rjes su spyad la/ mchog gi mtshon cha'i cho gas thams cad byas nas/ de bzhin gshegs pa thams cad kyis rigs lnga'i bshad pa byas la/ 'di brjod pas te slob ma rnams la bstan par bya'o/ /de nyid ces
<p>63a.6</p>bya ba la sogs pa la de nyid ni dngos po'i rigs pas bdud bzhi las rnam par rgyal ba'i bcom ldan 'das rnams yin no/ /ni'i sgra ni gang gi phyir gyi don du'o/ /byang chub sems dpa' ni rdo rje sems dpa' dang / 'jig rten dbang phyug dang / nam mkha'i snying po rnams te/ sangs
<p>63a.7</p>rgyas bcom ldan 'das de bzhin gshegs pa rnams ni rnam par snang mdzad dang / mi bskyod pa dang / rin chen 'byung ldan dang / snang ba mtha' yas dang / don yod grub pa'i rang bzhin can no/ /'di ltar bshad par 'gyur te/ gang gi phyir de bzhin gshegs pa rnams nyon
<p>63b</p>
<p>63b.1</p>mongs pa dang / lha'i bu dang / phung po dang / 'chi ba dag gi bdud bcom par mdzad na bcom ldan 'das te/ de'i phyir 'chi bdag gi bdud la sogs pa dang bral bas 'khor ba'i phyi ma'i mthar thug gi bar du rtag tu rdo rje 'chang dang / 'jig rten dbang phyug dang / byang chub sems dpa' nam mkha'i snying
<p>63b.2</p>po'i gzugs 'dzin pa yin no zhes bya ba yin no/ /de dag ci mdzad ce na/ lta ngan zhes bya ba la sogs pa la/ 'khor ba la rtag pa'i 'du shes can gang yin pa de ni lta ba ngan pa dang ldan pa'i sems can rnams so/ /de dag gi rtag pa'i 'du shes dang bral bar mdzad pa'i phyir/ 
<p>63b.3</p>shAkya'i rigs la sogs pa'i skye ba yongs su bzhes pa mdzad nas sprul pa'i sku yongs su mya ngan las 'das pa chen po ston par mdzad do/ /longs spyod rdzogs pa'i skus ni ma yin no/ /rdo rje 'chang la sogs pa'i byang chub sems dpa'i gzugs kyis lta ba ngan pa dang ldan pa rnams
<p>63b.4</p>la phan pa'i don du rdo rje 'chang la sogs pa'i gzugs 'dzin cing mya ngan las 'das pa ston par mdzad pa yin no/ /ma lus pa ni sems can gyi khams thams cad de/ de 'dul ba dang lung dang rtogs pa la rab tu bzhag pa'o/ /de'i don du brtson pa ni spro ba'i brtson 'grus te/ der brtan
<p>63b.5</p>pa'i nges pa ni mi phyed pa'i ye shes te/ des go cha dang bcas pa ni sems can gyi don du go cha dang ldan pa'o/ /shin tu srid pa la gnas pa ni mi gnas pa'i mya ngan las 'das pa ste/ de nyid mchog ste phul du byung ba'i go cha la sogs pa gang yin pa bgos pa de ni shin tu srid pa'i gnas
<p>63b.6</p>mchog gi go cha la sogs pa bgos pa'o/ /sogs pa'i sgra ni cod pan dang / rna rgyan dang / gdu bu dang / dpung rgyan la sogs pa gzung bar bya'o/ /dkon mchog gsum nyid nye bar 'gro ba ni thob pa'o/ /dkon mchog gsum nyid nye bar 'gro bde gang yin zhe na/ sangs rgyas
<p>63b.7</p>chos dang dge 'dun rnams/ /zhes bya ba'o/ /de dag la ji lta bu dang ldan pa yin zhe na/ shin tu zhes bya ba la sogs pa la/ gdul bya'i skye bo'i rgyud la thog ma dang tha ma med pa'i mi gnas pa'i mya ngan las 'das pa bskyed pa ni shin tu srid pa grub pas te/ de nyid rnam par dag pa'i
<p>64a</p>
<p>64a.1</p>dpal ni bag chags dang bcas pa'i nyon mongs pa'i dri ma dang bral ba'i dkon mchog gsum gyi rang bzhin can gyi mdangs gang yin pa de dag gdul bya'i skye bo'i rgyud la rdzogs par byed pa'o/ /rnam par dag pa'i dpal mdzad pa yin no/ /mchog ni phul du byung ba ste rdo rje
<p>64a.2</p>'chang la sogs pa'i rang bzhin can gyi de bzhin gshegs pa de dag yin no zhes bya'o/ /de kho na nyid 'di brjod pa gang yin zhe na/ de bzhin gshegs pa thams cad kyi mchog ni gsang ba'i rdo rje'o zhes bya ba la rnam par snang mdzad dang / mi bskyod pa dang / rin chen 'byung ldan dang / 
<p>64a.3</p>'od dpag med dang / don yod grub pa rnams ni de bzhin gshegs pa thams cad de/ de rnams kyi mchog ni phul du byung ba'o/ /thog ma dang tha ma med pa gnyis su med pa'i thugs rang rig pa'i rang bzhin gyi phyir gsang ba'i rdo rje de nyid yin no/ /'dis ni 'di ltar bshad par 'gyur
<p>64a.4</p>ro/ /rdo rje'i don 'di mngon du byas shing de bzhin gshegs pa'i rigs kyi rnal 'byor pas de bzhin gshegs pa'i rdo rje blangs te gzung bar bya'o/ /de ltar de bzhin gshegs pa'i rdo rje de kho na nyid kyis gzung ste/ de bzhin gshegs pa'i dril bu chos kyi dril bu dkrol cig ces bya ba'i
<p>64a.5</p>cho gas 'di rab tu bstan par bya ba'i phyir/ de nas mchog tu gsang ba'i chos nyid kyi dril bu'o zhes bya ba gsungs te/ de nas kyi sgras ni skabs la bab pa'o/ /mchog tu gsang ba'i chos nyid ni sgra'i rjes su 'gro ba'i shes rab po/ /de ston par byed pa'i phyag rgya ni dril bu'o/ /thams
<p>64a.6</p>cad nam mkha'i mtshan nyid can/ /zhes bya ba la 'dus byas dang 'dus ma byas kyi dngos po thams cad don dam par nam mkha'i rang bzhin can no/ /nam mkha'i rang bzhin 'di lta bu dang ldan pa yin zhe na/ nam mkha' yang ni mtshan nyid med/ /ces bya ba la rdzas thams cad med
<p>64a.7</p>pa'i mtshan nyid can ni nam mkha'i mtshan nyid can no/ /ji ltar nam mkha'i mtshan nyid med pa de bzhin du dngos po thams cad kyang mtshan nyid med pa yin no zhes bya ba yang gi sgras ni ston pa yin te/ don dam par chos thams cad gdod ma nas ma skyes pa'i rang bzhin nyid yin pa'i phyir
<p>64b</p>
<p>64b.1</p>ro zhes bya bar dgongs so/ /nam mkha' dang mnyam pa nyid ni de bzhin nyid de/ de'i sbyor ba ni rnal 'byor pa'i sems dang sems las byung ba de bzhin nyid ro gcig pa'o/ /rgyu de nyid kyi phyir rnal 'byor pa des kun mchog mnyam pa nyid ni de bzhin nyid de/ de la gsal ni khyab par gyur
<p>64b.2</p>pa yin no/ /shes rab kyi pha rol tu phyin pa'o zhes bya ba la/ sgra'i rjes su 'gro ba'i shes rab kyis nam mkha'i dang mnyam pa nyid du khyab par rnal 'byor pas thob pa de ni shes rab kyi pha rol tu phyin pa ste/ lhag par mos pa 'dis rnal 'byor pas dril bu dkrol bar bya ba'o/ /'di ltar
<p>64b.3</p>bshad par 'gyur te/ thams cad nam mkha'i mtshan nyid can/ /nam mkha' yang ni mtshan nyid med/ /nam mkha' dang mnyam sbyor ba yis/ /kun mchog mnyam pa nyid du gsal/ /zhes bya ba de lta bu'i sgra ni dril bu sgrogs pa yin no zhes bya bas dril bu dkrol bar bya zhing / /de'i
<p>64b.4</p>sgra la lhag par mos par bya ba yin no/ /de ltar chos kyi dril bu dkrol/ /zhes bya ba bstan nas/ dam tshig gi phyag rgya chen po byin gyis rlobs shig ces bya ba'i cho ga 'di rab tu bstan par bya ba'i phyir/ de nas dam tshig chen po gsum gyi sdom pa zhes bya ba gsungs te/ de nas kyi sgra
<p>64b.5</p>ni snga ma bzhin no/ /chen po yang de yin la dam tshig gsum yang de yin pas na dam tshig chen po gsum ste/ dkon mchog gsum gyi sku'i gsang ba'o/ /de'i rang bzhin gyi bsgom pa ni sdom pas te de brjod par bya'o zhes bya ba'i dam tshig gi lhag ma'o/ /longs spyod kyang yin la
<p>64b.6</p>kun kyang yin pas na longs spyod kun te/ rigs kyi lha thams cad kyi gzugs kyi rang bzhin yin no/ /de rnams longs spyod pa ni de'i rang bzhin la lhag par mos pa'o/ /ni'i sgra ni nges par gzung ba'o/ /longs spyod thams cad la longs spyod par byed par 'gyur ba kho nas
<p>64b.7</p>zhes bya ba'o/ /de dag gis dkon mchog gsum la mchod par bya'o zhes bya ba brjod cing rang nyid mchod par bya'o zhes bya ba dang sbyar ro/ /de dag khyad par ji lta bu dang ldan pa yin zhe na/ bsten pa ste bsgom par bya ba rnams kyis so/ /rang gi bdag nyid las su gyur pa'o/ /bdag
<p>65a</p>
<p>65a.1</p>nyid ni byed par gyur pas so/ /sangs rgyas dang chos dang dge 'dun la mchod pa ni dkon mchog gsum la mchod pa'o/ /mchog ni dam pas te nang du brjod pa'i rnam pas brjod pa ni bsam zhing bsgom pa'i mtshan nyid can gyi so sor rtog pa'i mchod pa 'dis bdag nyid mchod par
<p>65a.2</p>bya'o/ /dam tshig chen po gsum gyi sdom pa 'di las ji lta bu dang ldan pa yin zhe na/ de bzhin gshegs pa'i rnal 'byor bsgrub pa'o zhes bya ba la/ rnam par snang mdzad la sogs pa'i de bzhin gshegs pa rnams kyis phyag rgya chen po ni rnal 'byor te/ de sgrub pa ni rdzogs pa'i rgyu'o/ /'dis
<p>65a.3</p>ni 'di ltar bshad par 'gyur te/ de bzhin gshegs pa'i rnal 'byor pa rang gi de bzhin gshegs pa'i phyag rgya chen po bsgrub par 'dod pas/ ji lta ba bzhin du de kho na nyid kyis rdo rje bzung la/ chos kyi dril bu dkrol bar bya'o/ /de nas rang gi de bzhin gshegs pa'i phyag rgya chen po bcings
<p>65a.4</p>la/ gzugs gang dang gang gis sems can gdul bar 'gyur pa'i gzugs de dang de rnams kyis rnam par sbyar bar bya'o/ /de nas bdag nyid kyis bya ba byas pa lta bu'i de bzhin gshegs par bsams la bzlas pa'am bsgom par bya ba yin no/ /thabs kyi cho ga 'di yis ni/ /zhes
<p>65a.5</p>bya ba la de kho na nyid dang / chos dang / dam tshig gzung ba'i rang bzhin can gyi thabs kyi cho gas 'dod pa'i yon tan lnga ni rnam par snang mdzad dang mi bskyod pa dang / rin chen 'byung ldan dang / 'od dpag tu med pa dang / don yod grub pa rigs dang bcas pa rnams 'dod pa'i yon
<p>65a.6</p>tan lnga gsang ba sra zhing mtho ba'i rgyud du gsungs pa'i 'dod pa'i yon tan lnga la spyad kyang 'grub par 'gyur ro/ /kyang gi sgras ni gcig la yang ngo zhes bstan to/ /bza' min pa yang bza' byas na/ /zhes bya ba la bza' bar bya bas na bza' ba ste/ rnal 'byor pas rang gi
<p>65a.7</p>rigs kyi dkyil 'khor gyi lha'i gzugs kyis nam mkha'i khams gang bar byas la/ de'i sems can gyi khams ma lus par rang rang gi rigs kyi lha'i dkyil 'khor gyi gzugs su byas te/ rang gi rang bzhin du bsgom par bya'o zhes bya ba'i don to/ /bza' bar bya ba ma yin
<p>65b</p>
<p>65b.1</p>pas na bza' bar mi bya ba ste/ rigs gzhan gyi dkyil 'khor gyi lha'i gzugs rnams so/ /bza' bar mi bya ba de rnams kyang bza' zhing rigs lnga'i dkyil 'khor gyi lha'i rang bzhin gyi bdag nyid rnam par bsgom par bya ste/ de bzhin gshegs pa'i dngos grub sangs rgyas nyid
<p>65b.2</p>kyi mtshan nyid can rtag pa ni thog ma dang tha ma med pa ste de rnal 'byor pa rnams kyis thob par 'gyur ro/ /de bzhin gshegs pa thams cad ces bya ba la sogs pa la gang zhig de kho na nyid la sogs pa gsum po 'di ni de bzhin gshegs pa thams cad kyi mchog tu gsang ba'i
<p>65b.3</p>dam tshig chen po gsum ni de yin no zhes bya ba'o/ /de ltar brjod nas zhes bya ba ni slob dpon gyis slob ma rnams la bstan nas/ snying po byin pa de dag phyag rgya chen po bcing ba la sogs pa slob tu bcug nas/ de'i rjes la rdo rje sems dpa'i gsang ba'i dkyil 'khor bsgrub pa'i cho
<p>65b.4</p>gas ji ltar mngon par 'dod pa'i phyag rgya chen po la sogs pa'i dngos grub slob ma'i tshogs dang bcas pa'i slob dpon gyis bsgrub par bya'o/ /de nas zhes bya ba la sogs pa rnams la snying po byin nas phyag rgya bzhi'i ye shes tshigs su bcad pa gzhan nyid de bzhin gshegs pa'i
<p>65b.5</p>rnal 'byor gyis de bzhin gshegs pa'i rdo rje 'chang gi slob dpon te des sbyin par bya'o/ /ji ltar zhe na/ rdo rje mchod pas mchod nas ni/ /zhes bya ba la ro dang bza' ba dang rnam par rol pa dang / glu dang rol mo'i mchod pa la sogs pa rnams kyis dkyil 'khor yang dag par
<p>65b.6</p>byas na'o/ /de nas ji ltar bya zhe na/ ci 'dod spyod pa'i mchod pa yis/ /slob ma thams cad mchod du gzhug /ces bya ba la phyi'i me tog la sogs pa rnams dang / 'dod chags rdo rje ma la sogs pa'i phyag rgya'i mchod pa bcu gnyis slob ma'i tshogs thams cad mchod pa
<p>65b.7</p>byed du gzhug go zhes bya ba'i don to/ /longs spyod kun la longs spyod kyang / /zhes bya ba ni bshad zin to/ /kyang gi sgra ni bsdu pa la'o/ /khyad par ji lta bu dang ldan pas she na/ dkon mchog gsum la phul ba zhes bya ba la/ mdzes pa'i dkon mchog gsum ni dkon mchog
<p>66a</p>
<p>66a.1</p>ste/ sangs rgyas dang / chos dang / dge 'dun gyi rang bzhin no/ /de ci'i phyir zhe na/ dkon mchog gzhan thams cad las phul du byung ba nyid kyi phyir ro/ /de las sprul pa'i longs spyod la longs spyod pa rnams ni phyi'i rin po che la sogs pa thams cad kyi rang gi
<p>66a.2</p>bdag nyid dang / gzhan rnams 'dod pas te/ gal te mngon par 'dod na yang dag par mchod na slob dpon de ji ltar mngon par 'dod pa'i dngos grub sgrub cing grub par 'gyur ro/ /'dis ni 'di ltar bshad par 'gyur te/ snga ma bzhin du sdig pa bral ba'i mthar thug pa'i cho
<p>66a.3</p>gas thams cad rjes su spyad nas/ rang gi snying gar gnas pa'i rdo rje la/ oM b+hU khaM zhes bya ba rnam par bsams la/ rdo rje skyil mo krung gis 'dug ste/ rdo rje bsdams pa kha gyen du blta ba skyil mo krung gi steng du yang dag par bzhag la/ rdo rje'i dbus su bkod pa'i snying po de nyid
<p>66a.4</p>yid kyis brjod cing chos thams cad bdag med pa bsgom par bya ste/ dbyangs bcu drug dang bcas pa'i de nyid las zla ba'i dkyil 'khor gyi bdag nyid can du rang gi sems bsam par bya'o/ /slar yang de'i steng du snying po de nyid kyis mngon par bris la/ yi ge ka la sogs pa dang
<p>66a.5</p>bcas pa'i de las zla ba'i dkyil 'khor gnyis pa ste/ slar yang snying po de dang bcas pa'i de bzhin gshegs pa'i rdo rje ste/ slar yang snying po de rdo rje'i dbus su rnam par bsams la rdo rje'i nga rgyal bsgom zhing de bzhin gshegs pa thams cad kyi sku gsung thugs kyi rdo rje'i khams
<p>66a.6</p>de rnams rdo rje las spros te/ de dag gis sems can gyi don bya ba la slar yang rdo rje'i yid kyis gzhug par bya'o/ /de nas rdo rje de la oM b+hUM khaM zhes bya ba bzlos shing / sangs rgyas dang / chos dang / dge 'dun gyi rang bzhin du bdag nyid bsams la/ ma hA sa ma ya sa twa haM zhes
<p>66a.7</p>brjod par bya'o/ /de nas de bzhin gshegs pa thams cad kyi sku mchog bcings nas sa ma ya haM zhes bya ba brjod par bya'o/ /de nyid kyi snying ga dang / mdzod spu dang / mgrin pa dang / spyi bo rnams su sa ma ya s+t+waM a d+hi tiSh+Tha swa maM zhes bya ba rang gi bdag nyid la byin gyis brlab
<p>66b</p>
<p>66b.1</p>par bya'o/ /de nas sangs rgyas dang / chos dang / dge 'dun gyi phyag rgya chen po/ oM b+hU khaM zhes bya ba bzlas shing bcing par bya'o/ /de nas rang gi snying ga'i zla ba la sangs rgyas dang / chos dang / dge 'dun gyi gsang ba'i dkyil 'khor rdo rje 'khor lo'i phyag rgya bskyed la/ dngos
<p>66b.2</p>grub kyi rdo rje brtul zhugs kyi mthar thug par rang 'jug pa la sogs pa'i cho ga thams cad rjes su spyad la/ de bzhin gshegs pa'i dkyil 'khor chen po las gsungs pa'i rnal 'byor chen po bsgrub par bya'o/ /de nas rdo rje mtshon cha ma la sogs pa'i phyag rgya bcu gnyis kyi
<p>66b.3</p>mchod pa rnams kyis bdag nyid yang dag par mchod la/ de bzhin gshegs pa'i dkyil 'khor chen po las gsungs pa'i phyag 'tshal ba sngon du bya ste/ de kho na nyid dang / chos dang / dam tshig rnams la ting nge 'dzin gsum rnam par bsgom ste/ slar yang 'dus pa la sogs pa'i cho
<p>66b.4</p>ga rjes su spyad la/ gsang ba'i dkyil 'khor 'di nyin re zhing de srid du bsgom par bya ste/ ji srid du nyin re zhing de bzhin du mngon du gyur pa de bzhin du mthong bar 'gyur ro/ /de nas ji lta ba bzhin du rdo rje sems dpa'i dkyil 'khor bris la/ de'i dbus su rdo rje rtse gsum pa'i phreng
<p>66b.5</p>ba'i 'khor lo zlum po ka ba brgyad kyis nye bar mdzes pa bris te/ ras la dbus kyi dkyil 'khor gyi lte bar sna tshogs pa'i pad+ma'i gdan la ji lta ba bzhin du bshad pa'i mtshan nyid can gyi dkon mchog gsum bri bar bya'o/ /de nyid kyi nang gi dkyil 'khor gyi mtshams bzhi ru rdo rje dang / 
<p>66b.6</p>rin po che dang / pad+ma dang / sna tshogs rdo rje sngar bshad pa'i snying po bzhis bri bar bya'o/ /phyi'i dkyil 'khor gyi lha'i snam bu'i mtshams bzhi po la snga ma bzhin du sgeg mo la sogs pa bzhi bri bar bya'o/ /sgo rnams su lcags kyu ma la sogs pa bzhi rdo rje sems dpa'i dkyil 'khor
<p>66b.7</p>chen po las gsungs pa'i snying po rnams bri bar bya'o/ /de nas rdo rje sems dpa'i gsang ba'i dkyil 'khor las gsungs pa'i tshul gyis de bzhin gshegs pa thams cad kyi dkyil 'khor chen po las gsungs pa'i 'dus pa dang / mtshan brgya rtsa brgyad dang / dgug pa la
<p>67a</p>
<p>67a.1</p>sogs pa'i cho ga byas la rang 'jug pa'i cho ga dang / slob ma gzhug pa la sogs pa'i cho ga rgyas par bya'o/ /mchog tu gsang ba'i cho ga zhes bya ba la de bzhin gshegs pa thams cad kyi sangs rgyas dang / chos dang / dge 'dun gyi rang bzhin ni mchog tu
<p>67a.2</p>gsang ba'o/ /de'i cho ga ni bsgrub par bya ba dang / sgrub pa'i rtogs pa ste/ de yang yongs su rdzogs pa yin no zhes shes par bya'o/ /dpal mchog dang po'i rgya cher 'grel ba shes rab kyi pha rol tu phyin pa 'byung ba zhes bya ba las dkon mchog gsum gyi gsang ba'i dkyil 'khor gyi
<p>67a.3</p>bshad pa rdzogs so// //de ltar myur du dngos grub sgrub par byed pa la/ de bzhin gshegs pa'i ras ris kyi dkyil 'khor bstan nas/ da ni rdo rje rigs kyi rnal 'byor pa la myur du dngos grub sgrub par byed pa'i rdo rje nyi ma me ltar 'bar ba'i gsang ba'i dkyil 'khor bshad par
<p>67a.4</p>bya ba'i phyir/ de nas rdo rje chen po'i khro bo'i rgyal po mchog gi cho ga zhes bya ba gsungs te/ de nas kyi sgra ni 'das ma thag pa ste/ dang po sbyor ba'i rjes thogs kho na la zhes bya ba'o/ /'dir dang po'i sbyor ba'i ting nge 'dzin ni dpal rdo rje sems dpa'i gsang ba'i dkyil 'khor las
<p>67a.5</p>gsungs pa kho na'o/ /chen po yang de yin la khro bo'i rgyal po yang de nyid yin pas na/ rdo rje chen po'i khro bo'i rgyal po ste/ bcom ldan 'das rdo rje nyi ma me ltar 'bar ba'o/ /de'i mchog kyang de yin la gsang ba'i cho ga yang de nyid yin pas na mchog tu gsang ba'i cho ga ste bsgrub
<p>67a.6</p>par bya ba dang / sgrub pa'i ngo bor gsang ba'i dkyil 'khor ro/ /'di ltar bshad par 'gyur te/ yi ge hUM brjod cing gsang ba'i dkyil 'khor 'di rdzogs par byas la/ lha thams cad kyi snying po brjod cing rang rang gi gnas su lha thams cad kyi gzugs dgod cing drangs te/ 
<p>67a.7</p>'di ni 'dir ting nge 'dzin gnyis pa'o/ /de nas 'dus pa sngon du 'gro bas gsung pa shes par bya'o/ /de ltar ting nge 'dzin gsum bstan nas/ da ni ras la bcom ldan 'das bri bar bya zhes bya ba la sogs pas slob dpon gyi las kyi cho ga dang / slob ma gzhug pa la sogs
<p>67b</p>
<p>67b.1</p>pa'i cho ga bshad par bya ste/ cho ga ji lta ba bzhin du dkyil 'khor bris la dbus kyi dkyil 'khor gyi lte ba'i phyogs su bcom ldan 'das rdo rje nyi ma me ltar 'bar ba ras la bri par bya'o/ /mchog ces bya ba 'di phul du byung ba'o/ /ci'i phyir zhe na/ gang gi phyir gsang ba'i cho ga 'di rgya
<p>67b.2</p>che ba'i 'jigs pas 'jigs pa rnams la mdor bsdus pas rdo rje'i rigs thams cad kyi dngos grub rdzogs par byed pa de'i phyir mchog ste phul du byung ba yin no/ /rdo rje nyi ma me ltar 'bar ba de'i sna tshogs pad+ma'i gdan gcig kho na'i g.yas dang g.yon gyi logs dag la bzhugs
<p>67b.3</p>pa'i rdo rje mkha' 'gro ma rnams de'i 'od kyi dkyil 'khor la brten par bri par bya'o/ /de la rdo rje nyi ma me ltar 'bar ba ni dkyil 'khor chen po las gsungs pa'i phyag rgya chen po bri bar bya'o/ /de'i lha mo dang po ni dmar ba dang dkar ba'o/ /gnyis pa ni thal ba ltar dkar ba'o/ /gsum
<p>67b.4</p>pa ni dkar pa dang ljang ba'o/ /bzhi pa ni gser ltar dri ma med pa'i sku mchog can bri bar bya'o/ /rdo rje gtum pa'i dbang phyug grub/ /ces bya ba la kha T+wAM ga 'dzin pa'i rdo rje gtum pa'i dbang phyug ma ste de grub pa ni rdzogs pa'o/ /de nyid rdo rje kha T+wAM ga bsgreng ba dang bcas pa bri bar bya
<p>67b.5</p>ste/ rdo rje kha T+wAM ga bsgreng ba dang bcas pa'i sku gang la mnga' ba de ni kha T+wAM ga bsgreng ba dang bcas pa'o/ /de ni thal ba ltar sku mdog dkar ba bcom ldan 'das kyi g.yas logs su bri bar bya'o/ /de'i yang g.yas logs su dmar ba dang dkar ba'i sku mdog can mda' 'dzin
<p>67b.6</p>pa rdo rje 'dod pa me 'bar ba zhes bya ba'i ming can/ g.yon pa'i phyag gis gzhu 'dzin cing g.yas pa rdo rje rtse gcig pa'i mde'u dang ldan pa'i mda' bstod pa la brtson pa bri bar bya'o/ /bcom ldan 'das kyi g.yon logs su rdo rje khyab 'jug ma ste/ sku mdog dkar ba dang ljang ba
<p>67b.7</p>dang / phyag g.yon gyi sor mo dbus ma'i rtse mos rdo rje 'khor lo bstod pa la brtson pa/ phyag g.yas pas [(]gden [,]gdan [)]la brten pa dang bcas pas bzhugs pa'o/ /de'i g.yon logs su dri ma med pa'i gser gyi sku mdog can/ rdo rje dril bu'i ba dan zhes bya ba'i lha mo rdo rje dril bu
<p>68a</p>
<p>68a.1</p>dang bcas pa'i g.yon pa'i rdo rje khu tshur gyis bsnyems pas bzhugs pa/ phyag g.yas pas dril bu dang bcas pa'i ba dan 'dzin pa bri bar bya'o/ /de dag thams cad kyang sems dpa'i skyil mo krung gis bzhugs pa'o/ /cung zad mche ba gtsigs pa'o/ /khro dang
<p>68a.2</p>bcas pa'i zhal bzhad pa/ /rang bdag la ni thugs gtad cing / /sku ni zur gyis phyogs par bzhugs/ /gsang ba'i dkyil 'khor 'dir sprul pa la sogs pa'i las thams cad rdzogs par byed pa'i snying po ni yi ge hUM do/ /nye ba'i snying po ni hi ste lha thams cad kyi'o/ /de la yi
<p>68a.3</p>ge hUM gis bsgrub pa ni phra mo'i cho ga gnyis pa las 'og nas 'chad par 'gyur ba de nyid 'dir shes par bya'o/ /nye ba'i snying po'i sgrub pa bshad par bya ba'i phyir mnyam po zhes bya ba la sogs pa gsungs te/ de la mnyam po ni dus gcig tu rdo rje dang bcas pa'i dril bu la sogs
<p>68a.4</p>pa'i rol mo brdungs shing / slob ma'i tshogs mkhas pa dang bcas pas yi ge hUM gi glu dang rol mo bya zhing zur bzhi pa'i glu'i sbyor ba nye bar mtshon pa'i rnal 'byor pa ni zur bzhi pa ste rab tu grub par 'gyur ro/ /de ltar yang rdo rje nyi ma me ltar 'bar ba'i dngos grub kyis te/ rdo rje
<p>68a.5</p>nyi ma me ltar 'bar ba'i gsang ba'i dkyil 'khor 'dir bzlas pa'i cho ga yin no/ /gnas gang du bcom ldan 'das rdo rje nyi ma me ltar 'bar ba ras la bri bar bya ste/ 'khor lo de ni brtags byas nas/ /zhes bya ba la sogs pa bcom ldan 'das rdo rje nyi ma me ltar 'bar ba
<p>68a.6</p>ji lta ba bzhin du bshad pa'i 'bar ba'i 'khor lo de ni gsang ba'i dkyil 'khor ro/ /de nyid dam pa ni phul du byung bas te/ brtags pa ni yang dag par brtags nas gsang ba'i dkyil 'khor bris te/ dkyil 'khor gyi lte ba'i phyogs su bcom ldan 'das bri bar bya'o zhes
<p>68a.7</p>bya ba'i don to/ /'dir dkyil 'khor gyi cho ga ji lta ba bzhin du shes par bya zhe na/ mtshon cha mchog ces bya ba la sogs pa la/ bcom ldan 'das rdo rje sems dpa' gsang ba'i dkyil 'khor gyi cho ga ni mtshon cha dam pa'i cho ga ste/ bsgrub par bya ba dang sgrub pa'i rim pa'i cho ga
<p>68b</p>
<p>68b.1</p>des rdo rje'i rigs dgug pa la sogs pa'i cho ga rgyas pa thams cad 'dir shes par bya'o/ /de ltar rdo rje sems dpa'i gsang ba'i dkyil 'khor las gsungs pa'i tshul gyis rdo rje'i rigs las gsungs pa rang 'jug pa la sogs pa'i cho ga thams cad dang / slob ma gzhug
<p>68b.2</p>pa la sogs pa'i cho ga thams cad rjes su spyad nas de kho na nyid la sogs pa gsum po rdo rje slob dpon gyis slob ma rnams la bshad par bya ba yin no zhes bya ba bstan par bya ba'i phyir/ de nas zhes bya ba la sogs pa gsungs te/ de nas kyi sgra ni de ma thag pa'o/ /de kho na nyid dang / 
<p>68b.3</p>chos dang / dam tshig ni de kho na nyid dang chos dang dam tshig rnams so/ /de rnams kyi cho gas sbyin pa ni cho ga rab tu sbyin pas te slob ma rnams la man ngag sbyin pa'o/ /dmigs pa med pa'i thugs rje chen po'i mtshan nyid kyi thog ma dang tha ma med pa'i mtshan nyid can gyi chos kyi dbyings
<p>68b.4</p>ni rtag tu chags pa ste/ de las byung ba ste skye ba gang la yod pa de rtag tu chags pa las byung ba'i khro bo ni rdo rje nyi ma me ltar 'bar ba'o/ /de'i rdo rje me'i phung bo ni rdo rje 'bar ba 'bar ba'i tshogs te/ de'i rang bzhin can gyi sku ni sku rnams nyid de/ de dag gang yin zhe na/ /rdo rje 'bar
<p>68b.5</p>ba zhes bya ba la sogs pa rdo rje nyi ma me ltar 'bar ba'i rdo rje ni rdo rje me ltar 'bar ba ste/ de'i rnal 'byor chen po'i mkha' 'gro ma ni de las byung ba'i rdo rje nyi ma me ltar 'bar ba la sogs pa'i rdo rje'i rigs kyi phyag rgya chen po thams cad phyogs bcu dang nam mkha'i khams la bzhugs
<p>68b.6</p>pa'o/ /'bar ba zhes bya ba ni gdug pa rnams 'dul ba'i gzugs kyis thogs pa med pa'o/ /de ni rdo rje'i rigs zhes bya ba la de ltar rdo rje'i de kho na nyid shes par bya ste/ lhag par mos pa 'dis de gzung bar bya'o zhes bya ba'i don to/ /de ltar de kho na nyid kyis rdo rje gzung
<p>68b.7</p>bar bya'o zhes bstan nas chos kyi dril bu dkrol bar bya'o zhes bya ba'i don to/ /de nas chos zhes bya ba gsungs te/ thams cad nam mkha'i mtshan nyid can/ /nam mkha'i yang ni mtshan nyid med/ /ces bya ba ni bshad zin to/ /nam mkha' dang mnyam pa nyid ni chos thams cad
<p>69a</p>
<p>69a.1</p>dngos po med pa'i ngo bo nyid kyi de bzhin nyid do/ /de bzhin nyid ro gcig pa'i sems dang sems las byung ba rnams ni nam mkha' dang mnyam pa nyid kyi sbyor ba'o/ /de gang la yod pa de ni nam mkha' dang mnyam pa nyid kyi sbyor ba dang ldan pa yin no/ /des thams cad
<p>69a.2</p>ni phyag rgya chen po la sogs pa'o/ /myur ba ni myur ba nyid du sgrub par byed pa'i yin te/ de ltar dril bu sgra bsgom zhing dril bu dkrol bar bya'o/ /de ltar chos kyi dril bu dkrol/ /zhes bya bas bstan nas/ dam tshig gis ni phyag rgya cher byin gyis brlabs zhes bstan par bya ba'i
<p>69a.3</p>phyir/ nam mkha' kun mchog ces bya ba la sogs pa gsungs te/ thams cad kyang de yin la nam mkha' yang de nyid yin pas na thams cad nam mkha' ste/ rdzas thams cad kyi dngos po med pa'i rang bzhin can gyi nam mkha' dang mnyam pa'i rang bzhin gyis 'od gsal ba'i
<p>69a.4</p>sems so/ /de'i rnam pa can gyi ting nge 'dzin ni thams cad nam mkha'i mchog gi sbyor ba'o/ /thams cad nam mkha'i zhes bya ba la thams cad nam mkha'i mchog gi sbyor ba des 'dus byas dang 'dus ma byas kyi dngos po thams cad nam mkha' dang mnyam pa'o zhes bya ba nang du
<p>69a.5</p>brjod pa'i rnam pas mngon du bya zhing / rdo rje nyi ma me ltar 'bar ba la sogs pa'i chos dang / las dang dam tshig dang / phyag rgya chen po'i rdo rje'i rigs kyi rang bzhin gyi rdo rje'i phyag rgya rnams kyis rgyas btab pa ni rang gi rang bzhin du byas pa'i 'jig rten gsum yang sa
<p>69a.6</p>'og sa steng sa bla'i rang bzhin can za ba ni snang bar byed pa yin no/ /yang gi sgras ni phyogs gcig gi dngos po shin tu za bar byed pa yin no/ /rdo rje rnal 'byor gyi mkha' 'gro ma rnams ni rdo rje rigs kyi phyag rgya chen po rnams te/ de dag gi mchog tu gsang ba'i dam tshig ni
<p>69a.7</p>'da' bar dka' ba'i nye par sbyor ba'o/ /'dis ni don 'di 'chad par 'gyur te/ ji lta ba bzhin du de kho na nyid kyis rdo rje bzung la chos kyi dril bu dkrol bar bya'o/ /de nas rdo rje nyi ma me ltar 'bar ba la sogs pa'i phyag rgya chen po bcings nas 'dus byas dang 'dus ma byas
<p>69b</p>
<p>69b.1</p>kyi dngos po thams cad nam mkha' dang mtshungs par rnam par bsams la 'jig rten gyi khams thams cad rdo rje'i rigs kyi rang bzhin can bdag nyid kyi gzugs su bsams te bsgom par bya'o/ /cho ga 'di zhes bya ba ni de kho na nyid dang chos dang / dam tshig gzung ba'i mtshan
<p>69b.2</p>nyid kyi mchog thams cad de/ ma lus pa bsgrub par bya ba ni rdzogs par bya'o/ /shin tu mnyam par gzhag pa ni sems rtse gcig pa'o/ /bsgrub par bya ba de gang yin zhe na/ kun mchog ces bya ba la sogs pa la/ rdo rje rigs kyi chos dang / las dang dam tshig dang / phyag rgya chen
<p>69b.3</p>po'i dngos grub rnams ni kun mchog dngos grub chen po rnams so/ /rdo rje nyi ma me ltar 'bar ba'i las brgya la sogs pa'i rgyun ni las kyi tshogs so/ /kun mchog dngos grub chen po rnams dang / las kyi tshogs ni kun mchog dngos grub chen po'i las kyi tshogs so/ /de yang mi zad
<p>69b.4</p>pa zhes bya ba ni thog ma dang tha ma med par bsgrub par bya'o/ /de nas ji lta ba bzhin du de bzhin gshegs pa'i cho gas rang phyag rgya rnams kyi gong du nye bar bsdu ba'i mchod pa byas nas/ rab tu 'grub par 'gyur zhes bya ba la/ 'dis ni don 'di 'chad par 'gyur te/ snga ma bzhin du sdig pa
<p>69b.5</p>dral ba'i mthar thug pa'i cho ga thams cad rjes su spyad nas rdo rje nyi ma me ltar 'bar ba rnam par bsgoms la/ dam tshig sems dpa' byin gyis brlab pa byas la/ rdo rje nyi ma me ltar 'bar pa'i phyag rgya chen po bcing bar bya'o/ /de nas ji lta ba bzhin du rang gi snying gar rdo rje nyi ma me
<p>69b.6</p>ltar 'bar ba'i gsang ba'i dkyil 'khor rdo rje 'khor lo'i phyag rgya rdzogs par byas nas dngos grub kyi rdo rje brtul zhugs kyi mthar thug pa'i rang 'jug pa'i cho ga snga ma bzhin du byas la/ 'phags pa de kho na nyid bsdus pa'i 'jig rten gsum las rnam par rgyal ba'i dkyil 'khor
<p>69b.7</p>chen po las gsungs pa'i lha rnams kyis rnal 'byor chen po byas la de bzhin gshegs pa thams cad kyi sku rang gi lus la bcug ste/ phyag rgya bzhis rgyas btab par byas la 'jig rten gsum las rnam par rgyal ba'i phyag rgya dang / dang po'i rdo rje sems dpa' la sogs
<p>70a</p>
<p>70a.1</p>pa rnams kyis snga ma bzhin du bdag nyid la byin gyis brlabs te dbang bskur ba thams cad bzung la dngos grub kyi rdo rje brtul zhugs blangs la/ khro bo rdo rje mtshon cha ma la sogs pa'i mchod pa'i phyag rgya bcu gnyis kyis bdag nyid yang dag par mchod la/ phyag bzhi dang rdo rje
<p>70a.2</p>nyi ma me ltar 'bar ba'i dkyil 'khor chen po las gsungs pa'i phyag btsal ba byas nas/ dang po sbyor ba dang / dkyil 'khor rgyal po mchog dang las kyi rgyal po mchog rnam par bsgom par bya'o/ /de nas bsdu ba dang / mtshan brgya rtsa brgyad kyis bstod par byas la rdo rje nyi ma
<p>70a.3</p>me ltar 'bar ba'i dkyil 'khor chen po las gsungs pa'i lcags kyus 'khor dang bcas pa'i bcom ldan 'das dkyil 'khor du bcug ste/ ji lta ba bzhin du phyag rgya bzhis rgyas btab par byas la/ dbang bskur ba'i phyag rgyas dbang bskur te mchod pa'i phyag rgya bcu gnyis kyis
<p>70a.4</p>yang dag par mchod cing phyag 'tshal te/ de ltar nyin re bzhin du bsgom par byas na ji srid dkyil 'khor mthong bar 'gyur ro/ /yi ge hi'am/ yi ge hUM brjod cing / rdo rje dril bu sogs mnyam bcas/ /rnam dben rol mo brdungs pa yis/ /yi ge hi yi glu rol mo/ /bya zhing zur bzhi
<p>70a.5</p>'grub par 'gyur/ /zhes bya ba 'di ni bzlas pa'i cho ga'o/ /de nas ji lta ba bzhin du lhag par gnas par byas la nyi ma 'char ka'i dus su rdo rje sems dpa'i dkyil 'khor chen po'i tshul du phyi'i dkyil 'khor thig btab nas/ de nang du de'i phyed kyi tshad rdo rje rtse gsum pa'i thig zlum
<p>70a.6</p>po 'bar ba dang bcas pa dang / ka ba brgyad dang ldan par thig gdab par bya'o/ /de nas ji lta ba bzhin du yang dag par bris la/ dbus kyi dkyil 'khor gyi lte ba'i phyogs su lha mo bzhi dang yang dag par 'dus pa'i sbyor bas hUM hi zhes bya ba brjod cing / bcom ldan 'das ras ris la
<p>70a.7</p>bri bar bya'o/ /dkyil 'khor chen po las gsungs pa'i snying po bzhi pos lha mo bzhi bri bar bya'o/ /phyi rol gyi dkyil 'khor gyi mtshams bzhi dang sgo bzhi la rdo rje nyi ma me ltar 'bar ba'i dkyil 'khor chen po las gsungs pa'i tshogs khro bo sgeg mo la sogs pa dang khro bo rdo rje lcags kyu ma
<p>70b</p>
<p>70b.1</p>la sogs pa bzhi bri bar bya'o/ /de la rdo rje nyi ma me ltar 'bar ba'i dkyil 'khor chen po las gsungs pa'i phyag rgya dang sngags kyis de bzhin gshegs pa'i gsang ba'i dkyil 'khor gyi cho gas dkyil 'khor bsgrub pa thams cad dang / rang 'jug pa la sogs pa'i cho ga dang slob ma gzhug
<p>70b.2</p>pa la sogs pa'i cho ga thams cad bya'o/ /rdo rje rnal 'byor gyi cho ga'o zhes bya ba la/ lha mo bzhi dang yang dag par 'dus pa'i sbyor bas rdo rje nyi ma me ltar 'bar ba'i sku'i gsang ba gang yin pa de gnas pa ni rdo rje rnal 'byor ro/ /de'i cho ga ni bsgrub par bya ba dang / sgrub pa'i rtog pa bstan
<p>70b.3</p>pa'o/ /dpal mchog dang po'i rgya cher 'grel pa shes rab kyi pha rol tu phyin pa 'byung ba zhes bya ba las rdo rje nyi ma me ltar 'bar ba'i gsang ba'i ras ris kyi dkyil 'khor gyis bshad pa rdzogs so// //de ltar rdo rje nyi ma me ltar 'bar ba'i gsang ba'i ras ris kyi dkyil 'khor gyi cho ga bstan
<p>70b.4</p>nas/ da ni rdo rje nyi ma me ltar 'bar ba'i ras ris kyi dkyil 'khor nyid kyi cho ga gnyis pa bstan par bya ba'i phyir/ de nas zhes bya ba la sogs pa gsungs te/ de nas kyi sgra ni de ma thag pa rjod par byed pa ste/ dang po'i sbyor ba'i rjes thogs nyid du'o/ /'dir dang po'i sbyor ba'i ting nge 'dzin
<p>70b.5</p>ni dpal rdo rje sems dpa'i ras ris kyi dkyil 'khor las gsungs pa nyid do/ /yi ge hUM gis dkyil 'khor sprul te/ gnas ji lta ba bzhin du rang gi snying po rnams kyis lha thams cad dgod par bya ste/ ting nge 'dzin gnyis pa shes par bya'o/ /de nas ji lta ba bzhin du 'dus pa
<p>70b.6</p>sngon du 'gro bas gsum pa shes par bya'o/ /de ltar ting nge 'dzin gsum bstan nas/ da ni dam tshig dang dbang bskur ba thob nas bzlas pa dang bsgom par bya ba yin no zhes bya ba'i cho ga 'di rab tu bstan par bya ba'i phyir shin tu phra ba la sogs pas slob dpon gyi las la sogs pa'i
<p>70b.7</p>cho ga dang / slob ma gzhug pa la sogs pa'i cho ga gsungs te/ 'das ma thag tu bshad pa'i dkyil 'khor phra ba las kyang shin tu phra ba yin no/ /de bshad pa ni bstan par bya'o/ /'di shin tu khro ba sgeg pa ston par byed pas na shin tu gsang ba yin no/ /rdo rje ni rdo rje nyi ma me
<p>71a</p>
<p>71a.1</p>ltar 'bar ba'i rdo rje ste/ de'i gsang ba'i rnal 'byor chen po'i mkha' 'gro ma rnams kyi dkyil 'khor ni nam mkha' thams cad khyab pa'i phyir chen po de nyid yin no/ /ji bzhin zhes bya ba la sogs pa la/ dpal rdo rje sems dpa'i gsang ba'i dkyil 'khor chen
<p>71a.2</p>po las gsungs pa'i cho gas grong khyer sum brtsegs dang skyed mos tshal la sogs pas yang dag par brgyan la/ rdo rje 'chang thams cad kyi slob dpon rdo rje nyi ma me ltar 'bar ba'i gsang ba'i dkyil 'khor las gsungs pa'i tshul gyis rnal 'byor chen po byas la/ de'i rdo rje
<p>71a.3</p>'dzin pas mtshan ma thob nas gsang ba'i dkyil 'khor ji lta ba bzhin du bsgrubs pas yang dag par bris la rdo rje chen po 'dod pa'i me 'bar ba la sogs pa'i gsang ba'i lha mo bzhi'i rnal 'byor dang ldan pa dang / de'i rigs dang rgyan dang ldan pa'i bu mo bzhi dang ldan pa dang / rang
<p>71a.4</p>nyid rdo rje drag po'i rnal 'byor dang ldan pa dang / de'i dbyibs dang rgyan dang ldan pas gar las byung ba'i me tog dang bcas pa'i phyag 'tshal ba'i thal mo rang gi spyi bor bcings la/ hUM rdo rje gzhu dang mda' bcas phyag 'tshal lo/ /zhes bya ba la sogs pa'i 'jug pa'i glu brjod
<p>71a.5</p>cing lha mo bzhi'i phreng ba'i dbus na bzhugs pa'i slob dpon gyis rang gi lha'i me tog gi phreng ba blangs te/ 'jug pa'i glu dang / rang gi lha'i snying po rjod par byed pa'i bu mo de rnams dang bcas par dkyil 'khor du 'jug par bya'o/ /de nas g.yon pa'i kha ni gyen du bstod/ /
<p>71a.6</p>rdo rje drag po bzhad pa chen po'i sgra sgrogs mchog gi ming can gyi phyag rgyas ha ha ha ha/ oM badzra ru lu ru lu laM zhes brjod cing dga' ba chen po'i dbugs kyi rlung gis ru lu ni drug dang ldan par bar ma dag gis bcom ldan 'das la mchod par bya'o/ /'di ni 'dir zhes bya ba
<p>71a.7</p>la sogs pa ni go sla'o/ /de ltar bu mo de rnams dang lhan cig tu bcom ldan 'das la phyag byas nas me tog dor ba'i sngags kyis me tog gi tshogs gtor bar bya'o/ /de nas ji lta ba bzhin du phreng ba'i dbang bskur ba blangs te/ gdong g.yogs dkrol te dkyil 'khor mthong nas 'jug
<p>71b</p>
<p>71b.1</p>pa'i phyag rgya dgrol bar byas nas/ chu'i dbang bskur bas dbang bskur la phyag rgya'i dbang bskur ba la sogs pa nas/ dngos grub kyi rdo rje brtul zhugs kyi mthar thug pa gzung bar bya'o/ /dang po re zhig thod pa'i phreng ba'i cod pan gyis dbang bskur ba'i phyag rgyas so/ /de nas sangs rgyas lnga'i cod
<p>71b.2</p>pan gyis dbang bskur ba'i phyag rgyas so/ /de nas thod pa'i phreng ba de bzhin gshegs pa lnga dang lhan cig pa'i gsang ba'am brdungs pa la sogs pa'i rang bzhin can rdo rje rin po che dang cod pan gyi sngags dag gis yongs su bzlas pa'i phyi'i cod pan gyis kyang dbang bskur bar bya'o/ /de la gtsug
<p>71b.3</p>tor dang mdun dang logs gnyis dang / rgyab tu rdo rje rtse lnga pas mtshan pa'i thod pa rnams te de rnams kyi steng du de bzhin gshegs pa rnams cod pan du bya'o/ /de ltar thod pa'i phreng ba'i dbang bskur gyis bdag nyid la dbang bskur te/ cho ga thams cad rdzogs par byas nas bdag nyid dang bu
<p>71b.4</p>mo rnams la dam tshig gsum sbyin par bya'o zhes bya ba bstan pa'i phyir/ rdo rje pad+ma'i dbang bskur gyis/ /dam tshig 'di ni gsal par sbyin/ /zhes bya ba gsungs te/ gsang ba ni gsal ba'o/ /da ni rdo rje pad+ma'i phyag rgya bstan pa'i phyir/ de la 'di zhes bya ba la sogs pa gsungs te/ 
<p>71b.5</p>rdo rje bsdams pa nang du byas pa'i sor mo'i rtse mo thams cad phan tshun du yang dag par sbyar ba byas la mthe bong gnyis rtse mo yang dag par sbyar ba'i rtse mo byas te/ des sor mo'i rtse mo rnams dgab par byas te/ 'di rdo rje pad+mas te dbang bskur ba'i phyag rgya'o/ /de nas hUM a b+hi Shiny+tsa maM zhes bya ba
<p>71b.6</p>brjod cing gtsug tor gyi phyag rgya dang / slar yang spyi bo dang / rna ba gnyis kyi steng dang / spyi bo'i rgyab tu dbang bskur bar bya'o/ /'dis dbang bskur ba tsam gyis zhes bya ba la sogs pa la/ rdo rje pad+ma'i dbang bskur ba 'dis sgrub pa po dbang bskur ba tsam gyis rnam par snang mdzad
<p>71b.7</p>la sogs pa'i de bzhin gshegs pa thams cad de/ de de dag gis byin gyis brlab pa dang zhes bya ba sbyar ro/ /sgrub pa po de la ji ltar byin gyis brlab pa mdzad ce na/ shin tu gdug pa dang / drag pa dang / rab tu gtum po dang / ma rungs pa'i sems can rnams thal bar rab tu
<p>72a</p>
<p>72a.1</p>'jig pa'i rgyur gyur pa'i phyir thal bar rab tu rlog pa'o/ /dbang phyug chen po la sogs pa'i 'jig rten gsum las rnam par rgyal bas na thams cad las rnam par rgyal ba'o/ /khams gsum ma lus pa'i rdo rje chen po'i 'khor los sgyur ba zhes bya bar yang byin gyis
<p>72a.2</p>brlab par 'gyur ro/ /de nyid kyis rdo rje zhes bya ba la sogs pa ni go sla'o/ /bud med rnams kyang 'bebs gyur na/ /zhes bya ba la sogs pa la/ dkyil 'khor du zhugs pa'i bu mo rnams gang yin pa de dag kyang 'bebs na/ bdag nyid mda' 'dzin pa la sogs pa'i rang gi lha mo'i rnal 'byor
<p>72a.3</p>gyi sgom pa'i rang bzhin gyis rdo rje 'bebs pas phab ste/ ston pa ni de bzhin gshegs pa rnams kyi rdo rje pad+ma'i dbang bskur bas dbang bskur te/ de kho na nyid dang chos dang / dam tshig blangs la rdo rje mda' la sogs pa'i rdo rjes mtshan pa'i phyag mtshan 'dzin pa'i rnal 'byor
<p>72a.4</p>rnams dbang du 'gyur ro/ /rdo rje 'dod pa'i me la sogs pa'i lha mo'i gzugs su yang dag par 'gyur ro/ /'dis ni 'di ltar 'chad par 'gyur te ji ltar slob dpon gyis rang nyid rdo rje nyi ma me ltar 'bar ba'i rdo rje drag po'i gzugs su byin gyis brlabs nas dbang bskur te/ de kho
<p>72a.5</p>na nyid dang / chos dang / dam tshig blangs nas dkyil 'khor du zhugs te/ khams gsum ma lus pa'i stobs chen po'i 'khor los sgyur bar 'gyur ro/ /de bzhin du bu mo rnams kyang rang gi lha'i rnal 'byor gyis bdag nyid la dbang bskur byas nas de kho na nyid dang / chos dang / 
<p>72a.6</p>dam tshig blangs te/ rdo rje 'dod pa'i me la sogs pa'i lha mo'i gzugs su 'gyur ba yin no/ /da ni bu mo dang bcas pa'i slob dpon la rdo rje nyi ma me ltar 'bar ba la sogs pa 'bebs pa bstan par bya ba'i phyir de la zhes bya ba la sogs pa gsungs te/ de la zhes bya ba'i sgra ni dgar ba
<p>72a.7</p>la'o/ /thog ma kho nar zhes bya ba ni shin tu dang po kho na'o/ /re zhig gi sgra ni rim pa la ltos pa'o/ /rdo rje nyi ma me ltar 'bar ba chen po ni nyi ma dang 'dra bas na nyi ma'o/ /gdug pa dang drag po rnams thal bar rab tu 'jig pa'i rgyur gyur pa'i phyir thal bar rab tu rlog go/ /rdo rje nyi ma
<p>72b</p>
<p>72b.1</p>me ltar 'bar ba chen po yang yin la thal bar rab tu rlog pa yang de nyid yin pas na/ rdo rje nyi ma me ltar 'bar ba chen po thal bar rab tu rlog pas te de'i ming dang ldan pa zhes bya ba'o/ /de bzhin gshegs pa thams cad kyi rdo rje chen po'i khro bo thams cad kyi bdag nyid do/ /mchog dang po ni thog ma dang
<p>72b.2</p>tha ma med pa'o/ /yang dag par 'bebs pa'o zhes bya ba ni sgrub pa po'i rgyud la rab tu zhugs pa'o/ /de bzhin gshegs pa thams cad kyi thugs rje chen po ni de bzhin gshegs pa thams cad kyi thugs rje chen po ste/ des thabs kyi ngo bor bskyed pa'i zhe sdang gi khro bo me ltar 'bar ba'i 'od zer gyis nye
<p>72b.3</p>bar mtshon la/ mi phyed pa'i khon du 'dzin pa'i khro bo'i me ltar 'bar ba'i rdo rje ni bcom ldan 'das rdo rje nyi ma me ltar 'bar ba'i khro bo'i rdo rje kha T+wAM ga'i rgyal mtshan dang bcas pas bzhugs pa ni rdo rje kha T+wAM ga'i rgyal mtshan dang bcas pa'o/ /de bzhin gshegs pa thams cad kyi thugs rje
<p>72b.4</p>chen po'i thabs kyi khon du 'dzin pa'i khro bo'i me 'bar ba'i rdo rje yang de nyid yin la rdo rje kha T+wAM ga'i rgyal mtshan dang bcas pa yang de nyid yin pas na de bzhin gshegs pa thams cad kyi thugs rje chen po'i thabs kyis kho na du 'dzin pa'i khro bo me 'bar ba'i rdo rje'i kha T+wAM ga'i rgyal mtshan dang
<p>72b.5</p>bcas pa'o/ /nges par sbyor ba ni gtso bo nyid du nges par sbyor ba'o/ /ba dan dang bcas pa'i dril bu ni ba dan gyi dril bu ste de 'dzin par mdzad pas na ba dan gyi dril bu 'dzin pa'o/ /rdo rje snyems ma ni ji lta ba bzhin du bshad pa'o/ /de'i bdag po ni rdo rje snyems ma'i bdag po'o/ /'bebs
<p>72b.6</p>pa'i khyad par ji lta bu dang ldan pas 'bebs pa ni shin tu khro bo'i 'bebs pa ste/ bcom ldan 'das de 'bebs par 'gyur ro/ /de lta bu'i phyag rgya gang dang ldan pa yin zhe na/ sgeg pa dang bcas pa zhes bya ba la sogs pa la/ sgeg pa dang khro bo ston par byed pa'i smin
<p>72b.7</p>mtshams kyi dpral ba'i ri mo ni sgeg pa dang bcas pa'i smin mtshams kyi khro gnyer te/ de dang bcas pa'i spyan ser po ni dmar ser te/ 'jigs pa chen pos 'jigs par byed pa'i spyan dmar ser gang la yod pa de la de skad ces bya'o/ /de lta bu'i lta ba dang ldan pa'i
<p>73a</p>
<p>73a.1</p>bcom ldan 'das yang dag par phab nas des ji ltar mdzad ce na/ 'dis zhes bya ba la sogs pa la de ltar gyur pa'i lta ba'i phyag rgya 'dis sgrub pa po'i rgyud la bcom ldan 'das bzhugs nas phyag rgya chen po la sogs pa'i dngos grub thams cad kyi dkyil 'khor du stong
<p>73a.2</p>phrag brgya bzlas pas sgrub pa po la sgrub par mdzad pa yin no/ /dkyil 'khor du stong phrag brgya'i bzlas pas ma grub na de nas dus phyi ma la yi ge hUM lan cig bzlas pas rjes su chags pa la sogs pa sgrub par byed pa yin no zhes bya ba'i don 'di rab tu bstan par bya ba'i phyir/ 
<p>73a.3</p>de bzhin gshegs pa thams cad rjes su chags pa zhes bya ba la sogs pa gsungs so/ /ting nge 'dzin gang gis yi ge hUM lan cig bzlas pas de bzhin gshegs pa thams cad rjes su chags pa dang / dgug pa dang / gzhug pa dang / bcing ba dang / dbang du byed pa dang / 'bebs
<p>73a.4</p>par nus she na/ thams cad nam mkhar sbyor ba'i ting nge 'dzin gyis zhes bya ba la/ yi ge hUM lan cig brjod pa tsam gyis gdod ma nas ma skyes pa'i rdo rje nyi ma me ltar 'bar ba'i bsgom pa thams cad nam mkha'i sbyor ba'i ting nge 'dzin dang lhan cig brjod pa tsam gyis de bzhin gshegs
<p>73a.5</p>pa thams cad rjes su chags pa la sogs pa'i las byed pa'o zhes bya ba'i don to/ /gang zhig khams gsum pa thams cad kyi khongs su chud pa'i rdo rje'i bdud la sogs pa'i bdud thams cad dang / gang zhig de bzhin gshegs pa thams cad ni de bzhin gshegs pa rnams kyi bstan pa rnams
<p>73a.6</p>shin tu gdug pa dang drag po dang / rab tu gtum pa'i ma rungs pa'i sems can rnams dang / gang zhig sems can nye bar 'tshe ba la rab tu 'jug pa'i mkha' 'gro ma drag po rnams dang / gang zhig nyan thos dang rang sangs rgyas rnams te de dag kyang sgrub pa po'i 'dod pas thal bar
<p>73a.7</p>rab tu 'jig par 'gyur te/ dmyal bar skye ba'i rgyur gyur pa spyod pa ngan pa'i rang bzhin can gyi phan pa ma yin pa la sogs pa gzhan rnams la smos kyang ci dgos/ rnal 'byor 'dis bcom ldan 'das 'di ji lta ba bzhin du ci'i phyir bsgrub pa mdzad pa yin zhe na/ don yod ces bya ba
<p>73b</p>
<p>73b.1</p>la sogs pa la gang gi phyir bcom ldan 'das 'di ji lta ba bzhin du bshad pa'i rnal 'byor gyis don yod pa ni 'bras bu med pa ma yin pa dang / thog ma med pa ni bzlog par mi nus pa dang / ji lta ba bzhin du bshad pa'i dngos grub thams cad kyi las kyi tshogs rnams nye bar sbyor ba ni sgrub pa
<p>73b.2</p>pos mngon par sbyor ba mchog tu sgrub par 'gyur ba'i phyir ro/ /ji lta ba bzhin du bshad pa'i bcom ldan 'das 'di bsgrub pa'i snying po'i bzlas pa bstan par bya ba'i phyir de nas zhes bya ba la sogs pa gsungs so/ /'dis ni 'di ltar 'chad par 'gyur te/ sna'i dbugs phra mo nyid
<p>73b.3</p>kyis thung ngu'i gzugs su yongs su brtags nas sna'i dbugs kyi sbyor ba kho nas bzlas pa byas na ji lta ba bzhin du bshad pa'i dngos grub sgrub par byed pa yin no zhes bya'o/ /de ltar bcom ldan 'das dbab pa'i bsgrub pa bstan nas/ /da ni lha mo bzhi dbab pa'i sgrub pa bstan par bya
<p>73b.4</p>ba'i phyir/ de nas zhes bya ba la sogs pa gsungs te/ rdo rje nyi ma me ltar 'bar ba la sogs pa'i sgom pa'i lam ston par byed pa'i bcom ldan 'das yum mda' 'dzin pas te/ rdo rje chen po 'dod pa'i me 'bar ba zhes bya ba'i lha mo chen mo de yang phyag g.yon pas gzhu 'dzin cing
<p>73b.5</p>phyag g.yas pas ji lta ba bzhin du bshad pa'i mtshan nyid can gyi mda' blangs te stod par mdzad pa/ sgeg pa dang bcas shing g.yon pa'i spyan gyi zur gyis lta ba'i phyag g.yon pa'i ming can gyis lta ba'i phyag rgyas nye bar mtshan pa/ g.yon pa'i spyan bcom ldan 'das ma rdo rje 'dod pa me
<p>73b.6</p>'bar ba'o/ /lta ba'i phyag rgya 'dis de ci mdzad ci na/ thams cad sgrub par mdzad pa zhes bya ba ni gzigs pa tsam gyis thams cad la rgyas gdab pa'o zhes bya ba la sogs pa ni de'i las bstan to/ /snying po gang gis ji lta ba bzhin du bshad pa'i las rnams 'dis sgrub pa mdzad ce na/ 
<p>73b.7</p>de nas 'di zhes bya ba la sogs pa la 'di ltar 'chad par 'gyur te/ h+Ni zhes bya ba'i phra ba'i rdo rje khro bo'i bzlas pas ji lta ba bzhin du bshad pa'i lta bas 'di las thams cad sgrub par mdzad pa yin no/ /de ltar dang po dbab pa'i sgrub pa bstan nas da ni gnyis pa dbab pa'i sgrub pa bstan
<p>74a</p>
<p>74a.1</p>par bya ba'i phyir gnyis pa zhes bya ba la sogs pa gsungs te/ rdo rje chen po 'dod pa'i me 'bar ba'i mtshan nyid can gyi sgom pa'i lam gyi yul du byas pas don mngon du byed pa ni lha mo chen mo gnyis pa ste/ kI li kI la'i gzugs 'dzin pa rdo rje chen po 'dod pa'i me 'bar ba
<p>74a.2</p>ltar bshad pa'o/ /de nyid dam tshig ni rgyu ste/ rdo rje nyi ma me ltar 'bar ba la sogs pa re re mngon du byed pa'i rang bzhin can gang dang gang gi phyag rgya de ni re re'i dam tshig gi phyag rgya'o/ /de'i ming ston pa mdzad pa'i lha mo chen mo phyag gnyis kyi dbus su rang gi 'dod pa'i lha bcom ldan 'das rdo rje nyi
<p>74a.3</p>ma me ltar 'bar ba bstod nas gang gis 'khyud pa de ni dbus su bstod pa'i rang gi lhag pa'i lha'o/ /'dzum pa ni cung zad bzhad pa dang bcas shing 'dzum pa ste/ cung zad phye ba'i spyan gang la yod pa de ni spyan 'dzum pa'o/ /lta ba'i phyag rgya 'dis rdo rje nyi ma me ltar 'bar ba la sogs
<p>74a.4</p>pa thams cad sgrub par mdzad pa'i bcom ldan 'das yum so so'i dam tshig gi phyag rgya rdo rje kI li kI la'i rang bzhin can no/ /yi ge hUM 'bum bzlas pas 'di'i sbyor ba ma grub na yi ge hUM lan cig tu sgrub pa pos brjod cing yid kyis sam mngon du bsgrub par bya la tsum pa na
<p>74a.5</p>dang 'khyud pa la sogs pa bya zhing / /tsum pa na dang 'khyud pa la sogs pa'i reg bya 'dis rgyas btab pa tsam gyis bsam pa'i dbang gis bsgrub bya rgyas btab pa dang / mkha' 'gro ma la sogs pa thams cad kyi phyag rgya gzhig par mdzad pa dang / bsgrub bya thams cad gsad pa'i
<p>74a.6</p>bsam pa'i dbang gis gsod par mdzad pa dang / 'chi ba bslang ba'i bsam pas 'chi ba thams cad slong bar mdzad pa dang / 'phags pa rdo rje nyi ma me ltar 'bar ba'i las brgya sgrub par mdzad pas na dngos grub thams cad kyi tshogs rnams la nye bar sbyor ba dang / yi ge hUM
<p>74a.7</p>lan cig tu bzlas pas mchog tu sgrub pa'o/ /de nas 'di zhes bya ba la sogs pa ni go sla'o/ /da ni gsum pa bstan par bya ba'i phyir gsum pa zhes bya ba la sogs pa gsungs te/ ji lta ba bzhin du bshad pa'i rdo rje chen po 'dod pa'i me 'bar bsgom pa'i lam gyi
<p>74b</p>
<p>74b.1</p>rang bzhin can gyi khams gsum ma lus par thal bar mdzad par nus pa bskyed pa ni/ rdo rje chen po 'dod pa'i me 'bar ba thal bar rab tu 'jig pa zhes bya ba'i lha mo chen mo gsum pa ste/ bcom ldan 'das rdo rje nyi ma me ltar 'bar ba'i'o/ /de yang rdo rje dang kha T+wAM ga'i rgyal
<p>74b.2</p>mtshan 'dzin pa'o/ /khro zhing sgeg pa dang bcas pa'i 'dzum pa ni sgeg pa dang bcas pa'i 'dzum pa ste/ des smin ma'i dbus su khro ba ston par byed pa'i dpral ba'i ri mo ni khro gnyer te/ sgeg pa dang bcas pa'i 'dzum pa'i smin ma'i khro gnyer de las khro ba'i spyan ni khro ba'i lta
<p>74b.3</p>ba ste/ des nye bar mtshon pa'i bcom ldan 'das ma gang yin pa de ni de bzhin te/ rdo rje chen po 'dod pa'i me 'bar bas thal bar rab tu 'jug par zhes bya ba'o/ /oM badzra ru lu ru lu h+Ni zhes bya ba dkyil 'khor du stong phrag brgya bzlas pas rang gi dngos grub gsol ba yin no/ /
<p>74b.4</p>sgrub pa ma grub na lan cig bzlas pas yid kyi 'dod pa'i las thams cad sgrub par mdzad pa yin no/ /chen po yang yin la rdo rje 'dod pa yang de nyid yin pas na rdo rje 'dod pa chen po yin pas te/ rdo rje nyi ma me ltar 'bar ba la sogs pa'i bsgom pa'i lam gyi rang bzhin gyi byang chub
<p>74b.5</p>chen po'i sems kyi sgom pa'i zhes bya ba'i don to/ /nyon mongs pa'i bud shing sreg pa'i rang bzhin can ni me 'bar ba'o/ /rdo rje chen po 'dod pa yang de yin la me 'bar ba yang de nyid yin pas na rdo rje chen po 'dod pa'i me 'bar ba'o/ /des thal bar rab tu rlog pa ni khams
<p>74b.6</p>gsum pa'i sems can gyi khams dang sems las byung ba rnams mi snang bar mdzad pa'o/ /sreg pa'i bskal ba'i rang bzhin can gyis kyang kun nas nyon mongs pa can gyi sems can gyi khams rnam par sbyong ba'i phyir sreg pa gang yin pa des shi ba'i sems can gyi khams rnam par dag
<p>74b.7</p>pa'i sangs rgyas kyi zhing du skye bar ston pa ni slong ba ste nan tan sgrub pa'i ye shes kyi ngo bo 'dis gang gis bsgrub par 'gyur ba de'i mtshan nyid dang ldan pa bzhi pa ste/ bcom ldan 'das ma rdo rje 'dod pa'i me 'bar ba thal bar rab tu rlog pa 'jigs pa'i 'chi ba slong bar mdzad
<p>75a</p>
<p>75a.1</p>pa zhes bya ba'i lha mo chen mo'o/ /g.yon pa'i rdo rje khu tshur gyis snyems par mdzad nas phyag g.yas pas rdo rje dril bu rang gi spyi bor bskyod par mdzad cing khro ba dang sgeg pa dang bcas pa'i spyan shin tu gdangs pa de'i rnal 'byor dang ldan ma la dbab pa'o/ /de nyid la
<p>75a.2</p>phyag rgya chen po la sogs pa rdzogs par mdzad pas na thams cad sgrub par mdzad pa'o/ /de bzhin du Sh+Nai zhes bya ba dkyil 'khor du stong phrag brgya bzlas pas ma grub na lan cig bzlas pas khu tshur dang thal lcag la sogs pa dang / bzhad gad dang / rdeg pa dang / phyag rgyas
<p>75a.3</p>btab pa tsam gyis 'chi ba thams cad slong bar mdzad pa dang / bsam pa tsam gyis las thams cad kyi tshogs sgrub par mdzad pa'o/ /de la sogs pa zhes bya ba ni rdo rje 'dod pa'i me'i lha mo bzhi po gtso bor gyur pa rnams so/ /mtha' yas mchog ni thog ma dang tha ma med
<p>75a.4</p>pa'o/ /chos kyi dbyings dang mnyam pa ni/ thog ma dang tha ma med pa'i chos kyi dbyings dang mtshungs pa'o/ /mi mnyam pa ni mtshungs pa med pa'o/ /nam mkha'i khams bzhin du tshad med pas na nam mkha'i khams bzhin du grangs med pa ste/ 'jig rten gyi khams
<p>75a.5</p>thams cad kyi rdul phra rab dang mnyam pa'o zhes bya ba'i don to/ /rdo rje nyi ma me ltar 'bar ba las byung bas na/ rdo rje nyi ma las byung ba'o/ /nam mkha' yang de yin la thams cad kyang de yin pas na nam mkha' thams cad de phyogs bcu na gnas pa thams cad dang bral ba'i
<p>75a.6</p>ngo bo ji lta ba bzhin rab tu grags pa'o/ /nam mkha' thams cad bzhin du lha mo thams cad la gnas skabs ster ba'i phyir nam mkha' thams cad gnas skabs ster ba dkyil 'khor 'di yin no/ /nam mkha' thams cad gnas skabs kyi gsang ba'i dkyil 'khor 'di la
<p>75a.7</p>rab tu zhugs pa ni legs par zhugs pa'o/ /kun nas 'bebs pa ni dkyil 'khor du sgom pa la mngon par chags pa'i rgyud la rab tu zhugs pa'o/ /rdo rje mchog gi rnal 'byor gyi dbang phyug ni gtso mo ste/ rdo rje mchog gi rnal 'byor gyi dbang phyug ma'o/ /
<p>75b</p>
<p>75b.1</p>du ma ni sna tshogs pa'i gzugs dang ldan pa'o/ /de nas zhes bya ba ni rnal 'byor bsgom pa'i dus phyis dkyil 'khor sgrub par byed pa rdo rje nyi ma me ltar 'bar ba'i rnal 'byor la dbang thob pa nyid dang / mtshan ma thob pa'i rnal 'byor gyi dbang phyug des/ rnal 'byor mas te lha mo bzhi'i
<p>75b.2</p>rnal 'byor dang ldan pa'i ji lta ba bzhin du zhugs pa'i bu mo de rnams rang gi g.yas pa dang g.yon pa'i logs dag la zla ba tshes pa'i dkyil 'khor gyi rnam pa'i dkyil 'khor gyi rnam pa'i dkyil 'khor ni zla ba phyed pa'i dbyibs can gyi rlung gi dkyil 'khor du dgod par bya'o/ /de nas ji ltar zhe na/ bkod nas
<p>75b.3</p>zhes bya ba la sogs pa la/ de ltar rnal 'byor ma de rnams bkod nas thams cad kyang yin la mchog kyang de nyid yin pas na thams cad mchog ni bcom ldan 'das kyi gsang ba'i dkyil 'khor gyi dngos grub mchog ste sgrub pa ni rdzogs par bya'o/ /byed par gyur pa gang gis she na/ 
<p>75b.4</p>thams cad dgug dang mchod pa che/ /bdag byin brlab sogs sgrub pa yis/ /zhes bya ji lta ba bzhin du bshad pa'i mtshan nyid can rnams kyis so/ /de ltar 'das ma thag tu bshad pa'i tshul gyis dkyil 'khor de brtag pa dang sgrub par byas nas phyi nas bcom ldan 'das
<p>75b.5</p>kyi rdo rje blang la slob ma thams cad gzhug par bya'o/ /de la zhes bya ba'i sgra ni ngag nye bar dgod pa la'o/ /re zhig gi sgra ni rim pa la ltos pa'o/ /gal te dkyil 'khor 'di tshogs kyi dkyil 'khor gyi tshul du bri bar gyur na/ de'i tshe bud med rnams gzhug ste/ rdo rje
<p>75b.6</p>'dod pa'i me 'bar ba la sogs pa'i lha mo bzhi'i rnal 'byor dang ldan par byas la de kho na nyid dang / chos dang / dam tshig gi mtshan nyid can gyi dam tshig gsum byin gyis brlabs nas rang gi logs gnyis su sngon du bsnyen pa byas pa yang dag par gzhag par bya'o/ /skyes
<p>75b.7</p>pa rnams kyang sngon du bsnyen pa byas pa rdo rje nyi ma me ltar 'bar ba'i rnal 'byor dang ldan pa/ dam tshig gsum gyis byin gyis brlabs pa de rnams lha mo bzhi'i phreng ba'i dbus su bkod pa de'i rnal 'byor sgrub pa yang dag par 'dzin du gzhug par bya'o/ /rdo rje chen po'i
<p>76a</p>
<p>76a.1</p>khro bo'i rgyal po chen po'i dam tshig dang sdom pa dag kyang len du gzhug par bya'o/ /bu mo dang khye'u ni byis pa'i blo'i rang bzhin can rnams dkyil 'khor du bcug ste/ tshogs dang bcas pa'i slob dpon rang nyid kyis yang dag par bsrung bar bya'o/ /dus gzhan
<p>76a.2</p>du de rnams kyang snga ma bzhin du sgrub pa la nges par sbyar bar bya'o/ /de ltar slob dpon gyi las kyi chog rgyas par bstan nas slob ma gzhug pa la sogs pa'i cho ga rgyas par bstan par bya ba'i phyir/ de nas zhes bya ba la sogs pa gsungs te/ byang chub sems ni bla na med
<p>76a.3</p>par bskyed nas zhes bya ba ni go sla'o/ /mi phyed pa zhes bya ba ni srog chags dang srog chags ma thams cad kyis dbye bar mi nus pas na mi phyed pa'o/ /dngos po thams cad kyi de kho na nyid mngon du byed pa'i rang bzhin can yin pas so sor rtogs pa'o/ /'dod chags la sogs
<p>76a.4</p>pa'i nyon mongs pa dang nye ba'i nyon mongs pa rnams dang / phyi rol gyi lha chen po la sogs pa ni gdug pa rnams te/ de dag gnod pas na gdug pa thams cad gnod pa ste de lta bu'i byang chub kyi sems so/ /sbyin ba'i pha rol tu phyin pa dang / shes rab kyi pha rol tu phyin pa dang / brtson
<p>76a.5</p>'grus kyi pha rol tu phyin pa ni sangs rgyas kun te de'i rang bzhin yin pas na sangs rgyas kun dngos so/ /de ni bcom ldan 'das kyi 'bar ba'i rdo rje byang chub kyi mtshan nyid can gyi sems ni smon pa byang chub kyi sems te/ brtan pa ni mi phyed pa ste de nyid yin no/ /rdo rje rtse lnga pa'i
<p>76a.6</p>gzugs su gdul bya rnams kyis yongs su brtag pa de nyid mtshon cha ste/ de rgyal ba de bzhin gshegs pa rnams bde ba chen po'i rdo rje dkyil 'khor la sogs pa'i don du kun du bzang po'i lag tu phyin pa yin no/ /de bzhin gshegs pa thams cad kyis bstan pa ni bka'
<p>76a.7</p>ste/ de'i dngos grub ni dpal rdo rje sems dpa' la sogs pa'i dngos grub bo/ /de'i don du mtshon cha de de bzhin gshegs pa thams cad de'i lag tu phyin pa yin no/ /rdo rjes nye bar mtshan pa'i phyag gang la mnga' ba de ni phyag na rdo rje ste byang chub sems dpa' kun du bzang
<p>76b</p>
<p>76b.1</p>po'o/ /de ltar sgeg pa dang khro bo'i gzugs can rdo rjes rdo rje 'chang ba bstan nas da ni thun mong ma yin pa'i khro bo'i rdo rje bstan par bya ba'i phyir/ de nas zhes bya ba la sogs pa gsungs te/ rtag tu chags pa las byung ba'i khro bo ni bshad zin to/ /de gang yin zhe na/ rdo rje sems dpa'
<p>76b.2</p>zhes bya ba ni rdo rje dang dril bu 'chang ba'i rdo rje sems dpa' nyid khro bor 'gyur ro/ /ci'i phyir zhe na gdul bya'i phyir zhes bya ba ni drag po la sogs pa gdug pa dang / drag po rnams ni khro bos gdul bar 'gyur bas te/ de'i phyir khro bos gdul ba'i rgyu de'i phyir rdo rje sems dpa'
<p>76b.3</p>nyid khro bor 'gyur te/ nyon mongs pa'i dbang gis ni ma yin no/ /khyad par ji lta bu dang ldan pa'i khro bor gyur zhe na/ rdo rje ltar 'bar ba ni zhes bya ba la/ ni'i sgra ni nges par gzung ba la ste/ khro bo rdo rje nyi ma me ltar 'bar ba nyid de gzhan ni ma yin no/ /rdo rje ni byang chub chen
<p>76b.4</p>po'i mtshan nyid can gyi sems te/ de'i 'bar ba ni nam mkha'i khams thams cad la rtag tu bzhugs pa'i sku gsung thugs kyi rdo rje sngon po 'bar ba'i ngo bo sems dpa'i ste 'od kyi 'khor lo dmar po 'bar ba'o/ /de nyid rdo rje nyi ma me ltar 'bar ba ste/ kun nas nyon mongs pa can
<p>76b.5</p>bsregs nas/ sangs rgyas kyi zhing du sangs rgyas kyi rang bzhin mdzad pas na nyi ma dang mtshungs pas nyi ma'o/ /de nyid kyi phyir rab tu 'jigs pa las kyang 'jigs par byed pa'i mchog tu 'jigs pa ni nga yin no/ /de ltar bcom ldan 'das kyis de kho na nyid kyis rdo rje gzung ba
<p>76b.6</p>bstan nas/ da ni lha mo rnams kyi gsungs pa yin te/ rdo rje nyi ma me ltar 'bar ba ni ji lta ba bzhin du bshad pa'o/ /de las byung ba ni skyes pas te de'i 'od kyi 'khor lo las byung ba'o zhes bya ba'i don to/ /grib ma zhes bya ba ni de dang rjes su mthun zhing mtshungs pas te
<p>76b.7</p>de dag de bzhin gshegs pa rnams kyis sprul pa ni skyed par mdzad pa'o/ /las de lta bu dang ldan pa zhe na/ ma lus bdud sogs gdug pa yi/ /khrag gsol bar ni nus pa'o/ /zhes bya ba la lus pa med pa'i bdud la sogs pa'i gdug pa rnams kyi khrag gsol ba'i
<p>77a</p>
<p>77a.1</p>nus pa dang bcas pa'o/ /shin tu nyal du bcug pa ni shin tu gsod pa'o/ /des dag pa ni dag par gyur pas te rjes su brtse bas ni ma yin no zhes bstan to/ /mi'i khrag sngags kyi stobs kyis dgug pa 'grub pa gang yin pa de ni khrag chen po'o/ /lhag ma ni go
<p>77a.2</p>sla'o/ /slar yang 'di'i don bshad par bya ste/ snga ma bzhin du rdo rje me ltar 'bar ba'i rnal 'byor gyis rnal 'byor chen po byas la/ lha mo bzhi'i rnal 'byor dang ldan pa'i bu mo rnams dang lhan cig tu lha mo bzhi dang yang dag par sbyor ba'i rnal 'byor gyis nye bar 'dug la dkyil 'khor
<p>77a.3</p>thams cad ji lta ba bzhin du yongs su rdzogs par byas la/ ji srid mtshan ma thob par 'gyur pa de srid kyi bar du bsgom par bya'o/ /de nas ji lta ba bzhin du slob ma lhag par gnas pa dang / lha lhag par gnas par byas la/ nyi ma 'char ka'i dus su dkyil 'khor la
<p>77a.4</p>thig btab nas phyi'i dkyil 'khor de nyid du bris la de'i phyed kyi tshad kyis nang du rlung gi dkyil 'khor zla ba phyed pa'i dbyibs can de'i steng du 'bar ba'i 'khor lo ka ba brgyad kyis nye bar mdzes pa ste/ lcags kyi phye mas 'bar bar bris la/ nang gi dkyil 'khor gyi lte bar pad+ma'i ras
<p>77a.5</p>ris kyis bkab pa'i gdan la/ lha mo bzhi yang dag par 'dus pa'i rnal 'byor gyis rang gi lha'i rnal 'byor dang ldan pa'i bu mo bzhi dang lhan cig tu slob dpon gyis 'dug par bya'o/ /phyi'i dkyil 'khor gyi mtshams bzhi po la khro bo'i sgeg mo la sogs pa'i rnal 'byor
<p>77a.6</p>ma rnams dgod par bya'o/ /sgo bzhi po la khro mo rdo rje lcags kyu ma la sogs pa'i rnal 'byor ma bzhi'am/ de'i rnal 'byor dang ldan pa'i slob ma rnams dgod par bya'o/ /de ltar sngon du bsnyen pa byas pas tshogs yod na tshogs kyi 'khor lo brtags te/ go cha thams cad rjes su
<p>77a.7</p>spyad par bya'o/ /rang 'jug pa'i dus dang / slob la gzhug pa'i dus su rang gi slob dpon nam de'i yon tan dang ldan pa gzhan dbus su dgod par bya'o/ /gang la tshogs med na de'i dbus kyi dkyil 'khor gyi phyogs su lha mo bzhi phreng gi dbus na bzhugs pa'i bcom ldan 'das
<p>77b</p>
<p>77b.1</p>snying po 'dis ras ris la bri bar bya'o/ /hUM zhes bya ba'o/ /rdo rje chen po'i 'dod pa me ltar 'bar ba'i snying po ni h+Ni zhes bya'o/ /gnyis pa ni hUM zhes bya ba'o/ /gsum pa ni oM badzra ru lu lu laM h+Ni zhes bya ba'o/ bzhi pa ni Sh+Ne zhes bya ba'o/ /khro bo'i sgeg mo la sogs pa'i lha mo rnams ni sngar
<p>77b.2</p>bshad pa'i snying po rnams kyis dgod par bya'o/ /de nas dkyil 'khor gyi sgo bzhi phyi la bsdu bar byas nas mtshan brgyas bstod nas/ rdo rje nyi ma me ltar 'bar ba'i dkyil 'khor chen po las gsungs pa'i spyan drang ba'i phyag rgya dang sngags dag gis bcom ldan 'das 'khor dang bcas
<p>77b.3</p>pa dkyil 'khor du bcug ste bgegs bskrad pa la sogs pa byas nas/ yi ge hUM gis mchod yon phul te/ dam tshig gi phyag rgya rnams kyis bsgrub par bya'o/ /de nas chos dang las dang phyag rgya chen po rnams kyis bcom ldan 'das 'khor dang bcas pa la rgyas btab ste thod
<p>77b.4</p>pa'i phreng ba'i dbang bskur ba'i phyag rgya dang / de bzhin gshegs pa'i sku mchog gi phyag rgyas dbang bskur la/ mchod yon bu la ba sngon du 'gro ba'i mchod pa'i yan lag thams cad kyis mchod pa bya'o/ /de la re zhig pad+ma'i snod du khrag chen dang ga bur dang tsan+dan dmar po yi ge hUM gis
<p>77b.5</p>mngon par bsngags pa/ bcom ldan 'das kyi dam tshig gi phyag rgyas yongs su gzung ba'i rdo rje me tog gi yal ga bcom ldan 'das nyid kyi mdun du bzhag ste/ bum pa dang bum pa gang ba rnams dbul bar bya'o/ /de nas mchod pa thams cad bya'o/ /de nas bcom ldan
<p>77b.6</p>'das kyi rnal 'byor gyis rnal 'byor chen po dang ldan zhing / rdo rje chen po 'dod pa'i me la sogs pa'i lha mo bzhi'i rnal 'byor dang ldan pa dang / sngon du bsnyen pa byas pa'i bu mo bzhi dang lhan cig tu phyag bzhi sngon du 'gro bas gar las byung ba'i phyag 'tshal ba'i thal mo me tog dang
<p>77b.7</p>bcas pa spyi bor bcings te/ de bzhin du me tog gi phreng ba blangs la/ rdo rje shugs kyis rdo rje mda' gzhu can khyod la phyag 'tshal zhes bya ba la sogs pa'i 'jug pa'i glu brjod cing 'jug par bya'o/ /bu mo bzhi pos kyang rang gi lha'i dam tshig gi phyag rgya lag pa gnyis
<p>78a</p>
<p>78a.1</p>kyis 'ching zhing me tog phreng ba blangs te 'jug pa'i glu dang / rang gi lha'i snying po bzla zhing 'jug par bya'o/ /de nas dpal rdo rje sems dpa'i ras ris kyi dkyil 'khor gyi chog dngos grub kyi rdo rje brtul zhugs kyi mthar sa thams cad rjes su sbyangs nas/ me tog
<p>78a.2</p>la sogs pa dang / rdo rje mtshon cha ma la sogs pa phyag rgya'i mchod pa bcu gnyis bu mo bzhi dang bcas pa'i bdag nyid yang dag par mchod nas de kho na nyid dang / chos dang / dam tshig rnams bzung la/ snying po dang / phyag rgya bzhi'i ye shes bcom ldan 'das kyi drung nas blangs te/ 
<p>78a.3</p>tshigs su bcad pa lnga bos rjes su gnang ba dang / gzengs bstod pa dang / lung bstan pa mnos la/ rdo rje nyi ma me ltar 'bar ba'i rnal 'byor bya'o/ /bu mo bzhi yang rang gi lha'i rnal 'byor dang ldan pas blangs te/ dkyil 'khor gyi dbus su lha mo bzhi dang yang dag par
<p>78a.4</p>sbyor ba'i rnal 'byor gyis zla ba tshes pa'i dkyil 'khor dang lhan cig tu bdag nyid la gzhug par bya'o/ /de nas thams cad dgug dang mchod pa dang / bdag byin gyis brlab pa sogs bsgrub pa'i bdag nyid 'khor dang bcas pa rdzogs par byas nas/ nyin re'i sbyor bas yi ge hUM gi bzlas
<p>78a.5</p>pa 'bum bya'o/ /bu mo rnams kyis kyang rang gi lha mo rnams kyi ba bzlas pa 'bum bya'o/ /de nas khrag chen ga bur bcas/ tsan+dan dmar po dang bcas pa rdo rje 'bar ba dang bcas pa ji lta ba bzhin du bshad pa'i pad+ma'i snod na gnas par sbyar bar bya ste/ srin lag dang mthe bong gi rtse mos
<p>78a.6</p>blangs te bza' bar bya'o/ /bu mo de rnams kyis kyang rang gi lha'i snying pos bza' bar bya'o/ /de nas thams cad mkha' spyod du 'gyur ro/ /rnal 'byor ba ni rdo rje rnal 'byor pa'i dbang phyug dang / bu mo rnams ni rdo rje chen po'i 'dod pa'i me la sogs pa'i gzugs can gyi rnal
<p>78a.7</p>'byor ma rnams su 'gyur ro/ /de nas 'bar ba'i sbyor ba 'di yin te/ pad+ma'i 'dab ma'i dbus su yi ge ha las rlung gi dkyil 'khor te/ de'i steng du thig le dang bcas pa'i yi ge raM las me'i dkyil 'khor de'i steng du me stag 'phro zhing 'bar ba'i yi ge hUM rnam par bsams
<p>78b</p>
<p>78b.1</p>la/ rdzas de des rab tu 'bar bar gyur pa rnam par bsgom par bya'o/ /gang zhig la rab tu 'bar ba'i nus pa med na des bza' bar mi bya'o/ /'on kyang rjes su bsgrub pa dang / so sor rjes su bsgrub pa'i rnal 'byor gyi tshogs dang bcas pas mtshan ma ma lus par bsgrub
<p>78b.2</p>par bya'o/ /de nas nyi ma 'char ka'i dus su phyag rgya chen po ji lta ba bzhin 'dun par 'dod pa'i dngos grub thob par 'gyur ro/ /gal te slob ma rnams gzhug par 'dod na/ de'i tshe bu mo rnams med par 'jug pa gnyis pas 'jug par bya ste/ cho ga thams cad kyang rjes su spyad la rdo rje
<p>78b.3</p>bzung ste de bzhin du nyi ma me ltar 'bar ba'i dkyil 'khor du 'jug pa'i chogs phyag bzhi byed du gzhug go/ /de nas byang chub chen por sems bskyed du gzhug go/ /de nas de rnams rdo rje nyi ma me ltar 'bar ba'i gzugs su byas la yang dag par mchod de/ gar las byung ba'i me tog dang
<p>78b.4</p>bcas pa'i phyag 'tshal ba'i thal mo 'ching du gzhug par bya'o/ /de nyid kyis me tog gi phreng ba 'dzin du bcug nas gzhug ste/ thams cad byas la rdo rje la sogs pa gsum po de rnams la sbyin par bya'o/ /rtag tu 'dod chags las byung khro/ /rdo rje sems pa'i gdul bya'i phyir/ /
<p>78b.5</p>rdo rje nyi ma me ltar 'bar/ /mchog tu rab 'jigs 'di yin no/ /zhes bya ba'i de kho na nyid 'dis gsang ba lnga'i bshad pa byas nas rdo rje sbyin par bya ba ni rdo rje nyi ma me ltar 'bar ba'i rnal 'byor pa la'o/ /rdo rje rnal 'byor ma rnams ni/ /rdo rje nyi ma 'bar 'byung ba'i/ /grib ma 'di dag bdud
<p>78b.6</p>la sogs/ /gdug pa ma lus khrag za nus/ /de bzhin gshegs pa rnams kyis sprul/ /zhes pa'i de kho na nyid 'dis sbyin par bya'o/ /rdo rje kha T+wAM ga nges par sbyor ba'i ba dan dang bcas pa'i rdo rje dril bu chos 'dis dgrol bar bya'o zhes bstan par bya'o/ /de la chos
<p>78b.7</p>ni 'di yin te/ shin tu ma rungs drag po dang / /bdag po grogs po bu rnams dang / /shin tu nyal du bcug nas brtag /rdo rje mchog ni 'dzin pas gsungs/ /zhes bya ba ni mchog tu gsang ba'i chos nyid 'bebs pa'i rdo rje kha T+wAM ga'i rgyal mtshan dang nges
<p>79a</p>
<p>79a.1</p>par sbyar ba'i ba dan dang bcas pa'i dril bu ni thams cad 'bebs par byed pa dang / rab tu sgrub par byed pa dang / thams cad ltung bar byed pa dang / slong bar byed pa'o/ /dam tshig gis ni phyag rgya cher/ /byin gyis rlobs shig ces bya ba yang slob tu gzhug go/ /de la dam tshig ni
<p>79a.2</p>'di yin te/ khrag chen ga bur dang bcas pa/ /tsan+dan dmar pos sbyar byas te/ /tshogs kyi nang du rab zhugs nas/ /rdo rje dang bcas rdor 'dzin nyid/ /srin lag mthe bo'i rtse mo yis/ /nam mkha' thams cad mchog sbyor ldan/ /zla ba'i btung ba bzhin myangs na/ /rtag pa'i
<p>79a.3</p>dngos grub thob par 'gyur/ /'dod pa kun la longs spyod cing / /ci 'dod par ni bsten bzhin du/ /nam mkha' kun mchog sbyor ba yis/ /dngos grub thams cad thob par 'gyur/ /zhes bya ba 'di tshogs kyi 'khor lor shes par bya'o/ /sngon du bsnyen pa'i dus su ni/ /nam mkha'
<p>79a.4</p>kun mchog sbyor ba yis/ /thams cad nam mkha' zhes brjod cing / /rdo rje'i phyag rgyas btab pa yi/ /'jig rten gsum yang bza' bar bya/ /zhes bya ba'i dam tshig 'dis phyag rgya chen por byin gyis brlab par bya'o/ /de nas mna' bsgags la snying po dang phyag rgya bzhi'i
<p>79a.5</p>ye shes bstan par bya'o/ /de yang sgeg pa dang bcas pa'i smin ma'i khro gnyer can spyan dmar ser gyis shin tu 'jigs par byed pa/ /phyag g.yas pas 'bar ba'i rdo rje rtse lnga pa gsor ba la brtson pa/ sngo la 'bar ba'i rang bzhin can 'od kyi dkyil 'khor 'bar zhing 'bar ba/ 
<p>79a.6</p>g.yon pa'i rdo rje khu tshur rdo rje dril bu dang bcas pas rdo rje bsnyems pa 'dzin pa dku g.yon par mchod phyir thogs kyi tshul du rdo rje kha T+wAM ga'i phyag mtshan dang nges par sbyar ba'i ba dan dang bcas pa'i dril bu 'chang ba/ de bzhin gshegs pa rnam par snang mdzad kyi rang bzhin
<p>79a.7</p>gyis sangs rgyas kyi gtsug gi nor bu dang bcas pa'i thod pa'i phreng ba'i cod pan can/ sna tshogs pad+ma la sems dpa'i skyil mo krung gis bzhugs pa/ rdo rje drag po'i gzugs can gyi rdo rje nyi ma me ltar 'bar ba'i phyag rgya chen po'o/ /lha mo bzhi po ni go sla'o/ /rdo rje nyi ma me ltar
<p>79b</p>
<p>79b.1</p>ba dang / mda' 'dzin pa dang / kha T+wAM ga 'dzin pa dang ba dan sna tshogs 'dzin ma rnams kyi dam tshig gi phyag rgya 'og nas ston par 'gyur pa yin no/ /lha mo gnyis pa'i dam tshig gi phyag rgya ni rab tu dga' ba'i rdo rje khro bo'i dkyil 'khor chen po las gsungs pa'i kI li kI la'i dam tshig
<p>79b.2</p>gi phyag rgya gzung bar bya'o/ /chos kyi phyag rgya rnams ni rang rang gi snying bo kho na'o/ /las kyi phyag rgya ni rdo rje nyi ma me ltar 'bar ba dang / mda' 'dzin ma dang / kI la kI lam dang / kha TI ga 'dzin ma dang / ba dan 'dzin ma rnams kyis shes par bya'o/ /de nas ji lta ba bzhin du
<p>79b.3</p>gzengs bstod pas lung bstan pa byin la/ de bzhin gshegs pa thams cad la sogs pa'i dbugs dbyung ba sbyin par bya'o/ /de'i rjes la cho ga thams cad rjes su spyad par bya'o/ /dpal mchog dang po'i rgya cher 'grel ba shes rab kyi pha rol tu phyin pa 'byung ba zhes bya ba
<p>79b.4</p>las/ rdo rje nyi ma me ltar 'bar ba'i phra mo'i cho ga'i gsang ba'i dkyil 'khor gyi bshad pa rdzogs so// //de ltar bcom ldan 'das nyi ma me ltar 'bar ba gsang ba'i dkyil 'khor gnyis pa bstan nas re zhig bcom ldan 'das 'phags pa spyan ras gzigs kyi bstan par
<p>79b.5</p>bya ba'i phyir/ de nas 'phags pa spyan ras gzigs/ /zhes bya ba la sogs pa gsungs te/ 'dir dang po sbyor ba'i ting nge 'dzin ni dpal rdo rje sems dpa'i ras ris kyi dkyil 'khor las gsungs pa kho na'o/ /snga ma bzhin du tshigs su bcad pa'i sngags kyis ras ris kyi
<p>79b.6</p>dkyil 'khor rdzogs par bya'o/ /de nas gnas ji lta ba bzhin du rang rang gi snying pos dgod par bya ste 'di ni ting nge 'dzin gnyis pa'o/ /de nas gdul ba sngon du 'gro bas ting nge 'dzin gsum pa shes par bya'o/ /de nas kyi sgra ni de ma thag pa rjod par byed pas te ting nge
<p>79b.7</p>'dzin 'das ma thag pa kho na zhes bya'o/ /'phags pa spyan ras gzigs dbang phyug gi mchog kyang de yin la gsang ba yang de nyid yin pas na mchog tu gsang bas te ras ris kyi dkyil 'khor ro/ /sems can gdul bar bya ba'i phyir de'i cho ga ni bsgrub par bya ba dang sgrub pa
<p>80a</p>
<p>80a.1</p>bstan pa yin pa'o/ /ras la bcom ldan 'das bri bar bya zhes bya ba ni ras kho na la bri bar bya'o/ /de gang yin zhe na pad+ma gar gyi dbang phyug gtso/ /zhes bya ba la pad+ma zhi ba'i gzugs don yod rgyal pos te don yod zhags pa'o zhes bya ba'i don to/ /de yang mchog stsol
<p>80a.2</p>bri bar bya'o/ /'jig rten dbang phyug nyid dbang phyug chen po'i gzugs 'chang ba ni 'jig rten dbang phyug chen po'o/ /glog gi 'khor lo zhes bya ba la sogs pa la rnam par 'phrul ba ni sgeg pa'i nyams kyi dngos po ston par byed pa'i bzhin 'dzum pa dang mchu dang so dang / smin ma dang
<p>80a.3</p>mig la sogs pa'i phyag rgya'i rang bzhin can te de dang bcas pas gar mdzad pa'i phyag rgya gang yin pa de la de skad ces bya'o/ /glog 'gyu ba ltar gar mdzad pas 'khor lo bzhin du sku'i phyi rol du bskor ba'i tshul gyis 'gyu ba yang de yin pas yongs su bskor ba yang de nyid yin
<p>80a.4</p>pas na glog gi 'khor lo 'gyu ba ltar bskor ba'o/ /glog gi 'khor lo 'gyu ba ltar yongs su bskor ba yang de dag yin la rnam par 'phrul bas gar mdzad pa yang de nyid yin no zhes bya ba ni slar yang gzhi mthun pa'i bsdu ba'o/ /de'i phyir phyag de dag gi pad+ma la sogs pa'i phyag
<p>80a.5</p>mtshan yang de dag nyid yin pas na pad+ma la sogs pa'i phyag mtshan te de rnams 'chang ba ni 'dzin pa'o/ /phyag rgya ni phyag rgya ste phyag rgya chen po de gang gis 'khor lo ltar mdzad pa de ni phyag rgya 'khor lo ltar mdzad pas te spyan ras gzigs kyi dbang phyug bri bar bya'o/ /'di ltar
<p>80a.6</p>bshad par 'gyur te pad+ma dang / ral gri dang / 'khor lo dang / lce dang sna tshogs rdo rje dang go cha dang mche ba dang khu tshur dang rdo rje lcags kyu dang / mda' dang / legs par sbyin pa dang / rin po che dang / nyi ma dang rgyal mtshan dang / 'dzum pa dang / lcags kyu dang / zhags pa dang / 
<p>80a.7</p>lcags sgrog dang / dril bu dang / tri shU la dang / dbyug pa dang / dgra sta dang / mdung dang / gzhu dang / mdung la sogs pa'i phyag mtshan rnams te ji lta ba bzhin du bshad pa'i mtshan nyid can gyi gar gyi tshul gyis phyag rgya 'khor lo ltar mdzad cing sna tshogs pad+ma'i gdan la
<p>80b</p>
<p>80b.1</p>sems dpa'i skyil mo krung gis bzhugs pa zla ba lta bu'i 'od dang ldan pa/ spyan gsum pa sangs rgyas sku'i mchog gis dbu la mtshan pa/ mchog stsol ba'i don yod zhags pa 'jig rten dbang phyug bri bar bya'o/ /de'i zhes bya ba la sogs pa 'jig rten dbang phyug de'i logs thams cad
<p>80b.2</p>de phyogs bzhir khro gnyer ma la sogs pa bri bar bya ste drag mo la sogs pa'i gzugs dang phyag mtshan gang la yod pa de ni drag mo la sogs pa'i gzugs dang phyag mtshan can no/ /pad+ma dang bcas par bzhugs pas na pad+ma dang bcas pa ste pad+ma rigs kyi lha mo rnams pad+ma dang bcas pa
<p>80b.3</p>bri bar bya'o/ /'di ltar 'chad par 'gyur te/ hUM pad+ma tsaN+Di shwa ra hUM phaT ces bya ba'i snying po 'dis ji lta ba bzhin du bshad pa'i sku mdog dang dbyibs dang ldan pa'i don yod zhags pa 'jig rten dbang phyug bri bar bya ste/ de ni pad+ma gcig la bzhugs/ /de yi 'od kyis 'khor
<p>80b.4</p>lor brten/ /drag mo sogs gzugs phyag mtshan ldan/ /khro gnyer ma sogs bri bar bya/ /de la g.yas logs su pad+ma khyab 'jug ma ste phyag g.yas pad+ma 'dzin pa/ g.yon pas 'khor lo 'dzin pa'o/ /de nyid kyi g.yas logs su khro gnyer ma ste phyag g.yas pas pad+ma 'dzin pa/ 
<p>80b.5</p>g.yon pas rtse gsum 'dzin pa'o/ /slar yang bcom ldan 'das kyi g.yon logs su gos dkar mo ste phyag g.yon pas phreng ba 'dzin pa/ phyag g.yas pas pad+ma 'dzin pa'o/ /de nyid kyi g.yon logs su pad+ma la chags pa ste pad+ma mda' gzhu 'dzin pa ste/ hrIHzhes bya ba'i snying po 'di
<p>80b.6</p>bri bar bya'o/ /gnas gang du ras ris 'di bri bar bya zhe na/ 'khor lo de ni brtan gnas su/ /zhes bya ba la sogs pa la pad+ma'i rigs kyi dkyil 'khor de brtags te bri bar byas nas gsang ba'i dkyil 'khor bri bar bya'o/ /dam pa ni phul du byung ba'o/ /ras ris 'di ni dbus kyi
<p>80b.7</p>dkyil 'khor gyi lte ba'i phyogs su bri bar bya'o/ /de nas pad+ma'i sgeg mo la sogs pa rnams ni 'gro ba 'dul ba'i dkyil 'khor chen po las gsungs pa'i cho gas phyi'i dkyil 'khor gyi mtshams rnams su bri ba'o/ /sgo bzhi la ni lcags kyu ma la sogs pa rnams bri bar bya'o/ /rdo rje
<p>81a</p>
<p>81a.1</p>sems dpa'i ras ris kyi cho ga ni mtshon cha mchog gi go cha ste go cha de thams cad ni rang gi cho ga rgyas pa dang slob ma gzhug pa la sogs pa'i cho ga rgyas pa byas pa de kho na nyid dang / chos dang dam tshig rnams sbyin par bya'o/ /de bzhin nyid ni don dam pa ste de nas sangs
<p>81a.2</p>rgyas bcom ldan 'das ni spyan ras gzigs te de bzhin gshegs pa rnams kyis so sor gzigs pa yin no/ /bag chags dang bcas pa'i nyon mongs pa gzhan gyi dbang du ma gyur pas na de nyid dbang phyug go/ /de nyid kyi phyir na don dam pa'i 'phags pa spyan ras gzigs dbang phyug
<p>81a.3</p>ste sa 'og ma la gnas pa'i byang chub sems dpa' ni ma yin no zhes bya ba'i don to/ /gar mdzad pa zhes bya ba dang sbyar ro/ /khyad par ji lta bu dang ldan pa zhe na 'dul ba'i thabs zhes bya ba la sogs pa la sems can rnams 'dis 'dul ba ste/ 'dul ba yang de yin la thabs kyang
<p>81a.4</p>de nyid yin pas na 'dul ba'i thabs so/ /de gang yin zhe na 'dod chags la sogs pa'i dri ma dang bral ba'i rol pas gar ni rol pa'i gar te 'jig rten dbang phyug gi gzugs 'dzin pa'i sangs rgyas bcom ldan 'das gar mdzad pa yin no/ /mchog kyang yin la rdo rje yang yin pas na rol pa'i rdo
<p>81a.5</p>rje'o/ /gang zhig de kho na nyid de ni mchog gi rdo rje ste nges par 'byin pa'i shes rab ces bya ba'i don to/ /'dis pad+ma'i rigs kyi rnal 'byor pas pad+ma rdo rje blang bar bya'o/ /de ltar de kho na nyid kyis pad+ma blangs te/ chos kyi dril bu dkrol bar bya/ /zhes bya ba'i don 'di bstan par bya ba'i
<p>81a.6</p>phyir/ ji ltar pad+ma dmar po ni/ /zhes bya ba la sogs te ji ltar pad+ma rang gi rang bzhin gyi kha dog dmar pos dmar bas te ji lta ba bzhin du bshad pa'i 'dod chags kyi skyon rnams dang / sna tshogs pa'i gnas kyi nyes pa rnams 'dam dang chu la sogs pa'i skyon rnams kyis gos
<p>81a.7</p>par mi 'gyur ba de bzhin du don dam par gzung ba dang 'dzin pa'i rnam par rtog pa'i dri ma dang bral ba'i khams gsum pa yin no zhes bya ba dril bu'i sgra dkrol ba bskyed cing / chos bdag med pa la chags par byed pas dmar ba dang sems can gyi don mdzad pa la chags pa'i
<p>81b</p>
<p>81b.1</p>byang chub sems dpa' bsgom par bya ba yin no/ /'dis 'di ltar bshad par 'gyur te/ chos bdag med pa'i chags pa la chags pa dang sems can smin pa dang grol ba'i chags pa la chags pa'i byang chub sems dpa' pad+ma ltar srid pa'i skyon gyis gos par mi 'gyur zhes bya ba'o/ /
<p>81b.2</p>da ni/ dam tshig gis ni phyag rgya cher/ /byin gyis brlabs nas snying po bzla/ /zhes bya ba'i don 'di rab tu bstan par bya ba'i phyir/ cho ga gang dang gang dag gis/ /zhes bya ba la gang dang gang gi rang bzhin gyi cho gas 'gro ba sems can kyi khams 'dul bar gyur pa de dang des spyad par
<p>81b.3</p>bya'o zhes bya ba dang sbyar ro/ /chos thams cad rang bzhin gyis dag pa'o zhes bya bar so sor rtog pa ni pad+ma thams cad dag pa'i mchog gi rnal 'byor te de'i bdag nyid ni de'i rang bzhin no/ /gzugs de nyid kyis sku'i phyag rgya'i rang bzhin gyi bcom ldan 'das spyan ras gzigs
<p>81b.4</p>dbang phyug gis 'dir 'gro ba sbyangs te 'dul ba la rab tu 'god par mdzad pa yin no zhes bya ba'i sgom pa rnal 'byor pas bya'o/ /rdo rje thams cad kyi chos kyi dam tshig gi zhes bya ba la thams cad kyang yin la/ rdo rje chos kyang yin pas na thams cad kyi rdo rje chos te pad+ma'i rigs kyi lha rnams
<p>81b.5</p>kyi sku'i gsang ba'i rang bzhin can no/ /de rnams kyi dam tshig ni 'das ma thag tu bshad pa'i sgom pa'o/ /gang gi phyir de ltar yin pa de'i phyir sgom pa ni 'dis pad+ma'i rigs thams cad kyi rnal 'byor pa rnams kyis rang gi lha'i phyag rgya chen pos byin gyis brlab par bya'o zhes bstan
<p>81b.6</p>par 'gyur ro/ /de nas ji lta ba bzhin du pad+ma gar gyi mchod pas zhes bya ba la sogs pa la/ de ltar slob ma gzhug pa la sogs pa'i cho ga rgyas par rjes su spyad nas glu dang rol mo'i cho gas dkyil 'khor yang dag par mchod la dkyil 'khor pa'i gar gyis mchod pa dang / sna
<p>81b.7</p>tshogs pa'i mchod pa'i phyag rgyas mchod la rdo rje sems dpa'i ras ris kyi dkyil 'khor las gsungs pa'i cho ga thams cad rjes su spyad par bya'o/ /dpal mchog dang po'i rgya cher 'grel pa shes rab kyi pha rol tu phyin pa 'byung ba zhes bya ba las 'gro ba 'dul ba'i ras ris kyi
<p>82a</p>
<p>82a.1</p>dkyil 'khor gyi bshad pa rdzogs so// //de ltar 'gro ba 'dul ba'i gsang ba'i dkyil 'khor bstan nas da ni 'phags pa nam mkha'i snying po'i don du bstan par bya ba'i phyir/ de nas bcom ldan 'das nam mkha'i snying po'i don thams cad grub pa'i cho ga zhes bya ba gsungs te de
<p>82a.2</p>nas kyi sgra ni 'das ma thag pa la ste dang po'i sbyor ba dang dkyil 'khor rgyal bo mchog dang / las rgyal po mchog gi ting nge 'dzin 'das ma thag pa kho na'o/ /de la dang po sbyor ba'i ting nge 'dzin ni dpal rdo rje sems dpa'i ras ris kyi dkyil 'khor las gsungs pa kho na'o/ /de nas ji lta
<p>82a.3</p>ba bzhin du 'phags pa nam mkha'i snying po'i rnal 'byor gyis bcom ldan 'das kyi ras ris kyi dkyil 'khor sprul te/ rang gi snying po rnams kyis gnas ji lta ba bzhin du dgod par bya ste 'di ni ting nge 'dzin gnyis so/ /de nas 'dus pa sngon du 'gro bas gsum pa shes par
<p>82a.4</p>byas te/ dam tshig dang dbang bskur ba thob pas bzlas pa dang bsgom pa bya ba yin no zhes bya ba'i cho ga rab tu bstan par bya ba'i phyir slob dpon gyi las kyi cho ga slob ma gzhug pa la sogs pa gsungs te/ rdo rje sems dpa' gsang ba'i dkyil 'khor bzhin du phyi'i dkyil 'khor bris
<p>82a.5</p>la/ de'i phyed kyi tshad kyis de'i dbus su nyi ma'i dkyil 'khor bris la de'i steng du cha brgyad pa'i nor bu'i dbyibs can gyi rin po che'i dkyil 'khor de bzhin du bris nas nang gi dkyil 'khor gyi re'u mig gi sa la bcom ldan 'das 'phags pa nam mkha'i snying po sngar bshad pa'i
<p>82a.6</p>phyag rgya chen pos sna tshogs pad+ma'i gdan la sems dpa'i skyil mo krung gis bzhugs pa be+e DUr+ya sngon po dang mtshungs pa/ oM sarba badzrA d+hi pa ti s+t+waM a b+hi shiny+tsA mi b+hur b+hU ba swaHzhes bya ba'i snying po 'dis bri bar bya'o/ /de yi pad+ma gcig la bzhugs/ /de yi 'od kyis dkyil
<p>82a.7</p>'khor brten/ /dbang bskur ba dang gtor ma nyid/ /rgyal mtshan mchog ma mchod chen mo/ /zhes bya ba 'di bri bar bya ste de la de'i g.yas logs su lha mo gter ma/ ma hA badzra ni d+ha ne hUM zhes bya ba snying po 'dis bri bar bya'o/ /de'i yang g.yas logs su lha mo
<p>82b</p>
<p>82b.1</p>dbang bskur ma/ badzra a b+hi Shi ka dzaM zhes bya'o/ /slar yang bcom ldan 'das kyi g.yon logs su rgyal mtshan thogs mchog ma ste/ oM badzra ma ni d+h+wa dzA gra ke yu re baM zhes bya ba'i snying po 'dis so/ /de'i yang g.yon logs su mchod chen ma ste/ ma hA badzra ma hA he he ho zhes
<p>82b.2</p>bya ba'i snying po 'dis bri bar bya'o/ /dbang bskur ba ni rin po che'i cod pan 'dzin pa'o/ /gter gyi lha mo ni gter gyi bum pa 'dzin pa'o/ /rgyal mtshan mchog ma ni rin po che'i rgyal mtshan 'dzin pa'o/ /mchod chen ma ni dra ba dang dra ba phyed pa dang gdu bu dang / rna cha dang / dpung
<p>82b.3</p>rgyan dang / rin po che dang / na bza' la sogs pa'i rgyan thams cad kyis yongs su gang ba'i rin po che'i snod 'dzin ma'o/ /phyi'i dkyil 'khor gyi mtshams rnams la rin po che'i sgreg mo la sogs pa dang / sgo rnams la sngar bshad pa'i snying po rnams kyis lcags kyu ma la
<p>82b.4</p>sogs pa rnams bri bar bya'o/ /de nas dpal rdo rje sems dpa'i dkyil 'khor gyi cho gas rang gi cho ga thams cad dang / slob ma gzhug pa la sogs pa'i cho ga thams cad rjes su spyad la/ slob ma rnams la rdo rje rin po che de kho na nyid sbyin par bya'o/ /de la de kho na nyid ni 'di
<p>82b.5</p>yin te nyi ma 'di ni zhes bya ba la sogs pa la gang zhig sngar bstan pa'i 'phags pa nam mkha'i snying po sems can thams cad kyi bsam pa yongs su rdzogs par mdzad pa yin no/ /'dis ni 'di ltar bshad par 'gyur te/ de bzhin gshegs pa kho na 'phags pa nam mkha'i
<p>82b.6</p>snying po'i gzugs kyis sems can thams cad la 'khor ba ji srid kyi bar du bsam pa yongs su rdzogs par mdzad pa'i phyir bzhugs so zhes bya ba'i don nor bu'i rigs kyi phyag mtshan rdo rje rin po ches bstan pa yin no zhes bya'o/ /da ni chos kyi dril bu dkrol ba zhes bya ba
<p>82b.7</p>bstan par bya ba'i phyir bsam pa kun zhes bya ba la sogs pa gsungs te/ bsam pa grub pa yang de yin la thams cad kyang de nyid yin pas na bsam pa grub pa thams cad de/ nor bu'i rigs dang tha mi dad pa'i dngos grub thams cad do/ /de rnams kyi nang na nor gyi
<p>83a</p>
<p>83a.1</p>bsam ba grub pa gang yin pa de ni mchog ste ser sna'i dri ma bsal bas gnyis su med pa nyid kyi phyir nor bu'i rigs kyi dngos grub bo zhes bya ba'i tha tshig go/ /de zhes bya ba nor bu'i rigs kyi dngos grub de yang 'dod pa rab tu grub par bya ba'i phyir bsgrub par bya ste/ byang
<p>83a.2</p>chub chen po'i sems rdzogs pa'i phyir zhes bya ba'i don to/ /de ci'i phyir 'dod pas rab tu grub pa'i phyir bsgrub par bya zhe na/ 'dod las thar ba zhes bya ba la sogs pa la/ gang gi phyir byang chub chen po'i sems mngon du bya ba'i rang bzhin gyi 'dod pa las thog ma dang tha ma
<p>83a.3</p>med pa'i chos kyi dbyings kyi thar pa mngon du byed par 'gyur ba de'i phyir ro/ /gang zhig thar pa de nyid ni zag pa med pa'i bde ba dang yid bde ba rang gi ngo bo ma spangs pa'i rang bzhin yin no/ /da ni/ dam tshig gis ni phyag rgya cher/ /byin gyis brlab pa zhes bya ba bstan pa'i phyir/ 
<p>83a.4</p>dman min rnams kyang zhes bya ba la sogs pa gsungs te de la dman ni mi rtag pa dang / sdug bsngal ba dang stong pa dang bdag med pa la sogs pa sgom pa'i rang bzhin te mdo sde pa la rab tu grags pa brjod pa yin no/ /dman ma yin pa ni dman min te yang dag pa'i sbyor ba'i sgom
<p>83a.5</p>pa'i rang bzhin can rnams te/ de'i dngos po las byung ba'i bde ba rnams ni 'dod pa kun gyi bde ba rnams te rdo rje theg pa lam mos pa'i bde ba la rab tu grags pa nyid kyis de rnams 'dod chags spangs pa'i phyir man ngag dang sgom pa dag gis rnal 'byor pa rnams la sbyin par bya'o/ /
<p>83a.6</p>de rnam pa gang dag la sbyin par bya zhe na/ bdag nyid dang ni zhes bya ba la sogs pa la bdag nyid la sgom pa'i dus dang gzhan rnams la sems can gyi khams ma lus pa la nor bu'i rigs grub nas bsam pa thams cad yongs su rdzogs pa'i don du'o/ /'di ltar bshad par 'gyur
<p>83a.7</p>te nor bu'i rigs kyi rnal 'byor pas rang gi lha'i phyag rgya chen po bcings la 'jig rten gyi khams thams cad kyi rdul phra rab dang mnyam pa'i nor bu'i rigs kyi dkyil 'khor rdzogs par byas nas des 'jig rten gyi khams thams cad kyi rdul phra rab dang mnyam pa'i sems
<p>83b</p>
<p>83b.1</p>can gyi khams yang dag par sbyor ba'i bsgom pas nor bu'i rigs kyi rang bzhin du rdzogs par byas la/ bya ba byas pa ltar de'i rang bzhin can du de dag nyid rnam par bsams te bsgom par bya'o zhes bya ba'o/ /de ltar zhes bya ba de ni de lta bu'o/ /mchog kyang yin la gsang ba yang
<p>83b.2</p>de nyid yin pas na mchog tu gsang bas te nor bu'i rigs kyi gsang ba'i dkyil 'khor ro/ /de'i tshul ni ji lta ba bzhin du bshad pa'i bsgrub par bya ba dang sgrub pa'i cho ga'o/ /mchog ni nam mkha'i snying po ste de'i cho ga rgyas pa ni bsgrub par bya ba dang sgrub pa'i rgyud 'das ma thag tu de
<p>83b.3</p>ltar bshad pa bstan nas/ bcom ldan 'das kyis tshul gyi cho ga rgyas par gsungs pa yin gyi gzhan gyis ni ma yin no zhes bya ba ni tshig gi lhag ma'o/ /ci'i don du zhe na mchog 'di zhes bya ba ni gang gi phyir tshul 'di mchog yin pas na de'i phyir ro/ /'di nyid kyang ci'i phyir
<p>83b.4</p>zhe na/ /de ni zhes bya ba la gang gi phyir sgrub pa po de nor bu'i rigs kyi rtog pa'i mchog tu gyur pa'i dngos grub kyi tshul 'di nyid kyis khyad par du thob par 'gyur ba'i phyir ro/ /rtog pa yang yin la thams cad kyang yin pas na rtog pa thams cad de rdo rje sems dpa' la sogs pa'i
<p>83b.5</p>gsang ba'i dkyil 'khor gyi rang bzhin no/ /de rnams kyi sgrub pa'i cho ga ni slob dpon gyi las dang slob ma gzhug pa la sogs pa'i cho ga rgyas pa'o/ /dpal mchog dang po'i rgya cher bshad pa shes rab kyi pha rol tu phyin pa 'byung ba zhes pa las nor bu'i rigs kyi ras ris kyi
<p>83b.6</p>dkyil 'khor gyi bshad pa rdzogs so// //de ltar rtog pa thams cad kyi rgyud phyi ma'i rtsa ba'i rgyud dang / rtog pa thams cad kyi sgrub pa'i cho ga bstan nas da ni bdag byin gyis brlab pa'i rnal 'byor gyi phyag rgya thabs kyi rang bzhin can rnams kyis rtog pa thams cad kyi dngos grub thob
<p>83b.7</p>pa yin no zhes pa'i don 'di bstan par bya ba'i phyir de nas zhes bya ba la sogs pa gsungs te de nas kyi sgra ni skabs su bab pa ste/ bdag byin gyis brlab pa la sogs pa'i rnal 'byor gyi phyag rgya'i skabs su bab pa'o zhes bya ba'i don to/ /dngos grub chen po yang de
<p>84a</p>
<p>84a.1</p>nyid yin la thams cad kyang de nyid yin pas na dngos grub chen po thams cad de/ dpal rdo rje sems dpa' la sogs pa'i phyag rgya chen po la sogs pa rnams thob pa'o/ /de rnams sgrub pa ni phyag rgya chen po la sogs pa bcing ba dang rnal 'byor sgom pa dang / bdag la byin
<p>84a.2</p>gyis brlab pa la sogs pa ste/ des mchog ni 'jig rten dang 'jig rten las 'das pa'i thabs rnams kyi dam pa'o/ /dngos grub thams cad kyis mi 'gyur ba'i bde ba dang ldan pas na bde ba chen po'o/ /rdo rje sems dpa' ni ji lta ba bzhin du bshad pa'i mtshan nyid can no/ /
<p>84a.3</p>nam mkha'i khams thams cad la rtag tu bzhugs pa'i sku gsung thugs kyi rdo rje'i rang bzhin can gyi phyag rgya chen po gang la mnga' ba de ni phyag rgya che'o/ /dpal rdo rje sems dpa' la sogs pa'i phyag rgya chen po dang / dam tshig dang / /chos dang las kyi phyag rgya rnams ni rtog pa
<p>84a.4</p>thams cad de mchog tu gyur pa de rnams kyi dngos grub ni de'i rang bzhin rnal 'byor pa rnams kyis thob pa'i don gyis na/ rtog pa kun mchog grub pa'i phyir/ /phyag rgya de rnams grub par mdzad pa'o zhes bya ba dang sbyar ro/ /rgyu gang gi phyir zhe na snod ma yin pa zhes bya ba la sogs
<p>84a.5</p>la dpal rdo rje sems dpa' la sogs pa ma thob pa'i bag chags dang bcas pa dang bral ba'i sems can rnams ni snod ma yin pa ste snod ma yin pa'i sems can de rnams la'o/ /srog gcod pa dang ma byin par len pa la sogs pa'i mi dge ba'i las kyi lam bcu la rab tu
<p>84a.6</p>zhugs pa ni sdig pa thams cad byed pa'o/ /sdig pa thams cad byed pa de rnams nye bar spyod pa'i mun pas bsgribs pas mun pa la gnas pa'i me long gi dkyil 'khor bzhin du rang gi gzugs brnyan mthong ba la sogs pas dpal rdo rje sems dpa' la sogs pa'i sems
<p>84a.7</p>dpa' chen po rnams phyag rgya chen po la sogs pa'i rang bzhin gyi don mdzad pa ma yin pa'i phyir ro/ /lhag par mos pa'i mig dang bral bas na mi mthong ba ni long ba'o/ /mi mthong ba'i long ba de rnams dang bar byed pas na bsod nams te dpal rdo rje sems dpa' la sogs
<p>84b</p>
<p>84b.1</p>pa'i sgom pa dang byams pa la sogs pa'i sgom pa'o/ /yang dang yang du rnam par sbyong zhing nges par legs par sbyong bar byed pas na bsod nams so zhes bya ba'i don to/ /bsod nams ma yin pa ni bsod nams min pa ste/ mi dge ba'i las kyi lam bcu'o/ /de rnams nyid bar
<p>84b.2</p>mtshams med par bzhugs pas na tshogs te grong khyer gyi chu'i tshogs bzhin no/ /de gang la yod pa de ni bsod nams ma yin pa'i tshogs dang ldan pa'o/ /bsod nams ma yin pa'i tshogs dang ldan pa de rnams la rtag tu dus thams cad du/ rdo rje sems sogs sems
<p>84b.3</p>dpa' mchog /mthong ba thabs kyi rgyur gyur pa/ /zhes bya ba la rdo rje sems dpa' la sogs pa yang de rnams yin la sems dpa' mchog kyang de nyid yin pas na rdo rje sems dpa' la sogs pa'i sems dpa'i mchog ste rigs lnga'i lha rnams kyi sku gsung thugs kyi rang bzhin
<p>84b.4</p>can no/ /de rnams mthong ba ni gdul bya rnams kyis dmigs pa'o/ /de'i thabs kyi rgyu yin pas mthong ba'i thabs kyi rgyu'o/ /rdo rje sems dpa' la sogs pa'i sems dpa' mchog rnams mthong ba'i thabs kyi rgyu'o/ /rdo rje sems sogs sems dpa' mchog /
<p>84b.5</p>mthong ba'i thabs kyi rgyur gyur pa'o/ /rdo rje sems dpa' la sogs pa'i sems dpa' mchog ni ji lta ba bzhin du bshad pa ste/ de rnams kyi sku dang gsung dang thugs kyi rdo rje ni rdo rje ste de nyid sku gsung thugs kyi rdo rje'o/ /sku gsung thugs kyi rdo rje de nyid kyis bcing ba ni phyag rgya bcing ba'o/ /
<p>84b.6</p>dam tshig kyang de yin la mchog kyang de nyid yin pas na dam tshig mchog ste phyag rgya chen po la sogs pa'i dam tshig gi phyag rgya'o/ /ci'i phyir rdo rje sems dpa' la sogs pa'i sku gsung thugs kyi rdo rje 'ching ba dam tshig mchog rnams kyi dam tshig yin zhe na/ 'da' bar dka' ba'o
<p>84b.7</p>zhes bya ba la gang gi phyir rdo rje sems dpa' la sogs pa'i phyag rgya bcing ba 'di ni dam tshig yin no/ /'di ltar 'chad par 'gyur te rdo rje sems dpa' la sogs pa'i sku gsung thugs kyi rdo rje la lhag par mos bas rdo rje sems dpa' la sogs pa'i sku la sogs pa'i phyag
<p>85a</p>
<p>85a.1</p>rgya rnams bcing ba gang yin pa de nyid rdo rje sems dpa' la sogs pa'i sems dpa' mchog mthong ba'i thabs kyi rgyu yin no/ /gsang ba'i dbye bas rgyu rnams zhes gsungs so/ /gang gi phyir de rnams phyag rgya zhes bya ba brjod pa yin zhe na/ rdo rje sems
<p>85a.2</p>dpa' zhes bya ba la sogs pa la ji lta ba bzhin du bshad pa'i rdo rje sems dpa' la sogs pa rnams kyi sku zhes bya ba'i sku gsung thugs kyi rdo rje ste de rnams rdo rje bzhin du mi phyed pas shin tu brtan pa ste/ rgyu de'i phyir sku gsung thugs kyi rdo rje de'i rang bzhin can gyi phyag rgya zhes bya ba kun
<p>85a.3</p>du bshad pa ni bstan pa ste/ lus can rnams kyis phyag rgya chen po la sogs pa thams cad grub pa'i phyir de ltar gyur pa'i phyag rgya de rnams sprul pa ni spro bar mdzad pa yin no/ /slar yang phyag rgya de rnams kyi khyad par bstan par bya ba'i phyir/ gang zhig ces bya ba la sogs pa
<p>85a.4</p>gsungs te/ phyag rgya chen po la sogs pa'i phyag rgya rnams rdo rje sems dpa' la sogs pa'i sku gsung thugs kyi rdo rje la lhag par mos pas bzung ba tsam gyi sgrub pa po rnams kyis bcings nas mngon du byas na rdo rje sems dpa' la sogs pa ni mchog ste phul du byung ba
<p>85a.5</p>rnams bsdus par 'gyur ro/ /mchog ni dam pa'o/ /mthong zhing mngon par mthong ba nyid/ /ces bya ba ni sku gsung thugs kyi rdo rje'i phyag rgya rnams gzugs brnyan gyi tshul du bcings pa tsam nyid kyis de dag bsdus par 'gyur ro/ /ni'i sgra ni gang gi phyir gyi don te gang gi phyir phyag rgya bcings
<p>85a.6</p>pa tsam gyis de dag bsdus par 'gyur ba de'i phyir rdo rje sems dpa' la sogs pa'i sems dpa' rnams sgrub pa po la 'grub par 'gyur ro/ /de ci'i phyir zhe na/ phyag rgya chen po la sogs pa'i dngos grub nyams pas 'jigs pa ni dam tshig nyams pas 'jigs pa'o/ /
<p>85a.7</p>de dag ci'i phyir dam tshig nyams pas 'jigs she na/ ji ltar 'khor los sgyur ba rnams kyi gdu bu'i phyag rgyas rgyas btab pa'i rtags kyi phyag rgya de'i yul na gnas pa rnams kyis 'da' bar dka' bas te/ 'da' bar mi nus pa de bzhin du/ sku gsung thugs
<p>85b</p>
<p>85b.1</p>kyi rdo rje ston par byed pa'i phyag rgya de'i sgom pas rnal 'byor pa rnams kyis bcings pa de bzhin gshegs pa rnams kyis kyang 'da' bar mi spyod do/ /gal te sku gsung thugs kyi rdo rje'i sgom pas phyag rgya chen po la sogs pa bcing ba rgyal ba thams cad kyis kyang 'da' bar mi spyod pa
<p>85b.2</p>de ltar yin pas na sgom pa kho na gtso bor gyur pa yin gyi phyag rgya'i bcing ba ci zhes bya ba'i rnam par rtog pa 'di yin pas sangs rgyas nyid ces bya ba la sogs pa gsungs so/ /gang la ji lta bu'i dngos grub grub par 'gyur zhes bya ba'i rnam par rtog pa 'di ji ltar zhes bya ba la
<p>85b.3</p>sogs pa gsungs te/ 'dod chags la spyod pa'i sems can gang yin pa de ni dpal rdo rje sems dpa'i sgeg pa'i spyod pa gang yin pas 'dul ba de ltar gang zhig ji srid ser snas zil gyis mnan pa de ni 'phags pa nam mkha'i snying pos 'dul ba 'dis 'dul bar mdzad pa'i
<p>85b.4</p>phyir ro/ /de gang la yod pa de ni ji ltar 'jig rten 'dul ba dang ldan pa'o/ /'jig rten ni sems can gyi khams so/ /de ltar dngos grub gsungs pa yin/ /zhes bya ba bcom ldan 'das kyis gsungs pa yin no/ /phyag rgya chen po la sogs pa'i phyag rgya ni dngos
<p>85b.5</p>grub de'i thabs de thob pa'i rgyu'o/ /de yang phyag rgya chen po la sogs pa'i dngos grub sgrub par byed pas na dngos grub thams cad byed pa'o/ /mchog tu phul du byung ba'o/ /phyag rgya chen po la sogs pa'i phyag rgya gang zhig bcings pa tsam gyis bsdus pa ste/ bde ba chen
<p>85b.6</p>po ni gnyis su med pa'i rang bzhin can gyi rdo rje sems dpa' la sogs pa'i sangs rgyas dang byang chub sems dpa' byon te rang gi sku gsung thugs kyi rdo rjer byin gyis brlabs pa brtag pa mdzad pa yin no/ /skad cig mas zhes bya ba skad cig ma nyid du ste yun ring pos ni ma yin no/ /
<p>85b.7</p>de nyid kyi phyir de dag mchog gi thabs yin no/ /de nas 'di gsungs nas bcom ldan 'das kyis mchog gi rgyud phyi ma byin gyis brlab pa mdzad pa yin no zhes bya ba dang sbyar ro/ /de khyad par ji lta bu dang ldan pa yin zhes bya ba de'i khyad par bstan par bya ba'i phyir mchog tu zhes bya
<p>86a</p>
<p>86a.1</p>ba la sogs te mchog ni bshad zin to/ /'dod chags la sogs pa'i nyon mongs pa dang nye ba'i nyon mongs pa 'gog pa la rab tu zhugs pas na mkhas pa'o/ /nyan thos dang rang sangs rgyas thams cad dang 'jig rten pa'i lam rnams kyi spyod yul ma yin pas na phra ba'o/ /
<p>86a.2</p>nam mkha'i khams thams cad du rtag tu bzhugs pa'i sku gsung thugs kyi rdo rje ni rgya che ba'o/ /nges par 'byin pa'i ye shes kyi rang bzhin nyid kyis bsam par mi nus pas na bsam gyis mi khyab pa'o/ /mchog kyang de yin la mkhas shing phra ba yang de nyid yin zhing rgya che ba dang
<p>86a.3</p>zab pa dang / bsam gyis mi khyab pa de yin pas na mchog tu mkhas shing phra la rgya che zhing zab la bsam gyis mi khyab pa'o/ /bag chags dang bcas pa'i nyon mongs pa dang bral bas na mchog tu rnam par dag pa'o/ /thog ma dang tha ma med pa ni bshad zin to/ /thog ma dang
<p>86a.4</p>tha ma med pa nyid kyi phyir mi zad pa'o/ /de nyid mi 'jig pa'o/ /'dod pa'i dngos grub nges par ster bas na gdon mi za ba'o/ /de nyid kyi phyir thogs pa med pa'o/ /de ni de ltar gyur pa gcig pur ma zad kyi shin tu phul du byung bas mchog gi chos kyi dbyings la chags pa nyid do/ /
<p>86a.5</p>ma lus pa ni rigs lnga'i lha rnams kyi bde ba chen po dang yid bde ba thams cad kyi mchog tu rtag pa dang thog ma dang tha ma med pa'o/ /ci mdzad nas bcom ldan 'das kyis byin gyis brlab pa mdzad pa yin zhe na ma lus shing lus pa med pa la sogs pa la/ rdo rje dbab pa rnams kyis
<p>86a.6</p>rab tu sad par mdzad cing zhes bya ba dang sbyar ro/ /ma lus shing lus pa med pa'i sgra ni bshad zin to/ /ma lus shing lus pa med pa yang de yin la sems can gyi khams thams cad kyang de nyid yin pas na ma lus shing lus pa med pa'i sems can gyi khams thams cad do/ /de'i
<p>86a.7</p>mchog tu phul du byung ba ni thams cad kyi dam pa dpal rdo rje sems dpa' la sogs pa'i dngos grub chen po rdzogs pa ste/ de'i dbang phyug chen po nyid ni ma lus shing lus pa med pa'i khams gsum pa'i chos kyi rgyal srid de/ de rdzogs pa'i phyir mchog tu mi 'gyur ba
<p>86b</p>
<p>86b.1</p>ni thog ma dang tha ma med pa'i rigs kyi lha thams cad kyi bde ba dang yid bde ba thams cad kyi rang bzhin can gyi byang chub chen po'i sems dang sbyin pa'i pha rol tu phyin pa dang / brtson 'grus kyi pha rol tu phyin pa dang / shes rab kyi pha rol tu phyin pa'i rang bzhin can gyi mchog gi dngos grub
<p>86b.2</p>thams cad kyi yang mchog ni dam pa'o/ /rdo rje 'bebs pa ni rigs kyi lha thams cad kyi sku gsung thugs kyi rdo rje rnams sgrub pa po'i rgyud la zhugs pa gang yin pa de dag gis de bzhin gshegs pa thams cad la sogs pa'i sems can gyi khams rab tu sad par mdzad cing mchog gi
<p>86b.3</p>rgyud phyi ma byin gyis brlab pa yin no/ /de ming ji lta bu dang ldan pa yin zhe na/ bde ba chen po zhes bya ba la sogs pa la bde ba yang yin la chen po yang de nyid yin pas bde ba chen po ste rigs kyi lha thams cad kyi gnyis su med pa'i ye shes so/ /de las byung ba'i rigs thams cad
<p>86b.4</p>kyi phyag mtshan ni rdo rje'o/ /gdul bya rnams kyis mngon par 'dod pa'i dngos grub nges par rdzogs par mdzad nas de'i phyir don yod pa yin no/ /skye bo thams cad kyi thun mong ma yin pa'i phyir de mchog tu gsang ba yin no/ /bde ba chen po'i rdo rje gsang ba yang de nyid yin
<p>86b.5</p>la mchog tu gsang ba yang de nyid yin pas na bde ba chen po'ang rdo rje gsang ba'i don yod pa mchog tu gsang bas de'i ming dang ldan pa'o/ /mchog tu yang yin la mtshon cha yang de nyid yin pas na mchog gi mtshon cha ste shes rab dang thabs kyi rang bzhin can gyi mtshon cha'o/ /mchog
<p>86b.6</p>tu gsang ba ni 'das ma thag tu bshad pa ste de'i cho ga ni sgrub pa'o/ /mchog kyang yin la rgyud phyi ma yang de nyid yin pas mchog gi rgyud phyi ma ste/ bdag la byin gyis brlab pa la sogs pa'i rgyun gyi rang bzhin can gang yin pa de byin gyis brlab par mdzad pa ni phyi ma'i mu'i
<p>86b.7</p>mthar thug par brtan par mdzad pa yin no zhes bya ba'i don to/ /de nas zhes bya ba la sogs pa la de nas kyi sgra ni skabs su bab pa'o/ /de bzhin gshegs pa thams cad ni gnyis su med pa'i sems dang sems las byung ba rnams so/ /de dag gi dam tshig thams
<p>87a</p>
<p>87a.1</p>cad ni rigs thams cad kyi rang bzhin can gyi sku gsung thugs kyi rdo rje'i phyag rgya'o/ /de rnams kyi bdag nyid kyi byin gyis brlab pa ni sgrub pa'i rgyud la rang gi rigs kyi lha'i sku gsung thugs kyi rdo rje rdzogs par mdzad pa ste de la sgrub pa gcig pu ni rdzogs pa'i rgyu'o/ /de'i cho
<p>87a.2</p>ga ni rjes su spyad par bya ba'i dngos po rab tu bstan pa'o/ /mchog tu gsang ba ni skye bo thams cad la rab tu ma grags pa'o/ /bshad par bya ba ni 'og nas rgyas par bshad par bya ste bcom ldan 'das rdo rje sems dpas de skad gsungs so/ /nyin re zhes bya ba ni zhag re re la'o/ /sngon du
<p>87a.3</p>ni thams cad dgug pa la sogs pa'i thog mar ro/ /lan cig tu ni lan cig kho nar ro/ /phyag rgya chen po ni rang gi lha'i sku'i gsang ba'i rang bzhin can no/ /snying po bzlas zhes bya ba ni rang gi lha'i snying pos mngon par bsngags par bya'o/ /phyag rgya kun gyis rab grub pa/ /zhes bya
<p>87a.4</p>ba la rigs thams cad kyi dam tshig dang / chos dang las dang phyag rgya chen po rnams ni phyag rgya thams cad de/ de dag rab tu grub pa ni shin tu rab tu grub pa'o/ /de gang yin zhe na/ ji lta ba bzhin du bshad pa'i bdag la byin gyis brlab pa'i sgrub pa gcig pu'o/ /de ltar rnal
<p>87a.5</p>'byor tsam byas la dam tshig sems dpa'i byin rlabs sngon du 'gro ba'i phyag rgya chen po 'ching ba'i mtshan nyid can gyi bdag la byin gyis brlab pa gcig pu bstan nas/ da ni rjes su rnal 'byor ston par byed pa'i thams cad dgug pa la sogs pa'i rang bzhin can gyi dam
<p>87a.6</p>tshig gsum blang ba'i mthar thug pa'i bdag la byin gyis brlab pa gcig pu'i sgrub pa gnyis pa bstan par bya ba'i phyir de nas zhes bya ba la sogs pa gsungs te de nas kyi sgra ni snga ma bzhin no/ /mchog kyang yin la gsang ba yang yin pas mchog tu gsang ba ste thams
<p>87a.7</p>cad kyang dgug pa la sogs pa'i rang bzhin can gyis bdag la byin gyis brlab pa'i cho ga ste/ sngar bshad pa'i bdag la byin gyis brlab pa gcig pu'i sgrub pa las kyang 'di mchog tu grub pas na shin tu mchog tu grub pa'o/ /lan cig ni lan cig tu phyi'i dkyil 'khor
<p>87b</p>
<p>87b.1</p>gyi khang pa dang sngags dang phyag rgya dag gis yongs su brtags pa'i rang gi lha'i dkyil 'khor gang yin pa de ni dam tshig gsum gyi shin tu gsang ba'i mchog gi khang pa ste/ mdun du gnas pa de ltar rdo rje sogs thob bzung ba yis/ /rdo rje can rang gi lha'i rang bzhin gyis yang dag par byin
<p>87b.2</p>gyis brlab par 'gyur te rang gis sku gsung thugs kyi rdo rje'i rang bzhin can du mdzad pa yin no zhes bya ba'i don to/ /de ltar rjes su rnal 'byor ston par byed pa'i thams cad dgug pa la sogs pa'i rang bzhin can gyi ye shes sems dpa' gcig pu sgrub par byed pa'i bdag la
<p>87b.3</p>byin gyis brlab pa gcig pu'i sgrub pa gnyis pa bstan nas/ da ni rang gi rigs kyi dkyil 'khor chen po las gsungs pa'i rang gi lhag pa'i lha'i rnal 'byor sngon du 'gro ba'i thams cad kyis ji lta ba bzhin du bshad pa'i rnal 'byor chen po'i mtshan nyid can gyis bdag la
<p>87b.4</p>byin gyis brlab pa gcig pu'i sgrub pa gsum pa bstan par bya ba'i phyir/ de nas mchog tu gsang ba zhes bya ba la sogs pa gsungs te de nas kyi sgra ni snga ma yin no/ /mchog kyang yin la gsang ba yang de nyid yin pas na mchog tu gsang ba ste 'das ma thag tu bshad pa'i bdag la
<p>87b.5</p>byin gyis brlab pa gcig pu'i sgrub pa'i khyad par ro/ /de las kyang 'di dam pa yin pas na shin tu mchog tu gsang ba'i bdag la byin gyis brlab pa gcig pu'i sgrub pa'i cho ga rgyas pa'i khyad par ro/ /de ci'i phyir zhe na/ mchog tu shin tu grub pa zhes bya ba la bdag la byin
<p>87b.6</p>gyis brlab pa'i khyad par snga ma ni mchog tu grub pa ste/ de las kyang 'di mchog tu grub pas na mchog tu shin tu grub pa'i bdag la byin gyis brlab pa gcig pu'i sgrub pa'i khyad par zhes bya ba'o/ /rdo rje dril bu zhes bya ba la sogs pa ni 'gyur zhes bya ba dang sbyar ro/ /
<p>87b.7</p>kun gyi bdag nyid ni kun bdag ste thog ma dang tha ma med pa'i chos kyi dbyings kyi rang bzhin can gyi sems dang sems las byung ba'i rang bzhin can gyi tshogs so/ /de las byung ba'i rang gi rigs kyi dkyil 'khor gyi lha rnams kyi sku gsung thugs kyi rdo rje'i phyag rgya ni kun bdag
<p>88a</p>
<p>88a.1</p>sna tshogs phyag rgya rnams so/ /rdo rje dang dril bu dang bcas pa'i kun bdag sna tshogs phyag rgya ni ye shes sems dpa'i rang bzhin gyi bdag nyid kyi sku ste bdag la byin gyis brlab pa gcig pu sgrub pa dang pos rdzogs pa'i sku rnal 'byor pa gang la yod pa de ni rdo rje dril bu
<p>88a.2</p>dang bcas kun bdag sna tshogs phyag rgya'i skur ldan pa'i rnal 'byor ro/ /ci'i phyir 'di ltar 'gyur zhe na kun bdag ces pa la sogs pa la kun bdag ni bshad zin to/ /de'i phyag rgya ni de las byung ba'i rang gi lha rnams kyi phyag rgya chen po la sogs pa ye shes sems dpa'i rang
<p>88a.3</p>bzhin can gyi phyag rgya rnams so/ /de dag sbyor ba ni yang dag par 'dus pa ste chu dang 'o ma bzhin du rnal 'byor pa dang gcig tu gyur pa'o/ /de nyid kyi bdag nyid ni rang bzhin gang la yod pa de ni kun bdag phyag rgya'i sbyor ba'i bdag nyid dang ldan pa'i rnal 'byor pa'o/ /de'i 'bras
<p>88a.4</p>bu bstan par bya ba'i phyir/ rdo rje sems dpa' nyid du 'gyur/ /zhes gsungs pa yin no/ /'di ltar bshad par 'gyur te gang gi phyir rnal 'byor pas rnal 'byor chen po byas na rdo rje sems dpa' nyid du gyur pa de ni rnal 'byor chen po bya ba yin no/ /bdag la byin gyis
<p>88a.5</p>brlab pa gcig pu sgrub pa 'dis rnal 'byor pa ji ltar rdo rje sems dpa' nyid du 'gyur zhe na/ grub pa'i cho ga 'di yis ni/ /zhes bya ba la sogs pa la 'das ma thag tu bshad pa'i cho ga 'dis rdo rje sems dpa' yang dag par bsdus pa ni rang gi rigs kyi lha'i rnal 'byor chen po kun gyi mchog
<p>88a.6</p>kyang de yin la dngos grub chen po yang de nyid yin pas na/ kun mchog dngos grub chen po ste/ rang gi lha'i phyag rgya chen po la sogs pa'i dngos grub bo/ /des dbang phyug chen po ni khams gsum pa'i chos kyi rgyal srid de der byin gyis brlab pa ni/ gang gi phyir brtan par
<p>88a.7</p>'gyur ba de'i phyir bdag la byin gyis brlab pa 'dis rdo rje sems dpa' nyid du 'gyur ba yin no/ /rab tu ni shin tu'o/ /'bras bu med pa ma yin pa'i phyir don yod pa'o/ /'das ma thag tu bshad pa'i bdag la byin gyis brlab par mdzad pa de nyid kyi mthu rigs
<p>88b</p>
<p>88b.1</p>thams cad las byung ba ste/ rang nyid kyi bdag nyid bcings te grub par 'gyur ba ni sgrub pa po la rag las par 'gyur ba'o/ /de gang yin zhe na/ mdor na phyag rgya thams cad ni/ /zhes bya ba ni rigs thams cad kyi dam tshig dang chos dang las dang phyag rgya chen po rnams mdor
<p>88b.2</p>bsdus pas grub par 'gyur ro/ /byin gyis brlab pa 'di don skyod pa'i phyir/ phyag rgya thams cad rang gis rang bcings te grub par 'gyur ba yin te gcig pur ma zad kyi 'bad pa med par shin tu myur ba nyid du phyag rgya chen po la sogs pa'i rang bzhin can gyi dngos grub rnams kyang
<p>88b.3</p>grub par 'gyur ro/ /sgrub pa gang gis she na las kyi tshogs kyi sgrub pa yis/ /dngos grub myur zhes bya ba la phyag rgya thams cad kyi sgrub pa'i byed par 'gyur ba des ji lta ba bzhin du bshad pa thams cad rjes su chags pa la sogs pa'i las kyi dngos grub rnams de dag gis
<p>88b.4</p>myur du grub par 'gyur ro/ /rgyu gang gi phyir zhe na/ 'di'i zhes bya ba la sogs pa la/ bdag la byin gyis brlab pa gcig pu sgrub pa 'dis bsgrub par bya ba ma yin pa cung zad kyang med do/ /bsgrub par bya ba ma yin pa med pa ma yin pa de dag gang yin zhe na/ dngos
<p>88b.5</p>grub las dang de bzhin bde/ /zhes bya ba la de la rigs thams cad kyi dkyil 'khor la sogs pa'i dngos grub ste de mngon du byed pa'o/ /rigs thams cad kyi las kyi tshogs kyi bya ba dang 'bras bu thob pa ni las te/ dngos grub dang las de dag gis 'jig rten dang 'jig
<p>88b.6</p>rten las 'das pa'i bde ba nyams su myong ba ni bde ba ste/ gsum po 'di dag la bsgrub par bya ba ma yin pa yod pa ma yin no/ /'di dag thams cad mi 'gyur ba ni thog ma dang tha ma med par sgrub par byed pa yin no/ /de gang gi phyir zhe na/ bdag byin brlab kun sgrub
<p>88b.7</p>pa pos/ /zhes bya ba la rigs thams cad kyi sku gsung thugs kyi rdo rje rnams kyis byin gyis brlab pa ni nus pa ste/ mngon par 'dod pa'i 'bras bu rdzogs pa'i rgyu de rnams yin pas na sgrub pa'o/ /byed par 'gyur ba de dag ni 'das ma thag tu bshad pa'i bdag la byin gyis
<p>89a</p>
<p>89a.1</p>brlab pa gcig pu'i sgrub pa'i khyad par gyi dngos grub dang las dang bde ba rtag pa rnams sgrub par byed pa yin no zhes bya ba ni bcom ldan 'das rdo rje sems dpas gsungs so/ /de ltar mngon par 'dod pa'i dngos grub kyi thabs su gyur pa'i bdag la byin gyis brlab pa'i
<p>89a.2</p>sgrub pa gcig pu bstan nas/ da ni mngon par 'dod pa'i dngos grub kyi thabs nyid kyi rnal 'byor bstan par bya ba'i phyir/ de nas mchog tu gsang ba'i rnal 'byor thams cad ces bya ba la sogs pa gsungs te/ de nas kyi sgra ni snga ma bzhin no/ /mchog ni dam pa'o/ /gsang ba ni
<p>89a.3</p>thun mong ma yin pa'o/ /rnal 'byor thams cad kyi cho ga ni sgom pa bstan pa ste de bshad par bya ste bstan par bya'o zhes bya ba ni bcom ldan 'das rdo rje sems dpas gsungs so/ /de la re zhig dang po kho nar zhes bya ba la de la zhes bya ba'i sgra ni ngag nye bar dgod pa la'o/ /dang po ni thog mar
<p>89a.4</p>te rnal 'byor gyi sgra re zhig bsgrub par bya ste/ yo zer ni rnal 'byor las te skad kyi byings so/ /'dis rnal 'byor gyi sgra sgrub pa yin no zhes bya ba ni tshig gi lhag ma'o/ /rnal 'byor sgra de yang rig pa dang 'brel pa la 'jug par mthong ba yin te de rnam par bcad pa'i phyir skad kyi byings kyi
<p>89a.5</p>don 'di yang brtson pa'o zhes bya ba gsungs te/ rnam pa 'di lta bu'i skad kyi don ni brtson pa yin no zhes bya ba'i don to/ /yo zer ni ting nge 'dzin la'o zhes bya ba'i skad kyi byings gzhan 'di'i don ni ting nge 'dzin no/ /gang gis brtson pa zhes bya ba ni yul gang gis brtson pa zhes
<p>89a.6</p>bya ba'i don to/ /'brel pa tsam gsung bar 'dod pa'i phyir rang gi lhag pa'i lha rjes su dran pa'i brtson pa ni rnal 'byor yin no/ /rang gi lhag pa'i lha rjes su dran pa'i yul can gyi sems bskyed pa ni rnal 'byor pa yin no zhes bya ba'i don to/ /'di bshad par 'gyur te phyag rgya
<p>89a.7</p>bteg pa'i mthar thug pa'i cho ga rjes su spyad nas de'i rjes la nam mkha' dang mnyam pa'i zla ba'i dkyil 'khor gyi rnam pa ste/ de'i steng du zla ba'i dkyil 'khor gnyis pa'o/ /slar yang zla ba'i dkyil 'khor gnyis pa de nyid rang gi lha'i snying po dang bcas pa'i rdo rje rtse lnga pa
<p>89b</p>
<p>89b.1</p>gang la yod pa de la'o/ /gzhan la ni rdo rje las byung ba'i rang gi dam tshig gi phyag rgya ste/ de nas phyag rgya'i nga rgyal rnam par bsgoms la sems dpa' byin gyis brlab pa'i sbyor bas bdag nyid rdo rje sems dpar bsgoms nas dam tshig sems dpa' chen po'i nga rgyal rdo rje sems dpa'i
<p>89b.2</p>rnal 'byor pas bsgom par bya'o/ /rdo rje mtshon cha ma la sogs pa'i rnal 'byor pas ni rdo rje sems dpa' las byung ba'i rang gi lha'i rang bzhin can gyi bdag nyid rang gi snying po brjod cing bsgom par bya'o/ /de nas ma hA sa ma ya satwa haM zhes bya ba brjod do/ /de bzhin gshegs
<p>89b.3</p>pa'i rnal 'byor pas kyang de bzhin gshegs pa'i rdo rje las byung ba'i rang gi de bzhin gshegs par bsam par bya'o/ /de nas rdo rje sems dpa' la sogs pa'i rnal 'byor pa thams cad kyis ni rang gi lha'i dam tshig gi phyag rgya bcings nas sam yo\u0f85haM zhes bya ba'i spyi'i snying
<p>89b.4</p>po brjod cing / rang gi lha'i sku gsung thugs kyi rdo rje'i rang bzhin can gyi nga rgyal bya'o/ /de nas sa ma ya s+t+waM ang+hi tiSh+Tha swa maM zhes bya bas rang gi lha'i dam tshig gi phyag rgyas snying ga dang mdzod spu dang mgrin pa dang spyi bo rnams su bdag nyid la byin gyis brlabs nas phyag rgya chen po bcings te/ 
<p>89b.5</p>sku gsung thugs kyi rdo rje rnams kyis rang gi lha'i rang bzhin can gyi bdag nyid bsgom par bya ste 'di ni 'dir ye shes sems dpa' gzhug pa dang bral ba'i rang gi lha'i sgom pa'i rang bzhin can gyi rnal 'byor ro/ /de ltar 'khor ba'i bdag nyid kyi gnyen por gyur pa'i rnal 'byor
<p>89b.6</p>bstan nas da ni ye shes sems dpa' bcug nas gcig tu gyur pa lhag par mos pas gser 'gyur rtsi blangs nas zangs ma la sogs pa'i khams dngul la sogs par byed pa bzhin du rdzogs par 'gyur ba yin no zhes bya ba rab tu brtan par bya ba'i phyir rjes su rnal 'byor gsungs
<p>89b.7</p>pa dang / brtan pa dang g.yo ba'i dngos po thams cad kyi rang bzhin gyi gzugs kyi rang gi lha'i bsgom pas kyang shes rab dang thabs kyi ye shes thams cad du thogs pa med par 'gyur ro zhes bya ba rab tu brtan par bya ba'i phyir thams cad kyi rnal 'byor dang rnal 'byor chen po gsungs pa dang / 
<p>90a</p>
<p>90a.1</p>shin tu chags pa'i bsgom pas kyang rnal 'byor dang rjes su rnal 'byor dang thams cad rnal 'byor dang / rnal 'byor chen po shin tu rdzogs par 'gyur ba nyid yin no zhes bya ba'i phyir shin tu rnal 'byor yang gsungs pa yin pa ni/ slar yang gzhan zhes bya ba la 'das ma thag tu
<p>90a.2</p>bshad pa'i rnal 'byor las slar yang gzhan ni rnal 'byor gyi rang bzhin can gyi dngos po gzhan te rjes su rnal 'byor dang / thams cad rnal 'byor dang / rnal 'byor chen po dang / shin tu rnal 'byor sgom pa'i rang bzhin can no zhes bya ba'i don to/ /dngos po 'di gang las shes
<p>90a.3</p>par bya zhe na/ yang dag par bsdu ba dang / yang dag par kun du spyod pa dang / yang dag par sbyor ba zhes bya ba'i sgra rnams yod pa ste de rnams las 'dir shes par bya'o zhes bya ba'i don to/ /de la 'das ma thag tu bshad pa'i rnal 'byor byas la ji lta ba bzhin du rang gi lus la ye
<p>90a.4</p>shes sems dpa' bcug ste sa ma ya s+t+waM zhes bya ba brjod cing 'od kyi dkyil 'khor rdzogs par byas la sa ma ya s+t+waM a haM zhes bya ba dang mthar rang gi lha'i snying po lan gsum zlos shing bcug pa'i ye shes sems dpa' dang chu dang 'o ma bzhin du lhan cig gyur par lhag par mos
<p>90a.5</p>par byas te/ de ni 'di rjes su rnal 'byor gyi mtshan nyid can gyi yang dag par bsdu ba yin no/ /rnal 'byor ram rjes su rnal 'byor ram rnal 'byor chen po byas la thams cad bdag yin no zhes bya ba'i sgom pa ni thams cad rnal 'byor gyi mtshan nyid can gyi yang dag par kun du sbyor
<p>90a.6</p>ba ste des phyogs dang dus thams cad la khyab pa'i phyir ro/ /yang dag par kun du sbyor bas na kun du sbyor ba ste/ 'di ltar sgra sgrub pa'o/ /lha mo thams cad dang yang dag par sbyor ba'i sgom pa dan/ bsgoms pa'i 'bras bu ni shin tu rnal 'byor gyi mtshan nyid can gyi yang
<p>90a.7</p>dag par sbyor ba'o/ /de ltar mdor bstan pa'i tshig rnams kyis rjes su rnal 'byor dang thams cad rnal 'byor dang rnal 'byor chen po dang shin tu rnal 'byor rnams bstan nas/ da ni re zhig rjes su rnal 'byor rgyas par bstan par bya ba'i phyir gang dag sbyor zhe na zhes bya ba gsungs te/ 
<p>90b</p>
<p>90b.1</p>rjes su rnal 'byor gyi sgom pa 'di lha'i khyad par gang gi yin zhes bya ba'i tha tshig go/ /de ltar rang nyid kyis dris nas slob ma rnams kyi khong du chud par bya ba'i phyir/ gang gi lhag pa'i lha zhes bya ba la sogs pas rgyas par gsungs te bsgrub par bya ba nyid du rang gi 'dod cing byin gyis
<p>90b.2</p>brlab par mdzad pa gang yin pa de ni rang gi lhag pa'i lha'o/ /rjes su dran pa bsgom pa ste de nyid rnal 'byor te ye shes sems dpa' dang gcig tu gyur pa'i lhag par mos pa'o zhes bya ba'i don to/ /rjes su sgrub pa ni/ lhag pa'i lha ni gang gang gi/ /phyag rgya gang dang gang bcings
<p>90b.3</p>pa/ /de dang de yi sbyor ba yis/ /phyag rgya de de nges par sbyar/ /zhes bya ba de ma thag tu 'og nas gsung bar 'gyur ba gang yin pa rjes su sgrub pa de las rang gi lhag pa'i lha dang yang dag par sbyor ba ni rjes su rnal 'byor gyi mtshan nyid can no/ /grub pa ni rdzogs pa'o/ /de ltar rjes
<p>90b.4</p>su rnal 'byor bstan nas da ni yang dag par kun du sbyor ba'i rang bzhin can gyi thams cad rnal 'byor bstan par bya ba'i phyir de la zhes bya ba la sogs pa gsungs te de la zhes bya ba'i sgra ni ngag nye bar dgod pa la'o/ /ji ltar zhes bya ba ni dri ba'o/ /thams cad kyang de yin la rnal 'byor
<p>90b.5</p>yang de yin pas na thams cad rnal 'byor te thams cad kyi thams cad nyid bdag nyid yin no zhes bya ba ni sgom pa'o/ /brtan pa dang g.yo ba'i dngos po thams cad kyang gzugs 'dzin pa'i rang gi lha ni dam tshig ste/ gang phyir phyag rgya dam tshig bshad/ /ces bya ba rgyas par
<p>90b.6</p>bshad pa las gsungs pa'i phyir ro/ /thams cad kyi rang bzhin can gyi kun rdzob kyi bden pa'i ngo bo rang gi lha ni dam tshig ste/ de'i rang bzhin can gyi sgom pa ni dam tshig gi sbyor ba thams cad kyi rnal 'byor zhes bya ba'o/ /rgyu gang gis sgom pa de dam tshig gi sbyor ba yin zhe na/ 
<p>90b.7</p>de bzhin gshegs pa kun gyis kyang / /'da' bar dka' ba nyid kyi phyir/ /zhes bya ba ni de dag gis kyang 'da' bar mi mdzad pa'i phyir kun rdzob kyi bden pa'i rang bzhin can gyi phyag rgya de gang gi phyir rdo rje 'chang chen pos dam tshig ces bya bar gsungs pa de'i phyir ro/ /ci'i phyir
<p>91a</p>
<p>91a.1</p>brtan pa dang g.yo ba'i dngos po thams cad kyang gzugs 'dzin pa'i rang gi lha'i rang bzhin can gyi phyag rgya de bzhin gshegs pa thams cad kyis kyang 'da' bar mi mdzad ce na/ yid kyi lus ni brtan phyir ro/ /zhes bya ba la yid ni thog ma dang tha ma med pa dmigs
<p>91a.2</p>pa med pa'i thugs rje chen po'i mtshan nyid can gyi chos kyi dbyings so/ /de'i lus ni de bzhin gshegs pa la sogs pa'i sku dang ri bo la sogs pa brtan pa'i gzugs so/ /de nyid rdo rje bzhin du mi phyed pas na de'i dngos po ni brtan pa nyid do/ /yid kyi lus brtan pa nyid kyi rgyu de'i
<p>91a.3</p>phyir/ de bzhin gshegs pa thams cad kyis kyang de 'da' bar mi mdzad pa yin no/ /'di ltar bshad par 'gyur te/ ji lta ba bzhin du bshad pa'i chos kyi dbyings srog chags dang srog chags ma yin pa rnams kyis byed par mi 'gyur te rnam par mi rtog pa'i phyir ro/ /
<p>91a.4</p>bdag nyid de las byung ba'i sems can thams cad kyi don rdzogs par mdzad pa'i sangs rgyas la sogs pa'i gzugs sngon gyi smon lam gyi dbang gis 'jug pa'i phyir de bzhin gshegs pa rnams kyis kyang phyed par mi 'gyur te de dag kyang de'i rang bzhin can nyid kyi phyir ro/ /de'i
<p>91a.5</p>phyir 'da' bar mi mdzad pa zhes bya ba ni dam tshig gi don yin no/ /ji lta ba bzhin du bshad pa'i chos kyi dbyings kyi rgyu mthun pa brtan pa dang g.yo ba'i dngos po thams cad kyi rang bzhin gyi rang gi lha'i gzugs de rjes su sgrub pa ni lhag pa'i lha ni gang gi zhes bya ba la sogs pa ji lta ba bzhin du
<p>91a.6</p>rgyas par bshad pas bstan pa de ni dam tshig gi sbyor ba ste de nyid thams cad kyi rnal 'byor yin no/ /da ni dpes thams cad kyi rnal 'byor gsal bar bstan pa'i phyir/ 'di lta ste zhes bya ba la sogs pa gsungs te dper na ku mu ta dang / ut+pal dang / ru rta la sogs pa'i rdzas
<p>91a.7</p>mang po gcig tu sbyar bas/ 'jig rten na sbyor ba zhes grags pa de bzhin du/ ji lta ba bzhin du bshad pa'i thams cad kyi bdag nyid brtan pa dang g.yo ba'i dngos po thams cad kyi rang bzhin can gyi phyag rgya rnams dang / gcig tu gyur pa'i lhag par mos pa'i rnal 'byor
<p>91b</p>
<p>91b.1</p>gyis phyogs bcur sbyor ba ni yang dag par kun du sbyor ba ste/ yang dag par kun du sbyor ba'i rgyu des ji lta ba bzhin du bshad pa'i thams cad kyi rnal 'byor gyi dam tshig gi sbyor ba zhes bya bar brjod pa yin no/ /da ni thams cad kyi bdag nyid kyi phyag rgya'i sbyor ba'i rang bzhin bstan par
<p>91b.2</p>bya ba'i phyir/ de la ji ltar thams cad kyi bdag nyid kyi phyag rgya'i sbyor ba yin na zhes bya ba gsungs te thams cad kyi bdag nyid ni chos kyi dbyings te/ de'i phyag rgya ni dam tshig dang chos dang las dang phyag rgya chen po'o/ /rigs thams cad kyi phyag rgya de dag dang sbyor bas gcig tu gyur
<p>91b.3</p>par lhag par mos pa'o/ /de nyid bstan par bya ba'i phyir/ sangs rgyas thams cad kyi bdag nyid ces bya ba la sogs pa gsungs te sangs rgyas kyang yin la thams cad kyang de nyid yin pas na sangs rgyas thams cad de lha ma lus pa'i sku gsung thugs kyi rdo rje'i rang bzhin no/ /de
<p>91b.4</p>dang bdag nyid yang dag par sbyor ba ni ye shes sems dpa' rnams dang lhan cig tu gnyis su med par lhag par mos pas gcig tu gyur pa'i rnal 'byor bsgom pa'o/ /de yang khyad par ji lta bu dang ldan pa yin zhe na/ ji lta'i dbyibs dang sku dang ldan/ /zhes bya ba la sangs
<p>91b.5</p>rgyas thams cad la sogs pa de'i dbyibs rgyud las bstan pa gang yin pa dang / sku'i gsang ba gang yin pa de gnyis po gang la yod pa de ni ji lta'i dbyibs dang sku dang ldan pa'i sangs rgyas thams cad kyi bdag nyid kyi sbyor ba'o/ /de ltar gyur pa'i sangs rgyas thams cad kyi
<p>91b.6</p>bdag nyid kyi sbyor ba dang ldan pa ni las su gyur pa'i bdag nyid de rnal 'byor bzhir gyur pa'i bdag nyid la yang dag par bkod de/ phyi nas rjes su bsgrub par bya ba ni rang gi lha'i phyag rgya bcings nas brtan pa dang g.yo ba'i dngos po thams cad kyi rang bzhin gyi rang gi lha'i gzugs
<p>91b.7</p>su bdag nyid bsgom par bya'o/ /ni'i sgra ni nges par gzung ba ste/ bdag nyid kho na'o/ /'di ltar bshad par 'gyur te/ ji lta ba bzhin du bshad pa'i sku mdog dang dbyibs dang gdan dang phyag mtshan la sogs pa dang ldan pa'i rang gi lha'i gzugs su bdag nyid rnal
<p>92a</p>
<p>92a.1</p>'byor tsam gyis de bzhin du nges par byas la phyi nas ye shes sems dpa' rang gi lus la bcug ste/ de dang lhan cig tu gyur par lhag par mos par byas la rang gi lha'i phyag rgya bcings nas dngos po thams cad kyi bdag nyid kyi lha'i gzugs su bdag nyid bsgom par bya'o zhes
<p>92a.2</p>bya ba'o/ /don 'di nyid bstan par bya ba'i phyir rang gi dam tshig gi sbyor ba ni thams cad kyi sbyor ba'o zhes bya pa gsungs te/ rjes su bsgrub par bya zhes bya ba'i 'das ma thag tu bshad pa'i rjes su sgrub pa ste de nyid bstan pa'i phyir/ de la 'di zhes bya ba la sogs pa gsungs te bsgrub par
<p>92a.3</p>bya ba'i 'dod pa'i lha ni lhag pa'i lha ste/ de'i phyag rgya chen po la sogs pa'i phyag rgya dang de lha'i khyad par de dang de'i rnal 'byor ni de'i gzugs la sogs pa'i lhag par mos pas rnal 'byor pas bcings shing phyag rgya chen po la sogs pa'i rang bzhin can gyi phyag rgya de dang de rang gi las
<p>92a.4</p>la rab tu sbyar bar bya ste gzhan gyis ni ma yin no zhes bya'o/ /de ltar thams cad kyi rnal 'byor bstan nas da ni rnal 'byor dang rjes su rnal 'byor dag gis mnyam par gzhag pa dang / mnyam par ma bzhag pa'i rnal 'byor gyi tshul du sgom par bstan par bya ba'i phyir/ de nas mchog
<p>92a.5</p>tu gsang ba'i mchog gi rjes su sgrub pa'i cho ga rgyas pa mchog tu grub pa'o zhes bya ba gsungs te rnal 'byor gyi dus dang rjes su rnal 'byor gyi dus su lus kyi yan lag la sogs pa thams cad yongs su rdzogs pa'i rang gi lha'i bsgom pa'i sgom pa ni mchog tu gsang ba'i mchog gi rjes su
<p>92a.6</p>sgrub pa'i cho ga ste/ de'i mnyam par gzhag pa dang / mnyam par ma bzhag pa'i dbye ba sna tshogs nyid ni rgyas pa'o/ /bdag nyid ces pa ni phung po lnga'i rang bzhin gyi bdag nyid kyi dngos po'o/ /ni'i sgra ni nges par gzung ba ste/ bdag nyid kho na rnam par snang mdzad la sogs
<p>92a.7</p>pa'i de bzhin gshegs pa'i rang bzhin can gyi sangs rgyas thams cad do/ /dpal rdo rje sems dpa' la sogs pa'i byang chub sems dpa'i gzugs ni byang chub sems dpa' nyid do/ /'dod pa'i lha'i rnal 'byor ni rang gi lhag pa'i lha'i rnal 'byor ro/ /rang gi lha'i brtan pa
<p>92b</p>
<p>92b.1</p>dang g.yo ba'i dngos po thams cad kyi bdag nyid kyi gzugs gang yin pa de ni rang gi dam tshig ste/ de dang sbyor ba ni de dang lhan cig tu rnal 'byor pa tha mi dad pa'i rang bzhin can gyis sgom pa gang yin pa de ni rang dam tshig gi sbyor ba ste/ de nyid thams cad kyi sbyor ba yin no zhes bya'o/ /bdag
<p>92b.2</p>nyid ni bdag nyid la 'jug ste/ don dam par bdag nyid las tha dad pa'i sangs rgyas dang byang chub sems dpa' nyid ni mi dmigs pa de'i phyir/ bdag ni sangs rgyas nyid dang ni/ /byang chub sems dpa' nyid kyang yin/ /zhes bya ba bdag nyid kho nas sangs rgyas dang byang chub sems dpa'i
<p>92b.3</p>gzugs su brtag par bya ste phyi'i dngos po ni ma yin no zhes bya ba'o/ /'di ltar 'chad par 'gyur te/ gang gi phyir ji lta ba bzhin du bshad pa'i tshul gyis phyi rol gyi dngos po sangs rgyas kyi gzugs sam byang chub sems dpa'i gzugs su don dam par mi dmigs pa de'i phyir bdag
<p>92b.4</p>nyid kho na'i yan lag thams cad yongs su gang ba'i sangs rgyas kyi gzugs sam byang chub sems dpa'i gzugs su rnal 'byor pas bsgom par bya ba yin no zhes bya ba'o/ /phyag rgya chen po la sogs pa'i rang bzhin gyi rigs thams cad kyi phyag rgya ni phyag rgya thams cad de/ de dag
<p>92b.5</p>gi rang bzhin rnal 'byor yang yin la chen po yang de nyid yin pas phyag rgya thams cad kyi rnal 'byor chen po'o/ /'das ma thag tu bshad pa gang yin pa de nyid mchog tu gsang ba yin no zhes bya ba'o/ /'dis ni 'di ltar bshad par 'gyur te shin tu mnyam par gzhag pa'i sgom
<p>92b.6</p>pas skyon gcig gi rang bzhin kun du 'gro ba'i rang gi lha'i gzugs gsal ba'i dbye bas 'jig rten gyi khams thams cad kyi rdul phra rab dang mnyam par bsgom par bya ste/ de'i phyir phyag rgya thams cad kyi rnal 'byor chen po 'di yin te kun du khyab pa nyid kyi phyir ro zhes
<p>92b.7</p>bya ba'o/ /de ltar rnal 'byor dang rjes su rnal 'byor sgom par byed pa'i mchog tu gsang ba'i rdul phra rab kyi sgrub pa'i cho ga rgyas par bstan nas/ da ni rnal 'byor thams cad sgom par byed pa bstan par bya ba'i phyir de nas zhes bya ba la sogs pa gsungs te/ rnal
<p>93a</p>
<p>93a.1</p>'byor dang rjes su rnal 'byor byas la brtan pa dang g.yo ba'i dngos po thams cad kyi rang bzhin can gyi rang gi lha'i gzugs kyi bdag nyid sgom pa ni mchog tu gsang ba'i mchog gi rjes su sgrub pa'i cho ga rgyas pa'i khyad par 'dir mchog tu grub par shes par bya'o/ /
<p>93a.2</p>rang gi lha'i sbyor ba zhes bya ba ni 'dod pa'i lha'i rnal 'byor te/ rnal 'byor dang rjes su rnal 'byor gyi rang bzhin ni ji lta ba bzhin du bshad pa'i mtshan nyid can no/ /des sna tshogs ni brtan pa dang g.yo ba'i rang bzhin can gyi bdag nyid sku gang la yod pa de ni sna tshogs phyag rgya'i bdag nyid sku dang ldan pa
<p>93a.3</p>ste/ thams cad rnal 'byor dang ldan pa'o zhes bya ba'i don to/ /de lta bu cir 'gyur zhe na kun bdag ces bya ba la sogs pa la kun bdag bshad zin to/ /de'i phyag rgya rnams kyang bshad zin te/ de dang lhan cig tu gcig tu gyur pa'i lhag par mos pa ni rnal 'byor ro/ /
<p>93a.4</p>de nyid kyi bdag nyid ni rang bzhin gang la yod pa de ni kun bdag phyag rgya'i rnal 'byor bdag go/ /mi 'gyur mchog ces bya ba ni thog ma dang tha ma med pa'o/ /grub par gyur pa ni rdzogs par gyur pa'o/ /'di ji lta bur brjod ce na/ thams cad ces bya ba la sogs pa'i rtog pa yang
<p>93a.5</p>yin la/ thams cad kyang de nyid yin pas na rtog pa thams cad ni rdo rje sems dpa' la sogs pa ste brtan pa dang g.yo ba la sogs pa'i dngos po thams cad kyi phyag rgya'i gzugs su bzhugs pa'o/ /thams cad du shes pa'i sna tshogs pa'i dam tshig chen po'o/ /rtog pa
<p>93a.6</p>thams cad kyang de yin la sna tshogs pa'i dam tshig chen po yang de nyid yin pas na rtog pa thams cad kyi sna tshogs pa'i dam tshig chen po'o/ /de dag dang lhan cig tu gyur pa'i lhag par mos pas rnal 'byor pa de'i rang bzhin du rdzogs pa ni mchog gi rnal 'byor te de nyid kyang
<p>93a.7</p>'dir thams cad kyi rnal 'byor ro/ /'dis ni thams cad kyi rnal 'byor sgom ba'i rnal 'byor pa la brtan pa dang g.yo ba'i dngos po thams cad kyi rang bzhin kho na rang dang gzhan gyi don phun sum tshogs pa'i rang bzhin gyi 'bras bu 'thob par 'gyur ro zhes bya ba'i don to/ /
<p>93b</p>
<p>93b.1</p>de ltar thams cad rnal 'byor bstan nas da ni dkyil 'khor la sogs pa sgrub par byed pa'i rnal 'byor chen po yang dag par kun du sbyor ba bstan par bya ba'i phyir de nas slar yang gzhan zhes bya ba la sogs pa gsungs te/ rnal 'byor dang rjes su rnal 'byor dang thams cad kyi
<p>93b.2</p>rnal 'byor rnams las slar yang sgom pa'i rang bzhin gyi dngos po gzhan 'di yin no zhes bya ba'i don to/ /ji lta ba bzhin du bshad pa'i rnal 'byor chen po'i mtshan nyid can ni 'dir mchog tu gsang ba shin tu mchog tu cho ga rgyas pa'i khyad par shin tu mchog tu grub pa las kyang
<p>93b.3</p>gzhan ni rjes su sgrub pa las kyang shin tu mchog tu grub pa ste dngos grub thams cad sgrub par byed pa nyid kyi phyir zhes bya ba'o/ /rdo rje sems dpa' ni rang gi rigs kyi dkyil 'khor gyi bdag po ye shes sems dpa'o/ /ye shes sems dpa' de dang rnal 'byor gyi rang bzhin
<p>93b.4</p>bdag nyid yang dag par sbyor ba ni gcig tu gyur pa ste rdo rje sems dpa'i bdag nyid sbyor ba'o/ /dbyibs ji lta ba bzhin du rdo rje sems dpa'i sku yang ji lta bu gang la yod pa de ni dbyibs dang sku ni ji ltar ldan pa'o/ /rdo rje sems dpa'i bdag nyid kyi sbyor ba yang de yin la
<p>93b.5</p>dbyibs dang sku ji lta bu yang de nyid yin pas na/ /rdo rje sems dpa'i bdag nyid sbyor/ /dbyibs dang sku ni ji ltar ldan pa ste/ /mi 'gyur mchog ni grub par 'gyur/ /zhes bya ba dang sbyar ro/ /de gcig pu yin nam zhe na kun gyi bdag po ni ji lta bu bzhin du bshad pa ste/ de'i
<p>93b.6</p>phyag rgya ni rang gi rigs kyi dkyil 'khor chen po'i lha rnams kyi phyag rgya rnam pa bzhi ste/ de dang lhan cig tu sbyor ba ni kun bdag phyag rgya'i sbyor ba'o/ /de nyid kyi bdag nyid ni rang bzhin gang la yod pa de ni kun bdag phyag rgya'i sbyor ba'i bdag go/ /grub par gyur pa ni rdzogs
<p>93b.7</p>par 'gyur ba'o/ /mi 'gyur mchog ni rtag pa ste thog ma dang tha ma med pa'o/ /'di ci zhes bya ba brjod pa yin zhe na/ /'di ni zhes bya bal sogs pa la thams cad rnal 'byor gyi bdag po zhes bya ba dang sbyor ro/ /'di zhes bya ba ni rnal 'byor chen po'i mtshan nyid
<p>94a</p>
<p>94a.1</p>yin no/ /ni'i sgra ni gang gi phyir gyi don te gang gi phyir sangs rgyas thams cad kyi rang gi bdag nyid dam tshig gsal ba ni rang gi rigs kyi ye shes sems dpa' rnams te de rnams kyi rjes su 'brang bas rang gi dam tshig gi rjes su 'gro ba ste/ rang gi rigs kyi ye shes
<p>94a.2</p>sems dpa' rnams dang lhan cig tu gyur pas song ba'o zhes bya ba'i don to/ /de nyid kyi phyir thams cad kyi rnal 'byor rnams kyi bdag po ni gtso bo ste grub pa ni rdzogs pa'o/ /thams cad kyi rnal 'byor gyi bdag po ni rang bzhin gyis gsal ba'o/ /shin tu grub pa'i rnal
<p>94a.3</p>'byor gzhan las kyang mchog gi mchog yin pas na shin tu grub pa'i mchog go/ /rnal 'byor chen po 'di yang rdzogs pa'i cho ga sngar bshad pa nyid de/ slar yang bshad par mi bya'o/ /ci'i phyir 'di shin tu grub pa mchog yin zhe na/ 'di la zhes bya ba la sogs pa gang
<p>94a.4</p>gi phyir/ rnal 'byor chen po 'dis dkyil 'khor sgrub pa nas brtsams te/ 'jig rten dang 'jig rten las 'das pa'i dngos po bsgrub par bya ba ma yin pa'i dngos po cung zad yod pa ma yin pa'i phyir ro/ /dngos grub las dang de bzhin bde/ /zhes bya ba la sogs pa ni bshad
<p>94a.5</p>zin to/ /de ltar dngos grub thams cad sgrub par byed pa'i rnal 'byor chen po bstan nas da ni shin tu chags pa'i sgom pas thams cad grub par 'gyur ro zhes bya ba'i don 'di bstan par bya ba'i phyir yang dag par sbyor ba'i mtshan nyid can gyi shin tu rnal 'byor gyi sgom pa bstan
<p>94a.6</p>par bya ba'i phyir/ 'dod pa kun la longs spyod pa/ /zhes bya ba la sogs pa gsungs te/ 'dod pa kun ni rdo rje sems dpa' ste bshad zin to/ /de'i longs spyod pa ni brtan pa dang g.yo ba'i dngos po thams cad do/ /'dod pa kun yang yin la de la longs spyod pa yang yin pas na
<p>94a.7</p>'dod pa kun la longs spyod pa'o/ /na'i sgra ni nges par gzung ba ste/ 'dod pa kun la longs spyod par byed par gyur pa de rnams nyid bsten pa ni shin tu rnal 'byor gyi sgom pa nyams su myong ba kho na'o/ /ci 'dod pa zhes bya ba ni rang gi 'dod pa ma lus pa'o/ /kha cig tsam
<p>94b</p>
<p>94b.1</p>dag gis so/ /'di dag gis ci bya zhe na/ rnal 'byor 'di zhes bya ba la sogs pa la/ shin tu rnal 'byor gyi snyom pa'i tshul 'di rang gi bdag nyid la rab tu mchod par bya'o/ /'di ltar bshad par 'gyur te/ rang gi dkyil 'khor gyi tshul du gnas pa'i rnal 'byor pas rdo rje mtshon cha ma la sogs pa'i
<p>94b.2</p>mchod pa'i phyag rgya bcu gnyis kyis yang dag par mchod la/ rang gi rigs kyi dkyil 'khor las gsungs pa'i brtan pa dang g.yo ba'i rang bzhin can gyi mchod pa bcu drug gis kyang mchod nas/ thams cad du khyad par gyi mchod pa'i lha mo thams cad dang lhan cig tu yang dag par sbyor ba bsgom
<p>94b.3</p>par bya'o/ /de yang shin tu rnal 'byor gyi rang bzhin can gyi tshul des so/ /rdo rje sems dpa'i sbyor ba yi/ /mthu nyid kyis ni thams cad du/ /lha mo thams cad bde chen ldan/ /rang nyid so sor rjes sgrub pa'o/ /rdo rje sems dpa'i sbyor ba yi/ /mthu nyid kyis ni thams
<p>94b.4</p>cad du/ /rnal 'byor thams cad dga' ston bde/ /rang nyid so sor rjes sgrub pa'o/ /rdo rje sems dpa'i sbyor ba yi/ /mthu nyid kyis ni thams cad du/ /dngos grub thams cad dga' ston bde/ /rang nyid so sor rjes sgrub pa'o/ /rdo rje sems dpa'i sbyor ba yi/ /mthu
<p>94b.5</p>nyid kyis ni thams cad du/ /dbang phyug kun gyi dga' ston bde/ /rang nyid so sor rjes sgrub pa'o/ /nam mkha'i khams ni mtha' yas pa/ /bud med mchog ni 'byung bar 'gyur/ /dam tshig las byung de dag de'i/ /yid 'ong dam tshig rjes 'gro ba'o/ /shin tu rnal 'byor rnal
<p>94b.6</p>'byor che/ /thams cad bdag nyid dam tshig mchog /gcig nyid dang ni spyod pa gcig /yid 'ong rjes spyod lhan cig spyod/ /sangs rgyas kun dang mnyam sbyor ba'i/ /mkha' 'gro ma rnams mchog tu mdzes/ /kun du sna tshogs rol pa yi/ /phyag rgya thams cad bde
<p>94b.7</p>chen ldan/ /bka' mnyan mchog gi mchod pa kun/ /lha mo mchog tu rtag pa'o/ /rdo rje sems dang sbyor ba yi/ /lha mo thams cad kun bsdus pas/ /kun nas sna tshogs skal bzang po/ /rang nyid so sor rjes sgrub 'gyur/ /phyag rgya 'di ni btab tsam gyis/ /
<p>95a</p>
<p>95a.1</p>rdo rje sems dpa' la sogs lha/ /nam mkha'i khams ltar mtha' yas pa'i/ /lha mo thams cad bde chen ldan/ /rnal 'byor thams cad bde bas myos/ /stobs kyis gnon cing nyes pa med/ /phan tshun rab tu dga' gyur nas/ /skyes bu byad bzhin rol bar 'gyur/ 
<p>95a.2</p>kun bdag dbang po thams cad las/ /'byung ba'i mchod pa thams cad kyi/ /sprin chen spros pa'i tshogs rnams kyis/ /de dag mchod par mdzad pa yin/ /kye ma bde ba las byung ba'i/ /kun sbyor bde ba'i dbang phyug dang / /rin chen kun gyi rnam pa yis/ /rab tu myos shing bsten
<p>95a.3</p>pa yin/ /zhes bya ba bcom ldan 'das rdo rje sems dpas gsungs so/ /'di zhes bya ba ni 'das ma thag tu bshad pa ste shin tu rnal 'byor gyi mtshan nyid do/ /de yang de bzhin gshegs pa thams cad kyi mchog tu gsang ba'i rnal 'byor gzhan las dam pa ste mchog tu
<p>95a.4</p>shin tu gsang ba'o/ /'di las gong na gzhan med pas na bla na med pa'o/ /shes rab kyi pha rol tu phyin pa'i tshul gyi rang bzhin gyi mdo sde'i spyod pa byang chub sems dpa'i lam 'bras bu dang bcas pa'i rang bzhin can las kyang rdo rje theg pa las chen po'i chen po'o/ /de nyid dam
<p>95a.5</p>tshig chen po ni thog ma dang tha ma med pa'i chos kyi dbyings kyi rang bzhin gyi thams cad du 'gro ba'i phyir ro/ /de'i phyir rnal 'byor ni de las byung ba'i shin tu rnal 'byor te/ de bzhin gshegs pa thams cad lha mo dang yang dag par sbyor ba'i phun sum tshogs pa gsal bar 'bar
<p>95a.6</p>ba bstan pa ni dpal rang gi dam tshig ste de'i sbyor ba ni sbyor ba'o/ /dga' ba chen po'i dpal rdo rje don yod ni rdo rje sems dpa' ste/ de dga' ba'i dam tshig ni thugs bde ba skyed pa'i rgyu'o/ /rnal 'byor thams cad bskyed pa nyid kyi phyir rnal 'byor thams cad do/ /bcud
<p>95a.7</p>kyis len thams cad kyi mchog yin pa'i phyir bla na med pa'i bcud kyis len te gang gi phyir de thob na rnal 'byor pa ni thog ma dang tha ma med par 'gyur ro/ /'jig rten dang 'jig rten las 'das pa'i dngos grub rnams zil gyis mnan nas mdzes pas na mchog gi dngos grub kyi rgyal
<p>95b</p>
<p>95b.1</p>po'o/ /bcom ldan 'das de bzhin gshegs pa dpal rdo rje sems dpa' ni rnal 'byor 'di yin no/ /mchog ni dam pa'o/ /rdo rje sems dpa'i sku tshe ni srog go/ /na tshod gzhon pa ni de nyid kyi'o/ /nad med pa ni go sla'o/ /skyes bu chen po'i mtshan sum cu rtsa gnyis dang dpe byad
<p>95b.2</p>brgyad cu ni gzugs so/ /kha dog ni mdangs so/ /gzi brjid ni 'od zer ro/ /mthu ni nus pa'o/ /stobs ni sku dang ye shes kyi stobs so/ /spro ba ni brtson 'grus so/ /sangs rgyas dang byang chub sems dpa' nyid thob pa ni mchog gi dngos grub chen po thams cad do/ /rdo rje lha mo
<p>95b.3</p>tshogs kyi phun sum tshogs pa ni dpal lo/ /skal ba bzang po ni go sla'o/ /kI li kI la'i rang bzhin can ni dga' ba chen po dang shin tu bde ba dang yid bde ba thams cad do/ /'di rnams la mchog tu grub pa zhes bya ba ni shin tu rnal 'byor gyi mtshan nyid can gyi bcom ldan 'das dpal
<p>95b.4</p>rdo rje sems dpa' zhes bya'o/ /ji srid kyi sgras sa dang pha rol tu phyin pa rnams gzung bar bya'o/ /ma lus shing lus pa med pa'i sgra ni bshad zin to/ /ma lus pa ni lus pa med pa ste/ mchog gi dngos grub chen po thams cad ni sangs rgyas nyid de rdo rje sems dpa' nyid thob pa'o/ /de las
<p>95b.5</p>dbang phyug chen po nyid ni khams gsum pa'i chos kyi rgyal srid thob pa'o/ /de'i bdag po nyid ni gtso bo nyid do/ /de rigs thams cad las gsungs pa'i dngos grub thams cad rab tu sgrub par byed pa'i las kyi tshogs gang gi thog mar yod pa gang yin pa de grub pa ni rdzogs pa'i rgyu
<p>95b.6</p>nyid du grub pa'o/ /rgyu gang gi phyir zhe na rab tu grub par 'gyur zhes gsungs te/ phyag rgya chen po la sogs pa dang bcas pa'i rnal 'byor 'dis gang gi phyir phyag rgyas btab pa tsam gyis skad cig mas grub par 'gyur ro zhes bya ba bcom ldan 'das rdo rje sems dpas gsungs
<p>95b.7</p>so/ /de rgyu gang gi phyir zhes bya ba la rgyu gang gi phyir rnal 'byor dang rjes su rnal 'byor dang thams cad rnal 'byor dang rnal 'byor chen po dang shin tu rnal 'byor phyag rgya dang bcas pa rnams kyis rnal 'byor rnams de bzhin gshegs par 'gyur zhes bya ba'i phyogs snga ma 'di yod pas
<p>96a</p>
<p>96a.1</p>'di lta ste zhes bya ba la sogs pa gsungs te/ gang gi phyir phyag rgya chen po la sogs pa'i phyag rgya rnams kyis bcings pa'i mi gnas pa'i mya ngan las 'das pa'i srid pa'i rang bzhin dang sprul pa'i sku'i gzugs kyis sangs rgyas rnams kyi spyod pa ste/ de'i phyir re zhig
<p>96a.2</p>phyag rgya khas blang bar bya'o/ /gzugs brnyan dang mtshungs pa'i de bzhin gshegs pa thams cad kyi sku gsung thugs kyi rdo rje la lhag par mos nas rnal 'byor pa rnams kyis phyag rgya bcings na/ phyag rgya chen po la sogs pa'i rang bzhin can du 'gyur te/ gzhan du ma yin no/ /
<p>96a.3</p>de'i phyir na phyag rgya ni rnal 'byor la rtag tu 'bras bu'i tshul gyis rab tu gnas pa yin te/ rnal 'byor dang rjes su rnal 'byor dang thams cad rnal 'byor dang shin tu rnal 'byor dang rnal 'byor chen po rnams ni phyag rgya skyed pa'i rgyur gyur pa khas blang bar bya'o/ /rnal 'byor gyi phyag
<p>96a.4</p>rgya 'grub par 'gyur na/ rnal 'byor gang gis 'grub par 'gyur zhe na/ rnal 'byor khyad par can gyis bsgrub par bya zhes bya ba'o/ /gang gi rnal 'byor sgrub par byed pa'i khyad par gang yin zhe na/ rnal 'byor dam tshig gis sgrub byed/ /ces bya ba la dam tshig ni rigs thams cad
<p>96a.5</p>kyi phyag rgya rnam pa bzhi ste de nyid sgrub pa ni grub pa'i gang la yod pa de ni dam tshig gis sgrub par byed pa ste/ phyag rgya rnams kho na rnal 'byor thams cad skyed par byed pa'i rgyu yin no zhes bya ba'i tha tshig go/ /ji ltar rnal 'byor gyi phyag rgya grub par 'gyur ba dang / gzugs mi
<p>96a.6</p>mthun pa'i phyag rgyas kyang rnal 'byor 'grub par 'gyur zhe na/ sems zhes bya ba la sogs pa la/ ji ltar sems ni rnam par shes pa'i sgyu ma lta bu don dam stong pas te de ma grub pa ni skye ba med pa'o/ /lus dang bral ba ni rang rig pa tsam mo/ /lus kyang don dam par rang rig
<p>96a.7</p>pa dang bral ba ste/ rang rig pa dang lus rang gi rang bzhin du mthar thug pa nyid kyi phyir ro/ /de'i phyir lus de rtsig pa dang 'dra ba'o/ /de gal te rtsig pa dang 'dra bar bya ba med cing sems dang bral ba yin na yang ji ltar med na mi 'byung ba de bzhin du phyag rgya dang rnal 'byor
<p>96b</p>
<p>96b.1</p>dag phan tshun tha dad pa'i rang bzhin na yang 'das ma thag tu bshad pa'i ma brtags na nyams dga' ba med na mi 'byung ba'i cho ga 'dis bcom ldan 'das rdo rje 'chang chen pos brjod pa ni gsungs pa yin no/ /ji ltar brjod ce na/ /ji ltar zhes bya ba la sogs pas rgyas par bshad pa gsungs
<p>96b.2</p>te 'das ma thag tu bshad pa'i rigs pas/ lus sems kyis 'grub par 'gyur ba dang / sems kyang lus kho nas 'grub par 'gyur ba de bzhin du phyag rgya ni phyag rgya chen po la sogs pa'i rang bzhin rnams bdag nyid kyi rnal 'byor ni rang gi phyag rgya'i lha'i lhag par mos pas grub
<p>96b.3</p>pa dang / rnal 'byor la lhag par mos pa yang ji lta ba bzhin du bshad pa rnam pa bzhi'i rang bzhin te/ de yang dam tshig sgrub pa yis/ /zhes bya ba ni rang gi lha'i phyag rgya la sogs pa'i rang bzhin can gyi sgrub pa rnams kyis sgrub pa po la 'grub par 'gyur ro/ /dam tshig dang rnal 'byor
<p>96b.4</p>de dag gis rnal 'byor pa rnams la cir 'gyur zhe na de ltar zhes bya ba la sogs pa la/ de ltar sgrub pa po la rnal 'byor gyis phyag rgya skyed par 'gyur ba dang / phyag rgyas kyang rnal 'byor skyed par 'gyur te phan tshun du bsgrub pa'i phyir ro/ /de bas na byed par 'gyur ba'i dam tshig dang / rnal
<p>96b.5</p>'byor dag gi rten cing 'brel par 'byung ba'i chos nyid kyi stobs kyis bdag med pa'i rnal 'byor pa rnams kyang 'grub par 'gyur ro/ /de yang na don dam par med pa'i rang bzhin can rtag pa'i bdag nyid can gyi de bzhin gshegs pa rnams so zhes bya ba'o/ /da ni phyag rgya dang rnal
<p>96b.6</p>'byor dag gi rjes su bstan pa bsgrub pa'i phyir de la zhes bya ba la sogs pa gsungs te/ sku gsung thugs kyi rdo rje rnams kyi sku thams cad du bstan pa yin pa'i phyir phyag rgya ste/ phyag rgya rnam pa bzhi por brjod pa yin no/ /ni'i sgra ni nges par gzung ba la'o/ /sku de yang bde
<p>96b.7</p>ba rnams kyis bstan par 'gyur ba yin no/ /de ci'i phyir zhe na/ sdug bsngal dang ldan pa'i rnal 'byor pa sems g.yeng bar 'gyur zhing g.yo bar 'gyur ro/ /yang na 'khor bas ci zhig bya zhes bya ba'i sdug bsngal gyi zil gyis mnan pas bdag nyid gsod par byed pa'o/ /da ni
<p>97a</p>
<p>97a.1</p>rnal 'byor sems las byung ba zhes bya ba la/ sku brtan par gyur pa gang yin pa de ni rnal 'byor sems las byung ba ste/ rnal 'byor gyi rjes su rnal 'byor las byung ba'o/ /de yang rnal 'byor pa'i yid dga' ba rnams kyis 'grub par 'gyur ro/ /de ci'i phyir zhe na yid mi
<p>97a.2</p>dga' ba zhes bya ba la/ gang gi phyir yid mi dga' ba rnams kyis sems g.yo zhing rnal 'byor pa g.yeng ba thob pa'i phyir ro/ /yang na nyan thos dang rang sangs rgyas kyi phung po lhag ma med pa'i mya ngan las 'das pa thob pa ni mngon du byed pa yin no/ /de bas na nyes pa 'dir mi 'gyur ba'i phyir
<p>97a.3</p>'bad pa thams cad de brtson 'grus kyi phyag rgya dang / rnal 'byor dag rjes su sgrub pa yongs su rdzogs par byed pa'i rnal 'byor pas/ dka' thub med cing nges pa med/ /bde dang dga' bas bsgrub par bya/ /zhes bya ba ni de la bya ba'i rgyud las gsungs pa'i skyil mo krung gi nges pa ni
<p>97a.4</p>dka' thub bo/ /bya ba'i rgyud kho nar gsungs pa'i lo ma dang lci ba las byung ba'i nas dang / slong mo za ba la sogs pa'i nges pa'i rang bzhin can ni nges pa rnams so/ /shin tu rnal 'byor gyi nges pa ni bde ba'o/ /de las byung ba'i yid bde bas sbrul ba la sogs pa ni dga' ba'o/ /bde ba
<p>97a.5</p>bsgrub par bya'o zhes bya ba gang gsungs pa'i bde ba de gang yin pa mi shes pa de bstan pa'i phyir/ 'dod pa kun la longs spyod cing / /zhes bya ba la sogs pa gsungs te de yang bshad zin to/ /'dod pa kun la longs spyod pa ni phyi rol gyi yang yod par rtog pa de bsal bar bya ba'i phyir/ 
<p>97a.6</p>de bzhin gshegs pa thams cad ces bya ba la sogs pa gsungs te/ de bzhin gshegs pa thams cad kyi mchog tu gsang ba bla na med pa'i theg pa chen po dam tshig chen po'i rnal 'byor ni bshad zin to/ /shin tu rnal 'byor gyi sgom pa'i rang bzhin can ni bcom ldan 'das rdo rje
<p>97a.7</p>sems dpa' ste de nyid mchog tu bde ba zhes bya'o/ /'dis ni 'di ltar bshad par 'gyur te/ shin tu rnal 'byor gyi sgom pa'i rang bzhin can rdo rje sems dpa' ni 'dir 'dod pa kun gyi longs spyod pa la brten pa'o/ /de nyid bde ba'o/ /des phyag rgya dang rnal 'byor dag sgrub pa po'i rgyud la
<p>97b</p>
<p>97b.1</p>rdzogs par 'gyur gyi phyi'i yul gyi bde ba ni ma yin te/ de rnam par g.yeng ba'i rang bzhin can nyid yin pa'i phyir ro/ /de ltar shin tu rnal 'byor sgom pa'i mtshan nyid can bsgom pa'i phyag rgya dang rnal 'byor dag gis rjes su sgrub pa bstan nas/ da ni shin tu rnal 'byor kho na
<p>97b.2</p>las byung ba'i dga' ba dang yid bde ba de dag nyid rjes su sgrub pa bstan pa'i phyir/ de la 'ga' zhig ces bya ba la sogs pa gsungs te/ thams cad kyi dam tshig ni rigs thams cad kyi phyag rgya rnams so/ /rnal 'byor ni ji lta ba bzhin du bshad pa'i rnam pa bzhi'o/ /de dag rjes su
<p>97b.3</p>sgrub pa ni rdzogs pa'i rgyu'o/ /dka' thub la sogs pa rnams kyis rnal 'byor pa'i sems g.yeng bar 'gyur ba dang / ji lta ba bzhin du bshad pa'i rnal 'byor la sbyor bar mi 'gyur ba ni mnyam par gzhag par mi 'gyur ba'o/ /de'i phyir skyil mo krung la sogs pa'i nges pa dang bral bas phyag rgya
<p>97b.4</p>bcings te bdag la byin gyis brlab pa byas nas/ de'i 'og tu ci 'dod pa'i las dang ldan pa dang / kun za ba ni rnal 'byor dang rjes su mthun pa'i zas za ba ste kha na ma tho ba dang bcas pa'i nyan thos la sogs pa ni bza' ba ma yin pa ste/ nges par gzung ba rnams la de dag so sor bkag
<p>97b.5</p>pa'i phyir ro/ /gsang ba sra zhing mtho ba'i thun mong gi ting nge 'dzin gyi le'u las gsung pa'i phyir ro/ /phyag rgya chen po la sogs pa'i sgom pa byed pas na kun byed pa'o/ /ci 'dod bya ba la spyod pa/ /zhes bya ba 'di'i rgyas par bshad pa ni ci 'dod par ni spyod pa'o zhes bya ba'o/ /
<p>97b.6</p>de dag gi phyir spyod pa ni spyod lam du brjod pa'i phyir slar spyod pa de nyid rnam par bshad par bya ba'i phyir/ ldang ba'am zhes bya ba la sogs pa gsungs te/ gang dang der zhes bya bas gnas kyi nges pa med pa bstan to/ /spyod lam gang dang gang gis sgom par byed pa
<p>97b.7</p>'dod pa de dang des bya ba yin pas na ji bzhin de'o/ /thams cad bdag nyid sgrub par byed/ /ces bya ba ni brtan pa dang g.yo ba'i dngos po thams cad do/ /dpal ldan sdug bsngal kun 'phrog pa'i/ /rnal 'byor 'di zhes bya ba ni/ /shin tu rnal 'byor 'di sdug bsngal la sogs
<p>98a</p>
<p>98a.1</p>dang bral ba ste/ shin tu rnal 'byor las byung ba'i yid bde ba thams cad kyi rang bzhin can gyi bcom ldan 'das rdo rje sems dpa' 'di nyid 'dir mchog tu yid bde ba'i yin te shin tu rnal 'byor gyi ting nge 'dzin zhes bya bar brjod do/ /phyi'i bud med la sogs
<p>98a.2</p>pa bsten pa las byung ba'i bde ba ni ma yin te shin tu g.yeng ba'i rang bzhin can yin pa'i phyir ro/ /de ltar phyag rgya dang rnal 'byor dag gi rjes su sgrub pa bstan nas da ni rigs thams cad kyi rnal 'byor tsam 'ching ba ji ltar bya ba de bstan par bya ba'i phyir/ de la rnal 'byor thams cad bcing ba ji ltar yin zhe
<p>98a.3</p>na zhes bya ba gsungs te rnal 'byor kyang yin la thams cad kyang yin pas na rnal 'byor thams cad de ji lta ba bzhin du bshad pa'i rigs kyi rnal 'byor ro/ /de sgrub pa pos ji ltar bcing bar bya zhes bya ba'i don bstan to/ /thams cad byed cing zhes bya ba la shin tu mnyam par gzhag pa'i rnal 'byor gyi
<p>98a.4</p>gnas skabs su phyag rgya chen po la sogs pa bcing ba thams cad byed pa dang mnyam par ma bzhag pa'i rnal 'byor gyi gnas skabs su khrus la sogs pa lha thams cad kyi bya ba dang rang gi lha'i snying po dang / de dang rjes su mthun par brjod pa'i glu blangs pa ste/ mnyam par ma bzhag pa'i rnal
<p>98a.5</p>'byor gyi gnas skabs kho nar gzhan gang rung ba brjod pa'o/ /shin tu mnyam par bzhag pa dang / shin tu mnyam par ma bzhag pa'i gnas skabs su phyag rgya chen po la sogs pa bsam pa'o/ /de bzhin du phyag rgya chen po la sogs pa rdzogs par byed pa'i rnam pa dang des
<p>98a.6</p>phyag rgya chen po la sogs pa sgrub par byed pa'o/ /ye shes tsam la snyoms par 'jug pa zhes bya ba la ye shes dang bral ba'i rang gi lha'i rnam pa rang gi rgyud kyi sems dang sems las byung ba rnams dmigs pa gcig pa'i rang bzhin can ni ye shes tsam la snyoms par zhugs
<p>98a.7</p>pa'o/ /de la snyoms par 'jug pa'i rnal 'byor yang yang mngon du bya ba'o/ /rang bzhin zhes bya ba ni kun gzhi'i rnam par shes pa rnams dang nyon mongs pa can gyi yid dang yid kyi rnam par shes pa dang mig dang rna ba dang sna dang lce dang lus kyi rnam par shes pa rnams so/ /rang bzhin
<p>98b</p>
<p>98b.1</p>'dis ye shes tsam la snyoms par 'jug pas rnal 'byor pas snyoms par zhugs par bya'o/ /'dis ni 'di ltar bshad par 'gyur te rang gi snying gar gnas pa'i sems dpa'i rdo rje la rang gi lha'i snying po rnam par bsams nas de nyid yid kyis brjod cing chos thams cad bdag med par bsgom par bya ste/ 
<p>98b.2</p>de'i rjes la de nyid dbyangs bcu drug dang bcas pa'i zla ba'i dkyil 'khor gyi rnam pa ste/ slar yang de'i steng du yi ge ka la sogs pa dang ldan pa'i rang gi lha'i snying po las zla ba'i dkyil 'khor gnyis pa'o/ /de las slar yang rang gi lha'i snying po dang bcas pa'i dang po'i rdo rje rtse lnga pa de'i dbus su rang gi
<p>98b.3</p>lha'i snying po de bzhin du bsams la phyag rgya'i nga rgyal bsgom par bya'o/ /phyag rgya'i ngo bo de yang sems dpa'i byin gyis brlab pa'i sbyor bas rdo rje sems dpa'i rnal 'byor pas bdag nyid rdo rje sems dpar bsgom par bya'o/ /gzhan dag gi rnal 'byor pas ni sngar bshad pa'i tshul gyis rang
<p>98b.4</p>gi lha'i gzugs su bsgom par bya ste/ de ltar rang gi rang bzhin so sor rtogs pas rang bzhin gyi ye shes tsam gyis snyoms par 'jug pa la snyoms par zhugs par 'gyur ro/ /de ltar rnal 'byor tsam bcing ba bstan nas/ da ni rjes su rnal 'byor bcing ba dang de'i rang bzhin rgyas par
<p>98b.5</p>bshad pa bstan par bya ba'i phyir/ de la ji ltar rnal 'byor thams cad bcing ba dang lung bstan pa ji ltar yin zhes bya ba gsungs te/ thams cad kyang yin la rnal 'byor yang yin pas na thams cad rnal 'byor te rigs kyi lha thams cad kyi rjes su rnal 'byor ro/ /de'i bcing ba ni sgrub pa pos
<p>98b.6</p>ji ltar bya ba yin zhes bya ba'i don to/ /de'i rang bzhin bstan pa ni lung bstan pa yang ngo / /ji lta ba bzhin du bshad pa'i rjes su rnal 'byor ni rang gi lha'i sbyor ba'o/ /rang gi lha'i sbyor ba de las/ dngos grub thams cad rab sbyor bas/ /zhes bya ba la dngos grub kyang yin la thams cad kyang
<p>98b.7</p>yin pas na dngos grub thams cad de phyag rgya chen po la sogs pa'i rang bzhin sna tshogs pa'i rnam pa can no/ /de rnams rab tu sbyor ba ni rang gi sgrub pa'i cho ga'o/ /dngos grub thams cad rab tu sbyor ba'i rgyu de las/ ye shes tsam las rab sbyor bas/ /zhes bya ba ni rang gi lha'i sgom
<p>99a</p>
<p>99a.1</p>pas te rjes su rnal 'byor gyis bsgom pa 'dir rnal 'byor zhes bya ba brjod pa ni rgyas par bshad cing bstan pa yin no zhes bya ba'i don to/ /rjes su rnal 'byor 'di thams cad dgug pa la sogs pa'i cho ga ni sngar bshad pa yin te slar yang bshad par mi bya'o/ /de ltar rjes
<p>99a.2</p>su rnal 'byor bcing ba dang lung bstan pa bstan nas da ni thams cad rnal 'byor dang rnal 'byor chen po dang / shin tu rnal 'byor rnams kyi bcing ba dang / lung bstan par bya ba'i phyir de nas zhes bya ba la sogs pa gsungs te rdo rje sems dpa' bdag nyid sbyor bas na rdo rje sems dpa' bdag
<p>99a.3</p>nyid sbyor ba ste/ 'dod pa'i lha'i rnal 'byor sngon du 'gro ba'i thams cad rnal 'byor te rnal 'byor chen po dang / shin tu rnal 'byor ro/ /rdo rje sems dpa' bdag nyid sbyor ba de las 'dod chags rdo rje ma la sogs pa'i phyag rgya'i mchod pa bcu gnyis dang / rang gi rigs kyi dkyil 'khor
<p>99a.4</p>las gsungs pa'i mchod pa bcu drug gi phyi nas sbyor ba ni mchod pa kun gyi rjes su sbyor ba'o/ /rjes su sbyor ba des rnal 'byor thams cad rab sbyor ba ni thams cad rnal 'byor dang shin tu rnal 'byor rnams bsgoms pa gang yin pa de ni skabs 'dir rnal 'byor zhes bya bar brjod pa yin no/ /
<p>99a.5</p>'di rnams kyi cho ga rgyas par yang sngar bshad pa yin te de nyid las rtogs par bya'o/ /thams cad rnal 'byor gyi cho ga 'di yang thams cad la sbyin par mi bya'o zhes bya ba bstan par bya ba'i phyir de la 'di ltar brjod par bya'o zhes bya ba gsungs te rnal 'byor ram rjes su rnal 'byor ram kun
<p>99a.6</p>gyi thun mong thams cad rnal 'byor dang / rnal 'byor chen po dang shin tu rnal 'byor ni shin tu gsang ba las kyang mchog yin pas na de'i phyir so so'i skye bo la bstan par mi bya'o/ /ni'i sgra ni nges par gzung ba ste/ so so'i skye bo la bshad par mi bya ba de kho na'o/ /de la de kho na nyid dang
<p>99a.7</p>chos dang dam tshig rnams mi shes shing lhag par mi mos pa ni 'dir so so'i skye bor mngon par 'dod pa'o/ /de ci'i phyir zhe na/ rdo rje slob dpon slob ma mchog /de nyid dad pa'i rjes 'brangs la/ /thams cad rnal 'byor cho ga sbyor/ /gzhan rnams la ni rim gyis so/ /zhes bya
<p>99b</p>
<p>99b.1</p>ba la rdo rje slob dpon dang slob ma mchog ni rdo rje slob dpon dang slob ma mchog ste/ rigs thams cad kyi dkyil 'khor sgrub par byed pa ni rdo rje slob dpon rnams so/ /rgyal bu rgyal tshab gzhon nu ming can gyi phyir sgrub par byed pa ni slob ma mchog go/ /rdo rje slob dpon dang slob ma mchog de
<p>99b.2</p>rnams la thams cad rnal 'byor gyi cho ga sbyar bar bya'o/ /ji lta ba bzhin du bshad pa'i sku gsung thugs kyi gsang ba rdo rje dang dril bu dang dam tshig gi ming dang ldan pa rnams ni de kho na nyid do/ /dad pas de'i rjes su 'brang ba ni sngon du byed pa'i lhag par mos pas na de nyid dad pa'i rjes su
<p>99b.3</p>'brang ba ste/ de nyid dad pa'i rjes su 'brang ba de rnams la ji lta ba bzhin du bshad pa'i thams cad rnal 'byor gyi cho ga sbyar bar bya ba ni bsgom par bya ba'i phyir bstan par bya'o/ /gzhan rnams ni byang chub sems dpa'i ming dang ldan pa mchog dang 'bring dang tha ma'i slob ma rnams la de
<p>99b.4</p>kho na nyid la dad pa'i stobs dang thos pa'i stobs shes nas rim gyis sbyin par bya ste cig car du ni ma yin no zhes bya ba'o/ /thams cad rnal 'byor gyi cho ga 'di de ltar sbyar na cir 'gyur zhe na/ 'di la sgrub min cung zad med/ /ces bya ba la sogs pa la/ gang gi phyir thams cad rnal
<p>99b.5</p>'byor gyi cho ga 'dis rab tu sbyar na bsgrub par bya ba ma yin te/ de'i phyir tshul nyid kyis 'di rab tu sbyor bar bya ba yin te gzhan du dam tshig nyams pas dngos grub nyams par 'gyur ba yin no zhes bya ba'o/ /dngos grub las zhes bya ba ni go sla'o/ /de ltar rnal 'byor gyi mtshan nyid
<p>99b.6</p>bstan nas da ni phyag rgya rnams kyi mtshan nyid bstan par bya ba'i phyir de nas/ rtog pa thams cad don yod pa/ /zhes bya ba la sogs pa gsungs te dpal rdo rje sems dpa' la sogs pa'i rigs kyi lha thams cad ni rtog pa thams cad de/ de rnams kyi phyag rgya'i rgyud bshad par bya'o
<p>99b.7</p>zhes bya ba dang sbyar ro/ /de khyad par ji lta bu dang ldan pa yin zhe na zhes bya ba ni de'i khyad par bstan par bya ba'i phyir/ don yod pa zhes bya ba la sogs pa gsungs te don yod pa ni 'bras bu med pa ma yin no/ /de nyid kyis na thogs pa med pa'o/ /phul du byung bas na
<p>100a</p>
<p>100a.1</p>mchog go/ /dngos grub ma yin pa'i rgyur gyur pa'i nyon mongs pa dang nye ba'i nyon mongs pa thams cad la glags ster ba dang bral bas na mkhas pa'o/ /chos kyi dbyings kyi rang bzhin gyis mthong bar dka' bas na phra ba'o/ /nam mkha' thams cad khyab pas na rgya che ba'o/ /
<p>100a.2</p>rgya mtsho chen po bzhin du tha mal ma'i shes pas rtogs par mi nus pa'i phyir na zab pa'o/ /rang rig pa'i rang bzhin gyis bsam par mi nus pas na bsam gyis mi khyab pa'o/ /nam mkha' thams cad du rtag tu bzhugs pa'i sku gsung thugs kyi rdo rje'i rang bzhin gyis thams cad
<p>100a.3</p>du 'gro bas na shin tu tshad med pa'o/ /phyag rgya chen po la sogs pa'i mchog gi dngos grub thams cad dang bar ma dang tha ma'i dngos grub thams cad khyad par du sgrub par byed pas na ma lus shing lus pa med pa'i mchog gi dngos grub la sogs pa'i dngos grub thams cad rab tu sgrub
<p>100a.4</p>par byed pa'o/ /don yod pa yang de yin la thogs pa med cing mchog tu mkhas pa dang / phra ba dang / rgya che ba dang / zab pa dang / bsam gyis mi khyab pa dang / shin tu tshad med pa dang ma lus shing lus pa med pa'i mchog gi dngos grub la sogs pa'i dngos grub thams cad rab tu
<p>100a.5</p>sgrub par byed pa yang de nyid yin pas na don yod cing thogs pa med pa la sogs pa de yin no/ /skyon thams cad dang bral ba'i phyir thog ma dang tha ma med pa'i rigs thams cad rdzogs par byed pa'i rgyu yin pas na mchog tu grub pa'o/ /de lta bur gyur pa'i phyag rgya chen po la sogs pa'i
<p>100a.6</p>phyag rgya rnams kyi rgyu ni rgyun te bshad par bya ba ni bstan par bya ba yin no zhes bya ba bcom ldan 'das rdo rje sems dpas gsungs so/ /de khyad par ji lta bu dang ldan pa yin zhe na/ thams cad ces bya ba la sogs pa phyag rgya yang yin la thams cad kyang de nyid yin pas na phyag rgya
<p>100a.7</p>thams cad de lha thams cad kyi phyag rgya chen po la sogs pa'i phyag rgya rnams so/ /de dag mkhyen pa'i nges pa ste/ des rdo rje ltar brtan pa ni mi phyed pa'i sems de thugs gang la mnga' ba de la de skad ces bya ste/ rdo rje dang dril bu 'chang ba'i rdo rje sems dpa'o/ /g.yon pa'i pad+ma zhes bya ba la
<p>100b</p>
<p>100b.1</p>sogs pa la dpal rdo rje sems dpa'i rnal 'byor pas snga ma bzhin du dam tshig sems dpa' byin gyis brlab pa la sogs pa mthar thug pa can gyi rang gi cho ga rjes su spyad nas/ rkang pa g.yon pa'i rdo rje'i phyed stan gyi tshul du bzhag nas de'i steng du rkang pa g.yas pa gyen du kha blta bar byas la pad+ma'i
<p>100b.2</p>phyogs su gzung ba bya ste/ de ltar rkang pa g.yon pa la de dgod par 'gyur ro/ /ji ltar bag chags dang bcas pa'i nyon mongs pa dang bral ba'i gnyis su med pa'i ye shes ni thar pa'i bde ba ste/ de bzhin du ci bde bar ni bcom ldan 'das rdo rje sems dpa'i byang chub chen po'i thugs kyi
<p>100b.3</p>rang bzhin ston par byed pa'i skyil krung ni sems dpa'i skyil mo krung ste/ de bcing ba ni gzung ba dang 'dzin pa'i rnam par rtog pa dang bral ba'i byang chub chen po'i thugs kyi rang bzhin mngon du byed pa'o/ /'di ltar bshad par 'gyur te/ gang zhig pang pa g.yon pa la rnam par bzhag
<p>100b.4</p>pa'i zhabs kyi pad+ma gang yin pa de nyid thar pa'i rang bzhin gyi byang chub chen po'i thugs su rnam par bsam par bya ba yin no zhes bya ba'o/ /byang chub chen po'i sems ston par byed pa'i skyil mo krung 'dis kyang rnal 'byor pa'i bdud bzhi bcom pa yang bstan pa yin no/ /ji skad du/ sems
<p>100b.5</p>dpa'i skyil mo krung bcings nas/ /bdud kun rab tu 'joms par byed/ /ces bya ba gsungs so/ /rang nyid lus ni drang por 'dzin/ /zhes bya ba ni go sla'o/ /rdo rje dril bu dang bcas pa'i g.yon pa'i rdo rje khu tshur gyis bsnyems par byas nas/ lag pa g.yas pas dang po'i rdo rje steng du gsor
<p>100b.6</p>zhing gsor te/ gsang ba lnga'i de kho na nyid sngon du byed pa ston par byed pa'i rdo rje gsor ba 'dis bdud bzhi po thams cad las rgyal bas rang gi snying gar bstod pa'i tshul gyis rdo rje 'dzin cing rdo rje sems dpa'i phyag rgya chen po rdzogs pa ni kun mchog grub pa ste/ de'i phyir dpal rdo rje
<p>100b.7</p>sems dpa'i sku'i gsang ba'i nga rgyal mngon du byed pa ni sku'i rdo rje dang / de'i snying po'i zla ba ni gsung gi rdo rje dang / rang gi snying gar gnas pa'i zla ba la dang po'i rdo rje rtse lnga pa bsgom pa ni thugs kyi rdo rje ste byed par gyur pa de dag gis sgrub pa po rdo rje sems dpa' nyid du 'gyur ba
<p>101a</p>
<p>101a.1</p>yin no zhes bya ba 'di ni bcom ldan 'das kyi phyag rgya chen po yin no/ /'di'i 'bras bu bstan par bya ba'i phyir/ 'di yis rdo rje sems dpa' nyid/ /ces bya ba la sogs pa gsungs te/ bcom ldan 'das rdo rje sems dpa'i phyag rgya chen po 'di bcings pas sgom par
<p>101a.2</p>byed cing sgrub pa po rdo rje sems dpa' nyid ni rdo rje sems dpa'i rigs kyi dngos grub dang / sangs rgyas nyid ni de bzhin gshegs pa'i rigs kyi dngos grub dang / byang chub sems dpa' ni rdo rje rigs la sogs pa'i rigs thams cad kyi dngos grub dang / bsdus pa'i dkyil 'khor las
<p>101a.3</p>gsungs pa'i rigs thams cad kyi dngos grub dbang du byed pa ni dngos grub kun gyi dbang phyug nyid do/ /'di dag thams cad bcom ldan 'das kyi phyag rgya chen po 'dis sgrub pa po la tshe 'di nyid la 'grub par 'gyur ro/ /thams cad kyi bdag nyid ni chos kyi dbyings te de bstan pa ni mi phyed
<p>101a.4</p>pa'i bsam pa ste 'gyur ba med pa'i rgyu las byung ba nyid kyi mi phyed pa'i bcom ldan 'das rdo rje dang dril bu 'dzin pa'o zhes bya ba'i tha tshig go/ /dkyil 'khor du ni ma zhugs dang / /zhes bya ba la sogs pa ni go sla'o/ /phyag rgya chen po la sogs pa'i rigs thams cad kyi dngos
<p>101a.5</p>grub ni dngos grub kun te de dag gi chags pa chen po ni rdo rje sems dpa' ste dngos grub thams cad kyi rjes su chags pa'i phyir ro/ /ji skad du/ bcom ldan 'das ni chags chen po/ /dngos grub kun gyi rjes chags phyir/ /rdo rje sems dpa'i phyag rgya 'di/ /dmar zhing sna
<p>101a.6</p>tshogs 'bar ba'i 'od/ /ces bya ba 'og nas gsungs pa'i phyir ro/ /'di ltar bshad par 'gyur te/ dngos grub thams cad sgrub par byed pa'i dpal rdo rje sems dpa'i phyag rgya chen po ni dngos grub kun gyi chags pa chen po zhes bya ba'o/ /chags pa chen po des bde ba
<p>101a.7</p>ni rdo rje sems dpa' la sogs pa'i rang bzhin mngon du byed pa'o/ /bde ba las byung ba'i longs spyod rdzogs pa'i sku'i rang bzhin can phun sum tshogs pa ni phun sum tshogs pa ste/ de yi dbang phyug chen po ni de las byung ba'i sprul pa'i skus skad cig ma re re nyid du phyi ma'i mthar
<p>101b</p>
<p>101b.1</p>thug pa'i bar gyi 'khor ba'i sems can 'dul ba la brtson pa'o/ /de la chags pa chen po zhes bya ba 'dis 'dod chags rdo rje ma'i rang bzhin can gyi rdo rje 'chang bstan to/ /bde ba zhes bya bas kI li kI la'i rang bzhin can no/ /phun sum tshogs pa zhes bya bas rdo rje dran ma'i rang bzhin can no/ /
<p>101b.2</p>dbang phyug chen po zhes bya bas rdo rje 'dod ma'i dbang phyug ma'i rang bzhin can du bstan to/ /de lta bu'i rang bzhin can gyi dbang phyug chen po'i rnal 'byor pa de nyid phyag rgya chen por gyur te phyag rgya chen po gang dag yod pa de ni phyag rgya chen po can te/ rdo rje sems dpa' gzhan lta bu ni rdo rje
<p>101b.3</p>sems dpa' dang 'dra bar 'gyur zhing 'grub par 'gyur ro/ /lha la sogs pa zhes bya ba ni bya ba'i rgyud las gsungs pa'i de bzhin gshegs pa dang / pad+ma dang rdo rje'i rigs kyi dngos grub rnams ni lha la sogs pa'i dngos grub tu brjod pa yin te/ de dag thams cad dang rdo rje
<p>101b.4</p>sems dpa' la sogs pa'i las kyi phyag rgya las gsungs pa'i bde ba gang yin pa'i las thams cad kyi bde ba de rnams kyang dpal rdo rje sems dpa'i phyag rgya chen po'i mdzes pas byin gyis brlabs pa'i rgyus khyad par du rab tu 'jug pa ni 'byung bar 'gyur ro/ /de las sgrub min yod pa min/ /
<p>101b.5</p>zhes bya ba la sogs pa ni go sla'o/ /de ltar dpal rdo rje sems dpa'i phyag rgya chen po phan yon dang bcas pa bstan nas/ da ni lha dgug pa'i phyag rgya bstan par bya ba'i phyir de nas zhes bya ba la sogs pa gsungs te/ de nas kyi sgra ni skabs su bab pa la'o/ /thog ma dang tha ma med pa
<p>101b.6</p>yang de yin la rdo rje sems dpa' la sogs pa'i sems dpa' chen po thams cad kyang de yin pas na thog ma dang tha ma med pa'i rdo rje sems dpa' la sogs pa'i sems dpa' chen po thams cad de rdo rje sems dpa'i dkyil 'khor gyi lha thams cad do/ /de rnams kyi dkyil 'khor thams cad
<p>101b.7</p>ni rdo rje sems dpa'i dkyil 'khor chen po'o/ /dam tshig ni phyag rgya chen po dang dam tshig gi phyag rgya'o/ /chos ni chos kyi phyag rgya'o/ /las ni las kyi phyag rgya'o/ /dkyil 'khor thams cad dang dam tshig dang chos dang las de dag gi don yod pa ni 'bras bu yod pa ma yin
<p>102a</p>
<p>102a.1</p>te/ dgug pa dang / gzhug pa dang / dbab pa dang / rjes su chags pa dang / dbang du byed pa dang / phyag rgya chen po la sogs pa thams cad sgrub pa dang / sangs rgyas nyid dang rdo rje 'chang nyid mchog tu sgrub pa thams cad la dam tshig chen po'i phyag rgya ste byang chub chen po'i sems ston
<p>102a.2</p>par byed pa'i phyag rgya'o/ /de ming ji lta bu dang ldan pa yin zhe na/ bde ba chen po'i rdo rje gsang ba'i dam tshig go zhes bya ba la bde ba chen po'i rdo rje ni dang po'i rdo rje ste/ de'i gsang ba'i dam tshig ni skye bo thams cad la rab tu ma grub pa'i tshul lo/ /de nyid kyi ming gang la yod pa de ni bde ba chen
<p>102a.3</p>po'i rdo rje gsang ba'i dam tshig ces bya ba'i phyag rgya chen po'o/ /de bcings pa 'di yin zhes bya ba la de bcings pa ni mtshan nyid 'di yin zhes bya ba'i don to/ /sor mo thams cad yang dag sbyor ba ni lag pa gnyis kyi kha sbyor gyi thal mo bcings te sor mo dang phan tshun du bcing bar bya'o/ /
<p>102a.4</p>'dis cir 'gyur zhe na/ rdo rje thal mo zhes brjod do/ /zhes bya ba ni yang dag par sbyar ba de las rdo rje thal mo zhes bya ba bcom ldan 'das rdo rje sems dpas gsungs pa yin no/ /rdo rje thal mo de nyid kyi/ /kun mchog nang du bcings pa yis/ /rdo rje bsdams pa yang dag bshad/ /ces bya
<p>102a.5</p>ba yin no/ /'das ma thag tu bshad pa'i rdo rje bsdams pa 'di'i nang gi bu ga'o/ /bu ga de gang yin zhe na mdzub mo zhes bya ba la sogs pa la/ mdzub mo dang mthe bo dag gis skye gnas byas la/ g.yas pa'i mthe bong rtse mo skye gnas de la bcug nas btsir bar bya ste/ 'di ni mda'
<p>102a.6</p>lnga bsdus pa zhes bya ba bcom ldan 'das kyi dam tshig gi phyag rgya ste/ gsang ba lnga'i de kho na nyid chen po'i mda' lnga bsdus pa ston par byed pa yin no/ /mda' lnga bsdus pa 'di bcings nas sor mo dbus ma gnyis kyi rtse mo yang dag par sbyar ba byas nas rdo rje bsdams pa'i
<p>102a.7</p>nang du bzhag nas/ mthe bong gnyis kyi rtse mo dang / mthe'u chung gnyis kyi rtse mo zur du sbyar bar bya ste dpal rdo rje sems dpa'i dang po'i rdo rje 'di 'gyur ba yin no/ /dang po'i rdo rje 'di nyid bcings te nang na gnas pa'i sor mo dbus ma gnyis kyi lcags kyus rang gi snying gar brud
<p>102b</p>
<p>102b.1</p>cing dgug par bya'o zhes bya ba'i don to/ /de ltar byas na cir 'gyur zhe na/ lcags kyu 'di dang dgug pa'i sngags kyis bcom ldan 'das rdo rje sems dpa'i dga' ba chen po myur du byon nas grub par 'gyur ro zhes bya ba dang sbyar ro/ /dges pa ni dga' ba'o/ /de nyid rdo rje ste mi phyed pa'i phyir
<p>102b.2</p>ro/ /dgyes pa'i rdo rje yang de yin la lcags kyu yang de nyid yin pas na dgyes pa'i rdo rje'i lcags kyu ste lcags kyu'i bya ba byed pa'i phyir te des dgug pa'o/ /a nu ra ga ya mi zhes bya ba'i sgra 'di ni nye ba'i snying po ste nye ba'i snying po des sgrub pa ni rag lus par bya ba'o/ /slar yang
<p>102b.3</p>snying gar brud pa ni snying gar dgug pa shin tu drag po'i rjes su chags pa'i me ni sgrub pa pos shin tu chags pa'i sgom pa'i rang bzhin gyis gdung bar 'gyur zhing snying pos 'phrog cing dbang du gyur pas dgyes shing myur bar skad cig ma nyid du byin nas grub par 'gyur ba yin no/ /
<p>102b.4</p>'dis ni 'di ltar bshad par 'gyur te/ snga ma bzhin du ye shes sems dpa' mdun du bzhag la/ rdo rje dril bu dang bcas pa'i gsang ba'i lcags kyu bcings te/ dgug pa'i snying po'am glus ji lta ba bzhin du rang gi lus la ye shes sems dpa' gcig pu'am 'khor dang
<p>102b.5</p>bcas pa gzhug par bya'o/ /dkyil 'khor ram gzugs sku la sogs pa la dgug pa'i sngags glus so/ /de nas rang gi dam tshig gi phyag rgya rnams kyis rab tu bsgrub pa la slar yang gsang ba'i lcags kyu'i bcings te/ a nu ra ga ya hUM zhes bya ba shin tu dga' ba'i sgom
<p>102b.6</p>pa lan gsum bzla bar bya ste/ de ltar na slar yang nye ba'i snying pos 'grub par 'gyur ba yin no/ /gang zhig gsang ba'i lcags kyu sgrub par byed pa des ni cho ga thams cad rjes su spyad la/ de nyid kyis ni rdo rje gzung / /chos kyi dril bu dkrol bar bya/ /de'i 'og tu/ dam tshig gi ni phyag
<p>102b.7</p>rgya cher/ /byin gyis brlabs te snying po bzla bar bya'o/ /de nas dam tshig gsum gyi glu'i mchod pa dang / rjes su sgrub par byas la/ slar yang gsang ba'i lcags kyu bcings te a nu ra ga ya mi hUM zhes bya ba brjod cing de srid du bsgom par bya ste/ ji srid bcom ldan 'das
<p>103a</p>
<p>103a.1</p>byon nas mngon du kho nar grub par 'gyur ro zhes bya ba'i don to/ /de ltar zhes bya ba la sogs pa la ji ltar sgrub pa 'dis bcom ldan 'das byon te mngon du grub par 'gyur ba de bzhin du de bzhin gshegs pa thams cad la sogs pa'i dngos po thams cad ni brtan pa dang g.yo
<p>103a.2</p>ba ste/ de dag rgyas btab pa ni/ rdo rje sems dpa' nyid du byas pas byon te/ myur du 'grub par 'gyur ba yin no/ /phyag rgya 'di ming ji lta bu dang ldan pa yin zhe na/ bde ba chen po zhes bya ba la sogs pa la bde ba chen po'i rdo rje bshad zin to/ /de'i don yod dam tshig ni rdo rje sems dpa'
<p>103a.3</p>ste de ston par byed cing de'i ming dang ldan pa gang yin pa de ni bde ba chen po'i rdo rje don yod pa'i dam tshig ces bya ba nye ba'i snying po rjes su chags pa'i phyag rgya'o/ /rdo rje mchod yon rdo rje chen po rab tu brkyang ba'i thal mo zhes bya ba la/ rdo rje thal mo bcings nas sor mo thams cad bsdams te phan
<p>103a.4</p>tshun du yang dag par sbyar ba gzung bar bya ste brtan pa'i thal mo'i tshul gyis lag pa'i mthil gnyis rab tu brkyang la mthe bong gnyis kyang rang gi mdzub mo'i logs dag las brkyang ste 'di ni rdo rje mchod yon zhes bya ba'i phyag rgya'o/ /'di dang rang gi lha'i snying pos lan gsum mam bdun nam nyi shu rtsa
<p>103a.5</p>gcig mchod yon gyi snod la yongs su bzung ste phyin nas rang gi lha'i snying po kho nas mchod yon dbul bar bya'o/ /med na phyag rgya tsam nyid rang gi lha'i snying bo dang ldan pas mchod yon dbul bar bya'o/ /gang gi phyir rgyud 'dir rang gi lha'i snying po kho na las thams cad par brjod de/ 'dir khyad
<p>103a.6</p>par gyi gnod pa ma yin pa'i phyir ro/ /de nas dang po'i rdo rje'i phyag rgyas zhes bya ba la sogs pa la ji lta ba bzhin du dkyil 'khor bris la lha spyan drang bar bya ste dam tshig gi phyag rgya rnams kyis rab tu bsgrubs te/ chos dang las dang phyag rgya chen po dag gis rgyas btab la/ dbang bskur
<p>103a.7</p>ba'i phyag rgyas dbang bskur nas/ dpal rdo rje sems dpa' la sogs pa rnams la mchod yon phul la/ de ma thag pa nyid du dang po'i rdo rje'i phyag rgya'i dbus ma'i rdo rjes rdo rje me tog gi yal ga blangs te/ rnam par rgyal ba'i bum pa'i sngags kyis lan nyi shu rtsa gcig yongs
<p>103b</p>
<p>103b.1</p>su bzlas te/ dpal rdo rje sems dpa'i mdun du bzhag nas ji lta ba bzhin du bshad pa'i mchod yon thams cad bya'o/ /rnam par rgyal ba'i bum pa'i chu des cir 'gyur zhe na/ des zhes bya ba la sogs pa la rnam par rgyal ba'i bum pa'i chu de rdo rje khu tshur gyis blangs te bdag nyid slob ma
<p>103b.2</p>rnams la dbang bskur bar bya'o/ /chu de yang btung bar byas nas ji lta ba bzhin du bshad pa'i yon tan rnams so sor thob par 'gyur ro zhes bya'o/ /de ltar bum pa'i phyag rgya bstan nas da ni dang po'i dkyil 'khor du 'jug pa'i phyag rgya bstan par bya ba'i phyir/ de nas dang po'i dkyil
<p>103b.3</p>'khor du 'jug pa'i phyag rgya zhes bya ba gsungs te/ dang po'i dkyil 'khor ni rdo rje sems dpa'i dkyil 'khor chen po'o/ /der zhugs pa ni phyi dang gsang ba'i rang bzhin can te de kho na'i don du phyag rgya'o/ /de yang ba dan gsum zhes bya ba la sogs pa la/ lag pa g.yas pas
<p>103b.4</p>ba dan gsum byas la g.yon pas kha T+wAM ga ste ba dan gsum dang kha T+wAM ga bcings nas/ rang gi nus pa dang rjes su mthun pa'i dga' bas rab tu dga' ba ni ci nus par ni rab tu dga' bas te yid bde ba skyed pa zhes bya ba'i tha tshig go/ /sgeg pa dang bcas pas mthe'u chung la sogs pa'i sor
<p>103b.5</p>mo rnams bkrol bas bskor zhing glog 'gyu ba'i tshul gyis mchog tu bskor bas rdo rje gar yang yin pa de nyid bskor ba ste des bkrol ba ni ba dan gsum dang kha T+wAM ga bcing ba bstan pa'o/ /rdo rje gar bskor bkrol bar byed pa'i gyur pa des yongs su bskor ba na dbyibs gzhan du
<p>103b.6</p>gyur pa ste phyag 'tshal ba'i me tog gi thal mo spyi bor bcing ba ni 'dzin pa chen po'o/ /rdo rje gar bkrol nas yongs su bskor ba yang de yin la 'dzin pa chen po yang de nyid yin pas na rdo rje gar bskor bkrol ba'i yongs su bskor ba 'dzin pa chen po'o/ /de gang yin zhe na ka pu ta ni kha sbyor
<p>103b.7</p>zhes bya ba la ka pu ta ni thal mo ste/ ka pu ta'i thal mo yang de yin la kha sbyor yang de nyid yin pas na ka pu ta'i kha sbyor ro/ /ka pu ta'i kha sbyor de spyi bor bzhag la de nyid kyis me tog gi phreng ba blangs te 'jug pa'i glu brjod cing sngar bshad pa'i tshul gyis dkyil 'khor du 'jug
<p>104a</p>
<p>104a.1</p>par bya'o/ /de nas cho ga thams cad rjes su spyad la me tog gtor ba'i dus su spyi bo'i phyogs de las phab la rdo rje can te rdo rje sems dpa' la phul te sbyin par bya'o/ /ji ltar zhe na/ sgeg bcas mdzub mo mthe'u chung la sogs rnam par bkrol ba zhes bya ba la sgeg pa dang bcas pas
<p>104a.2</p>lag pa dang 'brel ba'i mdzub mo la sogs pa dang lag pa g.yon pa dang 'brel ba'i mthe'u chung la sogs pa rnam par bkrol ba ni/ sgeg bcas mdzub mo mthe'u chung la sogs pa rnam par bkrol ba ste/ rnam par bkrol ba de rnams kyis oM mchog tu bde ba'i thugs zhes bya ba la sogs
<p>104a.3</p>pa'i glu brjod cing bcom ldan 'das dpal rdo rje sems dpa' la de dbul bar bya'o/ /'di nyid kyi 'bras bu bstan par bya ba'i phyir/ 'di zhes bya ba la sogs pa gsungs te/ dang po'i dkyil 'khor du 'jug pa'i phyag rgya 'dis 'khor lor ma zhugs pa yang zhes bya ba ste/ rdo rje'i
<p>104a.4</p>dkyil 'khor chen por zhugs par ma gyur na yang rdo rje slob dpon nyid thob par 'gyur ro/ /ji ltar zhe na/ rang nyid zhugs pa tsam gyis ni/ /zhes bya ba la rang nyid dkyil 'khor 'di bris nas zhugs te zhugs pa tsam de nyid kyis byed par gyur pa ste rdo rje gar gyi mchod pas don
<p>104a.5</p>yod pa ni 'bras bu med pa ma yin pa ni dang po'i dkyil 'khor du zhugs pas rdo rje slob dpon nyid grub pa ni rdzogs pa ste don yod pa'o/ /rgyud de'i phyir mchod pa ni don yod par grub par grub pa'i mchod pa ste des rdo rje slob dpon nyid thob par 'gyur ro/ /ji ltar rdo rje gar gyi mchod
<p>104a.6</p>pa dkyil 'khor du zhugs pa'i dngos grub ster bar byed pa de bzhin du me tog la sogs pa'i mchod pa'i dngos grub kyang ster bar byed pa yin no zhes bstan par bya ba'i phyir yongs su rdzogs pa'am ma tshad pa zhes bya ba la sogs pa gsungs te me tog dang spos dang mar me dang dri ste phyi'i mchod
<p>104a.7</p>pa rnams dang ldan pa ni yongs su rdzogs pa'o/ /de dang 'brel pa ni tshang ba'o/ /de rnams phyogs gcig thob pa ji snyed pas te me tog la sogs pas phyogs gcig thob pa'i rang bzhin can ji snyed pa des thun mong dngos grub kun stsol ba'o/ /me tog la sogs mchod mtshan mas/ /
<p>104b</p>
<p>104b.1</p>zhes bya ba la dga' ba dang rab tu dga' ma dang spyan dang / dpal chen mo rnams ni me tog la sogs pa'i mchod par brjod pa yin no/ /de rnams kyi mtshan ma ni me tog la sogs pa'i tshul gyi rang bzhin can gyi las kyi phyag rgya rnams so/ /ni'i sgra ni nges par gzung ba ste me tog la sogs
<p>104b.2</p>pa'i mchod pa'i mtshan ma rnams kho nas rdo rje gar gyi mchod pa thams cad thun mong gi dngos grub ster ba yin gyi gzhan du ni ma yin no zhes bya ba'o/ /da ni rdo rje gar gyi mtshan nyid bstan par bya ba'i phyir/ ba dan gsum mchog ces bya ba sogs pa gsungs te/ lag pa g.yas pas ba dan
<p>104b.3</p>gsum pa byas la g.yon pa kha T+wAM ga ste 'di ni ba dan gsum mchog gi kha T+wAM zhes bya ba'o/ /byed par gyur pa des sgeg pa dang bcas pa'i mthe'u chung la sogs pa'i sor mo thams cad bkrol ba dang bcas pas glog 'gyu ba'i gar byas nas mdun du bskor ba ni lag pa bzhis g.yas su
<p>104b.4</p>bskor ba ste/ de rnams kyi gar zhes bya ba ni mchod pa'i phyag rgyar brjod pa ni bcom ldan 'das rdo rje sems dpas gsungs pa yin no/ /sgeg mo dga' ba'i rdo rje mas phyag 'tshal bar bya'o zhes bya ba gang gsungs pa de'i mtshan nyid bstan par bya ba'i phyir/ sgeg mo dga' ba'i rdo rje ma/ /
<p>104b.5</p>la sogs pa gsungs te/ rdo rje gar gyi mchod pa ni bshad zin te des sgeg pa dang bcas shing bzhin 'dzum pa'i mig gis phyag 'tshal ba'i sgeg pa'i lta ba dang bcas pa'i spyi bos phyag 'tshal ba'o/ /oM mchog tu bde ba'i thugs zhes bya ba la sogs pa'i glu brjod cing rdo rje sems dpa'
<p>104b.6</p>la sogs pa'i dngos po thams cad dang lhan cig tu yid kyis gcig tu gyur te/ phyag btsal ba 'dis rdo rje sems dpa' dang de bzhin gshegs pa rnams kyis rjes su chags par byas nas phyag 'tshal bar mdzad do zhes bya ba'i bsam pa bskyed nas phyag 'tshal bar bya ste/ de ltar de
<p>104b.7</p>rnams byed du bcug nas rdo rje sems dpa' la sogs pa'i dngos po thams cad sgrub pa po la rag lus par 'gyur ro/ /de nas mtshan brgyas bcom ldan 'das la bstod par bya ba gsungs pa'i bstod pa yang phyag rgya bcings nas bya ba yin te/ de'i phyir bstod pa'i phyag rgya'i
<p>105a</p>
<p>105a.1</p>mtshan nyid bstan pa'i phyir/ rdo rje thal mo bskor ba ma lus pa byas nas thams cad bskor ba'i phyag rgya'i zhes bya ba gsungs te/ rang gi snying ga'i phyogs su rdo rje thal mo g.yon du bskor nas shis par brjod pa sbyin pa'i tshul du bzung zhing mtshan brgya la sogs pa'i bstod pa
<p>105a.2</p>thams cad kyis mchod pa bya ste/ 'di ni thams cad kyis bstod pa'i phyag rgya'o/ /de bzhin gshegs pa thams cad kyi sku mchog bcings nas dbang bskur bar bya'o zhes bya ba gsungs pa de'i mtshan nyid bstan par bya ba'i phyir/ de bzhin gshegs pa thams cad kyi sku mchog ces bya
<p>105a.3</p>ba la sogs pa gsungs te/ de bzhin gshegs pa yang yin la thams cad kyang yin pas na de bzhin gshegs pa thams cad de byang chub chen po'i sems la sogs pa'i rang bzhin can gyi sems dang sems las byung ba rnams so/ /de dag gi sku ni de las byung ba'i rnam par snang mdzad
<p>105a.4</p>dang mi bskyod pa dang rin chen 'byung ldan dang snang ba mtha' yas dang don yod grub pa ste/ de bzhin gshegs pa de rnams kyi sku'i gsang ba'o/ /de dag gi mchog ni phul du byung ba gang yin pa de bzhin gshegs pa thams cad kyi sku mchog ste/ de ston par byed pa dang de rdzogs
<p>105a.5</p>par byed pa'i phyag rgya gang yin pa de'i rdo rje bsdams pa mthe bong gnyis kyis bsten pa'i skyil krung ni skyil mo krung ste gang la yod pa de la de skad ces bya'o/ /gnyis kyang yin la mdzub mo yang de nyid yin pas na mdzub mo gnyis so/ /de dag nyid bkug pa lus gang la yod pa de ni mdzub mo
<p>105a.6</p>nyid bkug pa'i lus can no/ /dbus ma yang de nyid yin la mnyam pa yang de nyid yin pas na dbus ma mnyam pa ste dbus mnyam pa de nyid kha 'bus pa ni tshigs gsum pa bkug pa'i mchog gi yan lag gi mgo bo gang la yod pa de ni dbus ma mnyam pa'i kha 'bus pa'i mchog gi yan
<p>105a.7</p>lag can no/ /'di ltar bshad par 'gyur te/ rdo rje bsdams pa bcings nas mthe bong gnyis kyis rdo rje skyil mo krung gi rnam par byas la sor mo gnyis kyi rtse mo yang dag par sbyar te tshigs gsum pa bkug par byas nas/ de'i tshigs dbus ma'i steng du mdzub mo gnyis lcags
<p>105b</p>
<p>105b.1</p>kyu'i rnam par bkug pa yang dag par gzung bar bya ste/ 'di ni de bzhin gshegs pa thams cad kyi sku mchog ces bya ba sangs rgyas lnga'i cod pan gyi dbang bskur ba rdzogs par byed pa'i phyag rgya'o/ /'di spyi bor bzhag la/ oM b+hu khaM zhes bya bas rnam par snang mdzad bsam par bya'o/ /
<p>105b.2</p>dpral ba'i steng du badzra satwa zhes bya bas mi bskyod pa'o/ /rna ba g.yas pa'i steng du badzra rat+na zhes bya bas rin chen 'byung ldan no/ /spyi bo'i rgyab tu badzra d+harma zhes bya bas snang ba mtha' yas so/ /rna ba g.yon pa'i steng du badzra karma zhes bya ba brjod cing de bzhin gshegs pa don yod grub pa bsam
<p>105b.3</p>par bya'o/ /re re'i dbang bskur ba'i glu ni dang por gsungs pa de ni 'di yin te/ oM sangs rgyas kun gyi rin chen mchog tshogs kyis/ /spras pa'i lha yi cod pan khyod la 'dud/ /rab mchog rdo rje can gyis bdag dbang bskur/ /rdo rje sems dpa' khyod bdag dam tshig yin/ /zhes
<p>105b.4</p>bya ba'o de ltar phyogs thams cad du cod pan bcings la de'i rjes la badzra karma zhes bya ba brjod cing rdo rje khu tshur gnyis kyis mdud pa'i tshul gyis phreng ba 'ching ba'i tshul byas la slar yang spyi bo'i rgyab tu de bzhin du mdud pa'i tshul byas la logs dag la sgeg pa dang bcas pa'i mthe'u chung
<p>105b.5</p>la sogs pa'i sor mo bkrol bas dar dpyangs kyi tshul byas nas mthar mnyam pa'i thal mo dang badzra tuSh+ya ho zhes bya bas mnyes par bya'o/ /de nas bde ba chen po zhes bya ba la sogs pa la/ de nas dkyil 'khor du zhugs nas ji lta ba bzhin du me tog rnams dor la phreng ba'i dbang
<p>105b.6</p>bskur blangs te gdong g.yogs bkrol la dkyil 'khor bltas nas 'jug pa'i phyag rgyas rang gi snying gar bkrol la rang gi lha'i rnal 'byor byas te/ de ma thag kho nar sna tshogs pad+ma bris te de'i steng du phyag rgya chen po bcings la nye bar 'dug ste/ oM badzra a b+hi Shiny+tsa hUM zhes bya ba
<p>105b.7</p>brjod cing rdo rje khu tshur gnyis kyis rnam par rgyal ba'i bum pa las chu blangs te bdag nyid la dbang bskur bar bya'o/ /chu de yang 'thungs na ji lta ba bzhin du bshad pa'i 'bras bu thob par 'gyur te slob ma rnams la yang de bzhin du dbang bskur bar bya'o/ /rdo rje khu tshur gyis zhes bya ba
<p>106a</p>
<p>106a.1</p>la sogs pa la chu'i dbang bskur ba'i rjes la sangs rgyas lnga'i cod pan gyi dbang bskur ba byin nas rdo rje khu tshur gnyis kyis rdo rje rtse lnga pa rtse mo las 'od zer 'bar ba kha dog dmar po'i rdo rje sngar bshad pa'i sngags kyis sbyin par bya'o/ /de la rtse gcig pa'i rdo rje'i rnam pa can gyi
<p>106a.2</p>'od zer gyis de nyid 'bar ba'o/ /des nye bar mtshon pa'i rtse mo gang la yod pa de ni rdo rje'i 'od zer 'bar ba can gyi rtse mo can gyi rdo rje ste de sbyin par bya'o/ /slob mas kyang zhes bya ba la sogs pa la rdo rje slob mas slob dpon la phyag byas nas rdo rje thal mo bskor te me tog la sogs pas dbang bskur
<p>106a.3</p>ba thams cad blang bar bya'o/ /dpal rdo rje sems dpa'i dkyil 'khor du 'jug pa la sogs pa'i cho ga bstan pa de nyid de bzhin gshegs pa la sogs pa'i rigs thams cad kyi dkyil 'khor rnams su dbang du byed pa nyid du 'jug pa yin no zhes bya ba shes par bya ste/ gang du khyad par gyi
<p>106a.4</p>gnod pa ma yin pa'i phyir ro/ /de ltar dkyil 'khor gyi thabs bstan nas/ da ni sgrub pa'i thabs bstan par bya ba'i phyir/ de nas zhes bya ba la sogs pa gsungs te/ de nas kyi sgra ni skabs su bab pa la'o/ /dngos grub kyang yin la thams cad de nyid yin pas na dngos grub thams cad
<p>106a.5</p>de phyag rgya chen po la sogs pa'i dngos grub rnams so/ /de rnams kyi dbang phyug ni gtso bo'o/ /grub pa ni rdzogs pa ste/ sems dpa' byin gyis brlabs pa'i sbyor ba las byung ba'o/ /stong pa nyid dang ro gcig pa'i sems dang sems las byung ba'i rdo rje sems ni rdo rje 'chang chen
<p>106a.6</p>po'o/ /dngos grub thams cad kyi dbang phyug kyang yin la rdo rje 'chang chen po yang de nyid yin pas na dngos grub thams cad kyi dbang phyug grub pa'i rdo rje 'chang chen po'o/ /de nyid dngos po thams cad kyi bdag nyid rang bzhin du mdzes shing gsal bar 'gyur bas na rgyal po'o/ /de sgrub
<p>106a.7</p>pa'i don du phyag rgya ston par byed pa'i rgyu ni 'di zhes bya ba ston pa ni tshig gi lhag ma'o/ /bde ba chen po'i rdo rje gsang ba'i lcags kyu ni ji lta ba bzhin du bshad pa'i mtshan nyid can gyi nye ba'i phyag rgya'o/ /des rdo rje sems dpa' spyan drang ba ni rang gi snying po'i sngags lan cig tu snga dro'i dus su
<p>106b</p>
<p>106b.1</p>bcom ldan 'das yi ge hUM gis bkug la rang gi lus la gzhug par bya ste rjes su rnal 'byor gyi dus su'o zhes bya ba'i don to/ /sems dpa'i skyil mo krung ni bshad zin to/ /de gang la yod pa de ni sems dpa'i skyil mo krung dang ldan pa'o/ /rdo rje gar ni bshad zin to/ /des mchod pa rnams phul
<p>106b.2</p>ba ni me tog dang spos dang / mar me dang dri dbul ba'i tshul te mchod pa dbul ba de dag gis rdo rje mtshon cha ma la sogs pa bsgreng bar byas la phyag btsal bar bya'o zhes bya ba dang sbyar ro/ /rdo rje gar gyis mchod pa dbul bar bya zhe na glog 'gyu ba'i gar gyis zhes bya ba la glog 'gyu ba'i gar ni
<p>106b.3</p>bshad zin to/ /de nyid kyis bya'i gzhan gyis ni ma yin no/ /rdo rje khu tshur yongs su bzung ba zhes bya ba la de ltar glog 'gyu ba'i gar gyis me tog la sogs pa dbul ba byas nas/ de'i rjes la rdo rje khu tshur gnyis bcings te des bsnyems pa dang bcas pa yang de yin la rdo rje bsnyems pa yang de nyid
<p>106b.4</p>yin pas na bsnyems pa dang bcas pa'i rdo rje bsnyems mas te bcom ldan 'das rdo rje sems dpa'i las kyi phyag rgya'o/ /rgyur gyur pa des rdo rje mtshon cha ma la sogs pa bsgreng ba ni 'dod chags rdo rje ma la sogs pa'i las kyi phyag rgya bzhi po bcings la 'dod chags rdo rje ma la sogs pa rang bzhin la lhag
<p>106b.5</p>par mos pa gang yin pa de byas la/ de'i 'og tu ji lta ba bzhin du bshad pa'i mtshan nyid can gyi sgeg mo dga' ba'i rdo rje mas ras ris la sogs par bzhugs pa'i bcom ldan 'das kyi sku la phyag 'tshal bar bya'o/ /mchod pa dang gar gyi mchod pa rnal 'byor pas ji ltar bya zhe na rdo rje glus zhes bya ba la
<p>106b.6</p>sogs pa la/ thams cad rjes su chags pa zhes bya ba la sogs pa'i rdo rje'i glu glur blangs pas so/ /ni'i sgra ni nges par bzung ba ste rdo rje glu kho nas bya ba'o/ /bzlas pa'i don gyis zhes bya ba ni rdo rje'i glu'i bzlas pa ni 'di'i don gang yin pa de lhag par mos pa ni bzlas pa'i don dang dga'
<p>106b.7</p>ma la sogs pa'i snying po'i don to/ /bzlas pa'i don de ci bde bar ni dka' thub med pa la sogs pas rdo rje gar gyi mchod pa ni rdo rje gar gyi rang bzhin can gyi mchod pa dang yang dag par sbyar zhing byas na myur du 'grub par 'gyur ro/ /de la 'di zhes bya ba la sogs pa glu gsungs pa yin te/ 
<p>107a</p>
<p>107a.1</p>dang po la sogs pa rnams kyis glu blang bar bya'o zhes bya ba drug ldan dang bar ma la sogs pa'i dbyangs rnams dang rol mo rnams kyis glu blang bar bya'o/ /thams cad rjes su chags pa zhes bya ba la sogs pa ni rdo rje'i glu'o/ /rjes su chags pa chen po ni shin tu chags pa'o/ /rab
<p>107a.2</p>tu dga' ba ni zag pa med pa'i bde ba dang bde ba'i rang bzhin can no/ /brtan par 'gyur ba ni de bzhin nyid dang ro gcig pa'i thugs mnga' bas rnam par rtog pa thams cad kyis mi bskyod pa'o/ /'phel bar 'gyur zhes bya ba ni rdzogs par gyur nas mngon du gyur ba yin no zhes bya
<p>107a.3</p>ba'i tha tshig go/ /phyag rgya chen po lan cig tu snying pos bdag nyid la byin gyis brlab par bya'o zhes bya ba la/ ji lta ba bzhin du bshad pa'i rnam pa gsum gyis bdag la byin gyis brlabs pa'i dus su phyag rgya chen po bcings nas yi ge hUM gis bdag nyid lan cig byin gyis
<p>107a.4</p>brlab par bya'o/ /de'i rjes la dam tshig dang chos dang las la sogs pa'i phyag rgya rnams bsgrub par bya'o/ /shin tu g.yo ba ni shin tu g.yo ba nyid do/ /shin tu g.yo ba med pa ni shin tu g.yo ba med pa'o/ /lce'i rtse mo ni lce'i rtse mo'o/ /shin tu g.yo ba med pa'i lce'i rtse mo
<p>107a.5</p>gang la yod pa de ni shin tu g.yo ba med pa'i lce'i rtse mo'o/ /shin tu g.yo ba med pa'i lce'i rtse mo yang de yin la so dang mchu gnyis dang ldan pa yang de nyid yin pas na shin tu g.yo med lce rtse dang mchu dang so gnyis ldan pa'o/ /shin tu'i sgra ni so dang mchu gnyis la rjes su 'jug pa yin no/ /
<p>107a.6</p>de bas na don ni 'di ltar bshad par 'gyur te/ cung zad rtse mo g.yo ba dang / cung zad mchu dang so gnyis yang dag par ldan pa gang yin pa de ni rdo rje'i ngag go/ /dbyangs dang bral ba zhes bya ba ni rna ba'i rnam par shes pas gzung ba'i sgra dang bral ba zhes bya ba'i don to/ /rigs kun
<p>107a.7</p>grub par byed ces bya ba la rdo rje sems dpa'i rigs nas bzung ste de bzhin gshegs pa dang rdo rje dang pad+ma dang nor bu'i rigs rnams kyi dngos grub thams cad rab tu grub par byed pa'o/ /'dis ni ngag 'di'i thun mong yin no zhes bya ba'i don bstan to/ /yi ge hUM gi glu zhes bya ba la sogs
<p>107b</p>
<p>107b.1</p>pa ni bshad zin to/ /ji srid mngon par 'dod pa'i bzlas pas zhes bya ba ni grangs kyi nges pa med par bstan pa yin te/ 'dir sgom pa kho na gtso bo yin pa'i phyir ro/ /bzlas pa'i don gyis kyang yi ge hUM gi glu'i bzlas pa bya ba yin no zhes bya ba'i phyir bzlas pa'i don du nye ba'i snying po shes pa
<p>107b.2</p>yin no zhes bya ba gsungs te/ a nu ra ga ya mi zhes bya ba mngon du bya zhing rnal 'byor pas yi ge hUM gi glu'i bzlas pa bya ba yin te/ 'di ni nye ba'i snying po shes pa'o/ /nye ba'i snying po shes pa 'di dag gang yin zhe na rdo rje sems dpa' sgrub pa'o zhes bya ba'o/ /ci byas nas nye ba'i snying po 'di shes
<p>107b.3</p>pas rdo rje sems dpa' 'di bsgrub par bya ba yin zhe na/ phyag rgya chen por byin gyis brlabs nas zhes bya ba ste byin gyis brlabs pa de yang bshad zin to/ /ci bya zhing bsgrub par bya zhe na/ de bzhin du blta zhing zhes bya ba la sogs pa la/ ji ltar dkyil 'khor chen po sgrub pa la
<p>107b.4</p>bcom ldan 'das rdo rje lta bas blta zhing bsgrub par bya'o zhes bya ba de bzhin du sgrub pa'i thabs kyis bsgrub pa la yang rdo rje lta bas blta zhing bsgrub par bya'o/ /lan cig sgrub pa ni ji lta ba bzhin du mngon par 'dod pa'i bzlas pas so zhes bya ba la/ nyin re thun mtshams snga ma'i dus
<p>107b.5</p>su dpag tu med pa'i bzlas pas sgrub pa lan cig bya'o/ /de zhes bya ba la sogs pa la de ltar shin tu mnyam par gzhag pa'i rnal 'byor gyis ci nus par sgrub pa lan cig tu byas nas/ de'i dus phyi ma la ji ltar mngon par brtson pa ni mnyam par ma bzhag pa dang shin tu mnyam par
<p>107b.6</p>gzhag pa'i rnal 'byor bdag gis so/ /ji ltar 'dod pa ni ji ltar mos pa'o/ /ji ltar mngon par 'dod pa ni ji tsam du sgom par 'dod pa yin no/ /ji ltar byin gyis brlabs pas zhes bya ba ni lha bsgoms pa las byung ba'i ba spu ldang ba la sogs pa'o/ /de ltar ji lta ba bzhin du
<p>107b.7</p>bshad pa'i yi ge hUM gi glu'i bzlas pas dga' ba chen po rdo rje don yod ni rdo rje sems dpa'i dga' ba'i shugs kyis bsgrubs te mngon du bya ba yin no/ /gang yin zhe na/ rdo rje sems dpa' la sogs pa'i dngos po thams cad ces bya ba'o/ /ji lta ba bzhin du 'dod pa zhes bya ba ni ji ltar 'dod
<p>108a</p>
<p>108a.1</p>pa'o/ /'dis ni 'di bshad par 'gyur te/ snga ma bzhin du dam tshig sems dpa'i byin gyis brlab pa mthar thug pa'i cho ga rjes su spyad nas phyag rgya chen po bcing bar bya'o/ /de nas yi ge hrIHlas mdun du sna tshogs pa/ de'i steng du yi ge hUM a zhes brjod pas dang po'i rdo rje'i dbus
<p>108a.2</p>su yi ge hUM rnam par bsams la/ badzra haM zhes bya ba bsgom par bya'o/ /de nas hUM badzra satwa haM zhes bya ba brjod cing rdo rje de rdo rje sems dpar bdag nyid rnam par bsams la/ rdo rje lcags kyu ma la sogs pa'i las kyi phyag rgya bzhi pos bcom ldan 'das de nyid bkug cing bcug ste bcing la dbang du
<p>108a.3</p>byas nas/ dang po'i rdo rje'i phyag rgyas dr-i sh+ya zhes bya bas blta bar byas la/ dril bu dang bcas pa'i gsang ba lcags kyu ma dang yi ge hUM gis rang gi lus la bcug ste slar yang dang po'i rdo rje bcings nas sa ma ya haM zhes bya ba brjod cing 'od kyi dkyil 'khor pham par byas nas/ sa ma ya haM s+t+waM
<p>108a.4</p>a haM dzaHhUM baM hoH/ zhes bya ba lan gsum brjod cing bcom ldan 'das dang lhan cig tu bdag nyid du gyur par bsam pa'o/ /slar yang gsang ba'i lcags kyu ma bcings nas a nu ra ga ya mi hUM zhes bya ba lan gsum du brjod par bya'o/ /de nas chos dang las dang phyag rgya chen po rnams kyis
<p>108a.5</p>rgyas btab la/ dzaHhUM baM hoH/ zhes brjod cing yid kyis legs pa'i sbyor bas sangs rgyas thams cad bcug ste/ dam tshig gi phyag rgya rnams kyis bsgrub par bya'o/ /de nas chos dang las dang phyag rgya chen po rnams kyis de dag la rgyas btab nas snga ma bzhin du dang po'i
<p>108a.6</p>rdo rjes bdag nyid kyi gnas bzhir byin gyis brlabs te/ yi ge brgya pas brtan par byas la sangs rgyas lnga'i cod pan gyi dbang bskur ba'i phyag rgyas dbang bskur te/ rdo rje dang bdag po dang ming gi dbang bskur ba blangs la dngos grub kyi rdo rje brtul zhugs gzung bar bya'o/ /
<p>108a.7</p>de nas thams cad rjes su chags pa zhes bya ba la sogs pa'i rdo rje'i glu brjod cing rdo rje'i gar byas te rab tu dga' ba'i phyag rgya bcings nas de'i snying po brjod cing me tog dbul ba'i tshul byas nas rdo rje khu tshur gnyis bcing bar bya'o/ /de nas yi ge hUM brjod cing rdo rje sems dpa'i las kyi
<p>108b</p>
<p>108b.1</p>phyag rgya bcings nas 'dod chags rdo rje ma'i snying po brjod cing / rdo rje mtshon cha ma'i las kyi phyag rgya bcing bar bya'o/ /de nas de bzhin du gar las byung ba'i dga' ma'i las kyi phyag rgya bcings te/ de'i snying pos spos 'bul ba'i tshul byas la snga ma bzhin du rdo rje sems dpa'i las kyi
<p>108b.2</p>phyag rgya bcing bar bya'o/ /de nas de bzhin du kI li kI la'i las kyi phyag rgya bcing bar bya'o/ /de bzhin du zhes bya ba la slar yang de bzhin du gar byas la spyan gyi las kyi phyag rgya bcing bar bya'o/ /de nas rdo rje sems dpa'i phyag rgya dang / de nas rdo rje dran ma'i las kyi phyag rgya bcing
<p>108b.3</p>bar bya'o/ /slar yang de bzhin du gar byas la dpal chen mo'i las kyi phyag rgya bcing bar bya'o/ /rdo rje sems dpa'i las kyi phyag rgya dang / de nas rdo rje chags pa'i dbang phyug ma'i las kyi phyag rgya de bzhin du bcing bar bya'o 'di ni gsang ba'i mchod pa rnam pa bzhi'o/ /de nas bdag
<p>108b.4</p>nyid yang dag par mchod la sgeg mo dang dga' ba'i rdo rje mas bcom ldan 'das la phyag byas la de kho na nyid dang / chos dang las dang dam tshig rnams blangs te/ dam tshig gsum gyi glu'i mchod pa byas nas/ rang gi snying ga na gnas pa'i rdo rje la yi ge hUM rnam par bsams te/ de bzhin du
<p>108b.5</p>bdag nyid rdo rje sems dpar gyur cig /smon lam byas la a nu ra ga ya mi zhes bya ba bzlas pa'i don du yi ge hUM gi glu'i bzlas pa bya ba yin no/ /de ltar rdo rje sems dpa'i sgrub pa byas nas da ni 'dod chags rdo rje ma la sogs pa'i sgrub pa bstan par bya ba'i phyir de nas phyag rgya chen po la sogs pa
<p>108b.6</p>gsungs te/ de nas kyi sgra ni snga ma bzhin no/ /'dod chags rdo rje ma la sogs pa'i sku'i gsang ba byin gyis rlob par byed pa'i phyag rgya chen po ste de dag gi sku'i gsang ba'i tshul gyis rang bzhin can no/ /sku zhes bya ba ni bshad zin to/ /'di dag gi sgrub pa thams cad ni rdo rje sems
<p>108b.7</p>dpa'i sgrub pa bzhin du shes par bya'o/ /khyad par ni 'di yin te 'dod chags rdo rje ma la sogs pa'i snying po zla ba'i dkyil 'khor dang bcas pa'i dang po'i rdo rje'i rnam par bsams la rnal 'byor gyi rdo rje de nyid de rnams kyi snying po las rang gi phyag mtshan rnam par bsams te/ phyag mtshan
<p>109a</p>
<p>109a.1</p>gyi nga rgyal bskyed la phyag mtshan de nyid sems dpar byin gyis brlab pa'i sbyor bas rdo rje sems dpa' ste/ rdo rje sems dpa' yang 'dod chags rdo rje ma la sogs pa'i snying po brjod cing bdag nyid 'dod chags rdo rje ma la sogs pa'i rang bzhin du mos par bya'o/ /de nas cho ga
<p>109a.2</p>thams cad rjes su spyad nas 'dod chags rdo rje ma la sogs pa'i phyag rgya chen po bcings la/ ji lta ba bzhin du 'dod chags rdo rje ma la sogs pa'i sku mdun du bskyed la/ rdo rje lcags kyu ma la sogs pas 'dod chags rdo rje ma la sogs pa'i lha mo rnams bkug cing bcug la bcings te
<p>109a.3</p>dbang du byas nas/ rang gi dam tshig gi phyag rgya rnams blta bar byas la/ 'dod chags rdo rje ma la sogs pa'i snying po dang gsang ba'i lcags kyu mas rang gi lus la bcug la cho ga thams cad rjes su spyad par bya'o/ /de ltar phyag rgya chen po'i mtshan nyid dang sgrub pa bstan nas/ da ni
<p>109a.4</p>dam tshig gi phyag rgya rnams kyi mtshan nyid bstan par bya ba'i phyir de nas zhes bya ba la sogs pa gsungs te/ de nas kyi sgra ni snga ma bzhin no/ /dam tshig 'dzin par byed pa'i phyag rgya ni dam tshig gi phyag rgya rnams so/ /bde ba chen po'i rdo rje bshad pa'o zhes bya ba la/ bcom ldan 'das
<p>109a.5</p>rdo rje sems dpa' dang po'i rdo rje ni bde ba chen po'i rdo rje ste/ de nyid kyi dam tshig 'dzin pa gang yin pa de bshad zin to/ /rdo rje mda' la sogs pa ni 'di las byung ba'o/ /bde ba chen po rdo rje sems dpa' 'di las 'dod chags rdo rje sems dpa' ma la sogs pa bzhi po dam tshig 'dzin
<p>109a.6</p>pa'i phyag rgya rnams 'byung ngo / /'di lta ste zhes bya ba la sogs pa dang po'i rdo rje bcings te/ mdzub mo gnyis kyi rtse mo yang dag par sbyar bar byas nas mdzub mo gnyis kyi rtse mo ci nus par mda'i tshul du phyi rol du drang bar bya ste 'di ni 'dod chags rdo rje ma'i rdo rje mda' zhes bya ba'i
<p>109a.7</p>dam tshig gi phyag rgya yin no/ /dang po'i rdo rje bcings la rdo rje bsdams pa'i tshul gyis mthe bong gnyis gzung bar bya ste 'di ni kI li kI la ma'o/ /dang po'i rdo rje bcings te mthe bong gnyis bslang ste ma 'byor bar byas la g.yas pa'i mdzub mo lcags kyu'i rnam pa g.yon pa'i dbus ma'i
<p>109b</p>
<p>109b.1</p>tshigs gsum par btsugs la g.yon pa'i mdzub mo de bzhin du g.yas pa'i dbus ma'i tshigs gsum par btsugs te srin lag gnyis yang dag par sbyar ba'i rtse mo dang / mthe'u chung gnyis kyi rtse mo sbyar nas rtse mo 'dis byas pa 'di ni rdo rje dran ma'o/ /dang po'i rdo rje bcings la
<p>109b.2</p>brla g.yas pa dang g.yon pa la gzung bar bya ste 'di ni rdo rje 'dod pa'i dbang phyug ma'i dam tshig gi phyag rgya'o/ /rdo rje thal mo bskor ba rang gi snying ga'i phyogs su bcings la lhag par dad pa'i khyad par gyis sgeg pa dang bcas pa'i mig gis blta zhing spyi bos bcom ldan 'das la phyag
<p>109b.3</p>byas nas spyi bor gzung bar bya ste de nas de las phab nas me tog 'bul ba'i tshul gyis gyen du gtor bar bya ste 'di ni rab tu dga' ba ma'i'o/ /de bzhin du rdo rje thal mo bskor ba bcings la spyi bor bzhag nas phab ste spos 'bul ba'i tshul gyis 'og tu dor bar byas te 'di ni dga' ma'i'o/ /
<p>109b.4</p>de bzhin du rdo rje thal mos skor ba bcings la spyi bor bzhag nas phab ste mar me 'bul ba'i tshul du mthe bong sbyar ba bskor nas gzung bar bya ste spyan gyi'o/ /de bzhin du thams cad byas la rdo rje thal mo spyi bor bzhag nas phab ste rang gi snying ga'i phyogs su brkyang ste dri byug pa'i tshul
<p>109b.5</p>gyis gzung bar bya ste 'dis ni rdo rje dri ma'i'o/ /rdo rje thal mo bcings te des lhag par dad pa'i khyad par rnam par 'phrul ba'i tshul bstan par bya ste 'di ni sgeg ma'i'o/ /rdo rje thal mo bcings te dgod pa'i tshul gyis khar yongs su bskor la spyi bor gzung bar bya ste 'di ni bzhad ma'i'o/ /rdo rje
<p>109b.6</p>thal mo bcings te g.yon pa'i mdzub mo pi wang gi tshul du gzung bar byas la g.yas pa'i mdzub mo bkug pas rdo rje pi wang brdung ba'i rdo rje glu ma'i snying po'i glus mngon par bstod cing rnal 'byor pas phyag rgya bcing bar bya ste 'di ni rdo rje glu ma'i'o/ /rdo rje khu tshur gnyis kyis gar byas
<p>109b.7</p>la spyi bor rdo rje thal mo bcing bar bya ste 'di ni rdo rje gar ma'i'o/ /rdo rje bsdams pa nang du bcings la g.yas pa'i mdzub mo brkyang ste bkug la lcags kyu'i rnam par gzung bar bya ste 'di ni rdo rje lcags kyu ma'i'o/ /rdo rje bsdams pa nang du bcings la mthe bong gnyis phan tshun du
<p>110a</p>
<p>110a.1</p>mdud pa byas la 'di ni rdo rje zhags pa ma'i'o/ /rdo rje bsdams pa nang du bcings la mdzub mo dang mthe bong dag gis lcags kyi lu gu rgyud bcing bar bya ste 'di ni rdo rje lcags sgrog ma'i'o/ /rdo rje bsdams pa nang du bcings la/ rang gi mthe'u chung dang srin lag gi nang du mthe
<p>110a.2</p>bong gnyis gzung bar bya ste/ 'di ni rdo rje dril bu ma'i'o/ /gsang ba'i dam tshig gi phyag rgya bshad zin to/ /gzhan rnams thams cad ji bzhin bshad/ /ces bya ba la shin tu dga' ma la sogs pa'i dam tshig phyag rgya rnams kho na rab tu dga' ma la sogs pa rdo rje dril bu ma'i mthar thug pa'i bar
<p>110a.3</p>gyi gsang ba'i dam tshig gi phyag rgya rnams rab tu sbyor ba'i khyad par gyis 'gyur ba yin no/ /de la sbyor ba'i khyad par ni 'di yin te gang zhig nye ba'i snying po dang bcas pa'i rang gi lha'i snying po bzlas pa zhes bya'o/ /'di ltar bshad par 'gyur te/ a nu ra ga ya mi hUM zhes bya ba nas ji srid du a nu ra ga
<p>110a.4</p>ya mi badzra g+han+d+he hoH/ zhes bya ba'i bar gyis rang gi lha'i gsang ba'i dam tshig gi phyag rgya bcings la nye ba'i snying po dang bcas pas rang gi lha'i snying po bzla bar bya'o/ /dam tshig rdo rje 'bebs pa la/ /zhes bya ba la sogs pa la rdo rje dril bu ma'i dam tshig gi phyag rgya ni dam tshig rdo rje 'bebs pa ste de
<p>110a.5</p>bcings nas mdzub mo gnyis kyi rtse mo rang gi mthe bong gnyis kyi steng du yang dag par sbyar zhing gzung bar bya ba 'di ni rdo rje khu tshur gyi phyag rgya ste rdo rje khu tshur gnyis bskyed pa'i rgyur gyur pa yin no/ /de nas kyi sgra ni de ma thag pa'o/ /ji lta ba bzhin du bshad pa'i mtshan nyid can gyi rdo rje khu tshur gyi
<p>110a.6</p>phyag rgya bcings la/ de ma thag pa nyid du gnyis su byas te phyag mtshan med pa'i rdo rje khu tshur gnyis kyis dpal rdo rje sems dpa' la sogs pa nas rdo rje dril bu ma'i mthar thug pa'i bar gyi dam tshig gi phyag rgya dang las kyi phyag rgya rnams bcing bar bya'o zhes bya ba'i tha tshig go /de
<p>110a.7</p>dag ji ltar bcing bar bya zhe na/ 'di lta ste zhes bya ba sogs pa la/ g.yon pa'i rdo rje khu tshur gyis bsnyems par byas nas g.yas pa'i rdo rje khu tshur bskor ba byas la rang gi snying ga'i phyogs su bstod pa'i tshul du gzung bar bya ste/ 'di ni rdo rje mtshon cha ma zhes bya ba 'dod chags rdo rje
<p>110b</p>
<p>110b.1</p>ma'i'o/ /rdo rje khu tshur gnyis kyi rdo rje gnyis te des bstod pa'i tshul ni gyen du bstod pa'o/ /de bstod par byed pa'i phyag rgya ni rdo rje gnyis bstod pa'i tshul can te/ rdo rje kI li kI la zhes bya ba rdo rje kI li kI la'i las kyi phyag rgya'o/ /'di ltar bshad par 'gyur te rang gi snying gar rdo rje khu tshur
<p>110b.2</p>gnyis kyis rdo rje sems dpa' la 'khyud pa'i tshul gyis 'khyud de bstod pa la sogs pa rdo rje khu tshur gnyis gzung bar bya'o zhes bya ba'o/ /rdo rje khu tshur gnyis kyis rgyal mtshan bsgreng ba'i tshul du bya ste rdo rje dran ma'i'o/ /rdo rje khu tshur gnyis kyis bsnyems pa gnyis bya ste rdo rje 'dod pa'i dbang
<p>110b.3</p>phyug ma'i'o/ /mtshams rnams su rdo rje gar bshad pa'o zhes bya ba la/ nang gi dkyil 'khor gyi mtshams bzhi bzhi po la rab tu dga' ma la sogs pa'i rdo rje gar las byung ba'i dam tshig phyag rgya nyid ni las kyi phyag rgya zhes bya ba'i don to/ /sgeg mo la sogs pa yang de bzhin no zhes bya ba
<p>110b.4</p>la sgeg mo dang bzhad ma dang glu len ma dang gar ma rnams kyi gar las byung ba'i dam tshig gi phyag rgya nyid las kyi phyag rgya rnams yin no/ /rdo rje sgo ma rnams kyi zhes bya ba la sogs pa la rdo rje khu tshur gnyis bcings te mkhrig ma gnyis mdud pa byas la g.yas pa'i mdzub mo bka' bsgo ba'i
<p>110b.5</p>tshul gyis yang dag par bzung zhing bkug la lcags kyu'i rnam pas gzung bar bya ste 'di ni rdo rje lcags kyu ma'i'o/ /rdo rje khu tshur gnyis bcings la des mkhrig mar mdud pa byas te 'di ni rdo rje zhags pa ma'i'o/ /rdo rje khu tshur gnyis kyis mkhrig ma mdud pa byas la mnan par bya ste
<p>110b.6</p>'di ni rdo rje lcags sgrog ma'i'o/ /rdo rje lcags sgrog ma'i phyag rgya nyid rang gi snying gar dril bu phra bar dkrol ba'i tshul gyis bskyod par byas te 'di ni rdo rje dril bu ma'i las kyi phyag rgya'o/ /'di rnams kyi zhes bya ba la sogs pa ni go sla'o/ /ci bzhin 'grub ces bya ba la sogs pa la/ 
<p>110b.7</p>dpal rdo rje sems dpa' la sogs pa rdo rje dril bu ma'i mthar thug pa'i bar gyi dngos grub ni ji bzhin dngos grub ste/ rdo rje sems dpa' la sogs pa'i las kyi phyag rgya rnams grub pa gang yin pa de ni ci bzhin grub pa'o/ /byed par 'gyur ba ci zhig tu grub ba des mchog ni rang bzhin gyis
<p>111a</p>
<p>111a.1</p>'od gsal ba'i rnam par thar pa'i sgo'i rang bzhin gyi bya ba nan tan grub pa'i ye shes kyi mtshan ma ni snying gar gnas pa'i sna tshogs rdo rje dang bcas pa'i rdo rje sems dpa'i sku'i gsang ba rnams so/ /yul du gyur pa'i mchog gi phyag mtshan de rnams las rdo rje sems dpa' la
<p>111a.2</p>sogs pa'i rang bzhin gyi dngos grub chen po myur du ster bas na dngos grub chen po myur du stsol ba'o/ /thog ma dang tha ma med pa'i phyag rgya ni dang po'i phyag rgya'o/ /dge ba ni zag pa med pa'o/ /'di dag ces bya ba ni rdo rje sems dpa' la sogs pa'i las kyi phyag rgya 'di rnams la dkyil
<p>111a.3</p>'khor du ma zhugs pa rnams kyang grub par 'gyur ro/ /de ltar dkyil 'khor gyi phyag rgya bstan nas/ da ni las kyi tshogs grub par byed pa'i phyag rgya rnams bstan par bya ba'i phyir/ de nas dngos grub med pa sgrub pa'i phyag rgya chen po bcing ba zhes bya ba gsungs te de nas kyi sgra ni skabs su bab
<p>111a.4</p>pa'o/ /phyag rgya chen po rdzogs pa ni dngos grub ste de med pa ni dngos grub ma thob pa'o/ /dngos grub ma thob pa de sgrub pa ni dngos grub ma thob pa sgrub pa ste rjes su chags pa la sogs pa'o/ /de'i don du phyag rgya chen po'i las grub par byed pa'i phyag rgya rnams so/ /de rnams 'ching ba
<p>111a.5</p>ni de dag 'ching ba'i mtshan nyid 'di yin no zhes bya ba ni tshig gi lhag ma'o/ /rjes su chags pa la sogs pa rnams ni ji ltar bsgrub par bya zhe na/ dang po'i rdo rje zhes bya ba la sogs pa la dang po'i rdo rje bcings te de nyid kyis kyang phyag rgya bzhi'i tshogs kyi rjes su chags pa la sogs pa'i tshul
<p>111a.6</p>gyis bsgrub par bya'o/ /dgod pa dang dgug pa dang brtan pa dang las bstan pas so zhes bya ba la dgod pa dang dgug pa dang brtan pa dang las rnams te de dag lta bas bsgrub par bya'o/ /'dis 'di ltar bshad par 'gyur te/ dang po'i rdo rje bcings te dgod pa'i gdong gis rdo rje'i lta bas
<p>111a.7</p>rjes su chags pa bsgrub par bya'o/ /'bar ba'i lta bas bsgrub bya dgug par bya ba ste de ltar bsgrub bya dgug par bya'o/ /brtan pa'i lta ba dang 'ching ba'i lta ba'i bsam pa la blta zhing bzlas pa bya ste de ltar na brtan par 'ching bar 'gyur ro/ /rdo rje lta bas bsgrub bya dbang du byed pa
<p>111b</p>
<p>111b.1</p>rdzogs pa'i bsam pas blta zhing bzla bar bya ste de ltar na dbang du bya ba'i las lta bas grub pa yin no/ /de ltar na dang po'i rdo rje lta bas las bzhi po sgrub pa yin no/ /rtags dang snying ga dang dbang bskur ba dang spyi bor gzhag par bya'o zhes bya ba la/ dang po'i rdo rje rang gi rtags la gzung
<p>111b.2</p>bar bya ste de ltar na bde ba thams cad mngon par 'phel bar 'gyur ro/ /rang gi snying gar gzang bar bya ste de ltar na yid bde ba thams cad mngon par 'phel bar 'gyur ro/ /dbang bskur ba'i gnas su gzung bar bya ste de ltar na phun sum tshogs pa thams cad mngon par 'phel bar 'gyur
<p>111b.3</p>ro/ /spyi bor gzung bar bya ste de ltar na dngos grub thams cad mngon par 'phel bar 'gyur ro/ /dbus ma'i rdo rje snying ga dang rtags dang / khar dbang bskur du bzhag nas btung bar bya'o zhes bya ba la dang po'i rdo rje bcings te dbus ma'i rdo rje rang gi snying gar bzhag nas phyi nas rang gi kha
<p>111b.4</p>la bzung zhing btung bar bya ste de ltar na tshe chen po mngon par 'phel bar 'gyur ro/ /rang gi rtags la bzhag nas khar bzung zhing btung bar bya ste/ de ltar na na tshod mngon par 'phel bar 'gyur ro/ /rang gi khar bzung zhing btung bar bya ste/ de ltar na gzugs mngon par 'phel lo/ /
<p>111b.5</p>dbang bskur ba'i gnas su bzhag ste rjes la khar bzung zhing btung bar bya ste des ni gzi brjid 'phel bar 'gyur ba yin no/ /mdzub mo dang dbus ma dang srin lag dang mthe chung gi rdo rje zhes bya ba la dang po'i rdo rje'i mdzub mo gnyis yang dag par sbyar ba'i rtse mo bya ste de ltar na dpal chen po
<p>111b.6</p>mngon par 'phel bar 'gyur ro/ /dang po'i rdo rje dbus ma'i rtse mor phyir gzung bar bya ste de ltar na bde ba chen po mngon par 'phel bar 'gyur ro/ /dang po'i rdo rje srin lag gnyis kyi rtse mor bya ste/ 'dis sgra snyan chen po mngon par 'phel bar 'gyur ro/ /dang po'i mthe'u chung
<p>111b.7</p>gnyis kyi rtse mo bslang la gzung bar bya ste de ltar na grags pa chen po mngon par 'phel bar 'gyur ro/ /dpung pa dang snying ga dang lce dang spyi bor bstod pa'o zhes bya ba la dang po'i rdo rje rang gi dpung par bstod pa'i tshul bya ste 'dis stobs chen po'i dngos grub thob par 'gyur ro/ /dang po'i
<p>112a</p>
<p>112a.1</p>rdo rje rang gi snying gar bstod pas ye shes chen po 'grub pa'o/ /rang gi lcer bstod pas chos 'grub pa'o/ /dang po'i rdo rje spyi bor bstod pa las 'grub par 'gyur ro/ /nam mkha' bskyed pa dang / mdzub mo dang srin lag 'bar ba dang / snying gar dga' ba dang / rang gi lus la bskor ba
<p>112a.2</p>zhes bya ba la dang po'i rdo rje bcings la/ de'i nam mkha' rdo rje sems dpa' la sogs pa'i dngos po thams cad bskyed nas lta ba'i tshul bya ste de ltar na dngos grub thams cad mthong bar 'gyur ro/ /dang po'i mdzub mo gnyis dang srin lag gnyis kyis 'bar ba'i tshul bya ste de ltar na cho 'phrul
<p>112a.3</p>thams cad mthong ba yin no/ /dang po'i rdo rje bcings la rang gi snying gar dga' ba bskyed pa'i tshul gyis gzung bar bya ste de ltar na rmad du byung ba thams cad mthong ba yin no/ /dang po'i rdo rje bcings la rang gi lus la bskor bar bya ste de ltar na rnam par 'phrul pa thams cad mthong bar 'gyur
<p>112a.4</p>ro/ /thams cad du bskor nas dbang po kun la gzhag par bya'o zhes bya ba ni dang po'i rdo rje bcings la thams cad du bskor nas mig la gzung bar bya ste de ltar na bden pa thams cad mthong bar 'gyur ro/ /dang po'i rdo rje thams cad du bskor nas rna ba gnyis la gzung bar bya ste de ltar na bden
<p>112a.5</p>pa thams cad thos pa yin no/ /dang po'i rdo rje bcings la thams cad du bskor nas lce la gzung bar bya ste de ltar na thams cad smra ba'o/ /dang po'i rdo rje bcings la lus thams cad la gzung bar bya ste de ltar na lus kun gyis 'khyud pa 'grub par 'gyur ro/ /dbus ma'i rdo rje dbang po thams
<p>112a.6</p>cad la reg pa'o zhes bya ba la dang po'i rdo rje dbus ma'i rdo rjes mig gnyis la reg pas bden pa thams cad mthong ba'o/ /rna ba gnyis la reg pas thams cad thos pa'o/ /rang gi lce la reg pas thams cad smra ba'o/ /lus la reg pas na tshod gzhon pa thob par 'gyur ro/ /rang gi las
<p>112a.7</p>byed pas so zhes bya ba la dang po'i rdo rje'i dbus ma'i rdo rje sgyu ma lta bu'i tshul bya ste de ltar na sgyu ma thams cad mthong bar 'gyur ro/ /de nyid kyis ngo mtshar bar mthong ba'i tshul bya ste de ltar na ngo mtshar ba thams cad mthong ba'o/ /de nyid kyis so sor bstan pa mthong ba'i tshul bya ste de ltar so sor
<p>112b</p>
<p>112b.1</p>bstan pa thams cad mthong ba yin no/ /dbang bskur bar bzhag nas de bzhin du dngos grub byed pa'o zhes bya ba la dang po'i rdo rje dbus ma'i rdo rje mdzod spu'i phyogs su gter ston pa'i tshul gyis gzung bar bya ste da ltar na gter thams cad ston par 'gyur ro/ /gter la sogs pa dgug pa'i tshul gyis
<p>112b.2</p>gzung bar bya ste de ltar na nor bu thams cad 'phrog pa'o/ /rgyal srid thob pa'i tshul gyis gzung bar bya ste de ltar na rgyal srid 'thob pa'o/ /skye bo'i tshogs thams cad rang la rag lus pa'i bsam pas gzung bar byas nas gzhi thams cad nye bar longs spyod par 'gyur ro/ /sa la bzhag nas
<p>112b.3</p>bya'o zhes bya ba la dang po'i rdo rje dbus ma'i rdo rje la bzhag nas/ de yul thams cad sprul pa'i tshul bya ste/ de ltar na yul thams cad sprul pa la nye bar longs spyod par 'gyur ro/ /skye bo sprul pa'i tshul bya ste de ltar na 'dod pa'i skye bo sprul par 'gyur ro/ /grong khyer sprul pa'i tshul
<p>112b.4</p>bya ste de ltar na grong khyer sprul pa'o/ /nags tshal dang chu bo sprul pa'i tshul bya ste de ltar na nags tshal dang chu bo sprul bar 'gyur ro/ /thams cad du bskor nas yid kyis sprul par bya'o zhes bya ba la/ dang po'i rdo rje dbus ma'i rdo rje thams cad du bskor bar bya ste de ltar na mchog tu gyur pa'i yul
<p>112b.5</p>sprul par bya'o/ /rin po che sprul pa'i bsam pas thams cad du bskor bar bya ste de ltar na lha'i rin po che sprul par 'gyur ro/ /mchog tu gyur pa'i grogs po dang 'khor sprul pa'i bsam pa thams cad du bskor bar bya ste de ltar na de dag sprul par 'gyur ro/ /lha'i yul la sogs pa ji
<p>112b.6</p>ltar sprul pa la yongs su longs spyod pa'i bsam pas thams cad du bskor bar bya ste/ de ltar na lha'i yul la sogs pa la yongs su longs spyod par 'gyur ro/ /btsums pa med pa'i khro zhing 'bar la g.yo ba'i lta bas blta'o zhes bya ba la dang po'i rdo rje'i dbus ma'i rdo rje btsums pa
<p>112b.7</p>med pa'i lta bas blta zhing ci 'dod pa'i smin pa'i 'bru skyed pa'i tshul bya ste de ltar na skad cig mas sa 'og thams cad nas smin pa'i 'brul sogs pa skye bar 'gyur ro/ /khro bo'i lta bas blta zhing chu med pa'i phyogs su chu skye tshul bya ste de ltar na chu med pa'i phyogs su chu'i phung po chen po
<p>113a</p>
<p>113a.1</p>'byung bar 'gyur ro/ /'bar ba'i lta bas blta zhing snang ba chen po skyed pa'i tshul bya ste/ de ltar na mun par snang ba chen po yang dag par skye bar 'gyur ro/ /g.yo ba'i lta bas klu thams cad dbang du byed par 'gyur ro/ /bza' ba dang btung ba dang rked pa bskyod pa dang / spyi
<p>113a.2</p>bos bka' bsgo ba zhes bya ba la dang po'i rdo rje'i dbus ma'i rdo rjes dngos po thams cad za ba'i tshul bstan zhing bza' bar bya ste de ltar na brtan pa dang g.yo ba'i dngos po thams cad za bar 'gyur ro/ /'thung ba'i tshul bstan zhing bzla bar bya ste de ltar na thams cad 'thung ba'o/ /rol du bcug
<p>113a.3</p>tshul byas shing rked pa bskyod la bzla ba'i tshul bya ste de ltar na gnod sbyin mo la sogs pa rol du 'jug pa'o/ /dbus ma'i rdo rje de nyid kyi spyi bos bka' bsgo ba'i tshul bya zhing bzla bar bya ste/ de ltar na las la nges par sbyar bar 'gyur ro/ /thams cad du bskor zhing thams cad du dran
<p>113a.4</p>pas so zhes bya ba la bcom ldan 'das rdo rje sems dpa'i las kyi phyag rgya bcings la/ g.yas pa'i rdo rje khu tshur gyi dang po'i rdo rje bzung ste de bzhin gshegs pa thams cad rjes su dran pas thams cad du bskor bar bya ste/ de ltar na de bzhin gshegs pa thams cad mthong bar 'gyur ro/ 
<p>113a.5</p>byams pa la sogs pa'i byang chub sems dpa' thams cad rjes su dran pas byams pa la sogs pa mthong ba'o/ /rdo rje sems dpa' la sogs pa'i rdo rje 'chang thams cad rjes su dran pas rdo rje sems dpa' la sogs pa'i rdo rje 'chang thams cad mthong ba yin no/ /dang po'i rdo rje la sogs
<p>113a.6</p>pa'i phyag mtshan thams cad rjes su dran pas dang po'i rdo rje la sogs pa mthong bar 'gyur ro/ /mthe'u chung dang mthe bo dang dbus ma'i rdo rje bzhi snying gar bya'o zhes bya ba la dang po'i rdo rje bcings la mthe'u chung gnyis kyi rtse mo dang / mthe bong gnyis kyi rtse mo dbus ma'i rtse mo dang yang dag par sbyar
<p>113a.7</p>bar byas la snying gar bzung zhing bdag nyid kyi lus la dpal rdo rje sems dpa' la sogs pa'i sprul pa mthong ba'i bsam pas bzla bar bya ste de ltar na rdo rje sems dpa' la sogs pa sprul pa 'grub par 'gyur ro/ /mi snang ba'i bsam pas bzla bar bya ste mi snang bar 'gyur ro/ /nam mkhar 'gro
<p>113b</p>
<p>113b.1</p>ba'i bsam pas bsgoms na nam mkhar 'gro bar 'gyur ro/ /shin tu phra ba dang rags pa du ma la zhugs pa dang mthong ba bsgoms pas der zhugs pa dang mthong bar 'gyur ro/ /mdzub mo gnyis kyi yi ge hUM dang bcas par dgug par bya'o zhes bya ba la dang po'i rdo rje bcings nas mdzub mo gnyis kyi sor mo
<p>113b.2</p>bsgrengs nas 'og tu btung bar byas pa'i bsam pas/ a nu ra ga ya mi hUM hUM zhes bya ba brjod cing sdigs mdzub byas te de ltar na 'jig rten gsum gyi bdag po thams cad 'jug par 'gyur ro/ /dbang du bya ba'i tshul gyis sdigs mdzub byas na dbang du byed pa yin no/ /bcing ba'i tshul
<p>113b.3</p>gyis sdigs mdzub byas na bcing ba'o/ /las thams cad la nges par sbyor ba'i tshul gyis sdigs mdzub byas te de ltar na 'jig rten gyi bdag po thams cad las thams cad la nges par sbyar bar 'gyur ba yin no/ /dbus ma'i rdo rje dpral bar 'phred kyis mig byed pas so zhes bya ba la/ dang po'i
<p>113b.4</p>rdo rje dbus ma'i rdo rjes lha thams cad gzhug pa'i bsgom pa dpral bar 'phred du mig gi tshul du bya ste de ltar na thams cad 'jug pa'o/ /lha thams cad 'ching ba'i bsam pas lha thams cad 'ching ba'o/ /lha thams cad dbang du byed par bsgoms pas dbang du byed pa'o/ /lha thams cad las
<p>113b.5</p>thams cad la nges par bsgoms pas lha thams cad las thams cad la nges par sbyor bar 'gyur ba yin no/ /rang gi snying gar bcings la g.yo ba med cing ma btsums pa'i lta bas sa 'og tu blta zhing ha hUM ho d+hi zhes bya ba brjod par bya'o zhes bya ba la dang po'i rdo rje rang gi snying gar bcings la
<p>113b.6</p>g.yo ba med cing ma btsums pa'i lta bas sa 'og tu blta zhing / a nu ra ga ya mi hUM ha zhes bya ba brjod par bya ste/ de ltar na klu thams cad gnon pa'o/ /bkug pa'i klu thams cad la blta zhing / a nu ra ga ya mi hUM hUM zhes bzla bar bya ste de ltar klu thams cad 'dul ba'o/ /a nu ra ga
<p>113b.7</p>ya mi hUM ho zhes bya ba bzla bar byas na klu thams cad dbang du byed pa'o/ /las thams cad la nges par sbyor ba'i bsam pas de bzhin du blta zhing a nu ra ga ya mi hUM hi zhes bya ba bzla bar bya ste/ de ltar na klu thams cad nges par sbyor bar 'gyur ro/ /gnod sbyin la sogs pa'i gdong pa bris
<p>114a</p>
<p>114a.1</p>nas rdo rjes dgug par bya'o zhes bya ba la gnod sbyin la sogs pa'i gdong pa bris nas dang po'i rdo rje bcings te/ gnod sbyin la sogs pa'i gdong pa dang po'i rdo rje'i dbus ma'i rdo rjes g.yo zhing btsums pa'i lta bas dgug pa'i tshul gyis blta zhing gzung bar bya ste/ de ltar na
<p>114a.2</p>gnod sbyin thams cad la sogs pa dgug par 'gyur ro/ /dbang du byed pa'i tshul gyis gzung bar bya ste de ltar na dbang du byed pa'o/ /bcing ba'i tshul gyis gzung bar bya ste de ltar bcing ba'o/ /las thams cad la nges par sbyor ba'i tshul gyis gzung bar bya ste de ltar na gnod sbyin la sogs pa
<p>114a.3</p>las thams cad la nges par sbyor bar 'gyur ro/ /'og gi phyogs su bzhag nas brtag par 'gyur ro zhes bya ba la dang po'i rdo rje dbus ma'i rdo rje sa la bzhag nas a nu ra ga ya mi hUM zhes bya ba bzla bar bya ste/ de ltar na dkyil 'khor sprul par 'gyur ro/ /rang gi kha la bzhag nas bzla bar bya
<p>114a.4</p>ste de ltar na dkyil 'khor du zhugs par 'gyur ro/ /dang po'i rdo rje dbus ma'i rdo rje la phyag byas na dkyil 'khor mthong bar 'gyur ro/ /rang gi snying gar bzhag na dkyil 'khor grub par 'gyur ro/ /cig car du sor mo thams cad dral ba ni yid kyi las so zhes bya ba la dang po'i rdo rje
<p>114a.5</p>bcings te bsdams pa dral ba'i tshul gyis myur du rang gi snying gar dral bar bya ste de ltar na phyag rgya thams cad dgug pa dang bcing ba dang brtan par bya ba dang phyag rgya thams cad dgug par 'gyur ba yin no/ /de yang bsgom pa'i dbye bas so/ /bcings nas dzaHhUM baM hoH/ zhes bya ba
<p>114a.6</p>dang po'i rdo rje bcings nas/ yi ge dzaHsa sems can thams cad la sogs pa'i dam tshig dgug pa'o/ /yi ge hUM gis gzhug pa'o/ /yi ge baM gyis bcing ba'o/ /yi ge hoHsa dbang du byed pa'o/ /dbus ma'i phyi rol du bcings pa spyi bo dang / snying ga dang / kha dang phyogs thams
<p>114a.7</p>cad du bskor ba'o zhes bya ba la dang po'i rdo rje dbus ma'i rdo rje'i phyir byas nas spyi bor gzung bar bya ste de ltar na las thams cad sgrub pa'o/ /rang gi snying gar gzung bar bya ste de ltar na las thams cad 'jig par mi 'gyur ro/ /rang gi kha la gzung bar bya ste de ltar na thams cad brtan par
<p>114b</p>
<p>114b.1</p>'gyur ro/ /phyogs thams cad la bskor bar bya ste de ltar na snyan pa chen po rab tu gsal bar 'gyur ba yin no/ /snying gar bzhag nas rang gi bdag nyid rdo rje bsgom pa'o zhes bya ba la dang po'i rdo rje bcings nas rang gi snying gar bzhag la bdag nyid rdo rje rtse lnga pa'i gzugs su bsgom par bya
<p>114b.2</p>ste/ de ltar na rdo rje thams cad dgug pa dang / gzhug pa dang bcing ba dang dbang du byed pa'o/ /rang nyid byang chub sems dpar bsgom par bya zhes bya ba la dang po'i rdo rje bcings nas rang gi snying gar bzhag la rdo rje sems dpa' dang / yid las byung ba la sogs pa'i rang gi byang chub sems dpa'i
<p>114b.3</p>gzugs su bdag nyid bsgom par bya ste/ de ltar na byang chub sems dpa' thams cad dgug pa dang / gzhug pa dang bcing ba dang dbang du byed pa'o/ /rang dang de bzhin gshegs pa rjes su dran pa'o zhes bya ba la dang po'i rdo rje bcings nas rang gi snying gar bzung zhing rnam par snang mdzad la
<p>114b.4</p>sogs pa de bzhin gshegs pa'i gzugs su bdag nyid bsgom par bya ste/ de ltar na de bzhin gshegs pa thams cad dgug pa dang / gzhug pa dang bcing ba dang dbang du byed pa'o/ /rang rdo rje 'chang chen por rjes su dran par bya'o zhes bya ba la dang po'i rdo rjes bcings nas rang gi snying gar gzung
<p>114b.5</p>bar bya zhing / bdag nyid rdo rje 'chang chen por bsgom par bya ste/ de ltar na rdo rje chen po dgug pa dang / gzhug pa dang bcing ba dang dbang du byed par 'gyur ba yin no/ /de ltar phyag rgya bzhi'i phreng ba'i sbyor bas las brgya sgrub par byed pa'i phyag rgya rnams kyi mtshan nyid bstan nas/ da ni gar las
<p>114b.6</p>byung ba'i las gzhan brgya po sgrub par byed pa'i phyag rgya rnams kyi phyag rgya lnga'i phreng ba'i sbyor ba'i mtshan nyid bstan par bya ba'i phyir/ de nas las kyi tshogs thams cad sgrub par byed pa'i phyag rgya'i rgyud ces bya ba la sogs pa gsungs te/ de nas kyi sgra ni skabs su bab pa la'o/ /las kyang
<p>114b.7</p>yin la thams cad kyang yin pas na las thams cad de thams cad shin tu bsrung ba la sogs pa'o/ /de rnams kyi cho ga ni rgyud yin no/ /de sgrub pa ni rdzogs pa ste/ de'i don phyag rgya rnams te de dag gi rgyud ni de ston par byed pa'i sgra'i tshogs so/ /rdo rje gar ni bshad zin to/ /de las byung ba'i
<p>115a</p>
<p>115a.1</p>phyag rgya ni de ma thag tu 'og nas 'chad par 'gyur ba'o/ /de yang thams cad shin tu bsrungs pa la sogs pa rdzogs pas 'bras bu med pa ma yin te nyid kyi phyir don yod pa'o/ /dgag par mi nus pa nyid kyi phyir thogs pa med pa'o/ /ngag gis dgag par nus she na bdag rdo rje
<p>115a.2</p>'chang chen po dang de bzhin gshegs pa thams cad kyis kyang ngo zhes bya ba'o/ /rdo rje mchog gi gtsug tor zhes bya ba la thams cad shin tu bsrungs pa la sogs pa'i las lnga po sgrub par byed pa gang zhig sngar bshad pa'i rdo rje gar gyi rdo rje sems dpa'i gtsug tor zhes bya ba de nyid 'dir rdo rje sku
<p>115a.3</p>mchog gi gtsug tor te las lnga sgrub par byed pa 'dir gzung bar bya'o/ /'di yang mtshan nyid 'og nas 'chad par 'gyur ba yin no/ /las zhes bya ba ni rdo rje sku mchog gtsug tor de nyid kyi las ni 'di yin no zhes bya ba tshig gi lhag ma'o/ /de ji lta bu yin zhe na/ rdo rje bsdams pa mnan pa dang / 
<p>115a.4</p>dbus ma'i nor bu dang / bskor ba dang sor mo thams cad kyi rdo rje dang / sor mo lhag ma'i 'od zer gyi 'khor lo zhes bya ba la 'di ltar bshad par 'gyur te/ rdo rje thal mo'i mdzub mo gnyis yang dag par sbyar zhing rtse mo byas pa mthe bong g.yon pa'i steng du mthe bong g.yas pa sems dpa'i
<p>115a.5</p>skyil krung gi tshul gyis gzung bar bya ste rdo rje sku mchog go/ /'di gtsug tor du bzhag nas mnan par bya ste de ltar na thams cad shin tu bsrungs par 'gyur ro/ /phyag rgya 'di nyid kyi dbus ma'i sor mo gnyis kyi steng du bkug pa'i nor bu byas te/ de ltar na thams cad yongs su skyong ba yin no/ /
<p>115a.6</p>gtsug tor gyi phyag rgya de nyid thams cad du bskor bar bya ste/ de ltar na zhi ba grub par 'gyur ro/ /gtsug tor gyi phyag rgya nyid kyi mthe bong gnyis kyi rtse mo dang mdzub mo gnyis kyi rtse mo dang dbus ma gnyis kyi rtse mo dang srin lag gnyis kyi rtse mo dang mthe'u chung gnyis kyi rtse mo byas te/ de ltar
<p>115a.7</p>na sor mo thams cad kyi rdo rjer 'gyur te/ 'dis dge zhing bkra shis par 'gyur ro/ /gtsug tor gyi phyag rgya de nyid bcings la srin lag dang mthe'u chung dag gis kha phye ba'i rdo rje thal mo bcings pas 'od kyi 'khor lo bya ste 'dis tshe 'phel bar 'gyur ro/ /khro bo'i rdo rje khu tshur gnyis kyis
<p>115b</p>
<p>115b.1</p>phyogs kyi 'khor lo bskor zhing bskor ba'o zhes bya ba la/ dkyil 'khor bcing ba'i tshul gyis khro bo'i khu tshur gnyis bskor zhing bskor bar bya ste de ltar na dkyil 'khor bcing bar 'gyur ro/ /khar bskor zhes bya ba ni khro bo'i khu tshur gnyis po de nyid mtshams bcing ba'i tshul gyis rang gi khar bskor
<p>115b.2</p>bar bya ste de ltar na mtshams bcing bar 'gyur ro/ /snying gar phab cing 'bar bar byed pa zhes bya ba ni khro bo'i khu tshur gnyis bcings te rang gi snying gar bzhag nas des dbab par bya la rang gi snying ga las rdo rje 'bar ba spros te phyogs bcing bar bya ste de ltar na phyogs thams cad du rdo rje'i me 'bar ba'i
<p>115b.3</p>rab 'byung bar 'gyur te/ khro bo chen po 'bar ba'i rdo rje bdag nyid kyis kyang 'jug par mi nus so zhes bya ba bcom ldan 'das rdo rje 'chang gis gsungs so/ /dam tshig brjod par bya'o zhes bya ba ni/ khro bo'i khu tshur gnyis po de nyid bcing ste a nu rAg ya mi hUM baM zhes bya ba brjod cing rdo rje sems
<p>115b.4</p>dpa' la sogs pa rnams dam tshig la rab tu gzhag par bya'o/ /grub pa la baM zhes bya ba ni khro bo'i khu tshur gnyis po de nyid bcings la a nu ra ga ya mi hUM baM zhes bya ba bzla bar bya ste/ de ltar na rdo rje sems dpa' la sogs pa'i dngos grub thob par 'gyur ro/ /sems dpa' rdo rje lta ba 'phrog bahUM'aphrog pa
<p>115b.5</p>rnams kyis gsum dang bzhi dang phyir mi ldog pa dang rtag tu 'byung ba dang / dpag tu med pa ni bskor zhing btsums pa med pa'i mig gis rab tu zhi ba'o zhes bya ba la/ rdo rje bsdams pa'i dbus ma bslang ba mnyam pa'i lcags kyu ni sems dpa' rdo rje ma ste/ 'dis rims kyis bzung ba byams pa'i
<p>115b.6</p>lta ba dag gis khyab par bya ste de ltar nyin zhag gsum pa dang bzhi pa dang slar yang phyir mi ldog pa dang / rtag tu 'byung ba'i rims 'jig par 'gyur ro/ /khyab 'jug gi rims ni dpag tu med pa bskor bas ldog par 'gyur ro/ /rdo rje khu tshur gnyis kyis mthe'u chung lcags kyu'i mdud pa dang / 
<p>115b.7</p>mdzub mo gnyis mnyam pa zhes bya ba la/ rdo rje khu tshur gnyis bcings nas lcags kyu'i rnam pa can gyi mthe'u chung gnyis phan tshun bcings pas gdu bur byas la mdzub mo gnyis yang dag par sbyar nas de ltar na las zhes bya ba ni las kyi phyag rgya'o/ /ji ltar zhe na snying gar rab tu gzhag pa
<p>116a</p>
<p>116a.1</p>zhes bya ba ni rang dang gzhan gyi snying ga'i phyogs su bzung bas yid mi bde ba'i las thams cad 'jig par byed pa yin no/ /byab pa zhes bya ba ni phyag rgya 'di nyid kyis bsgrub bya la byab pa ste de ltar na thams cad 'jig par 'gyur ro/ /mdzub mo'i rtse mo mnan par bya'o zhes bya ba la phyag rgya 'di nyid
<p>116a.2</p>kyis mdzub mo gnyis kyi rtse mos nad pa la mnan par bya ste de ltar na nad 'jig par 'gyur ro/ /dgod pas rab tu bzhag pa zhes bya ba ni phyag rgya de nyid dgod pa'i tshul gyis khal gzung bar bya ste/ de ltar na mya ngan thams cad 'jig pa'o/ /yongs su bskor bas de bzhin du mdzod spur gzhag par bya'o zhes
<p>116a.3</p>bya ba ni phyag rgya de nyid bcings te yongs su bskor la mdzod spur gzung bar bya ste de ltar na sdug bsngal thams cad 'jig par 'gyur ro/ /kha T+wAM ga gnyis kyi rdo rje bcing pa zhes bya ba la lag pa gnyis kyis kha T+wAM ga gnyis bcings pa ni kha T+wAM ga gnyis kyi rdo rje bcing ba zhes bya ste/ des dga' ba'i
<p>116a.4</p>tshul du mthe'u chung gnyis kyis legs par byed pa sbyin pa'i tshul bya ste de ltar na dug dang sbyar dug thams cad 'bar bar 'gyur ro/ /mthe'u chung gnyis po de nyid kyis kun nas bsdu ba'i tshul bya ste de ltar na dug dang sbyar ba'i dug thams cad 'bebs par 'gyur ro/ /de ltar na dug dang sbyar ba'i
<p>116a.5</p>dug thams cad 'ching ba'o/ /kha T+wAM ga gnyis kyis thal mo byas te dug dang sbyar ba'i dug thams cad 'phrog pa'i tshul du bya ste de ltar na dug thams cad za ba'o/ /kha T+wAM ga gnyis kyis thal mo bya ste spro ba'i tshul du bya ste/ de ltar na dug thams cad bdud rtsir byed par 'gyur ro/ /rdo rje bsdams
<p>116a.6</p>pa'i mdzub mo gnyis bkug cing bsdams la nang du bzhag ste mthe bong gnyis kha 'byed pa'i mche ba ni rdo rje gnod sbyin gyi phyag rgya'o zhes bya ba la/ rdo rje bsdams pa bcings nas mdzub mo gnyis bkug cing nang du bcug ste mthe bong gnyis kha bye bar byas la mche ba'i tshul gyis rang gi khar
<p>116a.7</p>gzung bar bya ste 'di ni rdo rje gnod sbyin gyi phyag rgya'o/ /des mthil phra mor brdab pa zhes bya ba la rdo rje gnod sbyin gyi phyag rgya des lag pa'i mthil gnyis cung zad brdab par bya ste de ltar na gdon thams cad 'bebs par 'gyur ro/ /mdzub mo'i sen mo btung ba'o zhes bya ba la rdo rje gnod
<p>116b</p>
<p>116b.1</p>sbyin gyi phyag rgya'i mdzub mo gnyis kyi sen mo phan tshun du bdar bar bya ste/ de ltar na gdon thams cad 'ching ba'o/ /dbus ma'i rdo rje bstan pa'o zhes bya ba la rdo rje gnod sbyin gyi phyag rgya'i dbus ma gnyis kyi rtse mo byas la bstan par bya ste de ltar gdon thams cad kyi dam tshig gzung ba'o/ /byabs nas
<p>116b.2</p>myur du phyag rgya bkrol ba'o zhes bya ba la rdo rje gnod sbyin gyi phyag rgyas gdon gyis bzung ba la byabs la phyag rgya de shin tu myur bar dgrol bar bya ste de ltar na gdon thams cad rab tu zhi bar 'gyur ro/ /sor mo sbyar bas rdo rje gtsug tor to zhes bya ba la rdo rje gnod sbyin gyi phyag rgya'i mdzub mo dang
<p>116b.3</p>mthe bo'i rtse mo rnams yang dag par sbyar bar byas la phyag rgya de bsgrub bya'i gtsug tor gyi phyogs su gzung bar bya ste de ltar na gdon thams cad kyis bzung ba rnams bsrung bar 'gyur ro/ /ba dan gsum pa gnyis gyen du kha blta ba dang / 'og tu kha blta ba dang dbus ma'i mdud pa byas la
<p>116b.4</p>mdzub mo dang dbus ma'i rtse mo de dag 'dus pa'o zhes bya ba la ba dan gsum pa gnyis gyen du kha blta bar byas nas de'i 'og tu de nyid kyi kha thur du bstan la mdzub mo gnyis dang dbus ma gnyis kyis mdud pa bcings la mdzub mo'i rtse mo dag dang dbus ma'i rtse mo 'dus par bya'o/ /rdo rje hUM
<p>116b.5</p>mdzad kyi las so zhes bya ba la/ a nu ra ga ya mi hUM hUM zhes bya ba dang bcas pa'i rdo rje hUM mdzad kyi phyag rgya 'di'i las ni 'di yin te mdud pa mnan pa'o zhes bya ba la phyag rgya 'di bcing ba mnan par bya ste de ltar na thams cad bcing ba'o/ /cig car du phyag rgya bkrol ba'o zhes bya ba la phyag
<p>116b.6</p>rgya de nyid cig car du dgrol bar bya ste de ltar na bcings pa thams cad dgrol ba yin no/ /mnan nas yang dag par dral ba'o zhes bya ba la phyag rgya de nyid yang dag par mnan nas dral bar bya ste/ de ltar na thams cad dral ba yin no/ /dbus mas bsnun te nam mkha' las ltung ba'i tshul
<p>116b.7</p>lo zhes bya ba la phyag rgya de nyid bcings nas dbus ma gnyis kyi rtse mo sbyar la rtse mo des nam mkha' la brdeg par bya ste/ de'i rjes la nam mkha' las lha la sogs pa ltung ba'i tshul bstan par bya ste de ltar na thams cad ltung ba'o/ /ldang ba'i tshul yang ngo bo zhes bya ba la phyag rgya de nyid
<p>117a</p>
<p>117a.1</p>dbus ma gnyis snga ma bzhin du bcings nas thams cad ltung ba bslang ba'i tshul bya ste de ltar na ltung ba thams cad bslang bar 'gyur ro/ /ba dan gsum pa mnyam pa'i mthe'u chung dang mdzub mo'i rdo rje dbus ma mdud pas yongs su bskor la dbang bskur ba'i gnas su
<p>117a.2</p>mdzub mo gzhag pa'o zhes bya ba la/ ba dan gsum pa gnyis bcings nas dbus ma'i sor mo gnyis phan tshun du mdud pa bcings te mdzub mo gnyis dang mthe'u chung gnyis kyi rtse mo gnyis sbyar te yongs su bskor ba'i mdzub mo gnyis kyi rtse mo mdzod spu'i phyogs su yongs su gzung bar bya'o/ /des cir
<p>117a.3</p>'gyur zhe na yi ge hUM gis phye ba'o zhes bya ba la phyag rgya 'dis a nu ra ga ya mi hUM haM zhes bya ba bzlas na mkha' 'gro ma thams cad kyi phyag rgya dbye bar byas pa yin no/ /phyag rgya de nyid bcings nas a nu rA ga ya mi hUM muHzhes bya ba bzla bar bya ste/ de ltar na mkha' 'gro ma la sogs pa'i gdon thams
<p>117a.4</p>cad yi ge mus bkrol bar 'gyur ro/ /phyag rgya de nyid bcings nas a nu ra ga ya mi hUM a zhes bya ba bzla bar bya ste de ltar na yi ge as shi ba slong ba yin no/ /phyag rgya de nyid bcings nas a nu rA ga ya mi hUM hUM zhes bya ba bzla bar bya ste de ltar na yi ge hUM gi glu bzlas pas tshe 'phel bar 'gyur
<p>117a.5</p>ro/ /phyag rgya de nyid bcings nas chos kyi dag gis a nu ra ga ya mi hUM haM zhes bya ba la bzla bar bya ste de ltar na yi ge haM gi chos kyi ngag rnams kyis shin tu bsrung bar 'gyur ro/ /pad+ma chen po bcings nas ji srid 'dod pa'i bzlas pa zhes bya ba la 'og nas 'chad par 'gyur ba'i rig pa
<p>117a.6</p>rnams kyi bzlas pas sgrib pa la sogs pa thams cad 'jig par 'gyur ro/ /de las kha 'bus pa'i rdo rje thal mo'i dbus ma dang mthe bong dang mthe'u chung kha phye bas 'dab ma bzhi ste pad+ma chen po'i mtshan nyid do/ /yang na pad+ma'i khu tshur g.yon pa bsnyems pas mar dang til mar dang 'bras
<p>117a.7</p>khams kyi phye ma'i sbyin sreg mchog tu grub pa ste sgrib pa thams cad la sogs pa 'jig pa'i sbyin sreg gi cho ga bya ba yin no/ /de yang sngar bshad zin pas 'dir bshad par mi bya'o/ /kha T+wAM ga gnyis kyi rdo rje bsdams pa zhes bya ba ni kha T+wAM ga gnyis kyi rang bzhin can gyi rdo rje bsdams
<p>117b</p>
<p>117b.1</p>pa'i phyag rgya bcings nas dga' ba'i tshul te legs par byed pa sbyin pa'i tshul gyis mdzub mo dang mthe bong dag gi sen mo phan tshun brud par bya ste/ de kha T+wAM ga gnyis kyi rang bzhin can gyi rdo rje bsdams pa bcings nas dga' ba'i tshul gyis mdzub mo dang mthe bong dag gi sen mo brud pas thams
<p>117b.2</p>cad 'bebs par 'gyur ro/ /'og dang steng du rdo rje bsdams pa bskyod pa'i zhes bya ba la kha T+wAM ga gnyis kyi rang bzhin can gyi rdo rje bsdams pa 'og dang steng du bskyod pas thams cad g.yo bar 'gyur ro/ /rdo rje bsdams pa'i mthe'u chung la sogs pa bkrol bas gar ro zhes bya ba la/ kha T+wAM ga
<p>117b.3</p>gnyis kyi rang bzhin can gyi rdo rje bsdams pa bcings te mthe'u chung la sogs pa bkrol ba'i gar bya ste/ de ltar na gar byed par 'gyur ro/ /rdo rje bsdams pa'i mdzub mo'i rdo rjes ngag 'byin pa'o zhes bya ba la kha T+wAM ga gnyis kyi rang bzhin can gyi rdo rje bsdams pa bcings nas/ mdzub mo gnyis
<p>117b.4</p>kyi rtse mo yang dag par sbyar nas ngag 'byin pa'i tshul gyis kha'i phyogs las gyen du drang bar bya ste/ de ltar na thams cad bab pas sems can thams cad smra bar 'gyur ro/ /bde ba chen po'i rdo rje don yod ces bya ba la sogs pa la gsang ba'i lcags kyu ma bcings nas dngos po thams
<p>117b.5</p>cad gzugs brnyan gyi tshul du bsgoms pas rdo rje sems dpa' la sogs pa'i dngos po thams cad rang nyid kyis mthong ba dang gzhan dag la ston par byed pa yin no/ /sgra thams cad sgra brnyan gyi tshul du rang nyid kyis mnyan pa dang gzhan dag kyang nyan du gzhug pa yin no/ /rdo rje khro bo'i khu
<p>117b.6</p>tshur gnyis bcings la rdo rje lta ba'i blta bas so zhes bya ba la lta ba dang bcas pa'i khro bo'i khu tshur gnyis kyis thams cad la rgyas gdab pa la sogs pa bya ste ji ltar bya zhe na 'di lta ste zhes bya ba la sogs pa la 'dis ni 'di skad bshad par 'gyur te/ khro bo'i khu tshur gnyis bcings nas
<p>117b.7</p>btsums pa'i lta bas bsgrub bya la blta bar bya ste de ltar na thams cad la rgyas btab par 'gyur ro/ /mig 'bras steng du yongs su bskor bar bya ste de ltar na thams cad gsod pa'o/ /btsums pas myur du ltung bar bya ste de ltar na thams cad ltung ba'o/ /'og nas bslang bar bya ste de ltar na
<p>118a</p>
<p>118a.1</p>thams cad slong ba'o/ /khro bo'i khu tshur gnyis po de nyid dang ldan pas bsgrub par bya ba ste de ltar na phyir bzlog par 'gyur ro/ /khro bo'i khu tshur gnyis zhes bya ba la sogs pa la bdag nyid rdo rje gnod sbyin du rnam par bsams la rdo rje khu tshur gnyis bcings la/ mdzub mo gnyis
<p>118a.2</p>kyis lcags kyu gnyis byas la yongs su bskor nas kha'i mtha' gnyis su mche ba bzhin du gzung bar bya ste mthe'u chung gnyis 'jigs par byed pa kha'i so dag gis gzung bar bya ste/ de ltar na g.yo bar mi 'gyur ro zhes bya ba ni thams cad rengs pa'o zhes bya ba'i don to/ /phyag rgya de nyid
<p>118a.3</p>bcings nas yan lag thams cad dgod par bya ste de ltar na thams cad rmongs par 'gyur ro/ /de nyid bcings nas nyal zhing glal bas te gnyid log pa ston pa'i tshul gyis mig gnyis btsum par bya zhing glal bar bya ste de ltar na thams cad nyal du bcug pa'o/ /phyag rgya de nyid bcings
<p>118a.4</p>nas rang gi snying gar dral bar bya ste de ltar na thams cad nyal bar 'gyur ro/ /de nyid bcings nas myur du za ba'i tshul du bya ste de ltar na thams cad za bar 'gyur ba yin no/ /rdo rje khu tshur gnyis bcings nas zhes bya ba ni go sla'o/ /kha phye ba gang yin pa des 'jigs par byed pa ni 'jigs
<p>118a.5</p>su rung ba'i kha gang la yod pa de na kha phye ba 'jigs par byed pa'i kha dang ldan pa'o/ /kha phye ba 'jigs par byed pa'i kha dang ldan pa yang de yin la skra gyen du brdzes pa de nyid yin pas na kha phye ba 'jigs par byed pa'i kha dang ldan pa'i skra gyen du brdzes pa'o/ /spyi bo zhes bya ba ni rang gi spyi
<p>118a.6</p>bos so/ /rang gi spyi bo 'og tu bstan pa la phyi nas steng du bslang bar bya ste de ltar na spyi bos 'og nas slong ba'i las su 'gyur ro/ /ji lta bu zhe na yi ge b+h+yo dang / rdo rje khu tshur dor ba dang / khu tshur mnan pa dang / yi ge hUM dang bcas pa'i yan lag gi mchog gi sdigs mdzub dang rang nyid myur
<p>118a.7</p>du khro bas ltung ba'o zhes bya ba la 'dis ni 'di ltar bshad par 'gyur ba ste/ rdo rje khu tshur gnyis bcings nas kha phye ba'i 'jigs par byed pa'i kha dang ldan zhing skra gyen du brdzes pa'i rnal 'byor pas rang gi spyi bo 'og tu bstan la gyen du bslang bar byas nas a nu ra ga ya mi hUM b+h+yo zhes bya ba
<p>118b</p>
<p>118b.1</p>bzlas par bya ste/ de ltar na gzhan gyi dpung thams cad skrag par 'gyur ba yin no/ /rdo rje khu tshur bcings nas de bzhin du bzla zhing gzhan gyi dpung mngon du phyogs par dor bar bya ste/ de ltar na gzhan gyi dpung thams cad 'joms pa'o/ /de bzhin du bzla zhing rdo rje khu tshur gnyis mnan par bya ste de ltar na
<p>118b.2</p>gzhan gyi dpung dbang du byed pa'o/ /de bzhin du rdo rje khu tshur gnyis bcings nas a nu ra ga ya mi hUM hUM zhes bya ba'i khro bo hUM mdzad kyi spyi bos bsgrub bya la sdigs mdzub byas te/ de ltar na gzhan gyi dpung thams cad ltung ba'o/ /de bzhin du rdo rje khu tshur gnyis bcings nas a nu ra ga ya mi
<p>118b.3</p>hUM zhes bya ba bzla zhing khro bo chen po 'bab par gyur nas rang nyid la ltung bar bya ste de ltar na gzhan gyi dpung thams cad gsod par 'gyur ba yin no/ /rdo rje gnod sbyin gyi phyag rgya ni rdo rje bsdams pa'i mdzub mo gnyis bkug la mnyam por bya ste nang du bzhag la mthe bong gnyis kha phye ba mche ba'i mtshan nyid
<p>118b.4</p>can gang yin pa de nyid srin lag dang mthe'u chung mnyam par kha phye ba'i ba dan gyi rgyal mtshan mchog gi dpung rgyan zhes bya ba'i phyag rgya'o/ /las zhes bya ba ni 'di las zhes bya ba yin no zhes bya ba'i don to/ /ji ltar zhe na/ phyag 'tshal ba dang / dgod pa dang / lce bskyod pa dang dpung pa gnyis
<p>118b.5</p>bsnyems pas bstod pa dang / rgyal mtshan bsgreng ba'o zhes bya ba la 'dis 'di ltar bshad par 'gyur te/ 'das ma thag tu bshad pa'i rgyal mtshan mchog gi dpung rgyan de bcings nas bsgrub bya de phyag rgya 'tshal du gzhug pa'i bsam pas phyag bya ba yin te de ltar na khro bo thams cad 'phrog
<p>118b.6</p>pa'o/ /de bcings nas dgod par bya ste de ltar na gdong rab tu dang ba'o/ /de nyid bcings nas lce bskyod pas rtsod pa las rgyal ba'o/ /de nyid rang gi dpung pa la bcings te bsnyems pa'i tshul bya ste de ltar na 'jigs pa thams cad las thar bar 'gyur ro/ /de nyid bcings nas lag pa
<p>118b.7</p>gnyis rab tu brkyang la spyi bor gzung bar bya ste de ltar na 'thab mo las rgyal bar 'gyur ro/ /sems dpa'i skyil mo krung gis gnas pa zhes bya ba la bcom ldan 'das rdo rje sems dpa'i phyag rgya chen po bcings la rdo rje gsor bar byed par 'gyur bas las bya'o/ /ji lta bu zhen nam mkhar
<p>119a</p>
<p>119a.1</p>dbugs gtong ba dang kun du g.yo zhing btsums pa'i lta bas char 'bebs pa'i tshul dang rdo rje khro bo nyi ma me ltar 'bar ba'i bzlas pa dang / lta ba 'phrog pa dang drangs pas yan lag bskor zhing thams cad du 'bar bar byed pa 'bebs pa zhes bya ba la/ 'di ltar bshad par 'gyur te rdo rje sems
<p>119a.2</p>dpa'i phyag rgya chen po bcings te lag pa g.yas pas rdo rje gsor zhing nam mkha' la dbugs gtong zhing bzlas pa bya ste de ltar na sprin thams cad 'gegs par 'gyur ro/ /snga ma bzhin du rdo rje gsor zhing thams cad du g.yo zhing btsums pa'i lta bas char 'bebs pa'i tshul du bya ste de ltar na char 'bebs
<p>119a.3</p>pa'o/ /de bzhin du rdo rje gsor zhing bdag nyid rdo rje nyi ma me ltar 'bar bar bsams la/ a nu rA ga ya mi hUM zhes bya ba bzla bar bya zhing khro bo'i lta bas 'phrog par bya ste de ltar na rlung dang thog dang sprin 'jig par 'gyur ro/ /de bzhin du rdo rje gsor zhing drangs pas yan lag bskor ba'i sbyor ba bya ste
<p>119a.4</p>de ltar na dro ba thams cad 'jig pa'o/ /de bzhin du rdo rje nyi ma me ltar 'bar ba bsams la rdo rje gsor zhing me 'bar ba rdzogs pa'i tshul bya ste de ltar na grang ba 'jig par 'gyur ro/ /rdo rje bsdams pa'i rdo rje dran ma'o zhes bya ba la rdo rje bsdams pa bcings nas mdzub mo g.yas pas g.yon pa'i
<p>119a.5</p>dbus ma'i tshigs pa bzung ste/ g.yon pa'i mdzub mos g.yas pa'i dbu ma'i tshigs gsum pa yang bzung la mthe bong gnyis kyi rtse mo yang dag par sbyar bar bya ste 'di ni rdo rje 'dren ma zhes bya ba'i phyag rgya'o/ /'di bcings nas bzla bar bya ste de ltar na gzugs thams cad 'grub par 'gyur ro/ /
<p>119a.6</p>rdo rje bsdams pa'i g.yon pa'i mdzub mo bkug pa'i shing bu g.yas pa'i mdzub mos btud pa ni rdo rje pi wang ngo zhes bya ba la 'di bcings nas bzla bar bya ste de ltar na rdo rje'i sgra 'grub par 'gyur ro/ /rdo rje bsdams pa'i mthil dag mnye ba'o zhes bya ba la rdo rje bsdams pa bcings te lag pa'i mthil
<p>119a.7</p>gnyis phan tshun mnye bar bya ste de ltar na rdo rje dri 'grub par 'gyur ro/ /kha 'bus mnyam pa'i dbus ma lce'o zhes bya ba la rdo rje bsdams pa bcings nas kha 'bus pa mnyam pa'i dbus ma dang lcer sbyar bar bya ste de ltar na dngos grub thams cad 'grub par 'gyur ro/ /rab tu dga' ba'i rdo rje'i
<p>119b</p>
<p>119b.1</p>phyag rgya yang nga zhes bya ba la mda' lnga bsdus pa'i phyag rgya ni rab tu dga' ba'i rdo rje'i phyag rgya ste de bcings na reg bya'i dngos grub shin tu thob par 'gyur ro/ /bde ba chen po'i rdo rje'i mchod pa ni ji lta ba bzhin du bshad pa'i mtshan nyid can gyi rdo rje gar ma ste de'i las ni 'di yin te/ de yang gang yin zhe na/ 
<p>119b.2</p>dang po'i glu'i bzlas pa ji srid mngon par 'dod pa'o zhes bya ba la gar gyi tshul gyis yi ge hUM gi glu'i bzlas pa bya ste/ de ltar na rgyu ba dang mi rgyu ba thams cad rjes su chags pa'o/ /g.yo ba med cing dgod pa dang dgug pa dang rab tu dga' ba'i rdo rje lta ba'i lcags kyu mas so zhes bya ba la skye bo
<p>119b.3</p>thams cad kyi lkog tu gyur pa'i dgod pa ni g.yo ba med pa'i dgod pa ste de dang bcas pa'i dgod pa ni bkug pa'o/ /rdo rje lta ba'i 'od zer gyi lcags kyu ma ni rab tu dga' ba'i rdo rje lcags kyu mas te des bsgrub bya dgug cing gar gyi tshul gyis yi ge hUM bzla bar bya ste/ de ltar na dngos po thams
<p>119b.4</p>cad 'gugs par byed pa'o/ /rang gi ma mchu so dag gis yongs su gzung bar bya'o zhes bya ba la de bzhin du gar gyi tshul gyis yi ge hUM gi glu'i bzlas pa bya zhing bsgrub bya la 'o byed pa'i tshul gyis rang gi ma mchu nang du bcug nas so rnams kyis yongs su gzung bar bya ste/ de ltar na thams cad dbang
<p>119b.5</p>du byed pa'o/ /rang gi dbang po bskyed pa'o zhes bya ba la de bzhin du gar gyi tshul gyis yi ge hUM gi glu'i bzlas pa bya zhing gnod sbyin ma la sogs pa'i bsgrub bya dang yang dag par sbyor ba'i sgom pas rang gi dbang po bskyed par bya ste/ de ltar na thams cad rol du bcug pa'o/ /rab tu
<p>119b.6</p>dga' ba rdo rje'i ngag gi yid kyis 'dod pa'i bka' bsgo ba yang ngo zhes bya ba la dpal rdo rje sems dpa'i rnal 'byor byas nas gar bya zhing rdo rje sems dpa' la sogs pa'i dngos po thams cad la yid kyis 'dod pa'i bka' bsgo ba'i tshul gyis yi ge hUM gi glu'i bzlas pa bya ste de ltar na
<p>119b.7</p>las thams cad la nges par sbyar bar 'gyur ro/ /bcom ldan 'das dpal rdo rje sems dpa' yang phyag rgya 'di rnams sgrub pa po dag gis sbyor na des kyang 'da' bar mi mdzad na brtan pa dang g.yo ba gzhan dag la smos kyang ci dgos zhes bya ba 'dis ni phyag rgya 'di rnams kyis khyad
<p>120a</p>
<p>120a.1</p>par can du grub pa yin no zhes bya bar bstan pa yin no/ /rdo rje thal mo zhes bya ba la sogs pa la rdo rje sku mchog gi mtshan nyid phan yon dang bcas pa ni go sla'o/ /spyi bor bzhag ste steng nas g.yas su phab par bya'o zhes bya ba ni rdo rje sku mchog spyi bor bzhag cing steng gi phyogs
<p>120a.2</p>nas lha 'bebs pa'i tshul gyis g.yas phyogs su phab par bya ste de ltar na thams cad 'bebs par 'gyur ro/ /sa la bzhag nas khro gnyer gyis gyen du drang bar bya'o zhes bya ba la rdo rje sku mchog bcings nas sa la bzhag ste klu thams cad dbang du byed pa'i bsam pas khro gnyer byas nas gyen du
<p>120a.3</p>drang bar bya ste de ltar na klu thams cad dbang du byed par 'gyur ro/ /gnod sbyin gyi gzugs brnyan bris la de'i snying gar gzhag par bya'o zhes bya ba la rdo rje sku mchog bcings nas gnod sbyin gyi gzugs brnyan bris te de'i snying ga'i phyogs su gzung bar bya ste de ltar na gnod sbyin thams cad
<p>120a.4</p>mngag gzhug byed par 'gyur ro/ /lha chen po'i gnas su rdo rje sku mchog bcings te khro zhing bzla bar bya ste de ltar na 'byung po thams cad mngag gzhug par 'gyur ro/ /rdo rje sku mchog bcings te ma mo rnams kyi gnas su bdag nyid dpal he ru ka'i rnam par bsams te yi ge b+h+yo bzla bar bya ste/ 
<p>120a.5</p>de ltar na ma mo thams cad bsnyen bkur dang rol pa la sogs pa'i bka' bsgo ba thams cad byed par 'gyur ro/ /rdo rje gsor ba'i phyag rgyas lus ngan po'i gzugs brnyan rkang pa g.yon pas mnan te khro zhing rgod pa dang bcas pa'i gdong gis bzla bar bya ste de ltar na dpal 'gugs par
<p>120a.6</p>'gyur ro/ /de bzhin du khro zhing rgod pa dang bcas pa'i gdong dang ldan pas rdo rje gsor ba'i phyag rgyas gzhon nu ma'i gzugs brnyan gyi mdun du mig gnyis kyis 'phrog par bya zhing bzla bar bya ste de ltar na lha'i bu mo thams cad 'phrog pa'o/ /b+ha ga ni bud med kyi gzugs ras
<p>120a.7</p>sam rtsig pa la sogs pa la bris te de dang yang dag par sbyor bar bsgom zhing rdo rje gsor te khro zhing rgod pa dang bcas pa'i khas bzla bar bya ste/ de ltar na lha dang lha ma yin pa'i bu mo thams cad rol du bcug pa yin no/ /lha chen po'i gzugs brnyan rkang pa g.yon pas mnan te rdo rje
<p>120b</p>
<p>120b.1</p>gsor ba'i phyag rgya khro zhing rgod pa dang bcas pa'i khas a nu ra ga ya mi hUM hUM zhes bya ba bzla bar bya ste/ de ltar na khams gsum pa las rnam par rgyal bar 'gyur ro/ /'dod pa'i dbang phyug gi gzugs brnyan sngar bshad pa'i mtshan nyid can gyi mda' 'phen pa'i phyag rgyas bsnun la 'og tu kha blta bar
<p>120b.2</p>byas nas de'i rjes la rdo rje gsor ba'i phyag rgya dang / rkang pa g.yon pas gnan te khro zhing rgod pa dang bcas pa'i khas bzla bar bya ste/ de ltar na dbang phyug chen po thams cad 'phrog par 'gyur ro/ /rdo rje gsang ba'i mchod pas bde ba chen po'i rdo rje don yod pa'i dam tshig ces bya ba ni bshad
<p>120b.3</p>pa'o zhes bya ba ni dang po'i rdo rje'o zhes bya ba'i don to/ /'di ltar bshad par 'gyur te/ dang po'i rdo rje bcings te 'dod chags rdo rje ma la sogs pa'i lha mo'i tshogs bskyed la de rnams kyis bcom ldan 'das la yid kyis mchod par bya ste/ de ltar na mchod pa thams cad 'grub par 'gyur
<p>120b.4</p>ro/ /thams cad rdo rjer byed pa zhes bya ba la sogs pa la rdo rje khu tshur gnyis bcings nas snying ga dang mgrin pa dang / slar yang snying ga dang nu ma'i bar dang / de nas snying ga dang / slar yang mgrin pa dang dbang bskur ba'i gnas su mdud pa'i tshul gyis go cha bgo bar byas la slar yang spyi bo
<p>120b.5</p>dang dbang bskur ba'i sar mdud pa bcing ba'i tshul dang / mgo'i logs g.yas pa dang g.yon pa dag la mdud pa 'ching ba'i tshul du bya ste phyag rgya 'dis thams cad rdo rje nyid du byed par 'gyur ro/ /g.yon du rdo rje'i mda' 'phang ba'o zhes bya ba la rdo rje khu tshur gnyis bcings la g.yon gyis
<p>120b.6</p>mda' 'phang ba'i tshul du bya ste/ da ltar na bdud la sogs pa'i 'jigs pa thams cad rab tu 'joms par 'gyur ro/ /rdo rje bsnyems ma zhes bya ba la bcom ldan 'das rdo rje sems dpa'i las kyi phyag rgya ni rdo rje bsnyems ma ste des phyag rgya thams cad bcing bar 'gyur ro/ /phyag rgya chen po yang ngo zhes
<p>120b.7</p>bya ba la bcom ldan 'das rdo rje sems dpa'i phyag rgya chen po gang yin pa des ma lus shing lus pa med pa'i mchog gi dngos grub kyi 'dod pa 'grub par 'gyur ro/ /dam tshig dang chos dang las dang phyag rgya chen po ni phyag rgya thams cad de dag gi rgyud ni de dag ston par byed pa sgra'i tshogs so/ /de nyid
<p>121a</p>
<p>121a.1</p>ni cho ga rgyas pa'o/ /dpal mchog dang po'i rgya cher bshad pa shes rab kyi pha rol tu phyin pa 'byung ba zhes bya ba las dpal rdo rje sems dpa'i dkyil 'khor chen po'i phyag rgya'i rgyud kyi cho ga rgyas pa rdzogs so// //de nas dpal rdo rje sems dpa'i dkyil 'khor chen po'i rgyud bstan
<p>121a.2</p>nas/ da ni de bzhin gshegs pa'i dkyil 'khor chen po'i phyag rgya'i rgyud bstan par bya ba'i phyir/ de nas de bzhin gshegs pa thams cad kyi phyag rgya'i rgyud ces bya ba gsungs te/ de nas kyi sgra ni skabs su bab pa la'o/ /de bzhin gshegs pa thams cad kyi phyag rgya rnams ni dam
<p>121a.3</p>tshig dang chos dang las dang phyag rgya chen po rnams te de dag gi rgyu ni 'di yin no zhes bya ba ni tshig gi lhag ma'o/ /de gang yin zhe na/ sems dpa' rdo rje zhes bya ba la sogs pa la rdo rje bsdams pa'i dbus ma gnyis kyi rtse mo yang dag par sbyar ba ni sems ma rdo rje ma'i ste mi bskyod pa'i dam tshig
<p>121a.4</p>gi phyag rgya'o/ /'dis dbang bskur ba'i dus su rang dang gzhan dag byin gyis brlab par bya'o/ /de yang badzra satwa zhes bya ba'i snying po 'dis bya'o/ /de bzhin gshegs pa thams cad kyi khu tshur zhes bya ba ni bcom ldan 'das rnam par snang mdzad kyi las kyi phyag rgya'o/ /'dis ni 'di ltar
<p>121a.5</p>bshad par 'gyur te/ dbang bskur gzhan rnam par snang mdzad du bsams la/ badzra satwa a d+hi tiSh+Tha zhes bya bas sems ma rdo rje ma bcings te/ snying ga dang mdzod spu dang mgrin pa dang spyi bor byin gyis brlab cing sems ma rdo rje ma bcings nas ldang bar bya'o/ /de nas rdo rje khu tshur gnyis
<p>121a.6</p>kyis oM b+hu khaM zhes bya ba bzla bar bya zhing de bzhin gshegs pa thams cad kyi khu tshur rang nyid 'ching ngam gzhan 'ching du gzhug par bya'o/ /rdo rje rin chen gyi dbang bskur bas dbang bskur ba byas nas zhes bya ba la rdo rje thal mo 'og tu brkyang nas mthe bong dang mdzub mo'i rtse mo mnyam par sbyar ba
<p>121a.7</p>snying ga la gyen du bslangs te dbang bskur ba'i gnas su rtse mo bzhag pa ni rdo rje rin chen zhes bya'o/ /de bcings pas badzra rat+na a b+hi Shiny+tsa zhes bya ba bzla zhing rang ngam gzhan la dbang bskur bar bya'o/ /de ltar rdo rje rin chen gyi dbang bskur bas rang dang gzhan dag la slob dpon gyi dbang bskur te/ 
<p>121b</p>
<p>121b.1</p>rdo rje rtse lnga 'od zer dang bcas pas ji skad bshad pa'i sngags kyis sbyin par bya'o/ /mchod pa ni mnyam pa'i thal mos ji lta ba bzhin du gtor ba la sogs pa rnams so zhes bya ba la dpal rdo rje sems dpa'i dkyil 'khor du rdo rje thal mos me tog la sogs pa'i mchod pa'i phyag rgya gang bstan
<p>121b.2</p>pa de nyid 'dir mnyam pa'i thal mos 'dir shes par bya'o/ /'di ltar bshad par 'gyur te/ rdo rje sems dpa' bsdus pa yis/ /rdo rje rin chen bla na med/ /rdo rje chos ni glu blangs pas/ /rdo rje las ni byed par 'gyur/ /zhes bya ba'i rdo rje'i glu brjod cing snga ma bzhin du gar byas la mnyam
<p>121b.3</p>pa'i thal mo bskor bas rang gi snying gar bsam pa spro bas mgo bos phyag byas te spyi bor bzhag ste phab nas steng du gtor ba dang 'og tu dor ba dang mthe bong sbyar bas bskor ba dang / rab tu brkyang zhing byug pa'i tshul rnams kyis sbyang bar bya ste de ltar na me tog dang spos dang mar me dang / dri'i
<p>121b.4</p>mchod pa'i phyag rgya rnams yin no/ /de bzhin du gar byas la mnyam pa'i thal mo bskor bas snying gar rnam par 'phrul pa bstan par bya'o/ /mnyam pa'i thal mo khar yongs su bskor te spyi bor gzung bar bya'o/ /mnyam pa'i thal mo g.yon pa'i mdzub mo bkug pa dbyug pa'i
<p>121b.5</p>rnam par byas la g.yas pa'i mdzub mo bkug pas rdo rje pi wang brdung ba'i tshul bya'o/ /de bzhin gshegs pa'i khu tshur gnyis kyis gar byas la mnyam pa'i thal mo spyi bor bcing ba bya ste sgeg mo la sogs pa rdo rje gar ma'i mthar thug pa'i phyag rgya 'di rnams yin no/ /phyag rgya
<p>121b.6</p>rnam pa brgyad po 'di dag gis de bzhin gshegs pa'i rigs la mchod par bya'o/ /de ltar mchod pa rnam pa brgyad kyi phyag rgya rnams bstan nas da ni de bzhin gshegs pa thams cad kyi khu tshur gyi mtshan nyid bshad par bya ba'i phyir de bzhin gshegs pa'i khu tshur gnyis bcing ba'o
<p>121b.7</p>zhes bya ba gsungs te/ de bzhin gshegs pa thams cad kyi khu tshur ni de bzhin gshegs pa'i khu tshur gnyis bcings nas bcing bar bya zhes bya ba'i don to/ /ji ltar zhe na g.yon pa'i zhes bya ba la sogs pa la/ g.yon pa'i de bzhin gshegs pa'i khu tshur rang gi snying gar bzhag
<p>122a</p>
<p>122a.1</p>la/ de'i mdzub mo g.yas pa'i de bzhin gshegs pa'i khu tshur gyis byang chub mchog gi tshul du bsgreng ba gzung bar bya ste/ 'di ni de bzhin gshegs pa thams cad kyi khu tshur zhes bya ba'i rnam par snang mdzad kyi las kyi phyag rgya'o/ /lhag ma'i don ni go sla'o/ /de la phyag rgya
<p>122a.2</p>chen po'i bdag nyid thams cad kyi cho ga rgyas pa'o zhes bya ba la/ rnam par snang mdzad la sogs pa'i phyag rgya chen po ni ji ltar bris pa'i rjes su 'brangs pas rnam par snang mdzad la sogs pa'i rang bzhin can gyi bdag nyid rnam par bsgoms nas bcing bar bya'o zhes bya ba'i tha tshig go/ /'dis
<p>122a.3</p>ni 'di ltar bshad par 'gyur te/ de bzhin gshegs pa'i rdo rje blangs nas rdo rje khu tshur gnyis bcings te/ rdo rje'i skyil mo krung gis 'dug la/ g.yon pa'i rdo rje mdzub mo ni/ /g.yas pa'i nang du bsgreng bar bya/ /byang chub mchog gi phyag rgya 'di/ /sangs rgyas byang chub sbyin byed pa'o/ /
<p>122a.4</p>zhes bya ba 'di bcom ldan 'das rnam par snang mdzad kyi phyag rgya chen po'o/ /pang par lag pa g.yon pa gyen du 'dzin pa'i tshul du bzhag la lag pa g.yas pa sa la reg pa'i tshul gyis de bzhin gshegs pa'i rdo rje dang bcas pa gang yin pa de ni mi bskyod pa'i phyag rgya chen po'o/ /mi
<p>122a.5</p>bskyod pa'i phyag rgya nyid rin po che dang bcas pa'i lag pa g.yas pas mchog sbyin pa'i tshul du gzhag pa gang yin pa de ni rin chen 'byung ldan gyi'o/ /lag pa g.yon pas rdo rje'i pad+ma blangs te chos bstan pa gang yin pa de ni 'od dpag med kyi'o/ /mi bskyod pa'i phyag rgya chen po
<p>122a.6</p>nyid sna tshogs rdo rje dang bcas pa'i lag pa g.yas pas mi 'jigs pa sbyin pa'i tshul du gzhag pa gang yin pa de ni don yod grub pa'i phyag rgya chen po'o/ /rdo rje sems dpa'i phyag rgya chen po ni sems dpa'i rdo rje ma'i'o/ /rdo rje bsnyems pa'i phyag rgya chen po ni rdo rje rin chen ma'i'o/ /
<p>122a.7</p>'jig rten dbang phyug gi phyag rgya chen po ni chos kyi rdo rje ma'i'o/ /rdo rje las kyi phyag rgya chen po ni las kyi rdo rje ma'i'o/ /de bzhin gshegs pa'i khu tshur gnyis kyi de bzhin gshegs pa'i rdo rje gnyis bsnyems pa gnyis kyis gnas pa gang yin pa de ni sgeg mo'i'o/ /rdo rje rtse gsum
<p>122b</p>
<p>122b.1</p>pas mtshan pa'i lag pa gnyis 'degs shing gar gyi tshul gyis gnas pa ni gar ma'i'o/ /lag pa gnyis kyis rdo rje'i lcags kyu blangs te des de bzhin gshegs pa thams cad 'gugs par byed pa ni rdo rje lcags kyu'i'o/ /lag pa gnyis kyis rdo rje zhags pa blangs te de bzhin gshegs pa thams cad
<p>122b.2</p>gzhug par byed pa ni rdo rje zhags pa ma'i'o/ /lag pa gnyis kyis rdo rje lu gu rgyud blangs nas de bzhin gshegs pa thams cad 'ching bar byed pa'o/ /lag pa g.yon pa stan la bsten pa'i tshul la gnas pas g.yas pa'i de bzhin gshegs pa'i khu tshur gyis rdo rje dril bu dkrol bar byed
<p>122b.3</p>pa ni rdo rje dril bu'i phyag rgya chen po'o/ /dam tshig gi phyag rgya pad+ma chen po zhes bya ba la 'phags pa spyan ras gzigs kyi dbang phyug gi dkyil 'khor chen po la pad+ma chen po zhes bya ba'i dam tshig gi phyag rgya gang yin pa de bcings pa tsam gyis bcom ldan 'das 'od dpag med kyi dam
<p>122b.4</p>tshig gi phyag rgya yin no zhes bya ba'i don to/ /de yang 'di yin te rdo rje thal mo kha 'bus pa'i dbus ma mnyam pa'i mthe bong dang mthe'u chung kha phye bas 'dab ma bzhi pa zhes bya ba'o/ /rdo rje phyag rgya zhes bya ba ni rdo rje bsdams pa las byung ba'i dang po'i rdo rje'i phyag rgya gang yin pa de nyid
<p>122b.5</p>bcom ldan 'das don yod grub pa'i dam tshig gi phyag rgyar shes par bya'o/ /de bzhin gshegs pa thams cad kyi sku mchog ni rdo rje sems dpa'i dbang bskur ba'i phyag rgyar gang bshad pa de nyid rnam par snang mdzad kyi dam tshig gi phyag rgya yin no/ /rdo rje las kyi phyag rgya bshad
<p>122b.6</p>pa'o zhes bya ba la dum bu dang po las bcom ldan 'das nam mkha' mdzod kyi phyag rgyar gang bshad pa de nyid rdo rje las mar shes par bya'o/ /de yang rdo rje bsdams pa las byung ba'i rdo rje rin chen gyi dam tshig gi phyag rgya bcings la srin lag dang mthe'u chung gnyis mnyam pa'i rgyal
<p>122b.7</p>mtshan 'phyar ba'i mdzub mos bya ba'o/ /rdo rje thal mo 'og tu'o/ /zhes bya ba la sogs pa la rdo rje thal mo 'og tu kha bltas par bcings la mdzub mo dang mthe bong dag gis rdo rje rin po cher byas la snying ga'i phyogs su bzhag ste/ mdzod spu'i phyogs su mdzub mo dang mthe bo'i
<p>123a</p>
<p>123a.1</p>rtse mo gzung bar bya ste 'di ni bcom ldan 'das rin chen 'byung ldan dang bcom ldan 'das ma rdo rje rin chen ma'i rdo rje rin po che zhes bya ba'i dam tshig gi phyag rgya yin no/ /de nyid gyen du kha blta ba'i mdzub mo gnyis bkug pas rdo rje pad+ma'o zhes bya ba la 'das ma thag tu bshad
<p>123a.2</p>pa'i rdo rje rin po che'i phyag rgya nyid gyen du kha blta bar byas pa'i mdzub mo gnyis pad+ma'i rnam pa can du bya ste 'di ni rdo rje pad+ma zhes bya ba'i rdo rje chos ma'i'o/ /sems ma rdo rje ma ni phyi rol du dbus ma bcings pa'o zhes bya ba la rdo rje bsdams pa'i dbus ma bsgreng ba'i lu gu mnyam pa zhes bya
<p>123a.3</p>ba'i don te 'di ni rdo rje sems ma'i dam tshig gi phyag rgya'o/ /mnyam pa'i thal mo bskor bas snying gar rnam par 'phrul pa bstan par bya ste/ 'di ni sgeg mo'i phyag rgya'o/ /mnyam pa'i thal mo dgod cing yongs su bskor bas spyi bor gzung bar bya ste 'di ni bzhad ma'i'o/ /mnyam
<p>123a.4</p>pa'i thal mo g.yon pa'i mdzub mo dbyug pa'i tshul du bkug la g.yas pa'i mdzub mo bkug pas pi wang brdung ba'i tshul du byas te 'di ni glu chen ma'i'o/ /de bzhin gshegs pa'i khu tshur gnyis kyis gar bya zhing spyi bor mnyam pa'i thal mo bcing bar bya ste 'di ni gar ma'i dam tshig gi
<p>123a.5</p>phyag rgya'o/ /rdo rje bsdams pa'i mdzub mo gnyis kyis lcags kyu ni rdo rje lcags kyu ma'i'o/ /rdo rje bsdams pa'i g.yon pa'i mdzub mo lcags kyus gzung bar byas la rdo rje zhags pa ma'i'o/ /rdo rje bsdams pa bcings nas mdzub mo dang mthe bong mdud pa ni rdo rje lcags sgrog gi'o/ /
<p>123a.6</p>rdo rje bsdams pa bcings nas mthe bong gnyis nang du bcug ste rang gi mthe'u chung dang srin lag gi nang du gzung bar byas te 'di ni rdo rje dril bu ma'i dam tshig gi phyag rgya'o/ /chos kyi phyag rgya zhes bya ba la rang bzhin gyis dag pa'i shes rab kyi pha rol tu phyin pa'i chos ston par byed pa'i
<p>123a.7</p>yi ge rnams ni chos kyi phyag rgya ste yi ge a ni rnam par snang mdzad kyi'o/ /yi ge ho ni mi bskyod pa'i'o/ /traM ni rin chen 'byung ldan gyi'o/ /yi ge hrIHni 'od dpag tu med pa'i'o/ /yi ge hUM ni don yod grub pa'o/ /lhag ma rnams kyi ni rang gi snying po kho na'o/ /de nas kyi
<p>123b</p>
<p>123b.1</p>sgra ni snga ma bzhin no/ /brtson 'grus kyi pha rol tu phyin pa'i mtshan nyid can gyi las ston par byed pa'i phyag rgya ni las kyi phyag rgya ste/ de'i mtshan nyid 'di yin no zhes bya ba ni tshig gi lhag ma'o/ /rdo rje khu tshur mthe bong bzhag pas de bzhin gshegs pa'i khu tshur ro zhes bya ba ni rdo rje bsdams pa nang du
<p>123b.2</p>bcings la mthe bong gnyis bzhag la mdzub mo gnyis kyi rtse mos rang gi mthe bong mnan par bya ste 'di ni 'dir rdo rje khu tshur yin no/ /'di bcings nas mthe bong gnyis phyir phyung ste/ yang dag par sbyar bar byas la rtse mo'i tshul du gzung bar bya ste/ 'di ni rdo rje khu tshur mthe bong bzhag
<p>123b.3</p>pas de bzhin gshegs pa'i khu tshur ro zhes bya'o/ /de gnyis su byas pas de bzhin gshegs pa'i khu tshur gnyis su 'gyur ro/ /g.yon pa de bzhin gshegs pa'i khu tshur gyis mdzub mo snying ga'i phyogs su bsgreng pa g.yas pa'i de bzhin gshegs pa'i khu tshur gyis byang chub
<p>123b.4</p>mchog gi tshul du gzung bar bya ste/ de ltar na de bzhin gshegs pa'i khu tshur bcing ba ni de bzhin gshegs pa thams cad kyi khu tshur te/ de bzhin gshegs pa'i khu tshur gnyis zhes bya ba la sogs pa bshad pa yin no/ /de ni bcom ldan 'das rnam par snang mdzad kyi las kyi phyag
<p>123b.5</p>rgya'o/ /g.yon chos gos dang bcas pa zhes bya ba la g.yon pa'i de bzhin gshegs pa'i khu tshur chos gos kyi mtha' ma 'dzin pa'i tshul gyis rang gi snying gar bstod pa'i tshul gyis gzung bar bya'o/ /g.yas pa'i de bzhin gshegs pa'i khu tshur gyi sor mo thams cad rab tu brkyang
<p>123b.6</p>bas sa la reg pa'i tshul gyis gzung bar bya ste 'di ni rab tu rgyal bar byed pa zhes bya ba bcom ldan 'das mi bskyod pa'i las kyi phyag rgya'o/ /des bdud thams cad kyi stobs 'joms pa'o zhes bya ba la ji skad du/ /mtshan phyed kyi dus su bdud thams cad kyi stobs bltas te des na bdud
<p>123b.7</p>thams cad rab tu 'joms par byed pas bdud gzhom par bya'o zhes bya ba gsungs te de yis de bya ba yin no/ /'das ma thag tu bshad pa'i mi bskyod pa'i las kyi de nyid bcings pa yongs su bskor te kha gyen du blta bar byas na 'don par byed cing gzengs stod par byed ces bya ba rin chen
<p>124a</p>
<p>124a.1</p>'byung ldan gyi las kyi phyag rgya ste/ de nyid lha la sogs pa'i sems can rnams slong bar byed pas na ltung ba 'don pa dang / rigs thams cad kyi dkyil 'khor rnams su slob dpon dang slob ma rnams la bla na med pa yang dag par rdzogs pa'i byang chub tu lung ston par byed pa
<p>124a.2</p>yin no/ /'dis ni 'di ltar bshad par 'gyur te/ mi bskyod pa'i phyag rgya nyid bcings nas lag pa g.yas pa kha gyen du blta bar byas te mchog sbyin gyi tshul du gzung bar bya ste/ 'di ni gzengs bstod pa zhes bya ba ni rin chen 'byung ldan gyi las kyi phyag rgya yin no/ /mi bskyod pa'i las kyi
<p>124a.3</p>phyag rgya de nyid bcings nas pad+ma'i 'dab ma kha phye ba'i tshul du g.yas pa'i mthe bong dang mdzub mo dag gis g.yon pa'i de bzhin gshegs pa'i khu tshur gyi rang bzhin gyi chos gos kyi mtha' ma 'dzin pa'i tshul kha 'byed par byed pa'o/ /de nyid shes rab kyi pha rol tu phyin par byed pa'i chos
<p>124a.4</p>ston par byed pas na chos 'byung zhes bya ba'o/ /las gang dang ldan pa yin zhe na/ chos thams cad rnam par sbyong bar byed pa'o zhes bya ba la chos kyang yin la thams cad kyang de nyid yin pas na chos thams cad do/ /de bzhin gshegs pa 'od dpag tu med pa la dmigs pa'i sems
<p>124a.5</p>dang sems las byung ba rnams so/ /de dag rnam par spyod bar byed pa ni de rtogs shing skyed par byed pa'o/ /'dis 'di ltar bshad par 'gyur te/ mi bskyod pa'i las kyi phyag rgya de nyid bcings nas lag pa g.yas pa'i mdzub mo dang mthe bong dag gis g.yon pa'i khu tshur pad+ma kha phye ba'i tshul du
<p>124a.6</p>mthe'u chung nas brtsams te sor mo thams cad kha phye bar byas te 'di ni 'od dpag tu med pa'i las kyi phyag rgya chos 'byung ba zhes bya ba yin no/ /mi bskyod pa'i las kyi phyag rgya de nyid bcings nas lag pa g.yas pas ba dan gsum byas la mi 'jigs pa sbyin pa'i tshul gyis gzung bar bya ste 'di
<p>124a.7</p>ni slong bar byed pa zhes bya ba don yod grub pa'i phyag rgya yin te sgrub pa po la gdon mi za bar dngos grub stsol ba yin no/ /rnam par snang mdzad la sogs pa'i las kyi phyag rgya 'di rnams lag pa g.yas pas rang gi lus rdzogs par byed pa na g.yas pas las byed pa yin no/ /gdon mi
<p>124b</p>
<p>124b.1</p>za ba ni 'bras bu med pa ma yin pa'o/ /bcings pa tsam gyis grub pa'o/ /zhes bya ba ni phyir mi ldog pa'i sa bon skyed par byed pa'i phyir ro/ /lhag ma ni ji lta ba bzhin du bzung bas so zhes bya ba la sogs pa sems ma rdo rje ma la sogs pa nas rdo rje dril bu'i mthar thug pa'i bar du ji lta ba bzhin du
<p>124b.2</p>rang gi phyag mtshan gzung ba bshad pa de bzhin du de bzhin gshegs pa'i khu tshur gnyis kyis las kyi phyag rgya bcing bar bya'o/ /'di ltar 'chad par 'gyur te/ de bzhin gshegs pa'i khu tshur gnyis kyis sems dpa'i las kyi phyag rgya bcing ba ni sems ma rdo rje ma'i'o/ /nam mkha'i
<p>124b.3</p>snying po'i las kyi phyag rgya bcing pa ni chos kyi rdo rje ma'i'o/ /sna tshogs rdo rje las kyi phyag rgya ni las kyi rdo rje ma'i las kyi phyag rgya yin no/ /de bzhin gshegs pa'i khu tshur gnyis bskor bas snying gar rnam par 'phrul pa bstan par bya ste sgeg mo'i phyag rgya'o/ /de bzhin gshegs pa'i khu tshur
<p>124b.4</p>gnyis dgod pa'i tshul gyi khar yongs su bskor nas spyi bor gzung bar bya ste/ 'di ni bzhad ma'i'o/ /g.yon pa'i de bzhin gshegs pa'i khu tshur gyi mdzub mo rab tu brkyang nas bkug ste dbyug pa'i tshul du gzung bar byas la g.yas pa'i de bzhin gshegs pa'i khu tshur gyis mdzub
<p>124b.5</p>mos pi wang brdung ba'i tshul du byas te 'di ni glu chen mo'i'o/ /de bzhin gshegs pa'i khu tshur gnyis kyis gar byas la spyi bor mnyam pa'i thal mo bcing ba bya ste 'di ni gar ma'i'o/ /de bzhin gshegs pa'i khu tshur gnyis bcings la mdzub mo gnyis kyis lcags kyu gnyis bya
<p>124b.6</p>ste 'di ni rdo rje lcags kyu ma'i'o/ /de bzhin gshegs pa'i khu tshur gnyis bcings te g.yas pa'i mdzub mo'i lcags kyu g.yon pa'i mdzub mo bsgreng bas gzung bar bya ste 'di ni rdo rje zhags pa ma'i'o/ /de bzhin gshegs pa'i khu tshur gnyis bcings nas mdzub mo dang
<p>124b.7</p>mthe bong dag gis mdud pa bcing par bya ste 'di ni rdo rje lcags sgrog ma'i'o/ /de bzhin gshegs pa'i khu tshur gnyis bcings nas phan tshun du yang dag par sbyar ba gzung bar bya ste 'di ni rdo rje dril bu'i las kyi phyag rgya'o/ /de nas las kyi phyag rgya zhes bya ba la/ de nas kyi sgra ni
<p>125a</p>
<p>125a.1</p>snga ma bzhin no/ /nad 'jig pa la sogs pa'i las rdzogs par byed pa'i phyag rgya ni las kyi phyag rgya'o/ /de rnams kyi mtshan nyid bshad par bya ba'i phyir de bzhin gshegs pa thams cad kyi khu tshur gyis nad gzir ba la sogs pa gsungs te/ de bzhin gshegs pa'i khu tshur bcings la
<p>125a.2</p>g.yon pa'i rdo rje sor mo bsgreng ba g.yas pas gzung bar bya ste zhes bya ba ni de bzhin gshegs pa thams cad kyi khu tshur ro/ /'dis nad gzir bar bya ste de ltar na nad thams cad 'jig par 'gyur ro/ /de nyid bcings nas de'i rang gi mig yongs su sbyang bar bya ste de ltar na mya ngan 'jig par 'gyur ro/ /
<p>125a.3</p>de nyid snying gar gzhag par bya ste de ltar na yid mi bde ba thams cad 'jig par 'gyur te de nyid kyis byab par bya ste de ltar na nad thams cad 'jig par 'gyur ro/ /de nyid kyi khu tshur gyis blangs te dug 'phrog par bya ste de ltar na dug thams cad 'jig pa'o/ /de nyid bcings nas bza' ba la
<p>125a.4</p>mngon par bsngags nas bza' bar bya ste/ de ltar na sbyar ba'i dug 'jig pa'o/ /de nyid bcings nas khro zhing byur la mngon par phyogs gtor bar bya ste de ltar na byur 'jig par byed pa'o/ /de nyid kyis phur bu blangs nas ston par bya ste/ de ltar byad 'jig par byed pa'o/ /de nyid kyis
<p>125a.5</p>rting pa la rdeg pa'i tshul bya ste de ltar ro langs thams cad 'jig par byed pa'o/ /yi ge oM bris nas phyi bar bya'o zhes bya ba la de nyid oM bris nas phyi bar bya ste/ de ltar na sngags thams cad 'jig pa'o/ /sor mo rnams kyis gzung bar bya ste de ltar na sman thams cad 'jig pa'o/ /yi ge hUM dang bcas
<p>125a.6</p>pas brdeg par bya'o zhes bya ba de nyid bcings nas/ oM b+hu khaM zhes bya ba'i yi ge hUM dang bcas pa'i snying po bzla zhing bgegs la brdeg par bya ste de ltar na bgegs thams cad 'jig pa'o/ /log 'dren la brdeg par bya'o zhes bya ba la de nyid khro ba dang bcas pas log 'dren la brdeg par bya ste
<p>125a.7</p>de ltar na log 'dren thams cad 'jig par byed pa yin no/ /mtshon cha bris nas phyi bar bya'o zhes bya ba la de nyid kyis ral gri bris nas phyi bar bya ste/ de ltar na sdig pa thams cad 'jig pa'o/ /kun du sbyin sreg bya'o zhes bya ba la de nyid kyis sbyin sreg gi tshul byas te/ de ltar na rmi
<p>125b</p>
<p>125b.1</p>lam ngan pa thams cad 'jig pa'o/ /dUr ba'i sbyin sreg bya'o zhes bya ba la de nyid kyi sbyin sreg gi cho gas dUr ba'i sbyin sreg bya ste/ de ltar na dus ma yin pa'i 'chi ba'i 'jigs pa med do/ /spyi bor bzhag nas blta bar byab par bya'o zhes bya ba la de bcings nas nad med pa'i spyi bor bzhag la byab
<p>125b.2</p>par bya ste de ltar na rims thams cad 'jig par 'gyur ro/ /skra nas bzung zhing bskyod par bya'o zhes bya ba la de nyid kyis nad pa'i skra la bzung zhing bskyod par bya ste/ de ltar na gdon 'jig par 'gyur ro/ /steng du kha T+wAM ga gzung ba'o zhes bya ba la de nyid bcings nas steng du kha T+wAM ga
<p>125b.3</p>'dzin pa'i tshul du gzung bar bya ste de ltar na mkha' 'gro ma thams cad 'jig par 'gyur ro/ /rang gi khyim du bskor bar bya'o zhes bya ba la de nyid bcings nas rang gi khyim du bskor bar bya ste de ltar na thams cad 'jig par 'gyur ro/ /rang gi khyim du gzhag par bya'o zhes bya ba la de
<p>125b.4</p>nyid bcings nas rang gi khyim du rdo rje'i rigs dgod pa'i tshul gyis gzhag par bya ste de ltar na nye bar 'tshe ba thams cad 'jig par 'gyur ro/ /'jug pa zhes bya ba ni de nyid bcings nas khyim du zhugs na ltas ngan pa thams cad 'jig par 'gyur ro/ /snying ga la gdon par bya'o zhes bya
<p>125b.5</p>ba la de nyid la bcing nas snying ga'i phyogs nas gdon par bya ste/ de ltar na gdon thams cad 'jig par 'gyur ro/ /lus la bskor bar bya'o zhes bya ba la de nyid bcings nas lus la bskor bar bya ste de ltar na lus kyi sdug bsngal thams cad 'jig par 'gyur ro/ /ngag 'byen pa'o
<p>125b.6</p>zhes bya ba la de nyid kyis sngags 'byin pa'i tshul bya ste de ltar na ngag gi sdug bsngal thams cad 'jig par 'gyur ro/ /snying gar btsir bar bya'o zhes bya ba la de nyid bcings nas snying ga'i phyogs su btsir bar bya ste de ltar na sems kyi sdug bsngal thams cad 'jig par 'gyur ro/ /
<p>125b.7</p>de ltar bcom ldan 'das rnam par snang mdzad kyi phyag rgyas las sgrub pa bstan nas da ni de nyid dam tshig gi phyag rgyas las sgrub pa bshad par bya ba'i phyir de bzhin gshegs pa'i phyag rgya chen po'o zhes bya ba gsungs te/ 'dir bcom ldan 'das rnam par snang mdzad ni de bzhin gshegs
<p>126a</p>
<p>126a.1</p>pa ste/ de'i phyag rgya chen po ni de bzhin gshegs pa thams cad kyi sku mchog ces bya ba ji lta ba bzhin du bshad pa'i mtshan nyid can bcom ldan 'das kyi dam tshig gi phyag rgya'o/ /de bcings nas rang gi snying gar brtan par bya ste de ltar na tshe ring por 'phel bar 'gyur ro/ /
<p>126a.2</p>dbang po la gzhag par bya'o zhes bya ba la de nyid bcings nas dbang po thams cad la gzhag par bya ste de ltar na tshod chen po 'phel bar 'gyur ro/ /kha la zhes bya ba ni de nyid bcings nas rang gi snying gar gzung bar bya ste de ltar na gzugs chen po 'phel bar 'gyur ro/ /de nyid la bskor bar
<p>126a.3</p>bya'o zhes bya ba la de bcings nas rang gi snying gar bskor bar bya ste de ltar na kha dog chen po 'phel bar 'gyur ro/ /dpral bar gzhag par bya'o zhes bya ba la de nyid bcings nas dpral bar gzung bar bya ste de ltar na gzi brjid chen po 'phel bar 'gyur ro/ /snying gar zhes bya ba la de nyid bcings
<p>126a.4</p>nas snying gar gzung bar bya ste de ltar na gzi brjid mngon par 'phel bar 'gyur ro/ /dpung pa gnyis la zhes bya ba ni de nyid dpung pa gnyis la gzung bar bya ste de ltar na stobs 'phel bar 'gyur ro/ /brla gnyis la zhes bya ba ni de nyid brla gnyis su gzung bar bya ste de ltar na spro ba
<p>126a.5</p>'phel bar 'gyur ro/ /phreng ba 'ching ba zhes bya ba ni de nyid kyis phreng ba 'ching ba'i tshul bya ste de ltar na brtson 'grus 'phel bar 'gyur ro/ /dbang po rnams la zhes bya ba ni de nyid mig dang rna ba dang sna dang lce dang lus kyi dbang po rnams la gzung bar bya ste de ltar na dpal chen po 'phel bar 'gyur ro/ /spyi bo la
<p>126a.6</p>zhes bya ba ni de nyid spyi bor gzung bar bya ste/ de ltar na dpal dang skal ba bzang po 'phel bar 'gyur ro/ /kha la zhes bya ba ni de nyid khar gzung bar bya ste de ltar na bsod nams 'phel bar 'gyur ro/ /kha las bton nas zhes bya ba la de nyid kha'i phyogs las gyen du drang bar bya ste de ltar na ming 'phel bar
<p>126a.7</p>'gyur ro/ /thams cad du bskor bar bya'o zhes bya ba ni de nyid phyogs bcur bskor bar bya ste de ltar na snyan pa'i sgra 'phel bar 'gyur ro/ /phyogs su bskor bar bya'o zhes bya ba la de nyid grags pa 'phel ba'i bsam pas phyogs bcur bskor ba bya ste de ltar na grags pa 'phel bar 'gyur ro/ /
<p>126b</p>
<p>126b.1</p>rang dang gzhan dag de bzhin gshegs pa rjes su dran pa'o zhes bya ba la de nyid bcings nas sangs rgyas kyi gzugs su bdag nyid dam mdun du bsgom par bya ste de ltar na dran pa 'phel bar 'gyur ro/ /snying ga las gdon pa'o zhes bya ba la de nyid bcings nas snying ga las steng du drang bar
<p>126b.2</p>bya'o/ /de ltar na blo gros 'phel bar 'gyur ro/ /snying gar bzhag nas dga' ba bskyed par bya'o zhes bya ba la de nyid snying ga'i phyogs su bzung zhing dga' ba mngon du bya ba ste/ de ltar na brtan pa 'phel bar 'gyur ro/ /sangs rgyas nyid bskyed par bya'o zhes bya ba la de nyid bcings nas bdag nyid
<p>126b.3</p>sangs rgyas kyi gzugs su bsgom par bya ste de ltar na de bzhin gshegs pa 'phel bar 'gyur ro/ /sangs rgyas thams cad bdag nyid bsgom pa'o zhes bya ba la de nyid bcings nas chos kyi 'khor lo las bstan pa'i ting nge 'dzin la snyoms par zhugs pa'i sangs rgyas kyi ngo bor bdag nyid bsgom
<p>126b.4</p>par bya ste de ltar na ting nge 'dzin 'phel bar 'gyur ro/ /phung po lnga la gzhag par bya'o zhes bya ba la de nyid bcings nas gzugs dang tshor ba dang 'du shes dang 'du byed dang rnam par shes pa'i phung po rnams la rnam par snang mdzad la sogs pa rnams de bzhin gshegs pa'i sgom pas gzung bar bya
<p>126b.5</p>ste de ltar na cho ga 'phel bar 'gyur ro/ /rdza mkhan gyi 'khor lo ltar bskor bar bya'o zhes bya ba la de nyid rdza mkhan gyi 'khor lo'i tshul gyis bskor bar bya ste de ltar na 'du byed 'phel bar 'gyur ro/ /lus dran pa'o zhes bya ba la de nyid bcings nas bdag nyid rnam par snang mdzad kyi skur bsgom
<p>126b.6</p>par bya ste de ltar na lus 'phel bar 'gyur ro/ /lce la gzhag par bya ste zhes bya ba ni de nyid lcer gzhag par bya ste de ltar na ngag 'phel bar 'gyur ro/ /yid kyis mngon par 'dud par bya'o zhes bya ba la de nyid bcings nas sems kyis de bzhin gshegs pa thams cad la phyag bya ste/ de
<p>126b.7</p>ltar na yid 'phel bar 'gyur ro/ /gtong ba rjes su dran pa'o zhes bya ba la de bzhin gshegs pa'i sku mchog de nyid bcings nas gtong ba rjes su dran pa bsgom par bya ste/ de ltar na sbyin pa'i pha rol tu phyin pa 'grub par 'gyur ro/ /tshul khrims zhes bya ba ni de nyid bcings nas
<p>127a</p>
<p>127a.1</p>tshul khrims rjes su dran par bsgom par bya ste de ltar na tshul khrims kyi pha rol tu phyin pa 'grub par 'gyur ro/ /byams pa zhes bya ba la de nyid bcings nas byams pa bsgom par bya ste de ltar na bzod pa'i pha rol tu phyin pa 'grub par 'gyur ro/ /brtson 'grus zhes bya ba ni de nyid
<p>127a.2</p>bcings nas brtson 'grus brtsam par bya ste de ltar na brtson 'grus kyi pha rol tu phyin pa 'grub par 'gyur ro/ /ting nge 'dzin zhes bya ba ni de nyid bcings nas ye shes kyi pha rol tu phyin pa bsgom par bya ste de ltar na ye shes kyi pha rol tu phyin pa 'grub par 'gyur ro/ /stobs zhes bya ba la de nyid bcings
<p>127a.3</p>nas stobs kyi pha rol tu phyin pa bsgom par bya ste/ de ltar na stobs kyi pha rol tu phyin pa 'grub par 'gyur ro/ /thabs zhes bya ba ni de nyid bcings nas thabs kyi pha rol tu phyin pa bsgom par bya ste/ de ltar na thabs kyi pha rol tu phyin pa 'grub par 'gyur ro/ /rdo rje zhes bya ba ni de nyid bcings nas
<p>127a.4</p>mdun du rdo rje bsgom par bya ste de ltar na rdo rje 'grub par 'gyur ro/ /nges par brjod par bya ba ni de nyid bcings nas rdo rje dbyings kyi dbang phyug ma la sogs pa'i gzungs nges par mngon du brjod pa'i sgom pas bsgoms na de nges par brjod pa 'grub par 'gyur ro/ /gzungs zhes bya ba ni de nyid nges par
<p>127a.5</p>bcings nas/ dran pa dang shes rab yang dag par ldan pa'i de bzhin gshegs pa'i thugs bsgoms pas gzungs 'grub par 'gyur ro/ /sa zhes bya ba ni de nyid bcings nas sangs rgyas kyis bsgoms na de nyid 'grub bo/ /spyod pa zhes bya ba ni de nyid bcings nas pha rol tu phyin pa bcu'i spyod pa
<p>127a.6</p>bsgoms pas pha rol tu phyin pa bcu'i spyod pa 'grub pa'o/ /so so yang dag par rig pa bzhi grub pa thob pa'o/ /ma 'dres pa zhes bya ba ni de nyid bcings nas sangs rgyas kyi chos ma 'dres pa bco brgyad bsgoms pas de kho na nyid 'grub par 'gyur ro/ /chos zhes bya ba ni de nyid bcings
<p>127a.7</p>nas shes rab kyi pha rol tu phyin pa'i chos bsgoms pas byang chub sems dpa' rdo rje chos 'grub par 'gyur ro/ /las zhes bya ba de nyid bcings nas byang chub sems dpa' rdo rje las bsgoms pas de 'grub pa'o/ /sna tshogs lus zhes bya ba ni de nyid bcings nas gzugs thams cad
<p>127b</p>
<p>127b.1</p>ston pa'i ting nge 'dzin bsgoms na de 'grub pa yin no/ /sems can gyi don zhes bya ba la de nyid bcings nas sems can gyi don bsgoms pas de 'grub pa yin no/ /sangs rgyas kyi don zhes bya ba la de nyid bcings nas sangs rgyas kyi don bsgoms pas de 'grub pa yin no/ /lus zhes bya ba la de
<p>127b.2</p>nyid bcings nas rnam par snang mdzad kyi sku bsgoms nas lus 'grub pa'o/ /ngag ces bya ba de nyid bcings nas snga ma bzhin du bsgom par bya ste de ltar na ngag 'grub pa'o/ /yid ces bya ba ni de nyid bcings nas rdo rje dam pa de nyid du bsgom par bya ste de ltar na yid 'grub pa'o/ /rdo rje chen
<p>127b.3</p>po zhes bya ba ni de nyid bcings nas bdag nyid de bzhin gshegs pa'i rdo rjer bsgom par bya ste de ltar na rdo rje chen po grub par 'gyur ro/ /slar yang de nyid bcings nas/ oM bo d+hi tsit+ta badzra zhes bya ba la sogs pa'i shes rab kyi pha rol tu phyin pa'i sgo nyi shu rtsa lnga snga ma bzhin bsgom par bya'o/ /
<p>127b.4</p>de bzhin gshegs pa'i rigs 'dir chos kyi ngag gi bzla bar bya ba yin no zhes rab tu bstan par bya ba'i phyir de nas zhes bya ba la sogs pa gsungs te/ de la bzlas pa ni de bzhin gshegs pa rjes su dran pas so zhes bya ba la oM sarba ta thA ga ta zhes bya ba la de nyid bcings la rdo rje sems dpa'i
<p>127b.5</p>bzlas pas de bzhin gshegs par bdag nyid dam mdun du bsgom par bya zhing bzlas par bya'o/ /sgrub pa de bzhin no zhes bya ba la de bzhin gshegs pa zlos pa pos bum pa bzang po la sogs pa'i sgrub pa ni de bzhin gshegs pa'i rang bzhin du bsgom par bya ba yin no/ /las
<p>127b.6</p>la nye bar sbyor ba ni de bzhin gshegs pa thams cad rjes su dran pas so zhes bya ba ni las brgya sgrub pa de bzhin gshegs pa'i bdag nyid du rnam par bsam par bya ba yin no/ /de bzhin gshegs pa thams cad kyi phyag rgya bcings la zhes bya ba ni 'das ma thag tu bshad pa'i phyag
<p>127b.7</p>rgya bcings pa gang yin pa de ni de bzhin gshegs pa thams cad kyi yin gyi gzhan gyis ni ma yin no/ /dpal mchog dang po'i rgya cher bshad pa shes rab kyi pha rol tu phyin pa 'byung ba zhes bya ba las de bzhin gshegs pa'i rigs kyi phyag rgya'i rtog pa'i bshad pa rdzogs so// //
<p>128a</p>
<p>128a.1</p>de ltar de bzhin gshegs pa'i phyag rgya'i rtog pa bstan nas da ni rdo rje rigs kyi phyag rgya'i rtog pa bstan par bya ba'i phyir de nas zhes bya ba la sogs pa gsungs te de nas kyi sgra ni skabs su bab pa la'o/ /rdo rje nyi ma me ltar 'bar ba'i phyag rgya bcings pa zhes bya ba ni phyag rgya bcing ba'i
<p>128a.2</p>mtshan nyid yin no/ /de la phyag rgya chen po ni bdag nyid thams cad rdo rje las so zhes bya ba la sngar bshad pa'i tshul gyis dam tshig sems dpa' byin gyis brlab pa'i cho ga rjes su spyad la/ sku gsung thugs rdo rje nyi ma me ltar 'bar ba la sogs pa rang nyid du 'gyur ro zhes bya ba 'di dag nyid thams
<p>128a.3</p>cad kyi rdo rje'o/ /bdag nyid thams cad kyi rdo rje de las phyag rgya chen po bcings nas bya'o/ /phyag rgya chen po rnams mtshan nyid de yang bri ba'i phyogs bstan pa yin te de nyid las shes par bya'o/ /dam tshig gzung ba'i phyag rgya ni dam tshig gi phyag rgya'o/ /de rnams kyi rgyud ni 'di yin te rdo rje
<p>128a.4</p>bsdams pa zhes bya ba la sogs pa la/ rdo rje bsdams pa nang du bcings nas gyen du kha blta bar byas te mthe'u chung dang srin lag dang gung mo dang mdzub mo'i sor mo brgyad cung zad zur du kha lta bar bzhag pa rnams kyis 'bar ba'i dkyil 'khor bya ste gung mo dang srin lag dag gi nang du mthe bong
<p>128a.5</p>gnyis yang dag par bzhag ste rtse mo steng du kha blta bar byas nas gzung bar bya ste 'di ni bcom ldan 'das rdo rje nyi ma me ltar 'bar ba'i dam tshig gi phyag rgya yin no/ /de nyid kyi 'bras bu bstan par bya ba'i phyir khams gsum pa thams cad ces bya ba la sogs pa gsungs so/ /de nyid
<p>128a.6</p>kyis zhes bya ba la sogs pa la rdo rje nyi ma me ltar 'bar ba'i dam tshig gi phyag rgya de nyid kyis g.yon pa'i mdzub mo bsgreng bas sdigs mdzub byed cing g.yas pa'i mdzub mo bkug la lcags kyu'i rnam pa can gyi dkyil 'khor ram rang gi lus la gzhan du spyan 'dren pa'i sngags kyis bcom ldan 'das
<p>128a.7</p>'khor dang bcas pa dgug par bya ste de ltar na thams cad bkug par 'gyur ro/ /rdo rje hUM mdzad kyi phyag rgya zhes bya ba la sogs pa la/ rdo rje khu tshur gnyis bcings nas g.yon pa'i khu tshur gyis nor bu 'ching ba'i steng du g.yas pa'i khu tshur gyi nor bu bcings pa bzhag ste mthe'u chung gnyis
<p>128b</p>
<p>128b.1</p>kyi lcags kyu phan tshun du bcing bar byas la mdzub mo gnyis bsgreng bas sdigs mdzub byed cing snying ga'i phyogs su so sor gzung bar bya ste 'di ni rdo rje hUM mdzad ces bya ba bcom ldan 'das kyi las thams cad kyi phyag rgya yin no/ /'dis dkyil 'khor du zhugs nas yi ge hUM brjod cing bcom
<p>128b.2</p>ldan 'das la sdigs mdzub byas na las thams cad dang dngos grub thams cad nyams su myong ba yin no/ /yang bsgrub bya'i dngos po gzhan la sdigs mdzub bya ste de ltar na yang ji ltar 'dod pa'i dngos grub sgrub par 'gyur ro/ /rdo rje thal mo zhes bya ba la sogs pa la rdo rje thal mo bcings nas
<p>128b.3</p>mdzub mo gnyis kyi rtse mo yang dag par sbyar bar byas la de nyid thur du kha bstan pa dpral ba'i phyogs su gzung bar bya ste/ sor mo lhag ma rnams kyis me tog gtor ba'i tshul bya ste 'di ni yi ge ho'i rang bzhin gyis nye ba'i snying po'i phyag rgya rdo rje khro gnyer zhes bya ba'i ming can no/ /thams
<p>128b.4</p>cad sreg par byed pa'o zhes bya ba la sogs pa ni go sla'o/ /rdo rje thal mo legs par bskor bas g.yon pa'i mdzub mo'i lcags kyu'o zhes pa la rang gi snying ga'i phyogs su rdo rje thal mo bcings nas g.yon du bskor bar byas nas g.yon pa'i mdzub mo lcags kyu'i rnam pa can gang yin pa de ni
<p>128b.5</p>rdo rje mtshon cha 'dzin pa'i dam tshig gi phyag rgya ste/ dgug pa dang gzhug pa sgrub pa thams cad la don yod pa'o/ /rdo rje pad+ma dbus ma mnyam pa'i kha 'bus kyi mdzod do zhes bya ba la rdo rje thal mo 'og tu rab tu brkyang ba'i mthe bong dang mdzub mo'i rtse mo mnyam par sbyar ba snying ga la bstod nas
<p>128b.6</p>dbang bskur ba'i gnas su rtse mo rab tu bzhag pa ni rdo rje rin chen no/ /de'i steng du lta ba'i mdzub mo gnyis spyi bor bzhag pa rdo rje pad+ma zhes bya ba ste de bzhin gshegs pa'i rdo rje'i rtog pa las rdo rje pad+ma'i mtshan nyid bshad pa yin no/ /de bcings nas sor mo dbus ma gnyis kyi rtse
<p>128b.7</p>mo'i tshigs gsum pa bcag pa ral gri'i tshul du gzung bar bya ba 'di ni mdzod 'dzin ma'i dam tshig gi phyag rgya ste thams cad gcod par byed pa'o/ /rdo rje bsdams pa zhes bya ba la sogs pa la rdo rje bsdams pa bcings nas g.yas pa'i mdzub mo bsgrengs pa g.yon pa'i mthe bong dang
<p>129a</p>
<p>129a.1</p>mdzub mo dag phan tshun kha yang dag par sbyar bas gzung bar bya ste 'di ni zhags pa 'dzin ma'i'o/ /thams cad dgug pa dang / gzhug pa dang / mchog tu grub pa'o zhes bya bas ni de'i las bshad pa'o/ /rdo rje hUM mdzad las byung ba'o zhes bya ba la sogs pa la ji lta ba
<p>129a.2</p>bzhin du bshad pa'i rdo rje hUM mdzad bcings nas de nyid kyi g.yas pa'i mdzub mo'i lcags kyus g.yon pa'i mdzub mo bslangs nas dgug par bya ste 'di ni mda' 'dzin pa'i gzhu rgyud 'gugs pa'i dam tshig gi phyag rgya'o/ /thams cad rjes su chags par byed pa dang / 'bigs par
<p>129a.3</p>byed pa zhes bya ba ni de'i las bstan to/ /rdo rje hUM mdzad kyi mchog go zhes bya ba ni rdo rje bsdams pa bcings nas mdzub mo bsgreng ba phan tshun du yang dag par sbyar zhing gzung bar bya'o zhes bya ba'i tha tshig go/ /rdo rje bsdams pa g.yon pa'i rdo rje khu tshur g.yas pa'i rtse gsum gyis mtshan pas
<p>129a.4</p>yongs su bzung ste thams cad dral bar byed pa'o zhes bya ba la rdo rje bsdams pa bcings nas lag pa g.yon pa'i rdo rje khu tshur bcings la g.yas pa'i mthe'u chung dang mthe bong dag gis g.yon pa'i mthe'u chung bzung ste sor mo lhag ma rnams kyis rtse gsum pa yin no/ /'di ni rtse gsum
<p>129a.5</p>chen po 'dzin pa'i dam tshig gi phyag rgya thams cad dral bar byed pa'o/ /rdo rje hUM mdzad kyi g.yas pa'i khu tshur gyi mthe'u chung yang dag par brkyang ba g.yon pa'i steng du bzhag pa ni kha T+wAM ga bsgreng ba'i zhes bya ba la rdo rje hUM mdzad kyi phyag rgya bcings nas g.yas pa'i sdigs mdzub kyi rtse mo rang
<p>129a.6</p>gi mthe'u'i steng du yang dag par sbyar bar byas la g.yas pa'i mthe'u chung gi lu gu rgyud yang dag par sbyar ba nyid zur du brkyang ste/ lag pa g.yon pa'i steng du bzhag la gzung bar bya ste 'di ni kha T+wAM ga 'dzin pa dam tshig gi phyag rgya ste/ kha T+wAM ga bsgreng ba zhes bya ba'i ming can no/ /mkha'
<p>129a.7</p>'gro ma la sogs pa'i gdug pa thams cad kyi phyag rgya phye zhing dral bar byed pa dang / mkha' 'gro ma la sogs pa thams cad rgyas 'debs pa dang / mkha' 'gro ma la sogs pa thams cad 'phrog par byed pa zhes bya ba ni go sla'o/ /g.yas pas 'khor lo bzung ba'i tshul gyis bstod
<p>129b</p>
<p>129b.1</p>cing dor ba'o zhes bya ba la rdo rje hUM mdzad kyi phyag rgya bcings nas g.yas pa'i mdzub mos 'khor lo bzung ba'i tshul dang bstod pa'i tshul byas nas 'khor lo 'phang ba ston par byed pa 'di ni 'khor lo 'dzin ma'i dam tshig gi phyag rgya ste thams cad gcod pa dang gsod par byed pa'o/ /'di'i ming bstan par bya ba'i
<p>129b.2</p>phyir rdo rje chen po'i khro mo chen po zhes gsungs so/ /g.yas pa'i rdo rje 'bebs pa dang sbyar ba spro zhing g.yo ba'i pad+ma 'dab ma can gyi ba dan gsum mo zhes bya ba la lag pa g.yas pa khu tshur bcings nas mthe'u chung dang srin lag gi nang du mthe bong gzung bar bya ste/ 'di ni g.yas pa'i rdo rje
<p>129b.3</p>'bebs pa'i phyag rgya'o/ /lag pa g.yon pa ba dan gsum pa byas la ba dan gsum pa'i mtshan nyid can gyi phyag rgya glog ltar spro zhing g.yon pa'i ba dan gyi ba dan gsum gyi phyag rgya de nyid g.yas pa'i rdo rje 'bebs pa'i phyag rgya de yang dag par sbyar zhing gzung bar bya ste 'di ni sna tshogs ba dan
<p>129b.4</p>'dzin ma'i'o/ /slar yang sna tshogs pa dang 'dzin ma'i dam tshig gi phyag rgya gnyis bshad par bya ba'i phyir/ rdo rje bsdams pa'i mthe bong dang mdzub mo gnyis kyi rdo rje las byung ba'i srin lag mnyam par sbyar zhing mthe'u chung kha phye ba zhes bya ba la rdo rje bsdams pa bcings nas mthe'u chung
<p>129b.5</p>dang mdzub mo dang srin lag gi sor mo rnams kyis rtse mo gsum byas la mthe'u chung gnyis rab tu brkyang nas rtse mo gnyis byas te 'di dang sngar bshad pa'i dpal rdo rje ba dan zhes bya ba dpal thams cad byed pa dang rnam par rgyal bar byed la dgug pa thams cad rab tu 'joms par byed pa dang
<p>129b.6</p>thams cad 'bebs par byed par shes par bya'o/ /'dir gang dang gang du dam tshig gi phyag rgya gnyis bshad pa de dang der dang por rtsa ba'i phyag rgya dang gnyis pa nye ba'i snying po'i phyag rgyar shes par bya'o/ /sgeg mo la sogs pa nas rdo rje dril bu ma'i mthar thug pa'i bar gyi ni dpal rdo rje
<p>129b.7</p>sems dpa'i dkyil 'khor chen po las gsungs pa kho na'i dam tshig gi phyag rgya rnams su gzung bar bya'o/ /da ni dpal rdo rje 'jig rten gsum las mchog tu rnam par rgyal ba las gsungs pa'i rdo rje gtsug tor la sogs pa'i dam tshig gi phyag rgya rnams bshad par bya ste/ rdo rje
<p>130a</p>
<p>130a.1</p>khu tshur gnyis bcings nas gyen du kha blta bar byas te mthe'u chung gnyis lu gu rgyud du bcing bar bya ste mdzub mo gnyis kyis yang dag par sbyar bar bya ste/ 'di ni thun mong gi slong ba'i phyag rgya'o/ /'di nyid bzlog nas mdzub mo gnyis gtsug tor gyi phyogs su gzung bar bya ste/ 
<p>130a.2</p>'di ni rdo rje gtsug tor gyi thun mong gi dam tshig gi phyag rgya rnams so/ /slong ba'i dam tshig phyag rgya de nyid snying gar gtad de yongs su bzlog la dpral bar mdzub mo'i rtse mo bzhag ste rdo rje mdzod spu rnams kyi'o/ /de nyid kha las 'byin pa ni kha las byung ba rig pa mchog gi'o/ /de nyid
<p>130a.3</p>snying gar rdo rje lcags kyu ste khro bo ti ki'o/ /de dag gi khar mdzub mo bzhag pa gshin rje mthar byed kyi'o/ /mdzub mo'i tshigs gsum pa bkug pa'i ral gri bya ste khro bo ta ki'o/ /mdzub mo gnyis kyis dpung pa g.yas par lcags kyu gnyis bya ste rdo rje lcags kyu'i'o/ /g.yas pa'i
<p>130a.4</p>mdzub mo lcags kyu g.yon pa'i mdzub mo'i dbus ma dang sbyar bar bya ste 'di ni khro bo rdo rje zhags pa'i ste/ dpung pa g.yon par ro/ /mdzub mo gnyis kyi rtse mo rang gi snying gar sbyar bar bya ste 'di ni rdo rje kI li kI li'i'o/ /mdzub mo gnyis brla g.yon par gzhag par bya ste 'di ni rdo rje bsnyems pa'i'o/ /snying
<p>130a.5</p>ga'i phyogs su mdzub mo gnyis kyis lu gu rgyud bcing bar bya ste 'di ni rdo rje bsdams pa'i'o/ /mdzub mo gnyis kyi rtse mo rang gi mthe bo'i steng du yang dag par sbyar ba byas la btsir bar bya ste 'di ni rdo rje khu tshur gyi'o/ /mdzub mo gnyis pad+ma'i 'dab ma'i rnam pa can du bya ste rdo rje sde'i'o/ /
<p>130a.6</p>g.yas pa'i mdzub mos g.yon pa'i mdzub mo bzung zhing dgug par bya ste 'di ni murda ta ka'i gzhu rgyud 'dren pa'o/ /ba dan gsum pa byas nas des phyag 'tshal bar bya ste 'di ni rdo rje phyag gi'o/ /ltung ba'i tshul du byas te 'di ni rdo rje ltung ba'i'o/ /mdzub mo mtha' phan tshun gyi
<p>130a.7</p>rtse mo rdo rje bsdams pa ni rkang gdub kyi'o/ /mdzub mo mdud pa ni rdo rje lcags sgrog gi'o/ /mdzub mos rdo rje 'bebs pa ni rdo rje rnon po'i'o/ /g.yon pa khro bo'i khu tshur gyis sdigs mdzub byed cing g.yas pas rdo rje bsor nas mnan par bya ste 'di ni rdo rje shugs kyi'o/ /phyag rgya lnga
<p>130b</p>
<p>130b.1</p>po 'di ni slong ba'i phyag rgya las byung ba ste/ thig skud dang po'i bar mtshams su gsungs pa'i rdo rje gtsug tor la sogs nas rdo rje shugs kyi mthar thug pa rnams kyi shes par bya'o/ /rdo rje khu tshur gnyis bcings nas mthe'u chung gnyis kyis lu gu rgyud du bcing ba byas la khu tshur gnyis
<p>130b.2</p>phan tshun du btsir bar bya ste 'di ni sngags rnams kyi'o/ /rdo rje khu tshur gnyis bcings nas gyen du kha blta bar bzhag ste/ mdzub mo gnyis kyi rtse mo yang dag par sbyar bar byas nas snying ga'i phyogs nas gyen du drang bar bya ste 'di ni lha rnams kyi'o/ /rdo rje khu tshur gnyis
<p>130b.3</p>bcings nas g.yas pa'i khu tshur gyis rang la dar dpyangs 'ching ba'i tshul bya ste 'di ni rdo rje mgon po rnams kyi'o/ /rdo rje khu tshur gnyis bcings nas g.yon pas rang la dar dpyangs 'ching ba'i tshul bya ste 'di ni lha mo rnams kyi dam tshig gi phyag rgya'o/ /'di rnams ni thig skud gnyis pa'i bar mtshams
<p>130b.4</p>su bris pa rnams kyi'o/ /rdo rje'i khu tshur gnyis bcings nas g.yon pa'i khu tshur gyis bsnyems par bya ste 'di ni gsum pa'i rdo rje rgyal theb rnams dang lha mo rnams kyi'o/ /rdo rje khu tshur gnyis bcings nas de'i lag pa'i sor mo rnams kyis pi wang dang gling bu dang rdza rnga dang ku mu da dang / 
<p>130b.5</p>cha lang dang / rnga bo che dang / rnga zlum dang / rnga dang ti mi la brdung ba'i tshul rnams bstan par bya ste 'di dag ni thig skud bzhi pa'i bar mtshams su rol mo'i phyag rgya rnams so/ /sgeg mo dang bzhad ma dang glu chen ma dang gar ma rnams kyi rang gi dam tshig gi phyag rgya rnams gzung bar bya'o/ /
<p>130b.6</p>thig skud kyi bar mtshams lnga pa la rgyal thob rnams kyi phyag rgya ni sngar bshad pa kho na gzung bar bya'o/ /rdo rje khu tshur gnyis bcings nas g.yon pa bsnyems par byas la g.yas pa'i khu tshur gyis mdzub mo bsgreng ba 'od ma'i yal gam dud pa'i tshul gyis gzung bar bya ste rdo rje khu tshur
<p>130b.7</p>gnyis bcings nas des rdo rje phar 'phang ba dang / tshur 'dren pa'i tshul bya ste 'di ni rdo rje tshogs rnams kyi'o/ /g.yon pa'i khu tshur gyis bsnyems par byas nas g.yas pa'i khro bo'i khu tshur gyis sdigs mdzub tu bya ste 'di ni khro bo rnams kyi'o/ /rdo rje khu tshur gnyis kyi 'od ma'i yal ga
<p>131a</p>
<p>131a.1</p>mdud pa'i tshul bya ste 'di ni thig skud drug par rdo rje pho nya rnams kyi'o/ /rdo rje khu tshur gnyis dril bu dkrol bar bya ste/ 'di ni rdo rje gnod sbyin rnams kyi'o/ /khu tshur bcings nas mthe'u chung gi sor mo gnyis byas la kha'i mtha' gnyis su gzung bar bya ste 'di ni rdo rje
<p>131a.2</p>srin po rnams kyi mche ba'i phyag rgya'o/ /rdo rje khu tshur gnyis bcings nas des bka' nod pa'i tshul du bya ste/ 'di ni mngag gzhug rnams kyi'o/ /thig skud kyi bar mtshams bdun pa la ni rdo rje gtsug tor la sogs pa'i phyag rgya dang sngags sngar bshad pas gzung bar bya'o/ /rdo rje
<p>131a.3</p>rnal 'byor gyi mkha' 'gro ma dang pho nya mo dang / tshogs brgyad kyi bshad par bya ste/ de la rdo rje hUM mdzad kyi phyag rgya bcings nas g.yon pa'i rtse gsum gyis mtshan pa'i rdo rje mkha' 'gro ma'i phyag rgya dang po'o/ /de nyid bcings nas g.yas pa'i mthe'u chung rab tu brkyang ba ni gnyis
<p>131a.4</p>pa'o/ /de nyid bcings nas g.yon pa'i mdzub mo dbyug pa'i khu tshur ni gsum pa'o/ /de nyid bcings nas steng du dbyug pa dang 'og tu rgyal mtshan lta bu ni rdo rje mkha' 'gro ma'i phyag rgya bzhi pa'o/ /pho nya'i dam tshig gi phyag rgya nyid ni pho nya mo rnams kyi'o/ /khro bo'i khu tshur
<p>131a.5</p>gnyis rdo rje kha T+wAM ga dang rdo rje rtse gsum pa dang rdo rje mdzod dang rdo rje zhags pa dang rdo rje dbyug pa dang rdo rje mdung thung dang rdo rje mda' dang rdo rje 'khor lo zhes bya ba ni tshogs brgyad kyi dam tshig gi phyag rgya'o/ /rgyud 'di thams cad du gang du khyad par med pa der rang gi snying po nyid chos kyi phyag rgyar
<p>131a.6</p>shes par bya'o/ /rdo rje sems dpa'i dbang bskur bshad pa'o zhes bya ba la rdo rje sems dpa'i dkyil 'khor du de bzhin gshegs pa thams cad kyi sku mchog sangs rgyas lnga'i cod pan gyi dbang bskur ba'i phyag rgya gzung bar bya'o/ /de ltar na sangs rgyas lnga'i cod pan gyi dbang bskur ba'i
<p>131a.7</p>phyag rgya bstan nas da ni rdo rje phreng ba'i dbang bskur ba'i phyag rgya bstan par bya ba'i phyir/ rdo rje'i rigs thams cad ces bya ba gsungs te rdo rje'i rigs kyang yin la thams cad kyang yin pas na rdo rje'i rigs thams cad de 'jig rten dang 'jig rten las 'das pa'o/ /rdo rje'i rigs thams cad
<p>131b</p>
<p>131b.1</p>kyi dbang bskur ba sbyin pa'i phyag rgya 'di zhes bya ba ni tshig gi lhag ma'o/ /ji ltar zhe na/ rdo rje thal mo zhes bya ba la sogs pa la rdo rje thal mo bcings nas mdzub mo gnyis kyis phan tshun mdud pa bcing bar byas la mthe bong dang srin lag gi sor mo dag gis rtse mo gnyis byas te de nas
<p>131b.2</p>yongs su bskor la gtsug tor gyi phyogs nas brtsams te logs bzhir phreng ba 'ching ba'i tshul byas te hUM a b+hi shiny+tsa zhes bya ba brjod cing dpral ba'i steng du gzung bar bya ste de ltar na rdo rje'i rigs thams cad la 'bar ba'i rdo rje rtse lnga pa'i phreng ba'i dbang bskur bar bya'o/ /'bar ba'i rdo rje rtse lnga pa
<p>131b.3</p>zhes bya ba la sogs pa ni go sla'o/ /rdo rje'i phyag rgya khro bo ti rIn+ti ri las byung ba'o zhes bya ba la/ bcom ldan 'das rdo rje nyi ma me ltar 'bar ba'i dam tshig gi phyag rgyar gang bshad pa de ni rdo rje khro bo ti rIN+Ti ri zhes bya ba ste de bcings nas mdzub mo gnyis bsgreng bas yi ge hUM brjod cing bcom
<p>131b.4</p>ldan 'das rdo rje nyi ma me ltar 'bar ba dam tshig gi phyag rgyas rab tu bsgrubs nas sdigs mdzub bya ste de ltar na rdo rje'i phyag rgya'i khro bo ti rIn+ti ri las byung ba yin no/ /don thams cad sgrub par byed pa'o zhes bya ba 'di'i las bstan pa yin te de ltar rdo rje'i phyag rgya 'di rab tu sbyor na nges pa kho nar
<p>131b.5</p>dngos grub thams cad rab tu sgrub par byed pa yin no/ /de nas kyi sgra ni skabs la bab pa la'o/ /las kyi phyag rgya bzhi zhes bya ba ni rgyas btab pa dang phyag rgya phye bar byed pa dang / bsor bar byed pa dang slar yang srog ster bar byed pa zhes bya ba rnams so/ /de dag gang yin zhe na/ dam
<p>131b.6</p>tshig gi phyag rgya'i lha mo rnams so zhes bya ba ni mda' 'dzin pa la sogs pa'i dam tshig gi phyag rgya rnams so zhes bya ba'i don to/ /'di ltar bshad par 'gyur te/ mda' 'dzin ma'i dam tshig gi phyag rgyas ni rgyas 'debs pa'o/ /kha T+wAM ga 'dzin pa'i dam tshig gi phyag rgyas ni phye ba'o/ /
<p>131b.7</p>'khor lo 'dzin pa'i dam tshig gi phyag rgyas gsod par byed pa'o/ /sna tshogs pa'i ba dan 'dzin pa'i dam tshig gi phyag rgyas slar yang dam tshig gi srog 'byin par 'gyur ro/ /de nas bcom ldan 'das kyi las kyi dam tshig go zhes bya ba la de nas kyi sgra ni snga ma bzhin no/ /
<p>132a</p>
<p>132a.1</p>bcom ldan 'das rdo rje nyi ma me ltar 'bar ba'i phyag rgya bya ba nan tan sgrub pa'i ye shes rdzogs pa'i rgyur gyur ba'i las kyi dam tshig ces bya ba ni las kyi phyag rgya yin no zhes bya ba'i don to/ /de ji ltar yin zhe na/ rdo rje khu tshur gyis zhes bya ba la sogs pa la rdo rje khu tshur gyis bsnyems pa
<p>132a.2</p>byas nas g.yas pa'i rdo rje khu tshur gyis rdo rje gsor ba'i tshul bya ste 'di ni bcom ldan 'das rdo rje nyi ma me ltar 'bar ba'i las kyi phyag rgya'o/ /'di zhes bya ba la sogs pa ni go sla'o/ /de ltar bcom ldan 'das kyi phyag rgya'i mdzad pa nyid bshad nas da ni rdo rje mtshon cha 'dzin ma la sogs pa rnams
<p>132a.3</p>kyi bshad par bya ba'i phyir de nas las kyi phyag rgya zhes bya ba gsungs so/ /rdo rje khu tshur sdigs mdzub dang bcas pa'i mdzub mo ni rdo rje khro bo'i khu tshur ro zhes bya ba la/ rdo rje khu tshur gnyis bcings nas mdzub mo gnyis bsgreng ba sdigs mdzub kyi tshul du gzung bar bya ste 'di ni rdo rje khu tshur zhes bya
<p>132a.4</p>ba'i phyag rgya'o/ /de dag gi las kyi dam tshig gi phyag rgya'o zhes bya ba la khro bo'i khu tshur de dag gi las kyi phyag rgya rnams kyi rgyur gyur pa'i phyag rgya ni las kyi dam tshig gi phyag rgya ste de gnyis su byas nas las kyi phyag rgya bcing bar bya'o/ /khro bo'i khu tshur gnyis phan tshun du yang dag par sbyor ba
<p>132a.5</p>bcings te gnyis su byas nas bya'o zhes bya ba'i don to/ /sor mo gnyis kyis thams cad bkug pa'o zhes bya ba khro bo'i khu tshur gnyis bcings nas mdzub mo gnyis kyis dgug pa'i tshul bya ste 'di ni rdo rje mtshon cha 'dzin ma'i thams cad dgug pa'i las kyi phyag rgya yin no/ /snying gar cig shos dang
<p>132a.6</p>g.yas pas gdug pa thams cad gcod pa'o zhes bya ba la g.yon pa'i khro bo'i khu tshur rang gi snying gar bzhag ste g.yas pas ral gri 'debs pa'i tshul du bya ste 'di ni mdzod 'dzin ma'i gdug pa thams cad gcod par byed pa'o/ /lag pa'i mdud pas g.yas pas gdug pa thams cad
<p>132a.7</p>'gugs pa dang rab tu gzhug pa'o zhes bya ba la khro bo'i khu tshur gnyis bcings te des lag pa'i mdud pa byas te/ g.yas pa'i khro bo'i khu tshur gyis g.yon pa'i khro bo'i khu tshur dgug par bya ste 'di ni zhags pa 'dzin pa'i las thams cad dgug pa dang thams cad gzhug par byed pa'o/ /
<p>132b</p>
<p>132b.1</p>bstod pa dang bcas pa'i mda' 'phang ngo zhes bya ba la g.yon pa'i khro bo'i khu tshur gyis gzhu 'dzin pa'i tshul byas la g.yas pas mda' bstod pa'i tshul byas nas de nas 'phang ba'i tshul bya ste 'di ni mda' 'dzin ma'i'o/ /de bzhin du rdo rje rtse gsum pa la sogs pa'i rdo rje gar gyi sbyor bas
<p>132b.2</p>rang gi dam tshig gi phyag rgya gyen du 'phang ba'o zhes bya ba la rtse gsum dang kha T+wAM ga dang 'khor lo dang sna tshogs ba dan 'dzin pa rnams kyi gar las byung ba'i dam tshig gi phyag rgya rnams gyen du 'phangs pas las kyi phyag rgyar 'gyur ro/ /thams cad la rgyas btab pa zhes bya ba la sogs pa ni go
<p>132b.3</p>sla'o/ /sgeg mo la sogs pa rnams kyi las kyi phyag rgya ni khro bo'i khu tshur gnyis kyis bcings bar bya ste khro bo'i khu tshur gnyis bcings nas bskor te rang gi snying ga'i phyogs su sgeg pa dang bcas pas gzung bar bya ste 'di ni sgeg mo'i'o/ /khro bo'i khu tshur gnyis dgod pa'i tshul du khar yongs su
<p>132b.4</p>bskor nas spyi bor yongs su gzung bar bya ste 'di ni bzhad ma'i'o/ /g.yon pa'i khro bo'i khu tshur gyi mdzub mo bkug pa dbyug pa'i tshul la gnas pa'i mdzub mo pi wang brdung pa'i tshul du gzung bar bya ste 'di ni glu chen mo'i'o/ /khro bo'i khu tshur gnyis kyis gar byas la rdo rje thal mo spyi bor bcing
<p>132b.5</p>bar bya ste 'di ni rdo rje gar ma'i'o/ /khro bo'i khu tshur gnyis bcings nas lag pa mdud pa byas te lag pa g.yas pa gyen du byung bas rdo rje bka' bsgo ba'i sgo srung ma rnams kyi'o/ /de yang g.yas pa las te mdzub mo'i lcags kyu dang lag pa bzung ba dang mdud pa btsir ba dang rang gi snying gar
<p>132b.6</p>dril chung dkrol ba'i tshul zhes bya ba'o/ /rdo rje gtsug tor la sogs pa rnams kyi yang rdo rje khu tshur gnyis kyis dam tshig gi phyag rgya'i sbyor bas gtsug tor la sogs pa'i tshul sbyin pa'i las kyi phyag rgya'o/ /'di ltar bshad par 'gyur te rdo rje khu tshur gnyis rang gi snying ga'i phyogs
<p>132b.7</p>su bcings te/ gyen du bstan pas yongs su bskor nas gtsug gi phyogs su gzung bar bya ste 'di ni gtsug tor rnams kyi las kyi phyag rgya'o/ /snying ga las gyen du bteg ste yongs su bskor nas mdzod spu'i phyogs su gzung bar bya ste 'di ni rdo rje mdzod spu rnams kyi'o/ /kha las byung
<p>133a</p>
<p>133a.1</p>bar bya ste 'di ni rig pa chog gi'o/ /rang gi snying gar lcags kyu'i tshul du gzung bar bya ste 'di ni khro bo ta ki ni'i'o/ /lte bar mdzub mo gzhag pa'i tshul du gzung bar bya ste 'di ni gshin rje mthar byed kyi'o/ /ral gri'i tshul du gzung bar bya ste 'di ni khro bo ta ki ni'i'o/ /dpung pa g.yas
<p>133a.2</p>par rdo rje lcags kyu 'dzin pa'i tshul gyis gzung bar bya ste 'di ni rdo rje lcags kyu'i'o/ /dpung pa g.yon par zhags pa'i tshul du gzung bar bya ste 'di ni rdo rje zhags pa'i'o/ /rdo rje khu tshur gnyis kyi rtse mo rang gi snying gar sbyar bar bya ste 'di ni rdo rje kI li kI la'i'o/ /rdo rje khu tshur gyi rtse mo brla g.yon par
<p>133a.3</p>gzung bar bya ste/ 'di ni rdo rje bsnyems ma'i'o/ /rang gi snying gar gzung bar bya ste 'di ni rdo rje bsdams pa'i'o/ /phan tshun du btsir bar bya ste 'di ni rdo rje khu tshur ro/ /pad+ma 'dzin pa'i bsam pas brla g.yas pa la gzung bar bya ste 'di ni rdo rje sde'i'o/ /g.yon pa dang g.yas pa'i khu
<p>133a.4</p>tshur gnyis mda' 'phang ba'i tshul du bya ste 'di ni mur+d+ha ta ki'i'o/ /phyag 'tshal ba'i tshul du byas te 'di ni rdo rje phyag gi'o/ /de nyid kyis ltung ba'i tshul byas te 'di ni rdo rje ltung ba'o/ /rkang gdub gzung ba'i bsam pas bcing bar bya ste 'di ni rdo rje lcags sgrog gi'o/ /bsdams
<p>133a.5</p>pa'i bsam pas bcing bar bya ste 'di ni rdo rje lu gu rgyud kyi'o/ /rdo rje shugs kyi sgom pas bcing bar bya ste 'di ni rdo rje shugs kyi'o/ /g.yon pa'i rdo rje khu tshur rang gi snying gar gzung bar bya ste g.yas pa'i rdo rje khu tshur rdo rje gsor ba'i tshul du gsor zhing bsgrub par bya ste 'di ni rdo rje shugs kyi'o/ /
<p>133a.6</p>rdo rje khu tshur gnyis btsir bar bya ste 'di ni sngags rnams kyi'o/ /rdo rje khu tshur gnyis gyen du kha blta bar bzhag la snying ga la gyen du drang bar bya ste 'di ni lha rnams kyi'o/ /rdo rje khu tshur bcings la g.yas pas rang la dar dpyangs kyi tshul du bya ste 'di ni rdo rje mgon po rnams kyi'o/ /rdo rje khu tshur
<p>133a.7</p>gnyis bcings nas g.yon pas rang la dar dpyangs 'ching ba'i tshul du bya ste 'di ni lha mo rnams kyi'o/ /rdo rje khu tshur gnyis bcings nas g.yon pas bsnyems par bya ste 'di ni rdo rje rgyal theb rnams dang de'i lha mo rnams kyi'o/ /thig skud bzhi po'i bar mtshams su rol mo'i phyag rgya de
<p>133b</p>
<p>133b.1</p>bzhin du shes par bya'o/ /sgeg mo la sogs pa yang rang gi las kyi phyag rgya rnams gzung bar bya'o/ /thig skud lnga pa'i bar mtshams su rgyal theb rnams kyi phyag rgya sngar bshad pa kho nas shes par bya'o/ /g.yon pa'i rdo rje khu tshur gyis bsnyems par byas nas gsang ba'i khu tshur gyis rdo
<p>133b.2</p>rje 'od ma'i yal ga mdud pa'i tshul du bya ste 'di ni sgo srung rnams kyi'o/ /rdo rje khu tshur gnyis kyis rdo rje mdun du drang ba dang phyir drang ba'i tshul du bya ba ste 'di ni tshogs rnams kyi'o/ /g.yon pa'i rdo rje khu tshur gyis bsnyems par byas la g.yas pas sdigs mdzub kyi tshul du bya ste 'di ni khro bo rnams kyi'o/ /
<p>133b.3</p>rdo rje khu tshur gnyis kyis 'od ma'i yal ga 'gugs pa'i tshul du bya ste 'di ni pho nya rnams kyi'o/ /rdo rje khu tshur gnyis dril bu dkrol ba'i tshul du gzung bar bya ste 'di ni rdo rje gnod sbyin rnams kyi'o/ /rdo rje khu tshur gnyis kha'i mtha' gnyis su gzung bar bya ste 'di ni rdo rje srin po rnams kyi'o/ /rdo rje khu tshur
<p>133b.4</p>gnyis bka' bsgo ba'i tshul du gzung bar bya ste 'di ni mngag gzhug pa dang mngag gzhug ma rnams kyi'o/ /rdo rje khu tshur gnyis rdo rje kha T+wAM ga dang / rdo rje rtse gsum dang / rdo rje zhags pa dang / rdo rje dbyug pa dang / rdo rje mdung thung dang / rdo rje mda' dang / rdo rje 'khor lo 'dzin pa'i bsam pas bcing ba bya
<p>133b.5</p>ste 'di rnams ni tshogs brgyad las kyi phyag rgya yin no/ /rdo rje rnal 'byor gyi mkha' 'gro ma rnams kyi ni gar las byung ba'i rang gi dam tshig gi phyag rgya'o/ /khro bo'i ngag gis rdo rje'i rigs la bzlas pa bya'o zhes bya ba khro bo'i mtshan nyid bstan par bya ba'i phyir/ de nas ngag gi phyag rgya zhes bya ba la sogs pa
<p>133b.6</p>gsungs te/ sprin bzhin du yi ge hUM gi sgra sgrogs pa gang la yod pa de ni sprin gyi sgra sgrogs pa'i yi ge hUM dang ldan pa'o/ /sprin gyi sgra sgrogs pa'i yi ge hUM dang ldan pa yang de yin la phra ba'i sgra dang bcas pa yang de yin pas na sprin gyi sgra sgrogs pa'i yi ge hUM dang ldan pa'i phra mo'i sgra'o/ /de ltar gyur
<p>133b.7</p>pa gcig pur ma zad kyi khro zhing gsal ba'o zhes bya ba la khro bas gsal ba ste khro bo'i nyams kyis khyab cing de dang ldan pa'o zhes bya ba'i don to/ /de ltar gyur pa'i khro bo chen po'i rdo rje'i ngag yin no/ /gang gi don du ldan pa'i bsam pa gang gis 'di sbyar bar bya zhe na/ sgrub pa'i don du bsgrub par
<p>134a</p>
<p>134a.1</p>bya ba'o zhes bya ba la phyag rgya chen po la sogs pa bsgrub pa'i phyir 'dis bdag nyid dang khams gsum pa'i rdo rje'i rigs kyi gzugs rdzogs pa bsgrub par bya'o zhes bya ba'i bsam pas rab tu sbyar bar bya ba yin no/ /da ni las brgya sgrub par byed pa'i phyag rgya rnams kyi mtshan nyid bstan
<p>134a.2</p>par bya ba'i phyir/ de nas ma grub na zhes bya ba la sogs pa gsungs te/ ji ltar bshad pa'i tshul gyis sngon du bsnyen pa byas nas mtshan thog thag bsgoms pas gang gi tshe chos kyi phyag rgya la sogs pa grub par ma gyur na de'i tshe chos kyi phyag rgya la sogs pa ma grub pa'i rjes thogs nyid du
<p>134a.3</p>sreg pa la sogs pa'i las thams cad sgrub par byed pa'i phyag rgya rnams 'ching ba ste 'ching ba'i mtshan nyid 'di yin no zhes bya ba'i don to/ /sgrub pa ni de bzhin du phyag rgya chen pos lan cig tu bya'o zhes bya ba la ji ltar chos kyi phyag rgya la sogs pa bsgrub pa'i phyir thams cad dgug pa dang mchod pa
<p>134a.4</p>chen po dang bdag la byin gyis brlab pa la sogs pa sgrub pa sngon du 'gro ba'i phyag rgya chen pos bdag la byin gyis brlab pa'i sgrub pa gcig pu lan cig bstan pa de bzhin du thams cad sreg pa la sogs pa'i las sgrub pa 'dir yang shes par bya'o/ /las la nges par sbyar ba ni khro gnyer gyis so
<p>134a.5</p>zhes bya ba la/ 'dir yi ge hi ni khro gnyer te de dang bcas pas las thams cad sgrub par byed pa'o/ /phyag rgya rnams la nges par sbyar bar bya'o/ /'di ltar bshad par 'gyur te/ bdag la byin gyis brlab pa la sogs pa dang phyag rgya bzhin byas nas khro gnyer gyis kyang dgod pa
<p>134a.6</p>bcas pas phyag byas te las grub par byed pa'i phyag rgya bcings te hi hUM zhes bya ba bzlas zhing las thams cad bsgrub par bya ste/ de ltar na las thams cad la nges par sbyor ba khro gnyer gyis grub pa yin no/ /rdo rje hUM mdzad las byung ba'o zhes bya ba la rdo rje hUM mdzad bcings nas las sgrub par
<p>134a.7</p>byed pa'i phyag rgya bcing bar bya ste de ltar na rdo rje hUM mdzad las byung ba de yin no/ /ji ltar zhe na/ ske tshe dang bcas pa'i til mar la sogs pa'i sbyin sreg ni g.yas pas so zhes bya ba la rdo rje hUM mdzad kyi phyag rgyas g.yas pa'i rdo rje khu tshur gyis blugs gzar blangs te/ des ske tshe dang bcas
<p>134b</p>
<p>134b.1</p>pa'i til mar la zhi ba'i sbyin sreg bya ste de ltar na thams cad sreg par 'gyur ro/ /de nyid kyis gtang ba'o zhes bya ba la rdo rje hUM mdzad bcings nas bsgrub par bya ba bskrad pa'i bsam pas sdigs mdzub kyis gtad par bya ste de ltar na thams cad bskrad pa'o/ /de nyid kyis thams cad 'ching ba'o zhes bya
<p>134b.2</p>ba la rdo rje hUM mdzad kyi phyag rgya'i mdzub mos bsgrub bya'i gdong bcing bar bya ste de ltar na thams cad rmugs par byed par 'gyur ro/ /g.yo ba med pa zhes bya ba la rdo rje hUM mdzad kyi phyag rgyas bsgrub bya g.yo ba med par bsam par bya ste/ de ltar na thams cad rengs pa'o/ /gnyid log pa ston pa'o
<p>134b.3</p>zhes bya ba la rdo rje hUM mdzad bcings nas mig gnyis btsum par bya ste de ltar na thams cad gnyid log tu 'jug pa'o/ /khro bo'i rdo rje'i lta bas sdigs mdzub po zhes bya ba la khro bo'i lta bas bsgrub bya la blta zhing rdo rje hUM mdzad kyi phyag rgyas sdigs mdzub bya ste de ltar na thams cad la rgyas btab
<p>134b.4</p>pa'o/ /phyag rgya glod par 'gyur ba'o zhes bya ba la rdo rje hUM mdzad bcings nas glod par bya ste de ltar na thams cad rmongs par 'gyur ba'o/ /mdzub mo gnyis yang dag par sbyar nas phye ba'o zhes bya ba la rdo rje hUM mdzad kyi phyag rgya'i mdzub mo gnyis phan tshun sbyar bar byas la so sor phye bar bya ste de ltar na
<p>134b.5</p>thams cad 'joms pa'o/ /de dag nyid kyis sdu gu 'ching ba'o zhes bya ba la rdo rje hUM mdzad kyi phyag rgya'i mdzub mo gnyis kyi lu gu rgyud bcing bar bya ste de ltar na thams cad 'ching ba'o/ /'ching bas btsir ba'o zhes bya ba ni rdo rje hUM mdzad kyi phyag rgya'i mdzub mo gnyis kyis lu gu rgyud bcings nas
<p>134b.6</p>btsir bar bya ste de ltar na thams cad btsir ba'o/ /de nas dral bar bya'o zhes bya ba la 'das ma thag pa'i lu gu rgyud bcing bar byas la mdzub mo gnyis bcings la dral bar bya ste de ltar na thams cad dral ba'o/ /g.yas pas rdeg pa'o zhes bya ba la rdo rje hUM mdzad kyi phyag rgya'i g.yas pa'i
<p>134b.7</p>mdzub mos g.yon pa'i mdzub mo la brdeg par bya ste de ltar na thams cad gsod pa'o/ /mdzub mo gnyis kyis 'bar ba'i zhes bya ba la rdo rje hUM mdzad kyi phyag rgya'i mdzub mo gnyis kyis gyen du 'bar ba'i tshul du bya ste de ltar na thams cad 'bar ba'o/ /g.yas pa'i mdzub mo dbus ma
<p>135a</p>
<p>135a.1</p>ltung ba'i tshul lo zhes bya ba la rdo rje hUM mdzad kyi phyag rgya'i g.yas pa'i mdzub mo la g.yon pa'i dbus ma'i sor mo bsgreng ba bsgrub bya ltung ba'i tshul gyis dbab par bya ste de ltar na thams cad ltung du 'jug pa'o/ /mdzub mo gnyis kyis mer byed pa'o zhes bya ba la rdo rje hUM mdzad
<p>135a.2</p>kyi phyag rgya'i mdzub mo gnyis kyis 'bar ba'i tshul bstan par bya ste de ltar na thams cad 'tshed pa'o/ /gcod pa'o zhes bya ba la rdo rje hUM mdzad kyi phyag rgya gcod pa'i tshul du sbyar bar bya ste de ltar na thams cad gcod pa'o/ /mdzub mo gnyis kyi sen mo sbyar ba'i rtse mos gcod pa'o zhes bya ba
<p>135a.3</p>la rdo rje hUM mdzad kyi sen mo gnyis kyis phan tshun sen mo yang dag par sbyar ba'i rtse mor byas la des bsgrub bya rnams dral ba'i tshul du bya ste de ltar na thams cad dral bar 'gyur ro/ /lag pa gnyis drag tu mnye ba'o zhes bya ba la rdo rje hUM mdzad bcings nas lag pa gnyis phan tshun du drag tu mnye bar
<p>135a.4</p>bya ste de ltar na thams cad phye mar 'gyur ro/ /thams cad du sor mo thams cad dor ba'o zhes bya ba la rdo rje hUM mdzad bcings te phyogs bcur sor mo thams cad dor bar bya ste de ltar na thams cad dor bar 'gyur ro/ /cig car du phyag rgya dgrol ba'o zhes bya ba la rdo rje hUM mdzad myur ba nyid du
<p>135a.5</p>dgrol bar byas/ te de ltar na thams cad rnam par 'joms par 'gyur ro/ /drang zhing g.yo bas sdigs mdzub po zhes bya ba la rdo rje hUM mdzad bcings nas gang zhig g.yo ba'i tshul gyis bdag nyid 'dar bar bya zhing bsgrub bya la sdigs mdzub bya ste de ltar na rims thams cad kyis bsgrub bya 'dzin
<p>135a.6</p>du gzhug pa'o/ /g.yas pa'i mdzub mo'i gdengs ka bskyod pas sdigs mdzub mo zhes bya ba la rdo rje hUM mdzad kyi phyag rgya'i g.yas pa'i mdzub mos klu lto 'phye'i tshul du byas la de'i bsgrub bya la sdigs mdzub bya ste de ltar na dug thams cad kyis bsgrub bya zin par 'gyur ro/ /g.yas pa'i
<p>135a.7</p>mdzub mo mche bas bzung ba'o zhes bya ba la rdo rje hUM mdzad kyi g.yas pa'i mdzub mo so rnams kyis gzung bar bya ste/ de ltar na bsgrub bya gdon gyis 'dzin du gzhug pa yin no/ /ngu ba dang dgod pa dang rmugs pa la sogs pa bstan pa'o zhes bya ba la rdo rje hUM mdzad bcings nas ngu ba dang dgod
<p>135b</p>
<p>135b.1</p>pa dang rmugs pa la sogs pa bdag nyid kyis bstan par bya ste de ltar na bsgrub bya smyo bar byed pa yin no/ /mdzub mo gnyis kyis se gol rdeb ba'o zhes bya ba la rdo rje hUM mdzad kyi mdzub mo gnyis kyis phan tshun du se gol gyi sgra byung zhing bsgrub bya la brdeg par bya ste de ltar na thams cad gsod par 'gyur ro/ /
<p>135b.2</p>g.yon pa'i steng du g.yas pa nye bar gzhag pa'o zhes bya ba la rdo rje hUM mdzad kyi phyag rgya'i g.yon pa'i sdigs mdzub dang zur du bzhag ste de'i steng du g.yas pa'i mdzub mo gzhag par bya ste/ de ltar na langs pa thams cad nye bar 'dug par 'gyur ro/ /sa la rab tu gzhag pa'o zhes bya ba la rdo rje hUM mdzad
<p>135b.3</p>bcings nas sa la rab tu gzhag par bya ste de ltar na thams cad 'khor bar 'gyur ro/ /bskyod par bya'o zhes bya ba la rdo rje hUM mdzad bcings nas bsgrub bya g.yo ba'i bsam pas bskyod par bya ste de ltar na thams cad g.yo bar 'gyur ro/ /gar bya'o zhes bya ba la rdo rje hUM mdzad bcings
<p>135b.4</p>nas rang gis gar bya ste de ltar na thams cad gar byed du 'jug pa yin no/ /'byin pa'o zhes bya ba la rdo rje hUM mdzad bcings nas kha'i phyogs las gyen du drang bar bya ste de ltar na thams cad glu len du 'jug par 'gyur ro/ /brlab par bya'o zhes bya ba la rdo rje hUM mdzad bcings nas chu bo'i
<p>135b.5</p>tshogs chen po bskyod pa'i tshul du brlab par bya ste de ltar na thams cad brtser gzhug pa yin no/ /thams cad brlab par bya'o zhes bya ba la rdo rje hUM mdzad bcings nas phyogs bzhi ru chu'i tshogs bskyed pa'i tshul du brlab par bya ste/ de ltar na thams cad rol du bcug
<p>135b.6</p>par 'gyur ro/ /ha har dgod pa'o zhes bya ba la rdo rje hUM mdzad bcings nas ha har dgod par bya ste de ltar na ha har dgod par byed du bcug par 'gyur ro/ /bskor ba'o zhes bya ba la rdo rje hUM mdzad bcings nas bskor bar bya ste de ltar na thams cad bskor du bcug pa'o/ /dgug par bya'o
<p>135b.7</p>zhes bya ba la rdo rje hUM mdzad dgug par bya ste de ltar na thams cad 'gugs par 'gyur ro/ /drang bar bya'o zhes bya ba la rdo rje hUM mdzad bcings nas mdun du de drang bar bya ste de ltar na 'dren pa'o/ /gtad par bya'o zhes bya ba la rdo rje hUM mdzad mdun du drang bar bya ste de ltar na thams cad gtad
<p>136a</p>
<p>136a.1</p>par 'gyur ro/ /yongs su bskor nas nub par bya'o zhes bya ba la rdo rje hUM mdzad yongs su bskor nas nub pa'i tshul du gzung bar bya ste de ltar na thams cad nub par 'gyur ro/ /de nas dor bar bya'o zhes bya ba la rdo rje hUM mdzad gyen du drang bar bya ste de ltar na thams cad gyen du 'byung
<p>136a.2</p>bar 'gyur ro/ /myur du dor ba'o zhes bya ba la rdo rje hUM mdzad myur du dor bar bya ste de ltar na thams cad dor ba'o/ /de bzhin du kun nas 'dren pa'o zhes bya ba la rdo rje hUM mdzad myur du drang bar bya ste de ltar na thams cad gyen du 'dren par 'gyur ro/ /de bzhin du gyen du drang bar bya'o zhes bya ba la
<p>136a.3</p>rdo rje hUM mdzad zur du drang bar bya ste de ltar na thams cad gyen du drang bar 'gyur ro/ /rang gis nga ro bya'o zhes bya ba la rdo rje hUM mdzad bcings nas rang nyid kyis nga ro bya ste de ltar na thams cad kyis nga ro 'don par byed pa'o/ /ngu bar bya'o zhes bya ba la rdo rje hUM mdzad bcings nas rang gis ngu bar bya ste de ltar na
<p>136a.4</p>thams cad ngu ba'o/ /bdag nyid la brdeg par bya ba'o zhes bya ba la rdo rje hUM mdzad bcings nas bdag nyid la brdeg par bya ste de ltar na bsgrub bya thams cad kyis bdag nyid la brdeg pa'o/ /snying gar brdeg par sbyin par bya'o zhes bya ba la rdo rje hUM mdzad bcings nas des rang gi snying gar brdeg
<p>136a.5</p>par bya ste de ltar na thams cad gsod pa'o/ /rang nyid kyis rang gi sgra 'don par bya'o zhes bya ba la gzhan gyi sgra yang rang nyid kyis 'don pa yin pas de rnam par gcad par bya ba'i phyir rang nyid 'don zhes bya ba 'dis 'di ltar 'chad par 'gyur te rdo rje hUM mdzad kyi bar gyi sgra 'don par bya ste de ltar na
<p>136a.6</p>thams cad bsgrub bya sgra 'don par byed pa yin no/ /sdang ba bsdams pa'o zhes bya ba la rdo rje hUM mdzad bcings nas yid kyis bsgrub bya dbral bar bya ste de ltar na rnam par sdang ba'o/ /rang gi gos stod par bya'o zhes bya ba la rdo rje hUM mdzad kyis rang gi gos stod par bya ste de ltar na gos stod pa'o/ /
<p>136a.7</p>khro bo de bzhin du 'bar ba bstan pa'o zhes bya ba la rdo rje hUM mdzad bcings nas khro zhing rab tu g.yo bas mdzub mo gnyis kyis gyen du 'bar ba skyed pa'i tshul du bya ste de ltar na khro ba 'bar bar 'gyur ro/ /g.yas pa'i mdzub mo'i lcags kyu'o zhes bya ba la rdo rje hUM mdzad kyi g.yas pa'i mdzub
<p>136b</p>
<p>136b.1</p>mo lcags kyu'i rnam par bya ste 'dis thams cad 'gugs par 'gyur ro/ /de nyid kyis rab tu gzhug pa'o zhes bya ba la rdo rje hUM mdzad kyis bsgrub bya rab tu gzhug pa'i tshul du bya ste de ltar na thams cad rab tu gzhug par 'gyur ro/ /g.yas pa'i se gol zhes bya ba la rdo rje hUM mdzad kyi phyag rgya'i g.yas
<p>136b.2</p>pa'i sdigs mdzub dang mthe bong dag gis se gol gyi sgra bya ste de ltar na thams cad 'bebs pa'o/ /g.yon pa'i se gol zhes bya ba la rdo rje hUM mdzad kyi phyag rgyas g.yon pa'i sdigs mdzub dang mthe bong dag gis se gol gyi sgra bya ste de ltar na pra dbab pa thams cad bsgrub pa'o/ /lce reg pa ni mdzub mo
<p>136b.3</p>gnyis so zhes bya ba la rdo rje hUM mdzad kyi phyag rgya'i mdzub mo gnyis kyis lce la reg par bya ste de ltar na thams cad smra bar 'gyur ro/ /yan lag la spu g.yas su 'khyil ba bskor ba'o zhes bya ba la rdo rje hUM mdzad bcings nas g.yas su 'khyil pa'i ba spu ston pa'i tshul du yan lag thams cad bskor bar
<p>136b.4</p>bya ste de ltar na sgyu ma thams cad ston par 'gyur ro/ /lhung du gzhug pa la sogs pa byed pa'o zhes bya ba la rdo rje hUM mdzad kyis lhung du gzhug pa dang slong bar byed pa'i tshul ston par byed de de ltar na thams cad so sor ston pa mthong ba'o/ /dus bsgom pa'o zhes bya ba la rdo rje hUM mdzad bcings nas
<p>136b.5</p>dus kyi 'khor lo yongs su bskor bar bya ste de ltar na dus kyi 'khor lo yongs su bskor ba'o/ /khro bo'i lta bas shing drung rnams la yid kyis 'dod pa'o zhes bya ba rnams la rdo rje hUM mdzad bcings nas khro ba'i lta ba bskyed nas des shing drung rnams kyi 'dab dang me tog dang 'bras bu dang ci 'dod
<p>136b.6</p>pa'i shing drung de dag mthong zhing bstan pa'o/ /de bzhin du sa la blta ba ni rdo rje hUM mdzad bcings nas khro bo'i lta bas sa la blta zhing sa la bzhag ste 'bru thams cad skye bar bsgom par bya ste de ltar na 'bru thams cad ston par byed pa'o/ /lta ba'o zhes bya ba la rdo rje hUM mdzad bcings nas byams pa'i lta ba
<p>136b.7</p>bya ste des bsgrub bya la blta zhing rims dang bral bar byed pa'o/ /smin ma zhes bya ba la rdo rje hUM mdzad bcings nas smin ma 'gyu bas phrog par bya ste de ltar na sbyar ba'i dug thams cad dang bral bar byed do/ /so zhes bya ba la rdo rje hUM mdzad bcings nas so bstan par bya ste de ltar na gdon thams cad
<p>137a</p>
<p>137a.1</p>las grol bar 'gyur ro/ /phu zhes bya ba la rdo rje hUM mdzad bcings nas yi ge phu brjod par bya ste de ltar na dug thams cad las thar pa'o/ /phyag rgyas brdeg pa'o zhes bya ba la rdo rje hUM mdzad kyi mkha' 'gro mas bzung ba la brdeg par bya ste de ltar na mkha' 'gro ma thams cad kyis
<p>137a.2</p>bzung ba dgrol ba'o/ /rgyal mtshan bsgreng ba'o zhes bya ba la rdo rje hUM mdzad bcings nas rgyal mtshan bsgreng ba'i tshul gyis gyen du gzung bar bya ste de ltar na 'thab mo thams cad las thar pa'o/ /'jigs byed kyi lta ba khro ba dang bcas pas so zhes bya ba la rdo rje hUM mdzad bcings nas khro ba dang
<p>137a.3</p>bcas pa'i 'jigs byed kyi lta bas gzhan gyi dpung la blta zhing bzlas par bya ste de ltar na gzhan gyi dpung thams cad 'joms par 'gyur ro/ /'dzum pa med pas blta'o zhes bya ba la rdo rje hUM mdzad bcings nas 'dzum pa med pa'i lta bas blta zhing bzla bar bya ste de ltar na mtshams bcing
<p>137a.4</p>bar 'gyur ro/ /de bzhin du 'bar bas 'ching ba'o zhes bya ba la rdo rje hUM mdzad bcings nas snying ga las rdo rje 'bar ba spro ste des phyogs bcing bar bya ste de ltar na phyogs thams cad bcing bar 'gyur ro/ /phyag rgya bskor bar bya'o zhes bya ba la rdo rje hUM mdzad bskor bar bya ste de ltar na
<p>137a.5</p>dkyil 'khor bcing bar 'gyur ro/ /gtsug tor las mdzub mo'i rdo rje zhags par bya'o zhes bya ba la rdo rje hUM mdzad bcings nas mdzub mo gnyis kyi rtse mo yang dag par sbyar ba'i rtse mo bya ste/ yongs su bskor la gtsug tor du mdzub mo gnyis kyis gzung bar bya ste de ltar na
<p>137a.6</p>shin tu bsrung bar 'gyur ro/ /de bzhin du snying gar ro zhes bya ba la rdo rje hUM mdzad bcings nas mdzub mo gnyis kyi rtse mo yang dag par sbyar bar byas nas rang gi snying gar gzung bar bya ste de ltar na yongs su skyong bar byed par 'gyur ro/ /rdo rje dgrol ba'o zhes bya ba la 'das ma thag tu
<p>137a.7</p>bshad pa'i phyag rgya rang gi snying gar dgrol bar bya ste de ltar thams cad dgrol bar 'gyur ro/ /phyag rgya zur du bslang ba'o zhes bya ba la rdo rje hUM mdzad zur du gzhag la bslang bar bya ste de ltar na thams cad bslang bar 'gyur ro/ /mdzub mo'i rtse mo brtan par sbyar la bya'o zhes bya ba la
<p>137b</p>
<p>137b.1</p>rdo rje hUM mdzad kyi phyag rgya'i mdzub mo gnyis kyi rtse mo phan tshun du yang dag par sbyar bar bya ste de ltar na thams cad dbang du byed par 'gyur ro/ /lta ba zhes bya ba la rdo rje hUM mdzad kyi khro ba'i lta bas blta zhing las bya'o/ /ci ltar zhe na/ steng nas 'og tu ltung ba'o zhes bya ba la rdo rje hUM mdzad bcings
<p>137b.2</p>nas khro bo'i lta bas blta zhing steng gi phyogs nas 'og tu ltung ba'i tshul du bya ste de ltar na lha thams cad ltung bar 'gyur ro/ /'og nas steng du 'dren pa'o zhes bya ba la rdo rje hUM mdzad bcings nas lta ba dang bcas pa de nyid kyis 'og nas gyen du drang ba'i tshul du bya ste de ltar na klu thams cad ston
<p>137b.3</p>par 'gyur ro/ /yi ge hUM khros pa'o zhes bya ba la lta ba de nyid kyis blta zhing rdo rje hUM mdzad bcings te khros pas yi ge hUM bzla bar bya ste de ltar na gnod sbyin thams cad rjes su 'brang bar byed pa'o/ /'jigs byed lta ba'o zhes bya ba la rdo rje hUM mdzad bcings nas 'jigs byed kyi lta bas blta zhing
<p>137b.4</p>bzla bar bya ste de ltar na srin po thams cad 'jigs su gzhug go/ /rdo rje kha T+wAM ga dral ba khro bos so zhes bya ba la rdo rje hUM mdzad bcings nas khro bo'i lta bas 'bar ba'i rdo rje rnams kha T+wAM ga'i steng du yid kyis dbab par bya ste/ de ltar nag po chen po'i rdo rje kha T+wAM ga dral bas mkha' 'gro ma la
<p>137b.5</p>sogs pa'i gdon thams cad zhi bar 'gyur ro/ /snying gar rdo rje bsgoms pa'o/ /zhes bya ba la rdo rje hUM mdzad bcings nas rang gi snying gar rdo rje 'bar ba bsgom par bya ste de ltar na bdud kyi dpung thams cad 'joms par 'gyur ro/ /rdo rje rtse gsum dral ba'o zhes bya ba la rdo rje hUM mdzad bcings nas
<p>137b.6</p>yid kyis rtse gsum dral bar bya ste de ltar na ma mo thams cad zhi bar 'gyur ro/ /gdug pa'i dkyil 'khor gzhig par bya'o zhes bya ba la rdo rje hUM mdzad bcings nas bzla bar bya ste de ltar na gdug pa thams cad kyi dkyil 'khor gtor bar 'gyur ro/ /yi ge hUM gis so zhes bya ba la
<p>137b.7</p>rdo rje hUM mdzad bcings nas yi ge hUM bzla bar bya ste de ltar na gdug pa can thams cad tshar gcod par 'gyur ro/ /hi zhes bya ba la rdo rje hUM mdzad bcings nas yi ge hi bzla bar bya ste de ltar na thams cad 'dul bar 'gyur ro/ /g.yas pas dbugs dbyung ba'o zhes bya ba la rdo rje hUM mdzad
<p>138a</p>
<p>138a.1</p>bcings nas g.yas phyogs su mi 'jigs pa sbyin pa'i tshul du gzung bar bya ste de ltar na 'jigs pa med par 'gyur ro/ /de nyid kyis dong tse stsol ba'o zhes bya ba la rdo rje hUM mdzad kyis dong tse stsol ba'i tshul bya ste de ltar na nor bu bzang po dbang du byed do/ /khro bo'i lta bas
<p>138a.2</p>de bzhin du byed do zhes bya ba la ji ltar dong tse stsol ba'i tshul gyis nor bu bzang po dbang du byed par 'gyur ba de bzhin du hUM mdzad bcings nas khro bo'i lta bas nor sbyin gyi gzugs brnyan la blta zhing bzla bar bya ste de ltar na gnod sbyin gyi nor thams cad 'phrog par 'gyur ro/ /rdo rje khu tshur g.yas
<p>138a.3</p>pas mnan te g.yon pa'i sor mo rnams kyis bzung nas dgug par bya'o zhes bya ba la rdo rje hUM mdzad bcings nas g.yon pa'i rdo rje khu tshur zur du bzhag ste g.yas pa'i khro bo'i khu tshur gyis bzung la lu gu rgyud bcings pa ma bkrol zhing g.yon pa'i mdzub mo rnams kyis gzung bar byas la dgug par
<p>138a.4</p>bya ste de ltar na rnam par 'phrul pa'i gzugs brnyan gnas pas dpal thams cad 'dren par 'gyur ro/ /dong tse stsol ba ni gnyis kyis so zhes bya ba la rdo rje hUM mdzad bcings nas mdzub mo gnyis kyis dong tse stsol ba'i tshul bstan te de ltar na lha'i bu mo thams cad 'phrog par 'gyur ro/ /g.yon
<p>138a.5</p>pa'i dril bu dral ba'o zhes bya ba la rdo rje hUM mdzad bcings nas gzhon nu ma'i lag pa g.yon pa la gnas pa'i dril bu yid kyis dral bar bya zhing gzhon nu ma dang lhan cig tu yang dag par sbyor bas bsam par bya ste de ltar na gzhon nu ma dang rol par 'gyur ro/ /de bzhin rdo rje hUM mdzad kyi
<p>138a.6</p>g.yas pa'i khu tshur g.yon pa'i rdo rje khro bos mnan te mthe'u chung gi gdu bu bkrol ba'i rdo rje khu tshur gyis 'phrog par bya'o zhes bya ba la rdo rje hUM mdzad bcings nas g.yas pa'i mdzub mo'i rtse mo rang gi mthe bong gi steng du bzhag nas thur du bstan la g.yon pa'i mdzub mos mnan te mthe'u
<p>138a.7</p>chung gi lu gu rgyud bkrol bas 'phrog par bya ste de ltar na rkang pa g.yon pa brgya byin gyi gzugs brnyan mnan na sha tsi 'phrog par 'gyur ro/ /g.yas pa'i dril bu dral ba'o zhes bya ba la rdo rje hUM mdzad bcings nas gzhon nu ma'i lag pa g.yas pa la gnas pa'i dril bu yid kyis dral
<p>138b</p>
<p>138b.1</p>bar bya ste de ltar na gzhon nu rnam par spyod par 'gyur ro/ /chags pa dral bas ltung ba ni yid kyis so zhes bya ba la rdo rje hUM mdzad bcings nas sems kyis ltung bar bya ste de ltar na tshangs pa ltung du bcug par 'gyur ro/ /'khor lo dral ba'o zhes bya ba la rdo rje hUM mdzad bcings nas yid
<p>138b.2</p>kyis khyab 'jug gi 'khor lo dral bar bya ste de ltar na khyab 'jug 'dul ba'o/ /rtse gsum dral ba'o zhes bya ba la yid kyis lha chen po'i rtse gsum dral bar bya ste de ltar na lha chen po rnams las rnam par rgyal bar 'gyur ro/ /rdo rje hUM mdzad kyi g.yon pa g.yas pa'i rdo rje khu tshur gyis
<p>138b.3</p>mnan te de bzhin du gdu bu bkrol bas 'phrog par bya'o zhes bya ba la rdo rje hUM mdzad bcings nas mdzub mo rang gi mthe bo'i steng du bzhag la g.yon pa'i mdzub mo yang de bzhin du bzhag ste g.yas pa'i rdo rje khu tshur gyis g.yon pa bzung ste mthe'u chung gi gdu bu bkrol ba de ltar na 'dod pa'i
<p>138b.4</p>dbang phyug mnan nas dga' ba ma 'phrog par 'gyur ro/ /rdo rje dang byang chub sems dpa' dang de bzhin gshegs pa thams cad dang / rdo rje 'chang chen po rjes su dran pas bsgrub par bya'o zhes bya ba la rdo rje hUM mdzad bcings nas mdun du rdo rje bsgom par bya ste de ltar na rdo rje sgrub pa'o/ /mdun du
<p>138b.5</p>byams pa la sogs pa'i byang chub sems dpa' bsgom par bya ste de ltar na byang chub sems dpa' chen po grub pa'o/ /mdun du rnam par snang mdzad la sogs pa'i de bzhin gshegs pa thams cad bsgom par bya ste de ltar na de bzhin gshegs pa thams cad rjes su chags pa'o/ /
<p>138b.6</p>de bzhin du rdo rje hUM mdzad bcings nas mdun du rdo rje 'chang chen po bsgom par bya ste de ltar na rdo rje 'chang chen po rjes su chags pa dang 'jug pa dang dam tshig bcing ba dang dbang du byed pa grub par 'gyur ro/ /dpal mchog dang po'i rgya cher bshad pa shes rab kyi pha rol tu phyin pa 'byung ba zhes
<p>138b.7</p>bya ba las rdo rje khro bo'i rgyal po chen po'i phyag rgya'i rgyud kyi bshad pa rdzogs so// //de ltar na bcom ldan 'das rdo rje nyi ma me ltar 'bar ba'i phyag rgya'i rtog pa bstan nas/ da ni 'phags pa spyan ras gzigs dbang phyug gi phyag rgya'i rgyud kyi rtog pa bstan par bya ba'i phyir/ de nas
<p>139a</p>
<p>139a.1</p>'phags pa spyan ras gzigs dbang phyug gi phyag rgya'i rgyud ces bya ba gsungs te/ pad+ma chen po zhes bya ba ni mdor bstan pa'o/ /rdo rje thal mo kha 'bus pa/ /zhes bya ba la sogs pa ni rgyas par bshad pa'o/ /'dis ni 'di ltar bshad par 'gyur te/ kha 'bus pa'i tshul
<p>139a.2</p>gyis rdo rje thal mo bcings la sor mo dbus ma gnyis kyi rtse mo yang dag par sbyar bar bya ste/ mthe'u chung dang mthe bong rnams kyis pad+ma'i 'dab ma bzhi shin tu kha phye bar bya ste/ 'di ni 'phags pa 'jig rten dbang phyug gi dkyil 'khor du 'jug pa'i phyag rgya pad+ma chen po zhes bya'o/ /
<p>139a.3</p>chos thams cad 'thob pa'o zhes bya ba la pad+ma'i rigs dang rang bzhin gyis dag pa'i ting nge 'dzin ni thams cad de/ de thob pas te pad+ma chen po'o/ /de thob pa'i rgyur gyur pa nyid kyi phyir phyag rgya thob pa zhes brjod pa yin no/ /thams cad rjes su chags par byed pa yang ngo zhes bya ba la
<p>139a.4</p>de nyid pad+ma'i rigs thams cad rjes su chags par byed pas thams cad rjes su chags par byed pa'o/ /phyag rgya chen po de bzhin no/ /zhes bya ba la ji ltar pad+ma'i rigs kyi lha rnams kyi dkyil 'khor du phyag rgya chen po bstan pa de bzhin du phyag mtshan dang sgrub pa pos bcing bar bya'o
<p>139a.5</p>zhes bya ba'i don to/ /dam tshig gi phyag rgya rdo rje pad+ma bshad pa'o zhes bya ba la de bzhin gshegs pa'i dkyil 'khor du rdo rje pad+ma zhes bya ba'i phyag rgyar gang bshad pa de nyid 'dir 'phags pa spyan ras gzigs kyi dbang phyug gi dam tshig gi phyag rgyar shes par bya'o/ /de'i mtshan nyid 'di
<p>139a.6</p>yin te rdo rje thal mo 'og tu brkyang la mthe bong dang mdzub mo mnyam par sbyar nas snying gar bteg ste dbang bskur ba'i gnas su rtse mo gzhag pa ni rdo rje rin chen te/ de nyid steng du kha blta ba'i mdzub mo gnyis phyi rol du bkug pa ni rdo rje pad+ma'o/ /pad+ma'i rigs kyi rdo rje bsdams pa las byung ba'o
<p>139a.7</p>zhes bya ba la mdzes pa'i ting nge 'dzin gyi pad+ma la sogs pa ni pad+ma'i rigs rnams te de la dam tshig gi phyag rgya rnams rdo rje bsdams pa bcings la bcing bar bya'o/ /de la zhes bya ba'i sgra ni ngag nye bar dgod pa'am dgar ba la'o/ /pad+ma'i de bzhin gshegs pa ni mdzes pa'i ting nge 'dzin gyi ming
<p>139b</p>
<p>139b.1</p>can no/ /sogs pa'i sgras ni pad+ma chen po dang ting nge 'dzin dang rnam par gzigs pa rnam par gzung ba ste bzhi po de dag ni nang du rdo rje bsdams pa las byung ba'i dam tshig gi phyag rgya rnams shes par bya'o/ /ji ltar zhe na de bzhin gshegs pa'i pad+ma zhes bya ba la sogs pa la rdo rje bsdams pa nang du
<p>139b.2</p>bcings nas gyen du blta bas pang par gzung bar bya ste 'di ni mdzes pa'i ting nge 'dzin gyi ming can de bzhin gshegs pa'i pad+ma'i dam tshig gi phyag rgya ste pad+ma'i spyan zhes bya ba'o/ /rdo rje bsdams pa nang du bcings nas mthe bong gnyis yang dag par sbyar ba'i rtse mo dang mdzub mo gnyis
<p>139b.3</p>sbyar ba pad+ma'i 'dab ma'i rnam pa can du byas la rang gi snying gar gzung bar bya ste/ 'di ni pad+ma chen po'i ming can gyi dam tshig gi phyag rgya ste rdo rje chen po pad+ma'i chags pa zhes bya ba'o/ /rdo rje bsdams pa nang du bcings nas mdzub mo gnyis kyi rtse mo yang dag par sbyar bar byas la kha
<p>139b.4</p>thur du blta ba pang par gzung bar bya ste/ 'di ni ting nge 'dzin gyi ming can pad+ma chen po'i dam tshig gi phyag rgya ste pad+ma'i sgrol ma zhes bya'o/ /rdo rje bsdams pa nang du bcings te mthe bong gnyis kyi rtse mo'i thog tu mdzub mo'i rtse mo gzung bar byas te de nas rin po che dang pad+ma gnyis sbyin pa'i
<p>139b.5</p>tshul du bya ste 'di ni rnam par gzigs pa'i ming can pad+ma chen po'i nor bu'i dam tshig gi phyag rgya'o/ /pad+ma'i de bzhin gshegs pa la sogs pa'i dam tshig gi phyag rgya rnams kyi 'bras bu bstan par bya ba'i phyir 'di rnams kyi zhes bya ba la sogs pa gsungs te/ de la pad+ma'i de bzhin gshegs pa'i
<p>139b.6</p>dam tshig gi phyag rgyas pad+ma'i rigs thams cad rang bzhin gyis dag pa'o zhes bya bar rtogs pa ni chos nyid thams cad thob pa'o/ /rdo rje pad+ma chen po'i dam tshig gi phyag rgyas pad+ma'i rigs thams cad rjes su chags pa'o/ /pad+ma chen po'i dam tshig gi phyag rgyas rang dang gzhan dag sdug
<p>139b.7</p>bsngal thams cad las sgrol ba'o/ /pad+ma chen po'i nor bu'i dam tshig gi phyag rgyas rang dang gzhan dag gi bsam pa thams cad yongs su rdzogs pa shin tu grub par 'gyur ro/ /de nas kyi sgra ni skabs su bab pa la'o/ /pad+ma'i lha'i bdag po ni zhi ba dang khyab 'jug la sogs pa
<p>140a</p>
<p>140a.1</p>rnams te de dag gi dam tshig gi phyag rgya ni phyi'i rdo rje bsdams pa las byung ba yin no/ /dbang phyug chen po'i gzugs 'dzin pa'i 'jig rten dbang phyug ni don yod rgyal po ste/ don yod rgyal po ni don yod zhags pa ste de'i dam tshig gi phyag rgya ni 'di yin te 'og tu mdzub
<p>140a.2</p>mo gnyis kyis kha 'bus pa khro gnyer can la gzhag par bya'o zhes bya ba la rdo rje bsdams pa phyir bcings la mdzub mo gnyis kyi rtse mo yang dag par sbyar la tshigs gsum pa bkug par byas te 'og tu kha blta ba mdzod spu'i phyogs su gzung bar bya ste 'di ni dbang phyug chen po'i gzugs 'dzin
<p>140a.3</p>pa'i don yod zhags pa pad+ma'i khro gnyer gyi spyan zhes bya ba dam tshig gi phyag rgya'o/ /rdo rje bsdams pa gyen du 'bar ba ni mgrin sngon can gyi'o zhes bya ba la pad+ma'i khyab 'jug ni mgrin sngon can te/ rdo rje bsdams pa bcings nas gyen du 'bar bar ston pa'i tshul gyis de'i dam tshig gi phyag
<p>140a.4</p>rgya yin no/ /rdo rje bsdams pa gyen du 'bar ba de nyid rnam par grol bar bya ba'i phyir g.yon pa'i mdzub mo zhes bya ba la sogs pa gsungs te rdo rje bsdams pa phyir bcings nas g.yon pa'i mdzub mo bkug pa g.yon pa'i mthe bos bzung ste dung gi dbyibs su byas nas g.yas pa'i mthe
<p>140a.5</p>bong bsgreng la rtag pa'i tshul gyis mthe'u chung gnyis pa'i rnam pa can du byas te sor mo lhag ma rnams lag pa'i rgyab nas cung zad bteg la 'khor lo'i tshul du gzung bar bya ste 'di ni pad+ma'i khyab 'jug gi dam tshig gi phyag rgya pad+ma khyab 'jug ma zhes bya ba'o/ /pad+ma las byung ba ni tshangs pa'i
<p>140a.6</p>cha lugs 'dzin pa'i 'jig rten dbang phyug ste de'i dam tshig gi phyag rgya ni rdo rje bsdams pa phyir bcings la mdzub mo gnyis bsgreng ba bkug ste lcags kyu'i rnam par sor mo bzung nas sor mo lhag ma rnams kyis shin tu kha bye ba'i pad+ma'i tshul du bya ste 'di ni pad+ma 'byung ba zhes bya ba tshangs
<p>140a.7</p>pa'i dam tshig gi phyag rgya'o/ /rta mgrin zhes bya ba la sogs pa la rdo rje bsdams pa phyir bcings pa la mdzub mo gnyis kyi rtse mo rta'i mgrin pa'i tshul du bkug pa rgod ma'i kha lta bur byas te srin lag gnyis kyi rtse mo rab tu brkyang la mthe'u chung gnyis kyang rab tu brkyang la so sor g.yo bar gzung
<p>140b</p>
<p>140b.1</p>bar bya ste 'di ni rta mgrin gyi dam tshig gi phyag rgya pad+ma'i lcags kyu zhes bya ba yin no/ /pad+ma'i khro gnyer la sogs pa'i phyag rgya rnams kyi 'bras bu bstan pa'i phyir 'di rnams kyi zhes bya ba la sogs pa gsungs te/ de la pad+ma'i khro gnyer gyi phyag rgyas pad+ma'i rigs thams cad kyi dbang bskur ba
<p>140b.2</p>grub par 'gyur ro/ /pad+ma'i khyab 'jug gi phyag rgyas pad+ma'i rigs thams cad grub pa'o/ /pad+ma 'byung ba pad+ma'i rigs kyi gnyis su med pa'i sems dang sems las byung ba grub pas ni thar pa thams cad grub pa'o/ /pad+ma'i lcags kyu'i phyag rgya pad+ma'i rigs thams cad 'gugs pa
<p>140b.3</p>gdon mi za bar grub par 'gyur ro/ /sgeg mo la sogs pa nas pad+ma'i dril bu ma'i mthar thug pa'i rnams kyi dpal rdo rje sems dpa'i dkyil 'khor chen po las gsungs pa yin no/ /dam tshig gi phyag rgya rnams shes par bya'o/ /de bzhin gshegs pa'i sku mchog gi dbang
<p>140b.4</p>bskur ba la ting nge 'dzin gyi phyag rgya bshad pa'o zhes bya ba la bcom ldan 'das rnam snang mdzad kyi dam tshig gi phyag rgya ni de bzhin gshegs pa'i sku mchog ste/ de dang bcas pa'i dbang bskur ba'i don du ting nge 'dzin gyi phyag rgya ni 'od dpag tu med pa'i ting nge 'dzin te de ston par byed pa'i phyag rgya rdo rje
<p>140b.5</p>sems dpa'i dkyil 'khor chen po las gsungs pa yin no/ /'di ltar 'chad par 'gyur te/ de bzhin gshegs pa'i sku mchog bcings nas/ oM sangs rgyas kun gyi rin chen mchog tshogs kyis/ /spras pa'i lha yi cod pan can la 'dud/ /rab mchog rdo rje 'dzin bdag
<p>140b.6</p>dbang bskur gsol/ /rdo rje sems dpa' dam tshig khyod nyid bdag /ces bya ba'i dbang bskur ba'i glu brjod cing de bzhin gshegs pa thams cad kyi sku mchog mdun du rang dang gzhan dag gi spyi bor bzhag ste/ badzra d+harma a b+hi Shiny+tsa zhes bya ba brjod par ma byas nas na bdag dang gzhan la 'od
<p>140b.7</p>dpag tu med pa'i cod pan gyi dbang bskur bar 'gyur ba yin no/ /de nas las kyi phyag rgya zhes bya ba la de nas kyi sgra ni skabs su bab pa la'o/ /las ston par byed pa dang las sgrub par byed pa'i rgyu gang yin pa de la ni las kyi phyag rgya ste de bcings pa'i mtshan nyid 'di yin no zhes bya ba ni tshig gi
<p>141a</p>
<p>141a.1</p>lhag ma'o/ /kha T+wAM ga zhes bya ba la sogs pa la lag pa g.yas pa dang g.yon pas kha T+wAM ga bcings la rang gi mthe bo'i rtse mo gnyis las dbus ma'i rtse mo gnyis gzung bar bya ste 'di ni pad+ma'i khu tshur gnyis kyi phyag rgya'o/ /g.yon pa'i pad+ma'i khu tshur rang gi snying ga'i phyogs
<p>141a.2</p>su pad+ma kha phye ba'i tshul du bya ste 'di ni 'phags pa spyan ras gzigs kyi dbang phyug gi las kyi phyag rgya'o/ /pad+ma'i rigs thams cad kyi dam tshig gi phyag rgya ji lta ba bzhin du gzung bas so zhes bya ba la mdzes pa'i ting nge 'dzin la sogs pa nas pad+ma'i dril bu'i mthar thug pa rnams kyi ni dam tshig
<p>141a.3</p>gi phyag rgya bcings pa'i rjes su 'brangs pas pad+ma'i khu tshur byed par 'gyur ba dag gis las kyi phyag rgya bcing bar bya'o/ /'di ltar bshad par 'gyur te/ pad+ma'i khu tshur gnyis gnyis bcings te pang par kha gyen du blta bar gzung bar bya ste 'di ni de bzhin gshegs pa'i las kyi phyag rgya'o/ /
<p>141a.4</p>pad+ma'i khu tshur gnyis bcings nas mthe bong gnyis kyi rtse mo yang dag par sbyar nas mdzub mo gnyis kyis pad+ma'i rnam pa can du byas la snying gar gzung bar bya ste 'di ni pad+ma chen po'o/ /pad+ma'i khu tshur bcings nas mdzub mo'i rtse mo yang dag par sbyar bar byas la 'og tu kha blta bar pang par
<p>141a.5</p>gzung bar bya ste/ 'di ni ting nge 'dzin gyi ming ste pad+ma'i sgrol ma'o/ /pad+ma'i khu tshur gnyis bcings nas mthe bong gnyis kyi rtse mo'i mthar mdzub mo gzung bar byas la de nas rin po che dang pad+ma gnyis sbyin pa'i tshul du bya ste 'di ni rnam par gzigs pa'i pad+ma'o/ /pad+ma'i khu tshur
<p>141a.6</p>gnyis bcings nas mdzub mo gnyis kyi rtse mo yang dag par sbyar ba'i tshigs gsum pa bkug par byas la 'og tu kha blta ba mdzod spu'i phyogs su gzung bar bya ste 'di ni pad+ma zhi ba'i'o/ /pad+ma'i khu tshur bcings nas g.yon pa'i mdzub mo bkug pa g.yon pa'i mthe bos bzung la
<p>141a.7</p>dung gi dbyibs can du byas shing g.yas pa'i mthe bong dang po'i tshul du bsgreng la mthe'u chung gnyis pad+ma'i rnam pa can du byas te sor mo lhag ma rnams kyis rdo rje bsdams pa bcings nas snga ma bzhin du 'khor lo'i tshul du bya ste 'di ni pad+ma'i khyab 'jug gi'o/ /pad+ma'i khu tshur gnyis
<p>141b</p>
<p>141b.1</p>bcings nas mdzub mo gnyis bsgreng ba bkug la lcags kyu'i rnam par so sor gzung bar byas la sor mo lhag ma rnams kyis shin tu rgyas pa'i pad+ma'i tshul du bya ste 'di ni pad+ma'i tshangs pa'o/ /pad+ma'i khu tshur gnyis bcings nas mdzub mo gnyis kyi rtse mo'i mtha' mgrin
<p>141b.2</p>pa'i tshul du bkug la rgod ma'i kha lta bu'i srin lag gnyis kyi rtse mo'i mtha' rab tu brkyang la mthe'u chung gnyis kyi rtse mo gnyis so sor rab tu brkyang ste g.yo bar gzung bar bya ste 'di ni mgrin gyi'o/ /pad+ma'i khu tshur gnyis khar sgeg pa dang bcas pas gzung bar bya ste 'di ni pad+ma'i
<p>141b.3</p>sgeg mo'i'o/ /pad+mo'i khu tshur gnyis rang gi 'khor lo dgod pa'i tshul gyis yongs su bskor la spyi bor gzung bar bya ste/ 'di ni pad+ma bzhad ma'i'o/ /g.yon pa pad+ma'i khu tshur gyi mdzub mo rab tu brkyang la pi wang gi dbyug pa'i tshul du byas la g.yas pa'i khu tshur gyi mdzub
<p>141b.4</p>mes pi wang brdung ba'i tshul du bya ste 'di ni pad+ma glu ma'i'o/ /pad+ma'i khu tshur gnyis gar byas la pad+ma'i thal mo bcing bar bya ste 'di ni pad+ma gar ma'i'o/ /pad+ma'i khu tshur gnyis bcings nas lag pa gnyis mdud de lag pa g.yas steng du byung bas rdo rje bka' bsgo bar byed de mdzub
<p>141b.5</p>mos lcags kyu'i las dang lag pa mdud pa dang mdud pa bcing ba dang / rang gi snying gar dril bu phrag par dkrol ba'i tshul bya ste sgo srung rnams kyi'o/ /de ltar las kyi phyag rgyas rnams kyi mtshan nyid bstan nas da ni rang gi lha'i snying po bzla zhing bzlas pa'i don shes pa'i phyag rgya thams cad
<p>141b.6</p>sgrub pa yin zhes bya ba yin no zhes bya ba'i cho ga 'dir bstan pa'i phyir/ ngag gi ting nge 'dzin gyis zhes bya ba la sogs pa gsungs te de la sprin dang rnga bo che'i sgra lta bu ni 'dir chos kyi ngag tu brjod pa yin no/ /bzlas pa'i don gyi rnam pa can gyi sems rtse gcig pa nyid ni ting nge
<p>141b.7</p>'dzin te ngag gi ting nge 'dzin de pad+ma'i rigs thams cad kyi rang bzhin gyis dag pa'i dran pa dang / shes rab yang dag par rab tu sbyor ba ni gzungs te de dgug pa ni rang gi rgyud la rdzogs pa ste/ de'i don du ji lta ba bzhin du bshad pa'i chos kyi ngag gis bzla bar bya zhing bzlas pa'i
<p>142a</p>
<p>142a.1</p>don gyi ye shes mngon du bya ba yin no/ /de ltar dkyil 'khor gyi phyag rgya rnams sbyor ba dang bcas pa bstan nas da ni las brgya bsgrub byar byed pa'i phyag rgya rnams kyi mtshan nyid gsungs pa yin te/ pad+ma chen po bcings nas yid kyis sbyin sreg bya'o/ /sems kyis zhi
<p>142a.2</p>bar bya'o/ /dngos pos bsrung bar bya'o/ /rnam par sbyang bar bya'o zhes bya ba la bsgrub par bya ste/ las thams cad phyag rgya'i tshogs so zhes bya ba la las kyi tshogs 'di yang sngar bshad pa yin te/ slar yang 'dir bshad par mi bya'o/ /dpal mchog dang po'i rgya cher 'grel pa shes rab
<p>142a.3</p>kyi pha rol tu phyin pa 'byung ba zhes bya ba las 'phags pa spyan ras gzigs dbang phyug gi phyag rgya'i rgyud kyi bshad pa rdzogs so// //de ltar 'phags pa spyan ras gzigs dbang phyug gi phyag rgya'i rgyud bstan nas da ni 'phags pa nam mkha'i snying po'i phyag rgya bshad par bya ba'i phyir/ 
<p>142a.4</p>de nas nam mkha'i snying po'i phyag rgya chen po zhes bya ba gsungs te de nas kyi sgra ni snga ma bzhin no/ /'phags pa nam mkha'i snying po nor bu chen po'i rigs te de'i phyag rgya chen po'i sku'i gsang ba'i rang bzhin can de ji ltar dkyil 'khor bri ba'i cho gar bstan pa bzhin du dam tshig sems
<p>142a.5</p>dpar byin gyis brlabs ma thag kho nar bcing bar bya'o/ /dam tshig gi phyag rgya zhes bya ba la dam tshig 'dzin par byed pa'i phyag rgya ni dam tshig gi phyag rgya'o/ /de yang ji ltar yin zhe na rdo rje rin chen zhes bya ba la sogs pa la/ rdo rje thal mo las byung ba'i rdo rje rin chen gyi dam tshig gi
<p>142a.6</p>phyag rgya bcing bar bya ste 'di ni 'phags pa nam mkha'i snying po dang dbang bskur ba'i rin po che'i dam tshig gi phyag rgya'o/ /ci'i slad du zhe na/ dbang bskur ba thams cad thob pa'i phyir ro zhes bya ba nor bu'i rigs thams cad rtogs pa ni 'dir dbang bskur ba thams cad thob par bya ste/ de'i
<p>142a.7</p>don du dam tshig gi phyag rgya 'di'o/ /de dbang bskur ba ji lta ba bzhin du'o zhes bya ba la rdo rje rin chen gyi dam tshig gi phyag rgya'i gzugs te des rang dang gzhan dag la/ oM sarba badzra a d+hi pa ti s+t+waM a b+hi Shi ny+tsA mi b+hur b+hu ba swAHzhes bya ba'i sngags 'dis rdo rje rin chen gyi cod pan gyis dbang bskur
<p>142b</p>
<p>142b.1</p>bar bya'o/ /'di nyid snying gar zhes bya ba la rdo rje rin chen gyi phyag rgya bcings nas rang gi snying gar gzung bar bya ste 'di ni gter gyi rin chen gyi'o/ /gyen du kha blta'o zhes bya ba la rdo rje rin chen gyi phyag rgya pang bar ting nge 'dzin gyi tshul du gyen du kha blta bar gzung bar bya ste 'di ni bla na med pa'o/ /
<p>142b.2</p>khu tshur spyi bor bzhag ste phyi'i me tog la sogs pas mchod pa dbul bar bya'o zhes bya ba la 'das ma thag tu bshad pa'i bla na med pa'i rin chen khu tshur spyi bor bzhag ste phyi nas me tog la sogs pa dbul ba'i mchod pa brgyad bya ba yin no/ /'di ltar bshad par 'gyur te/ bla na
<p>142b.3</p>med pa'i rin chen gyi dam tshig gi phyag rgya spyi bor bzhag nas phab ste gyen du gtor ba ni rin chen me tog ma'i'o/ /de nyid spyi bor bzhag nas phab ste thur du blugs pa ni spos ma'i'o/ /de nyid de bzhin du phab nas mthe bong sbyar nas bskor ba ni mar me'i'o/ /de nyid de bzhin nyid
<p>142b.4</p>du phab nas rab tu brkyang zhing byung ba'i tshul gyis rab tu sbyar bar bya ste 'di ni dri ma'i'o/ /de nyid phab nas rang gi snying gar sgeg pa rnam par sprul pa'i tshul du gzung bar bya ste 'di ni rin chen sgeg ma'i'o/ /de bzhin du phab ste khar yongs su bskor ba la spyi bor gzung bar bya ste 'di ni
<p>142b.5</p>rin chen bzhad ma'i'o/ /de bzhin du yongs su phab la g.yon pa bkug pa'i dbyug pa byas la/ g.yas pa bkug pas pi wang brdung ba'i tshul du byas te 'di ni rin chen glu ma'i'o/ /de bzhin du phab ste gnyis su byas la gar byas nas spyi bor rin po che'i thal mo bcing bar bya ste
<p>142b.6</p>'di ni rin chen gar ma'i'o/ /de nyid de bzhin du phab nas g.yas pa'i mdzub mo lcags kyu bya ste 'di ni rin chen lcags kyu ma'i'o/ /de bzhin du mthe bong gnyis kyis mdud pa bya ste 'di ni rin chen zhags pa ma'i'o/ /de bzhin du mdzub mo dang mthe bo lu gu rgyud du bya ste 'di ni rin chen
<p>142b.7</p>lcags sgrog ma'i'o/ /de bzhin du de nyid phab la gnyis kyi nang du mthe bong sbyar bar bya ste/ 'di ni rin chen dril bu ma'i'o/ /dam tshig gi phyag rgya'o/ /'byor ba yang dag par rgyal ma'i dam tshig gi phyag rgya ni dbang bskur ba'i rin po che'i'o/ /dpal gyi lha mo'i dam tshig gi phyag rgya ni
<p>143a</p>
<p>143a.1</p>gter gyi rin po che'i'o/ /rab tu phun sum tshogs pa'i lha mo'i dam tshig gi phyag rgya ni nor bu rin po che'i rin chen gyi'o/ /mchod pa'i ming can gyi lha mo'i dam tshig gi phyag rgya ni bla na med pa'i rin po che yongs su gzung bar bya'o/ /'di nyid gnyis su byas la las kyi phyag rgya gzung bar bya'o
<p>143a.2</p>zhes bya ba la 'di nyid gnyis su byas na las kyi phyag rgya'o/ /dbang bskur ba thams cad kyi rin po che'i gter gyi mchod pa thob pa'i don du yang dag par rdzogs pa'o zhes bya ba la bla na med pa yang dag pa'i rin po che'i dam tshig gi phyag rgya gnyis su byas nas nor bu'i khu tshur gnyis su 'gyur
<p>143a.3</p>te des ni 'phags pa nam mkha'i snying po la sogs pa nas nor bu dril bu'i mthar thug pa'i las kyi phyag rgya bcings nas sgrub pa po la dbang bskur ba thams cad thob pa'i phyir rdzogs par 'gyur ba yin no/ /bcom ldan 'das 'phags pa nam mkha'i snying po'i las kyi dam tshig ni las rdzogs
<p>143a.4</p>par byed pa'i phyag rgya sgrub pa po las kun gyi bsam pa thams cad yongs su rdzogs par byed pa yin no/ /de nyid kyi mtshan nyid bstan par bya ba'i phyir/ g.yon pa'i khu tshur snying gar bstod nas g.yas pa nor bu sbyin pa bkrol ba'o zhes bya ba la g.yon pa nor bu'i khu tshur rang gi snying ga'i
<p>143a.5</p>phyogs su bstod pa'i tshul gyis gzung bar byas la g.yas pa rin po che'i khu tshur thams cad sbyin pa'i tshul du phral bar bya ste 'di ni 'phags pa nam mkha'i snying po'i las kyi phyag rgya'o/ /nor bu'i khu tshur gnyis kyis zhes bya ba la dbang bskur ba'i rin po che la sogs pa nas nor bu'i dril
<p>143a.6</p>bu'i mthar thug pa'i bar rnams kyis nor bu'i khu tshur gnyis kho nas las kyi phyag rgya rnams bcing bar bya'o/ /'dis ni 'di ltar bshad par 'gyur te/ nor bu'i khu tshur gnyis bcings nas dpral bar gzung bar bya ste 'di ni dbang bskur ba'i rin po che'i las kyi phyag rgya'o/ /rang gi
<p>143a.7</p>snying ga'i phyogs su gzung bar bya ste 'di ni gter gyi rin po che'o/ /pang bar gyen du kha blta bar gzung bar bya ste 'di ni nor bu rin po che'i'o/ /snying ga'i phyogs su nor bu phan tshun gzung bar bya ste 'di ni bla na med pa'i'o/ /dbang bskur ba'i rin po che'i phyag rgya nyid ni 'byor pa'i'o/ /gter rin po
<p>143b</p>
<p>143b.1</p>che'i phyag rgya ni dpal gyi lha mo'i'o/ /nor bu rin po che'i phyag rgya ni rab tu phun sum tshogs pa'i lha mo'i'o/ /bla na med pa'i phyag rgya ni mchod pa'i shes par bya'o/ /rang gi spyi bor bzhag la phab nas rang gi snying gar sgeg pa'i rnam par phral du gzung bar bya ste 'di ni rin chen sgeg mo'i'o/ /
<p>143b.2</p>de bzhin du phab nas gnyis kyi nang du mthe bo sbyar te khar yongs su bskor nas spyi bor gzung bar bya ste 'di ni rin chen bzhad ma'i'o/ /de bzhin du phab nas g.yon pa'i mdzub mo bkug pa'i dbyug pa byas la g.yas pa bkug nas pi wang brdung ba'i tshul du bya ste 'di ni rin chen glu ma'i'o/ /
<p>143b.3</p>de bzhin du phab nas gar byas la spyi bor rin po che'i thal mo che bcing bar bya ste 'di ni rin chen gar ma'i'o/ /de bzhin du phab nas g.yas pa'i mdzub mo lcags kyu bya ste 'di ni rin chen lcags kyu ma'i'o/ /de bzhin du phab la mthe bong gnyis kyis mdud pa byas la 'di ni rin chen
<p>143b.4</p>zhags pa ma'i'o/ /de bzhin du phab la mdzub mo dang mthe bo mdud pa byas te 'di ni rin chen lcags sgrog ma'i'o/ /de bzhin du phab la gnyis kyi nang du mthe bong sbyar bar bya ste 'di ni rin chen dril bu ma'i las kyi phyag rgya'o/ /de ltar phyag rgya rnams kyi mtshan nyid bstan nas da ni
<p>143b.5</p>rang gi lha'i snying po grong khyer chags pa'i glu dang bcas pa'i bzlas pa rjes su gnang ba sbyin zhing rang gi phyag rgya bsgrub par bya'o zhes bya ba'i cho ga 'dir rab tu bstan par bya ba'i phyir/ snying po'i ngag ces bya ba la sogs pa gsungs te rang gi lha'i bzla bar bya ba'i snying po ni snying po'i ngag go/ 
<p>143b.6</p>snying po'i ngag rang gi lha'i snying po de glu'i bstan bcos las bshad pa'i grong khyer ba'i chags pa'i glu dang bcas pa/ oM sarba badzra a d+hi pa ti s+t+waM a b+hi Shi ny+tsA mi b+hur b+hu wa swaHzhes bya ba la sogs pa'i bzlas pa bya zhing phyag rgya chen po la sogs pa'i dngos grub rin po che kye bdag
<p>143b.7</p>la stsol cig /ces bya ba'i tshig gis rnal 'byor pas gsol ba gdab cing phyag rgya chen po la sogs pa thams cad bsgrub par bya'o zhes bya ba ni tshig gi lhag ma'o/ /las la sbyor ba ni de bzhin du'o zhes bya ba mdor bstan pa'i tshig rnams kyi las kyi phyag rgya sgrub pa la nges par
<p>144a</p>
<p>144a.1</p>sbyor ba ji lta ba bzhin du bstan pa de bzhin du 'dir yang shes par bya'o zhes bya ba'i don to/ /'di ltar bshad par 'gyur te las kyi phyag rgya thams cad yi ge trAM brjod cing bcings nas las la nges par sbyar bar bya'o/ /da ni las brgya grub par byed pa'i phyag rgya de
<p>144a.2</p>rnams kyi mtshan nyid bshad par bya ba'i phyir de ma grub na zhes bya ba la sogs pa gsungs te de nas kyi sgra ni snga ma bzhin no/ /nam mkha'i snying po ma grub na ji lta ba bzhin du bshad pa'i mtshan nyid can gyi rdo rje rin chen gyi dam tshig gi phyag rgya mdzod spu'i phyogs su bzhag nas dbang
<p>144a.3</p>bskur ba ni nam mkha'i snying po la 'byor ba thams cad dgug pa la sogs pa'i tshig gis gsol ba gdab pa ni sgrub pa po bya ba yin no/ /chos kyi phyag rgya thams cad kyi tshogs ni rgyun te sngar bshad pa bzhin du tshig gi bsgo bas shes par bya'o/ /'di'i bshad pa yang sngar bshad
<p>144a.4</p>pa ste khyad par med pas slar yang ma bshad do/ /don yod ces bya ba la sogs pa bshad zin to/ /ngag gi phyag rgya ni snying po'i bzlas pa ste/ nges tshig bsgrub pa ni 'dod pa'i dngos grub bsgrub pa'i phyir yid kyis tshig bsgo ba ste/ de nas mkha' ni nam mkha'i snying po las 'byor ba thams
<p>144a.5</p>cad dgug pa la sogs pa yang dag par 'byung ba ste skye bar 'gyur ro/ /dpal mchog dang po'i rgya cher bshad pa shes rab kyi pha rol tu phyin pa 'byung ba zhes bya ba 'phags pa nam mkha'i snying po'i phyag rgya'i rgyud kyi bshad pa rdzogs so// //de ltar rigs lnga'i phyag rgya'i rgyud bstan nas/ 
<p>144a.6</p>da ni phyi'i phyag rgya'i rgyud bstan par bya ba'i phyir de nas zhes bya ba la sogs pa gsungs te de nas kyi sgra ni snga ma bzhin no/ /rdo rje 'chang chen po'i rang bzhin can gyi rigs lnga ni nang ste/ de rnams kyi phyag rgya'i rgyu ni nang gi'o/ /de'i phyi rol pa ni ming po gsum la sogs pa'i dkyil 'khor
<p>144a.7</p>bzhi'o/ /de'i phyag rgya ni phyag rgya chen po la sogs pa'i rang bzhin te/ de ston par byed pa'i rgyu ni 'di yin te/ phyag rgya chen po ni g.yon par kham phor dang / g.yas na mda' stod pa'o zhes bya ba la lag pa g.yon pas kham phor 'dzin cing lag pa g.yas pas mda' stod
<p>144b</p>
<p>144b.1</p>pas te/ 'di nyid gar gyi tshul gyis de rnams las kyi phyag rgyar 'gyur ro/ /dam tshig ni 'jug pa la'o zhes bya ba la sogs pa la mthe'u chung mthe bong dag gis lu gu rgyud du bcings la sor mo lhag ma rnams kyis rtse gsum pa'i rnam pa byas te/ 'di ni de rnams kyi dkyil 'khor du 'jug pa'i phyag rgya
<p>144b.2</p>ste dam tshig gi phyag rgya'o/ /ji lta ba bzhin du bzung bas lha mo rnams kyi'o zhes bya ba la bri ba'i cho gas ji lta ba bzhin du dga' ma la sogs pa'i sku'i gsang ba bshad pa de bzhin du phyag rgya bcing bar bya'o/ /'di ltar 'chad par 'gyur te/ lag pa g.yon pas gzhu bzung la/ 
<p>144b.3</p>lag pa g.yas pas mda' stod pa ni dga' ma'i phyag rgya chen po'o/ /lag pa g.yon pas kha T+wAM ga bzung la g.yas pas ral gri'i so ni srin mo'i'o/ /lag pa la gter gyi bum pas ni phag mo'i'o/ /g.yon pa'i khu tshur gyis bsnyems pa byas nas lag pa g.yas pas chu gri
<p>144b.4</p>'dzin pa ni grub pa mo'i phyag rgya chen po'o/ /dbus ma dang mthe'u chung zhes bya ba la sogs pa la rdo rje bsdams pa bcings nas dbus ma dang srin lag gi sor mo bzhi la mdzub mo dang mthe'u chung rnams kyi rtse mo bzhi sbyar bar bya ste 'di ni 'dir 'dus pa'o/ /'dis ni 'di ltar
<p>144b.5</p>bshad par 'gyur te/ rdo rje bsdams pa phyir bcings nas mdzub mo dang dbus ma dang srin lag dang mthe'u chung gi sor mo rnams bsgreng bar byas la/ g.yas pa'i dbus ma g.yon pa'i mdzub mo'i rtse mo dang sbyar la/ g.yon pa'i dbus ma'i rtse mo g.yas pa'i mdzub mo'i rtse mo
<p>144b.6</p>dang yang dag par sbyar zhing g.yas pa'i srin lag gi rtse mo g.yon pa'i mthe'u chung gi rtse mo dang yang dag par sbyar te/ g.yon pa'i srin lag gi rtse mo g.yas pa'i mthe'u chung gi rtse mo dang yang dag par sbyar ba byas nas gzung bar bya ste 'di ni srin mo rnams kyi dam tshig gi phyag rgya'o/ /
<p>144b.7</p>dam tshig ces bya ba la sogs pa ni go sla'o/ /klu'i dkyil 'khor gyi phyag rgya bshad par bya ba'i phyir gdengs ka can gyi dbang po rnams kyi'o zhes bya ba la sogs pa gsungs te/ de la phyag rgya chen po ni bri ba'i phyag rgyar bstan pa'o/ /lag pa gnyis kyi mthe bong gnyis phan tshun
<p>145a</p>
<p>145a.1</p>mdud pa byas nas mthe bong dang sor mo'i gdengs ka bsgreng ba'i rang bzhin can gyi lto 'phye chen po'i lag pa zhes bya ba ste/ klu thams cad 'gugs par byed pa'i phyag rgya sngar bshad pa'o/ /'gugs pa'i sngags kyis de nyid gnyis su byas na lto 'phye'i lag pa zhes
<p>145a.2</p>bya ste/ lto 'phye chen po'i lag pa gnyis su byas nas lag pa gcig gi sor mo lnga'i gdengs ka bsgreng ba'i rang bzhin can gyis gdengs ka'i lag pa zhes bya ba klu rnams kyi dam tshig 'dzin pa'i phyag rgya'o/ /dbus ma srin lag ces bya ba la sogs pa la dbus ma dang srin lag gi
<p>145a.3</p>sor mo bzhi pos rdo rje bsdams pa nang du bcings la mthe'u chung gnyis kyi rtse mo yang dag par sbyar nas mdzub mo dang mthe bo dag gis dga' bar sbyor ba'i tshul du byas te 'dis ni dug thams cad 'bar ba'o/ /lcags kyu'i rnam pa can gyi mdzub mo gnyis kyis dug bkug la
<p>145a.4</p>mdzub mo gnyis kyi rtse mo mthe bo gnyis kyi rtse mo dang yang dag par sbyar la gzung bar bya ste 'dis dug thams cad 'chi ba'o/ /'di gnyis kyi rtse mos dug gzhom par byas te de ltar na dug thams cad 'jig pa'o/ /'di nyid kyis dug thams cad za ba dang / 'pho ba dang / dug med par
<p>145a.5</p>byed pa yin no/ /gdug pa'i dkyil 'khor ni rdo rje khu tshur gyis gzung ba'i rdo rje khros nas myur du gzhig par bya'o zhes bya ba la rdo rje nyi ma me ltar 'bar ba'i rnal 'byor byas la g.yas pa'i rdo rje khu tshur gyis khro bo'i rdo rje blangs te/ khro bo'i khu tshur gyis sdigs mdzub la brtson
<p>145a.6</p>pas khro zhing ji lta ba bzhin du bshad pa'i glu brjod cing myur du rkang pas mnye bar bya'o/ /dpal mchog dang po'i rgya cher bshad pa shes rab kyi pha rol tu phyin pa 'byung ba zhes bya ba las phyi'i dkyil 'khor gyi phyag rgya'i rgyud kyi bshad pa rdzogs so// //de ltar phyi'i dkyil 'khor gyi phyag rgya'i rgyud
<p>145a.7</p>bstan nas/ da ni bsdus pa'i dkyil 'khor gyi phyag rgya'i rgyud bstan par bya ba'i phyir de nas zhes bya ba la sogs pa gsungs te/ de nas kyi sgra ni snga ma bzhin no/ /bcom ldan 'das zhes bya ba ni dpal rdo rje sems dpa'o/ /thams cad kyi mchog dbang phyug dam pa zhes bya ba la byang chub
<p>145b</p>
<p>145b.1</p>chen po'i rang bzhin can gyis thams cad kyi mchog go/ /gzung ba dang 'dzin pa'i rnam par rtog pa'i gzhan dbang du ma gyur pa'i phyir dbang phyug go/ /dam pa zhes bya ba ni thog ma dang tha ma med pa'o/ /thams cad kyi mchog kyang de nyid yin la dbang phyug kyang de nyid yin te dam pa yang de nyid yin pas
<p>145b.2</p>na thams cad kyi mchog gi dbang phyug dam pa'o/ /bcom ldan 'das thams cad kyi dbang phyug dam pa de'i phyag rgya 'di yin no zhes bya ba dang sbyar bar bya'o/ /de yang sku yi khyad par ji lta bu dang ldan pa yin zhe na/ nam mkha' thams cad khyab par byed cing rigs can gyi rang bzhin gyi gzugs sna
<p>145b.3</p>tshogs pa'i sku gang la mnga' ba de ni sna tshogs pa'i sku chen pos te bsdus pa'i dkyil 'khor gyi rigs thams cad kyi lha sku'i gzugs 'dzin pa'i rdo rje 'chang chen po'o/ /sna tshogs pa'i sku chen po de nyid kyi phyag rgya ni phyag rgya bcing ba'i mtshan nyid kyi skabs su bab pa yin no/ /de la phyag
<p>145b.4</p>rgya chen po bcing ba'i mtshan nyid ni bsdus pa'i dkyil 'khor bri ba'i cho gar bstan pa'i dpal rdo rje sems dpa' la sogs pa rnams kyis gzung bar bya'o/ /rdo rje thal mo sbyar nas ni/ /zhes pa la rdo rje thal mo bcings nas ba dan gsum ni yongs su gzung ba zhes bya ba la/ rdo rje thal mo ma
<p>145b.5</p>bkrol bar lag pa gnyis kyis ba dan gsum bya'o/ /'di ltar bshad par 'gyur te/ rdo rje thal mo bcings nas srin lag gnyis nang du bcug la mthe bong gnyis so sor phye la mdzub mo gnyis kyi ngos la yang dag par sbyar bar gzung bar bya ste 'di ni khyab 'jug gi gzugs 'dzin pa'i rnam
<p>145b.6</p>par snang mdzad dang / rdo rje dpal gyi lha mo'i dam tshig gi phyag rgya rdo rje khyab 'jug ma zhes bya ba yin no/ /'di la sbyor ba dang bcas pa bstan pa'i phyir/ dor na thams cad gcod byed pa/ /zhes bya ba gsungs te 'di bcings nas bdud la sogs pa thams cad kyi steng du dor bar byas na
<p>145b.7</p>bdud la sogs pa thams cad gcod par byed pa yin no/ /rdo rje 'khor lo'i phyag rgya zhes bya ba la sogs pa ni go sla'o/ /mthe'u chung mthe bo zhes bya ba la sogs pa la lag pa g.yon pa'i 'og tu kha blta bar byas la de'i steng du kha blta ba bzhag nas g.yas pa'i mthe bong dang
<p>146a</p>
<p>146a.1</p>g.yon pa'i mthe'u chung dang g.yon pa'i mthe bo dang / g.yas pa'i mthe'u chung dag gis lu gu rgyud du bcings te/ dbus ma gsum pa dag gi rtse mo gsum pa byas te 'di ni rdo rje 'dzin ma zhes bya ba gtum pa'i dbang phyug gi gzugs 'dzin pa dang rdo rje dkar mo'i dam tshig gi phyag
<p>146a.2</p>rgya'o/ /rdo rje pad+ma kha sbyar ni/ /zhes bya ba la sogs pa la sngar bshad pa'i rdo rje thal mo las byung ba'i 'jig rten dbang phyug gi phyag rgya ni rdo rje pad+mas te/ de bcings nas gang dang gang gi yul du gnas pa de dang de'i spyod lam gyis tshangs pa'i gzugs 'dzin pa'i bcom ldan 'das 'jig rten
<p>146a.3</p>dbang phyug dang pad+ma'i sgrol ma bsgrub par bya ste/ 'di ni tshangs pa'i gzugs 'dzin pa'i bcom ldan 'das 'phags pa spyan ras gzigs dbang phyug dang / pad+ma'i sgrol ma'i dam tshig gi phyag rgya'o/ /rdo rje thal mo sbyar nas ni/ /zhes bya ba la sogs pa rdo rje thal mo bcings nas
<p>146a.4</p>mthe bong gnyis kyi rtse mo yang dag par sbyar la de'i steng du mdzub mo gnyis rtse mo bkug pa'i rin po che gzung bar bya ste 'di ni lha'i gzugs 'dzin pa'i'o/ /nam mkha'i snying po dang nam mkha'i rdo rje ma ni dam tshig gi phyag rgya'o/ /dpal rdo rje sems dpa' la sogs pa rnams kyis ni sngar
<p>146a.5</p>bshad pa kho nas dam tshig gi phyag rgyar gzung bar bya ste/ las kyi phyag rgya rnams ni rang gi rigs kyi dkyil 'khor du gsungs par shes par bya'o/ /da ni bsdus pa'i dkyil 'khor gyi las kyi tshogs kyi phyag rgya'i rgyud de nas zhes bya ba la sogs pa gsungs te/ de nas kyi sgra ni snga ma bzhin no/ /
<p>146a.6</p>kye zhes bya ba ni de bzhin gshegs pa thams cad la bod pa'o/ /thams cad kyi mchog gi dbang phyug dam pa ni ji lta ba bzhin du bshad pa'i dpal rdo rje sems dpa' sna tshogs kyi sku ste/ de'i las kyi phyag rgya'i rgyud ni 'di yin te de la zhes bya ba la sogs pa la de la zhes bya ba'i sgra ni ngag
<p>146a.7</p>nye bar dgod pa la'o/ /dang po ni thog ma nyid du'o/ /re zhig gi sgra ni rim pa la ltos pa'o/ /dang po'i dngos grub kyi phyag rgya ni dang po'i dngos grub kyi phyag rgya ste/ de rab tu grub par byed pa'i phyag rgya chen po rnams kyi stong 'gyur du 'gyur ba yin no/ /ji lta ba bzhin du dam tshig gi
<p>146b</p>
<p>146b.1</p>phyag mtshan rnams kyis zhes bya ba la sogs pa la dang po'i rdo rje dang rdo rje khyab 'jug ma dang rdo rje 'dzin pa dang rdo rje pad+ma'i ming can dang rdo rje rin po che'i dam tshig gi phyag rgya dang rdo rje myu gu'i ming can gyi ji lta ba bzhin du bshad pa'i dam tshig gi phyag mtshan rnams so/ /ji lta ba bzhin gyi dam tshig gi
<p>146b.2</p>phyag mtshan de rnams kyi lag pa g.yas pa dang g.yon pa'i bya bar gyur pa de dag gi rdo rje chen po rab tu sbyor ba ni rjes su chags pa la sogs pa bsgom pa ste des nges par sbyor ba'i tshul sbyin pas te/ de la rdo rje sems dpa' la sogs pa'i rigs thams cad kyi dngos grub rab tu sgrub
<p>146b.3</p>par byed pa'i phyag rgya chen po stong 'gyur du 'gyur ro/ /'di ltar bshad par 'gyur te/ dang po'i rdo rje bcings nas gnyis su byas la lag pa g.yas pa'i dang po'i rdo rje bzhin bzlum zhing rdo rje'i lta bas rjes su chags par bya'o/ /'bar ba'i lta bas dgug par bya'o/ /brtan pa'i lta
<p>146b.4</p>bas thams cad bcing ba'o/ /rdo rje'i lta bas thams cad dbang du byed pa'o/ /lag pa g.yas pa'i dang po'i rdo rje de nyid rang gi rtags la gzung bar bya ste/ de ltar na bde ba thams cad 'phel bar 'gyur ro/ /rang gi snying gar gzung bar byas na yid bde ba thams cad 'phel bar 'gyur ro/ /
<p>146b.5</p>dbang bskur ba thams cad gzung bar byas na/ phun sum tshogs pa thams cad 'phel bar 'gyur ro/ /lag pa g.yas pa'i dang po'i rdo rje de nyid kyi dbus ma'i rdo rje rang gi snying gar bzhag la de'i 'og tu rang gi snying gar bzung zhing btung bar byas ni tshe ring ba thams cad 'phel bar
<p>146b.6</p>'gyur ro/ /rang gi rtags su bzhag nas rang gi khar bzung zhing btung bar byas na na tshod 'phel bar 'gyur ro/ /rang gi snying gar bzung zhing btung bar byas na gzugs 'phel bar 'gyur ro/ /dbang bskur ba'i gnas su bzhag la de'i rjes la khar bzung zhing 'thungs na gzi brjid
<p>146b.7</p>'phel bar 'gyur ro/ /lag pa g.yas pa'i dang po'i rdo rje'i mdzub mo bsgreng ba gzung bar byas na/ dpal chen po 'phel bar 'gyur ro/ /de nyid kyi sor mo dbus ma bsgreng ba gzung bar byas na sgra snyan pa chen po 'phel bar 'gyur ro/ /de nyid mthe'u chung bsgreng bas bzung na
<p>147a</p>
<p>147a.1</p>grags pa chen po 'phel bar 'gyur ro/ /de nyid kyi dpung par stod pa'i tshul byas te stobs chen po 'grub po/ /rang gi snying gar stod par byas na ye shes chen po 'grub po/ /spyi bor stod par byas na las 'grub par 'gyur ba yin no/ /de bzhin du nam mkha'i dngos po
<p>147a.2</p>thams cad skyed pa'i tshul byas na rdzu 'phrul thams cad mthong bar 'gyur ro/ /mdzub mo dang srin lag gis 'bar ba'i tshul du byas na cho 'phrul thams cad ston pa'o/ /de nyid bcings nas rang gi snying gar dga' ba skyed pa'i tshul byas nas 'dzin na rmad du byung ba thams cad ston pa'o/ /de
<p>147a.3</p>nyid bcings nas rang gi lus la bskor ba byas na rnam par 'phrul pa thams cad ston par 'gyur ro/ /de nyid thams cad du bskor nas mig tu gzung bar byas na bden pa thams cad mthong ba'o/ /de bzhin du bskor nas rna ba gnyis su 'dzin na bden pa thams cad thos pa'o/ /de
<p>147a.4</p>bzhin du bskor nas lcer gzung bar byas na thams cad smra ba'o/ /de bzhin du bskor nas rang gi lus la 'dzin na thams cad lus kyis 'khyud pa'o/ /de nyid bcings nas sor mo dbus mas mig la reg na bde ba'i mchog thams cad mthong ba'o/ /bka' stsal ba'i tshul byas na bka'
<p>147a.5</p>bsgo ba thams cad ston pa'o/ /bka' stsol ba'i lan ston pa'i tshul byas na bka' stsol ba thams cad kyi lan ston pa'o/ /de nyid dbus ma'i rdo rje gter 'don pa'i tshul gyis mdzod spu'i phyogs su 'dzin na gter thams cad 'don pa'o/ /nor dgug pa'i tshul du gzung bar byas na nor
<p>147a.6</p>thams cad 'phrog pa'o/ /rgyal srid thob pa'i tshul bzung na rgyal srid thams cad thob po/ /skye bo'i tshogs thams cad la rag las par bya ba'i bsam pas bzhag na grong khyer sprul pa'o/ /nags tshal dang chu bo sprul pa'i bsam pas bzhag na nags dang chu bo sprul par 'gyur ro/ /lag pa
<p>147a.7</p>g.yas pa'i dang po'i rdo rje nyid kyi dbus ma'i rdo rje thams cad bskor bar byas na lha'i yul sprul par 'gyur ro/ /dkon mchog gsum sprul pa'i bsam pas thams cad du bskor bar byas na lha'i rin po che sprul par 'gyur ro/ /lha'i grogs dang bran sprul pa'i bsam pas bskor ba byas
<p>147b</p>
<p>147b.1</p>te de ltar na de sprul par 'gyur ro/ /lha yul la sogs pa ji lta ba bzhin du sprul pa la yongs su longs spyod pa'i bsam pas thams cad du bskor ba byas te/ de ltar na lha'i yul la sogs pa thams cad la yongs su longs spyod par 'gyur ro/ /mtshungs pa med pa'i lta bas blta zhing
<p>147b.2</p>de nyid kyi dbus ma'i rdo rje'i lta bas blta bzhin du 'dod pa'i 'bras bu smin par skyed pa'i tshul du bya ste/ de ltar na skad cig mas sa'i steng thams cad nas 'bru smin pa la sogs pa bskyed par 'gyur ro/ /khro bo'i lta bas chu med pa'i phyogs su chu skyed pa'i tshul gyis chu'i phung po chen po
<p>147b.3</p>'byung ba yin no/ /'bar ba'i lta bas mun pa chen po bskyed par 'gyur ro/ /de nyid dbus ma'i rdo rje myang ba'i tshul du byas na dngos po thams cad za ba'o/ /btung ba'i tshul du byas na thams cad btung ba'o/ /rol du bcug pa'i tshul bstan zhing bskyed pa bskyod par byas na
<p>147b.4</p>thams cad rol du bcug pa'o/ /spyi bos bka' bsgo ba'i tshul du byas na las thams cad la nges par sbyor bar 'gyur ro/ /g.yas pa'i dang po'i rdo rje de nyid de bzhin gshegs pa thams cad rjes su dran pas thams cad du bskor bar byas na de bzhin gshegs pa thams cad mthong
<p>147b.5</p>ba'o/ /byang chub sems dpa' thams cad rjes su dran pas byang chub sems dpa' thams cad mthong ba'o/ /rdo rje 'chang thams cad dran pas rdo rje 'chang thams cad mthong ba'o/ /rdo rje rjes su dran pas rdo rje mthong bar 'gyur ro/ /lag pa g.yas pa'i dang po'i rdo rje de nyid
<p>147b.6</p>kyis mthe'u chung dang mthe bong dang / dbus ma'i rdo rje yang dag par sbyar la snying gar bzung na bdag nyid kyi lus la rdo rje sems dpa' la sogs pa'i sprul pa grub par 'gyur ro/ /mi snang pa'i bsam pas mi snang ba grub pa'o/ /nam mkhar 'gro ba'i bsam pas nam mkhar 'gro
<p>147b.7</p>bar 'gyur te/ shin tu phra ba dang rags pa du ma la rab tu 'jug pa ston par 'gyur ro/ /de nyid bcings nas mdzub mo bsgreng ste 'og tu ltung ba'i tshul du yi ge hUM gis sdigs mdzub byas te/ de ltar na 'jig rten gsum gyi bdag po thams cad 'jug par 'gyur ro/ /dbang du bya
<p>148a</p>
<p>148a.1</p>ba'i bsam pas sdigs mdzub byas te de ltar 'jig rten gsum gyi bdag po thams cad dbang du byed pa'o/ /bcings pa'i tshul gyis sdigs mdzub byas na 'ching ba'o/ /las thams cad nges par sbyor ba'i sdigs mdzub byas te de ltar na 'jig rten gsum gyi bdag po thams cad la
<p>148a.2</p>nges par sbyor bar 'gyur ro/ /de nyid bcings nas de'i dbus ma'i rdo rje phral ba phyed mig gi tshul du byas na lha thams cad gzhug pa dang / bcing ba dang / dbang du bya ba dang / las thams cad la sbyor bar 'gyur ro/ /de nyid bcings nas rang gi snying gar bzhag la g.yo zhing btsum pa'i
<p>148a.3</p>lta bas 'og tu blta zhing yi ge ha bzlas na klu thams cad 'byin pa'o/ /yi ge hUM gis klu thams cad 'dul ba'o/ /yi ge ho yis klu thams cad dbang du byed pa'o/ /d+h+r-ika ces bya ba bzlas par bya ste/ de ltar na klu thams cad la nges par sbyor bar 'gyur ro/ /sa la gnod
<p>148a.4</p>sbyin la sogs pa'i gdong bris la lag pa g.yas pa'i dang po'i rdo rjes dbus ma'i rdo rje g.yo zhing btsum pa'i lta bas blta zhing gnod sbyin la sogs pa dgug pa'i tshul byas te de ltar na de dag 'gugs par 'gyur ro/ /dbang du bya ba'i tshul du byas na dbang du byed pa'o/ /'ching ba'i
<p>148a.5</p>tshul du byas na 'ching ba'o/ /las thams cad la sbyar ba'i tshul du byas te/ de ltar na las thams cad la sbyor bar 'gyur te/ de thams cad du dbus ma'i rdo rje gnod sbyin la sogs pa'i khar bzhag nas zhes shes par bya'o/ /lag pa g.yas pa'i dbus ma'i rdo rje la bzhag na
<p>148a.6</p>dkyil 'khor brtag pa'o/ /rang gi khar bzhag na dkyil 'khor du zhugs par 'gyur ro/ /phyag byas na mchod par 'gyur ro/ /rang gi snying gar bzhag na dkyil 'khor grub par 'gyur ro/ /lag pa g.yas pa'i dang po'i rdo rje de nyid bcings nas myur du rang gi snying gar dral bar
<p>148a.7</p>byas na phyag rgya thams cad dgug pa dang bcing ba dang / brtan par byed pa dang / phyag rgya thams cad 'grub par 'gyur ro/ /de nyid bcings nas yi ge dzaHsa rdo rje sems dpa' la sogs pa thams cad dgug pa'o/ /yi ge hUM gis gzhug pa'o/ /yi ge baM gyis bcings pa'o/ /
<p>148b</p>
<p>148b.1</p>yi ge hoHsa dbang du byed par 'gyur ro/ /de nyid bcings nas dbus ma'i rdo rje bsgreng bar byas la spyi bor gzung bar byas te de ltar na las thams cad rab tu sgrub pa'o/ /rang gi snying gar gzung bar byas na las thams cad rnam par 'jig par mi 'gyur ro/ /rang gi snying gar gzung bar byas na
<p>148b.2</p>las thams cad brtan par byed pa'o/ /phyogs thams cad du bskor bar byas te de ltar na sgra snyan pa thams cad rab tu gsal bar 'gyur ro/ /de nyid bcings nas rang gi snying gar bzhag la bdag nyid rdo rje'i rang bzhin can du bsgom par bya ste/ de ltar na rdo rje thams cad dgug pa dang gzhug
<p>148b.3</p>pa dang bcing ba dang dbang du byed par 'gyur ro/ /bdag nyid byang chub sems dpar bsgom par bya ste/ de ltar byang chub sems dpa' thams cad dgug pa dang / gzhug pa dang / bcing ba dang / dbang du byed par 'gyur ro/ /bdag nyid de bzhin gshegs par bsgom par bya ste de ltar
<p>148b.4</p>na de bzhin gshegs pa thams cad dgug pa dang / gzhug pa dang / bcing ba dang / dbang du byed par 'gyur ro/ /bdag nyid rdo rje sems dpa' bsgom par bya ste de ltar na rdo rje 'chang chen po dgug pa dang gzhug pa dang bcing ba dang dbang du byed par 'gyur ro/ /de ltar na lag pa g.yas pa'i dang po'i rdo rjes
<p>148b.5</p>las brgya sgrub pa yin no/ /ji ltar lag pa g.yas pa'i rdo rjes las brgya bsgrub par 'gyur ba de bzhin du lag pa g.yon pa'i dang po'i rdo rjes kyang 'das ma thag tu bshad pa'i las brgya po de nyid sgrub pa yin te/ de ltar na las brgya phrag gnyis su 'gyur ro/ /las nyis brgya po 'di dag dpal
<p>148b.6</p>rdo rje sems dpa'i oM AHhUM d+hIHtra~M` zhes bya ba bsdus pa'i dkyil 'khor du gsungs pa'i snying po brjod cing rnal 'byor pas rab tu bsgrub par bya ba yin no/ /de nas rdo rje khyab 'jug gi de bzhin gshegs pa'i rnal 'byor la rdo rje khyab 'jug ma zhes bya ba'i dam tshig gi phyag rgya bcings la/ 
<p>148b.7</p>gnyis su byas te lag pa g.yas pa'i rdo rje khyab 'jug gi phyag rgyas de bzhin gshegs pa rnam par snang mdzad kyi dkyil 'khor chen po las gsungs pa'i las brgya'i snying po'i sngags 'di bsgrub par bya ste/ oM badzra na ra yA na tshin+d+ha bin+d+ha a pra ti ha ta badzra tsak+Sha na ho b+ha ga bA na badzra thA ga ta
<p>149a</p>
<p>149a.1</p>dzaHhUM baM hoHbadzra d+ha ra ya s+t+waM zhes bya'o/ /de la las brgya bsgrub pa'i phyag rgya bcing ba ni 'di yin te/ lag pa g.yas pa rdo rje khyab 'jug bcings la nad bcing bas nad 'jig par 'gyur ro/ /rang gi mig yongs su sbyangs pas mya ngan 'jig pa'o/ /rang gi snying gar gzhag par
<p>149a.2</p>byas na yid mi bde ba thams cad 'jig pa'o/ /de nyid kyis nad pa'i lus la byab par byas na nad thams cad 'jig pa'o/ /de nyid kyis kun du bskor zhing zas la mngon par bsngags na sbyar dug zos pa 'jig pa'o/ /de nyid kyis byur la mngon du phyogs par khros nas dor bar byas na
<p>149a.3</p>byur 'jig pa'o/ /de nyid kyis phur bu blangs te yid kyis gdon par byas te de ltar na byad 'jig pa'o/ /de nyid kyis rting pas brdeg pa'i tshul byas na ro langs thams cad 'jig pa'o/ /de nyid kyis yi ge oM bris te phyis na sngags thams cad rnam par 'jig pa'o/ /de nyid
<p>149a.4</p>kyis so rnams kyis gzung bar byas na sman thams cad rnam par 'jig pa'o/ /de nyid khro ba dang bcas pas bgegs la bsnun par byas na bgegs thams cad 'jig pa'o/ /de nyid kyis log 'dren gyi steng du 'khor lo dag dbab par byas na log 'dren thams cad 'jig pa'o/ /de nyid kyis
<p>149a.5</p>ral gri bris nas phyis na sdig pa thams cad rnam par 'jig pa'o/ /de nyid kyis sbyin sreg gi tshul du byas na rmi lam ngan pa thams cad 'jig pa'o/ /de nyid kyis dUr ba'i sbyin sreg byas na dus ma yin pa'i 'chi ba 'jig pa'o/ /de nyid kyis rims kyis gzung ba la byams pa'i lta bas
<p>149a.6</p>bya bas na rims pa thams cad rnam par 'jig pa'o/ /de nyid kyis gdon gyis gzung ba'i skra la bzung bas bskyod na gdon thams cad rnam par 'jig pa'o/ /de nyid kyis steng du kha T+wAM ga 'dzin pa'i tshul du byas na nam mkha' la 'gro ba thams cad 'jig pa'o/ /de nyid rang gi khyim du
<p>149a.7</p>bskor bar bya ste de ltar na yams thams cad 'jig pa'o/ /de nyid rang gi khyim du gzhag par byas na nye bar 'tshe ba thams cad rab tu 'jig pa'o/ /de nyid khyim du rab tu gzhug par byas na ltas ngan 'jig pa'o/ /de nyid snying ga'i phyogs las bton na gnod pa 'jig pa'o/ /
<p>149b</p>
<p>149b.1</p>de nyid lus la bskor ba byas na lus kyi sdug bsngal thams cad rab tu 'jig pa'o/ /de nyid kyis de dag 'byin pa'i tshul byas na ngag gi sdug bsngal thams cad rab tu 'jig pa'o/ /de nyid snying ga'i phyogs su bsdams par byas te de ltar na sems kyi sdug bsngal 'jig par 'gyur ro/ /de nyid
<p>149b.2</p>rang gi snying gar bstan par byas te de ltar na tshe chen po 'phel bar 'gyur ro/ /de nyid dbang po thams cad la gzhag par byas te de ltar na na tshod chen po 'phel bar 'gyur ro/ /de nyid khar bskor bar byas na mdangs chen po 'phel bar 'gyur ro/ /de nyid dpral bar bzhag na gzi brjid chen
<p>149b.3</p>po 'phel bar 'gyur ro/ /de nyid snying gar gzhag par bya ste de ltar na gzi brjid 'phel bar 'gyur ro/ /de nyid phrag pa gnyis la gzhag par byas na stobs 'phel bar 'gyur ro/ /de nyid 'og tu gzhag par byas na spro ba 'phel bar 'gyur ro/ /de nyid kyis phreng ba 'ching ba'i
<p>149b.4</p>tshul byas na brtson 'grus 'phel bar 'gyur ro/ /de nyid dbang po thams cad la gzhag par byas na dpal chen po 'phel bar 'gyur ro/ /de nyid spyi bor gzhag par byas na skal ba bzang po 'phel bar 'gyur ro/ /de nyid khar gzhag par byas na bsod nams grub par 'gyur ro/ /
<p>149b.5</p>de nyid kha las gdon par byas na ming 'phel bar 'gyur ro/ /de nyid thams cad du bskor ba byas na sgra snyan par 'gyur ro/ /de nyid phyogs thams cad du bskor ba byas na grags pa 'phel bar 'gyur ro/ /de nyid bcings nas de bzhin gshegs pa rjes su dran pa bsgom par byas na
<p>149b.6</p>dran pa 'phel bar 'gyur ro/ /de nyid snying las 'byin pa'i tshul byas na blo gros 'phel bar 'gyur ro/ /de nyid snying gar bzhag nas dga' ba skyed par byas na bstan pa 'phel bar 'gyur ro/ /de nyid bcings nas bdag nyid sangs rgyas kyi skur bsgom par bya ste de ltar na de bzhin gshegs
<p>149b.7</p>pa 'phel bar 'gyur ro/ /de nyid bcings nas sangs rgyas thams cad bsgoms pas de bzhin gshegs pa'i ting nge 'dzin 'phel bar 'gyur ro/ /de nyid phung po lnga rnams la gzhag par byas na tshogs 'phel bar 'gyur ro/ /de nyid lcer gzhag par byas na de bzhin gshegs
<p>150a</p>
<p>150a.1</p>pa'i gsung 'phel bar 'gyur ro/ /de nyid bcings la yid kyis de bzhin gshegs pa thams cad la phyag 'tshal bar bya ste de ltar na yid 'phel bar 'gyur pa yin no/ /de nyid bcings nas gtong ba rjes su dran pa bsgom par bya ste de ltar na sbyin pa'i pha rol tu phyin pa grub pa'o/ /
<p>150a.2</p>de nyid bcings nas tshul khrims rjes su dran pa bsgom par bya ste de ltar na tshul khrims kyi pha rol tu phyin pa grub pa'o/ /de nyid bcings nas bzod pa'i pha rol tu phyin pa bsgom par byas te/ de ltar na bzod pa'i pha rol tu phyin pa grub pa'o/ /de nyid bcings nas brtson 'grus kyi pha
<p>150a.3</p>rol tu phyin pa bsgom par byas te de ltar na brtson 'grus kyi pha rol tu phyin pa grub pa'o/ /de nyid bcings nas bsam gtan gyi pha rol tu phyin pa bsgom par byas te de ltar na bsam gtan gyi pha rol tu phyin pa grub pa'o/ /de nyid bcings nas shes rab kyi pha rol tu phyin pa bsgom par
<p>150a.4</p>byas te de ltar na shes rab kyi pha rol tu phyin pa grub pa'o/ /de nyid bcings nas ye shes kyi pha rol tu phyin pa bsgom par bya ste de ltar na ye shes kyi pha rol tu phyin pa grub pa'o/ /de nyid bcings nas stobs kyi pha rol tu phyin pa bsgom par bya ste/ de ltar na stobs kyi pha rol tu phyin pa grub
<p>150a.5</p>pa'o/ /de nyid bcings nas thabs kyi pha rol tu phyin pa bsgom par bya ste de ltar na thabs kyi pha rol tu phyin pa grub pa'o/ /de nyid bcings nas smon lam gyi pha rol tu phyin pa bsgom par bya ste/ de ltar na smon lam gyi pha rol tu phyin pa grub pa'o/ /de nyid bcings nas mdun du
<p>150a.6</p>rdo rje bsgom par byas te de ltar na rdo rje grub pa'o/ /de nyid bcings nas gzungs la sogs pa mngon par brjod nas nges par bsgom par bya ste de ltar na gzungs grub pa'o/ /de nyid bcings nas sangs rgyas kyis bsgom par bya ste de ltar na de dag grub pa'o/ /de nyid bcings nas pha rol tu
<p>150a.7</p>phyin pa bcu'i spyod pa bsgom par bya ste de ltar na de grub pa'o/ /de nyid bcings nas so so yang dag par bzhi bsgom par bya ste de ltar so sor yang dag par rig pa grub pa'o/ /de nyid bcings nas sangs rgyas kyi chos ma 'dres pa bco brgyad bsgom par bya ste de ltar na de dag grub pa'o/ /
<p>150b</p>
<p>150b.1</p>de nyid bcings nas chos bsgom par bya ste de ltar na chos grub pa'o/ /de nyid bcings nas las bsgoms pas de grub pa'o/ /de nyid bcings nas sems can gyi don bsgoms pas sems can gyi don grub pa'o/ /de nyid bcings nas sangs rgyas kyi don bsgoms pas sangs rgyas kyi don grub pa'o/ /
<p>150b.2</p>de nyid bcings nas de bzhin gshegs pa'i sku bsgoms pas lus grub pa'o/ /de nyid bcings nas gsung bsgoms pas ngag grub pa'o/ /de nyid bcings nas sems dpa'i rdo rje bsgom par bya ste de ltar yid grub pa'o/ /de nyid bcings nas bdag nyid rdo rje bsgom par bya ste de ltar na rdo rje
<p>150b.3</p>chen po grub pa yin no/ /de nyid bcings nas oM bo d+hi tsit+ta badzra zhes bzla bar bya ste de ltar na byang chub chen po'i sems skye ba grub par 'gyur ro/ /oM sa man+ta b+ha dra tsar+ya yi ni t+ya zhes bzlas par bya ste de ltar na kun du bzang po'i spyod pa sna tshogs rdzogs pa'o/ /oM tsin+d+ra ma ni zhes bya ba bzla bar
<p>150b.4</p>bya ste de ltar na sems can gyi don grub pa'o/ /oM a ni ru d+ha ni zhes bzla bar bya ste de ltar na lhums su 'jug pa sgrub pa'o/ /oM dza ti bi brti zhes bya ba bzla bar bya ste de ltar na bltams pa'i sa ston pa'o/ /oM sarba bi ga dz+nya ni zhes bya ba bzla bar bya ste de ltar na gzhon nu rol bsgrub
<p>150b.5</p>pa'o/ /oM ma hA bi ra ga d+harmA zhes bya ba bzla bar bya ste de ltar na mngon par 'byung ba sgrub pa'o/ /oM bar+ya ba ka tse zhes bya ba bzla bar bya ste de ltar na dka' thub kyi spyod pa grub pa'o/ /oM sa d+ha na ga mi ni zhes bya ba bzla bar bya ste de ltar na byang chub chen po'i snying po la 'dug pa sgrub pa'o/ /
<p>150b.6</p>oM badzra dri d+h+ra tsid+d+hi hUM zhes bzla bar bya ste de ltar na bdud 'dul ba'o/ /oM sarba ta thA ga ta zhes bya ba bzla bar bya ste de ltar na mngon par rdzogs pa'i byang chub sgrub pa'o/ /oM swa b+hA ba shud+d+ha d+harmA te dz+nyA na bi shu shud+d+he zhes bya ba bzla bar bya ste de ltar na chos kyi 'khor lo rab tu bskor ba'o/ /oM karma
<p>150b.7</p>bi shud+d+ha na zhes bya ba bzla bar bya ste de ltar na mu stegs can thams cad tshar gcod pa'o/ /hUM ni sum+b+ha badzre ni phaT ces bya ba bzla bar bya ste de ltar na 'jig rten gsum po thams cad las rnam par rgyal bar 'gyur ro/ /oM karmA ra ge zhes bya ba bzla bar bya ste de ltar na lha las bab bsgrub
<p>151a</p>
<p>151a.1</p>pa'o/ /oM badzre badzre ni zhes bya ba bzla bar bya ste de ltar na 'dus pa chen po byin gyis brlab pa'o/ /oM sarba d+harma mi ni zhes bya ba bzla bar bya ste de ltar na dug thams cad 'dul ba sgrub pa'o/ /oM he zhes bya ba bzla bar bya ste de ltar na 'dul ba l+tsa rab tu gzhag pa'o/ /oM akA
<p>151a.2</p>ro mu khaM zhes bya ba bzla bar bya ste de ltar na ngan song thams cad las son pa'o/ /oM pradz+nyA pA ra mi ta zhes bya ba bzla bar bya ste de ltar na mdo sde thams cad bton pa'o/ /oM baM hUM zhes bya ba bzla bar bya ste de ltar na rtog pa thams cad byin gyis brlab pa'o/ /oM A zhes bya ba bzla bar bya ste de ltar
<p>151a.3</p>na dngos grub thams cad stsol ba'o/ /oM sarba ta thA ga ta kA ya gra zhes bya ba bzla bar bya ste de ltar na de bzhin gshegs pa thams cad kyi sku so sor thob pa'o/ /oM sarba ta thA ga ta bA ka bi shud+d+he zhes bya ba bzla bar bya ste de ltar na de bzhin gshegs pa thams cad kyi gsung thob pa'o/ /
<p>151a.4</p>oM sarba ta thA ga te tsit+ta badzre zhes bya ba bzla bar bya ste de ltar na de bzhin gshegs pa thams cad kyi thugs so sor thob pa'i rnam par 'phrul pa sgrub par 'gyur ro/ /de ltar lag pa g.yas pa'i rdo rje khyab 'jug gi phyag rgyas las brgya sgrub pa yin no/ /ji ltar lag pa g.yas pa'i
<p>151a.5</p>rdo rje khyab 'jug gi las brgya po 'di sgrub pa de bzhin du lag pa g.yon pa'i rdo rje khyab 'jug gi yang 'das ma thag tu bshad pa'i las brgya po 'di dag yin te de bzhin gshegs pa'i las brgya gnyis pa yin no/ /rdo rje rtse gsum 'dzin pa'i rdo rje gtum pa'i dbang phyug gi gzugs
<p>151a.6</p>'dzin pa'i rdo rje nyi ma me ltar 'bar ba'i rnal 'byor byas la rdo rje 'dzin pa zhes bya ba'i phyag rgya bcings nas gnyis su byas nas lag pa g.yas pa'i rdo rje 'dzin pa'i phyag rgyas oM badzra kro d+ha yo gi ni shwa ra ma hA badzra shu lo gra ba ne ho b+ha ga bA na badzra tsaN+De shwa Sha aHha ha ha ha hi zhes bya ba brjod
<p>151a.7</p>cing / bcom ldan 'das rdo rje nyi ma me ltar 'bar ba'i las brgya'i cho ga 'di bsgrub par bya ste/ phyag rgya de nyid kyis blugs gzar blangs la ke tshe dang til mar tsha ba'i sbyin sreg byas te de ltar na de thams cad sreg par 'gyur ro/ /phyag rgya de nyid kyis bsgrub par
<p>151b</p>
<p>151b.1</p>bya ba la gtang bar bya ste de ltar na thams cad bskrad par 'gyur ro/ /de nyid kyis bcings pa'i tshul du byas te de ltar na thams cad rmugs pa'o/ /de nyid kyis thams cad rengs pa'i tshul du byas na thams cad rengs pa'o/ /de nyid bcings nas mig gnyis btsum par bya ste de ltar na thams cad gnyid
<p>151b.2</p>log tu bcug pa'o/ /khro bo'i lta bas bsgrub bya la blta zhing phyag rgya 'di nyid kyis sdigs mdzub byas te de ltar na thams cad la rgyas btab pa'o/ /de nyid bcings nas glod par byas te de ltar na thams cad rmongs pa'o/ /de nyid bcings nas sdigs mdzub kyis bsgrub bya bying ba'i tshul du
<p>151b.3</p>byas te de ltar na thams cad rmugs pa'o/ /sdigs mdzub kyis skye ba la 'ching ba'i tshul te de ltar na thams cad rgyas btab pa'o/ /sdigs mdzub kyis lu gu rgyud 'ching ba'i tshul du byas nas de btsir bar bya ste de ltar na thams cad btsir ba'o/ /sdigs mdzub kyis lu gu rgyud btsir bar byas
<p>151b.4</p>la de nyid kyis dral ba'i tshul du byas na thams cad dral ba'o/ /sdigs mdzub kyis bsgrub bya la brdeg pa'i tshul bya ste de ltar na thams cad la rdeg pa'o/ /de nyid bcings nas sdigs mdzub kyis gyen du 'bar ba'i tshul du bya ste de ltar na thams cad 'bar ba'o/ /de nyid kyi sdigs mdzub dang
<p>151b.5</p>yid kyis sor mo dbus ma bsgreng ba bsgrub bya ltung ba'i tshul gyis dbab par bya ste de ltar na thams cad ltung ba'o/ /de nyid bcings nas mdzub mo 'bar ba'i tshul du bya ste de ltar na 'tshed pa'o/ /de nyid bcings nas gcod pa'i tshul du de nyid sbyar bar bya ste de ltar na thams cad gcod pa'o/ /de
<p>151b.6</p>nyid bcings nas mdzub mos bsgrub bya rnam par dral ba'i tshul du bya ste de ltar na thams cad dral ba'o/ /de nyid bsgrub bya phye mar rlog pa'i tshul rab tu sbyar bar bya ste de ltar na thams cad phye mar rlog pa'o/ /de nyid bcings nas sor mo thams cad phyogs bcur dor bar bya ste de ltar na
<p>151b.7</p>thams cad dor ba'o/ /de nyid myur du grol bar bya ste de ltar na thams cad rnam par 'joms pa'o/ /de nyid kyis drang zhing g.yo bas sdigs mdzub byas te de ltar na rims thams cad bskyed pa'o/ /de nyid bcings nas mdzub mo gdengs ka'i rnam pa can du byas la de'i bsgrub bya la sdigs mdzub
<p>152a</p>
<p>152a.1</p>bya ste de ltar na dug ldang ba'o/ /de nyid bcings nas mdzub mo so rnams kyis gzung bar bya ste de ltar na bsgrub bya gdon gyis 'dzin du gzhug pa yin no/ /de nyid bcings nas smyo ba dang rgyug pa bstan par bya ste de ltar na thams cad smyor gzhug pa'o/ /de nyid bcings nas mdzub
<p>152a.2</p>mos se gol gtogs pa'i sgra 'byin pa'i tshul du bya zhing bsgrub bya bkug la yid kyis rtog par bya ste de ltar na thams cad gsod par 'gyur ro/ /de nyid bcings nas bsgrub bya nye bar 'dug pa'i tshul du sbyar bar bya ste de ltar na thams cad nye bar 'dug par 'gyur ro/ /de nyid sa la rab tu
<p>152a.3</p>gzhag par bya ste de ltar na thams cad dgod pa'o/ /de nyid bskyod par bya ste de ltar na thams cad g.yor gzhug pa'o/ /de nyid bcings nas rang gis gar byas te de ltar na thams cad gar byed du gzhug pa'o/ /de nyid kha las gyen du drang bar bya ste de ltar na thams cad glu len du
<p>152a.4</p>gzhug pa'o/ /de nyid rlabs kyi tshul du sbyar bar bya ste de ltar na thams cad rtser gzhug pa'o/ /de nyid thams cad du brlab par bya ste de ltar na thams cad rtsed 'jo byed du gzhug pa'o/ /de nyid bcings nas ha har dgod par bya ste de ltar na ha har dgod du gzhug pa'o/ /de nyid bskor bar
<p>152a.5</p>bya ste de ltar na thams cad bskor du gzhug pa'o/ /de nyid dgug par bya ste de ltar na thams cad dgug pa'o/ /de nyid mdun du tshur drang bar bya ste de ltar na thams cad tshur 'dren pa'o/ /de nyid mdun du gtang bar bya ste de ltar na thams cad gtong ba'o/ /de nyid yongs su bskor nas
<p>152a.6</p>nub pa'i tshul du gzung bar bya ste de ltar na thams cad nub pa'o/ /de nyid gyen du drang bar bya ste de ltar na thams cad gyen du 'byung ba'o/ /de nyid myur du dor bar bya ste de ltar na thams cad dor ba'o/ /de nyid myur du bteg par bya ste de ltar na thams cad 'degs pa'o/ /de nyid
<p>152a.7</p>zur du tshur drang bar bya ste de ltar na thams cad tshur drang ba'o/ /de nyid bcings nas rang gi nga ro byas te de ltar na thams cad nga ro 'don pa yin no/ /de nyid bcings nas rang nyid du bar bya ste de ltar na thams cad du ba'o/ /de nyid kyis bdag nyid la brdung bar bya ste de ltar na thams cad
<p>152b</p>
<p>152b.1</p>brdung bar 'gyur ro/ /de nyid kyis snying gar brdeg par bya ste de ltar na thams cad gsod par 'gyur ro/ /de nyid kyis rang gi skra 'bal bar bya ste de ltar na thams cad kyis rang gi skra 'bal ba'o/ /de nyid bcings nas bsgrub bya phan tshun rnam par sdang bar bya ste de ltar na thams cad rnam par
<p>152b.2</p>sdang ba'o/ /de nyid kyis rang gi gos brjes par bya ste de ltar na gos brje bar 'gyur ro/ /de nyid kyis gyen du 'bar ba skyed pa'i tshul gyis khro bas rab tu g.yo ba mdzub mos byas te de ltar na khro ba 'bar bar 'gyur ro/ /de nyid kyis mdzub mo'i lcags kyus thams cad dgug pa'o/ /
<p>152b.3</p>de nyid kyis bsgrub bya gzhug pa'i tshul gyis thams cad 'jug pa'o/ /de nyid kyis mdzub mo dang mthe bong dag gis se gol gtogs par bya ste de ltar na thams cad 'bebs pa'o/ /de nyid bcings nas de bzhin du se gol gtogs pa'i sgras pra dbab pa thams cad sgrub pa'o/ /de
<p>152b.4</p>nyid bcings nas mdzub mo lce la reg par bya ste de ltar na thams cad smra ba'o/ /de nyid g.yas su 'khyil ba'i ba spu ston pa'i tshul gyis bskor bar bya ste de ltar na sgyu ma thams cad ston pa'o/ /de nyid kyis ltung ba slong ba'i tshul du bya ste de ltar na thams cad so sor bton pa'o/ /
<p>152b.5</p>de nyid bcings nas dus kyi 'khor lo rab tu bsgom par bya ste de ltar na dus kyi 'khor lo rab tu yongs su bskor ba'o/ /de nyid bcings nas khro bo'i lta bas yid kyis 'dod pa'i shing drung rnams kyi 'dab ma dang me tog dang 'bras bu rnams ston pa'o/ /de nyid bcings nas khro bo'i lta bas blta zhing
<p>152b.6</p>'bru thams cad ston par byed pa'o/ /de nyid bcings nas byams pa'i lta bas rims ldog par byed pa'o/ /de ltar bcings nas smin ma bskyod pa'i 'phrog pa dag gis sbyar ba'i dug 'phrog par byed pa'o/ /de nyid bcings nas rnams bstan par bya ste de ltar na gdon thams cad las
<p>152b.7</p>grol ba'o/ /de nyid bcing nas yi ge phu brjod par bya ste de ltar na dug thams cad ldog pa'o/ /de nyid kyis mkha' 'gro ma rnams kyis bzung ba la brdeg par bya ste de ltar na mkha' 'gro ma dang gdon thams cad las grol ba'o/ /de nyid rgyal mtshan bsgreng ba'i tshul gyis steng du gzung
<p>153a</p>
<p>153a.1</p>bar bya ste de ltar na sangs rgyas thams cad 'byon pa'o/ /de nyid bcings nas khro ba dang bcas pa'i 'jigs byed kyi lta bas gzhan gyi dpung thams cad 'joms pa'o/ /de nyid bcings nas btsum pa med pa'i lta bas mtshams bcing ba'o/ /de nyid bcings nas rang gi snying ga las
<p>153a.2</p>rdo rje 'bar ba'i yid kyis spros nas phyogs bcing bar bya'o/ /de nyid bcings nas bskor bar bya ste de ltar na dkyil 'khor bcing pa'o/ /de nyid bcings nas mdzub mo bsgreng ba byas nas yongs su bskor la gtsug tor du gzung bar byas na shin tu srung ba'o/ /de nyid bcings nas mdzub
<p>153a.3</p>mo brkyang ba la rang gi snying gar gzung bar bya ste de ltar na thams cad de nyid byed pa'o/ /phyag rgya de nyid rang gi snying gar dgrol bar bya ste de ltar na thams cad dgrol ba'o/ /g.yas pa'i rdo rje 'dzin ma de nyid zur du bzhag la bsgreng bar bya ste de ltar na thams cad bsgreng pa'o/ /de nyid
<p>153a.4</p>bcings nas mdzub mo'i rtse mos dbang du byed pa'i tshul bya ste de ltar na thams cad dbang du byed par 'gyur ro/ /de nyid bcings nas khro bo'i lta bas steng nas 'og tu ltung ba'i tshul du bya ste de ltar na ltung ba thams cad ltung ba'o/ /'og nas steng du drangs pa'i tshul byas na klu thams cad gnon pa'o/ /
<p>153a.5</p>de nyid bcings te khros pas yi ge hUM bzla bar bya ste de ltar na gnod sbyin thams cad phyi bzhin du 'brang bar byed pa'o/ /de nyid bcings nas 'jigs byed kyi lta bas srin po thams cad 'jigs su bcug pa'o/ /de nyid bcings nas khro bo'i lta bas kha T+wAM ga yid kyis dral bar bya ste de ltar na
<p>153a.6</p>mkha' 'gro ma thams cad la sogs pa'i gdon thams cad zhi ba'o/ /de nyid bcings nas rang gi snying gar 'bar ba'i rdo rje bsgom par bya ste de ltar na bdud thams cad kyi stobs 'joms pa'o/ /de nyid bcings nas khro bo'i lta bas yid kyis rtse gsum dral bar bya ste de ltar na ma mo thams
<p>153a.7</p>cad zhi bar 'gyur ro/ /de nyid bcings nas gdug pa'i dkyil 'khor gzhug par bya ste de ltar na gdug pa'i dkyil 'khor thams cad 'thor ba'o/ /de nyid bcings nas yi ge hUM bzla bar bya ste de ltar na gdug pa thams cad tshar gcod pa'o/ /de nyid bcings nas yi ge hi bzla
<p>153b</p>
<p>153b.1</p>bar byas te de ltar na thams cad 'dul ba'o/ /de nyid bcings nas mi 'jigs pa sbyin pa'i tshul gyis g.yas phyogs su gzung bar bya ste de ltar na mi 'jigs pa skyed pa'o/ /de nyid dong tse bsor ba'i tshul du bya ste de ltar na nor bu bzang po dbang du byed pa'o/ /de nyid bcings nas nor sbyin la
<p>153b.2</p>khro ba'i lta bas blta zhing bzla bar bya ste de ltar na nor sbyin las nor thams cad 'phrog pa'o/ /de nyid bcings nas mdzub mo so dag gis bzung ste rnam thos sras rkang pa g.yon pas mnan nas bkug cing bzla bar bya ste de ltar na dpal dgug pa'o/ /de nyid bcings nas mdzub mos dong tse
<p>153b.3</p>gnyis bsor ba'i tshul byas te de ltar na lha'i bu mo thams cad 'phrog pa'o/ /de nyid kyis gzhon nu ma'i lag pa g.yon pa la gnas pa'i dril bu yid kyis dral bar bya ste de ltar na gzhon nu ma rol du bcug pa'o/ /de nyid bcings nas mdzub mo'i rtse mo mthe bong gi steng du bzhag nas 'og
<p>153b.4</p>tu byas la rkang pa g.yon pas brgya byin gyi gzugs brnyan mnan te lu gu rgyud dang bkrol ba'i tshul gyis 'phrog par bya ste de ltar na sha tsi 'phrog pa'o/ /de nyid bcings te gzhon nu ma'i lag pa g.yas pa la gnas pa'i dril bu yid kyis dral bar bya ste de ltar na gzhon nu rnam par gcod pa'o/ /de
<p>153b.5</p>nyid bcings nas mdzub mos chags pa dang bral ba'i yid kyis ltung bar bya ste de ltar na tshangs pa ltung ba'o/ /de nyid bcings nas yid kyis khyab 'jug gi 'khor lo dral bar bya ste de ltar na khyab 'jug 'dul bar 'gyur ro/ /de nyid bcings nas rtse gsum dral bar byas te de ltar na lha chen po
<p>153b.6</p>las rnam par rgyal bar 'gyur ro/ /de nyid bcings nas mdzub mo'i rtse mo mthe bo'i steng du bzhag nas 'dod pa'i dbang phyug rkang pa g.yon pas mnan te lu gu rgyud dgrol ba'i tshul du dbrog par bya ste de ltar na dga' ma 'phrog pa'o/ /de nyid bcings nas mdun du rdo rje bsgom par bya ste de
<p>153b.7</p>ltar na rdo rje grub pa'o/ /de nyid bcings nas mdun du byang chub sems dpa' bsgom par bya ste de ltar na byang chub sems dpa' sgrub pa'o/ /de nyid bcings nas mdun du rnam par snang mdzad la sogs pa'i de bzhin gshegs pa rnams bsgom par bya ste de ltar na de bzhin gshegs pa rjes su
<p>154a</p>
<p>154a.1</p>chags pa'o/ /de nyid bcings nas mdun du rdo rje 'chang chen po bsgom par bya ste de ltar na mdun du rdo rje 'chang chen po rjes su chags pa dang dgug pa dang gzhug pa dang bcing ba dang dbang du byed pa sgrub par 'gyur ro/ /ji ltar las brgya sgrub pa 'di lag pa g.yas pa'i rdo rje 'dzin
<p>154a.2</p>ma'i phyag rgyas 'grub par 'gyur ba de bzhin du lag pa g.yon pa'i rdo rje 'dzin ma'i phyag rgyas kyang las brgya 'di nyid sgrub pa yin no/ /bsdus pa'i dkyil 'khor las gsungs pa'i rdo rje dbang phyug gi gzugs 'dzin pa'i 'phags pa spyan ras gzigs dbang phyug gi rnal 'byor byas la de'i
<p>154a.3</p>dam tshig gi phyag rgya de nyid chos nyid ces bya ba'i ming can bcings nas gnyis su bya ste/ lag pa g.yas pa'i rdo rje nyid kyi phyag rgyas 'phags pa spyan ras gzigs kyi dkyil 'khor chen po las gsungs pa'i las brgya sngags 'dis bsgrub par bya ste/ hri badzra pad+mo d+ha b+ha ho b+ha ga wAn badzra a ba
<p>154a.4</p>lo ki te shwa ra ma hA pra mi sid+d+ha/ oM b+hur b+hu ba swa swa sti na ma swA hA zhes bya bas so/ /'dis ni 'di ltar bshad par 'gyur te/ me tog gis khyab cing 'bar ba'i yid kyis rang bzhin gyi me thab kyi nang du tshangs pa'i gzugs kyi bcom ldan 'das 'jig rten dbang phyug mdun du rnam par bsams la/ lag
<p>154a.5</p>pa g.yas pas ji lta ba bzhin du bshad pa'i rdo rje chos nyid ces bya ba'i 'jig rten dbang phyug gi dam tshig gi phyag rgya bcings la des yid kyi sgrib pa thams cad dang / sdig pa thams cad dang rmi lam ngan pa dang mtshan ma ngan pa dang / 'tshe ba dang / nye bar 'tshe ba dang / gnod pa dang / dus ma yin
<p>154a.6</p>par 'chi ba dang / 'jigs byed kyis 'jigs pa dang / rtsod pa dang / 'gyed pa dang / 'thab pa dang / brlag pa dang / nyon mongs pa dang / ngal ba dang / sdug bsngal ba dang / yid mi bde ba dang / dbul ba dang / pha rol gyi gnod pa dang / reg bya ngan pa dang / skal pa ngan pa dang / nad
<p>154a.7</p>dang bcas pa dang / don med pa rnams bsreg par bya ste de ltar na de rnams 'jig par 'gyur ro/ /de nyid bcings nas rang dang gzhan dag la rlung gis gso dpyad bya'o/ /de nyid bcings nas mkhris pa dang / khrag dang / bad kan dang / 'dus pa dang / ma zhu ba dang / rims dang / sbyar ba'i dug
<p>154b</p>
<p>154b.1</p>dang / dug dang / mdze dang 'brum bu phra mo dang / g.ya' ba dang rkang shu dang / skran dang / dmu chu dang / mtshan par rdol ba dang / sha bkra dang / gcong chen dang / khrag zad pa dang / nad thams cad dang / yid mi bde ba dang / nad dang / gdon dang / mkha' 'gro ma rnams kyis gso dpyad bya ba yin no/ /
<p>154b.2</p>de nyid bcings nas khrab dang / go cha dang / gtsug tor dang / gtsug phud dang / mtshams dang / phyogs dang / dkyil 'khor dang / sa dang / nam mkha' dang / khang bzangs dang / rdo rje'i rab dang / me 'bar ba dang / thal ba'i rab dang / rdo rje'i ri bo dang / don yod pa'i chu bo dang / thig
<p>154b.3</p>skud yongs su dgod pa dang / phur bu dang / bza' ba dang / btung ba dang / gos dang / dgug pa'i phyag rgyas srung ba rnams bya ba yin no/ /de nyid bcings nas 'chi ba'i 'jigs pa la sogs pa las bdag nyid rnam par sbyang bar bya'o zhes bya ba'i bsam pa bskyed par byas na/ tshe dang kha dog
<p>154b.4</p>dang / stobs dang / gzi brjid dang / na tshod dang / brtson 'grus dang / nad med pa dang / dpal dang / skal ba bzang po dang / nor dang / 'bru dang / dbang phyug dang / phun sum tshogs pa dang / 'phel ba dang / grub pa dang / blo dang / rnyed pa dang / dpal mo dang / ming dang / sgra snyan pa
<p>154b.5</p>dang / grags pa dang / ting nge 'dzin dang / shes rab dang / mchog gi dngos grub rnams bsgom par bya ste de ltar na de dag bsgoms pas grub par 'gyur ro/ /ji ltar las brgya sgrub pa 'di lag pa g.yas pa'i rdo rje chos nyid ces bya ba'i 'jig rten dbang phyug gi dam tshig gi phyag rgya bcings
<p>154b.6</p>nas bya bar bshad pa dang / de bzhin du lag pa g.yon pas kyang 'di nyid shes par bya ste 'dod pa'i gzugs 'dzin pa'i 'phags pa nam mkha'i snying po'i rnal 'byor byas la rdo rje rin chen de nyid bcings nas gnyis su byas te/ lag pa g.yas pa'i rin po che'i myu gus 'phags pa nam mkha'i snying
<p>154b.7</p>po'i rnal 'byor las gsungs pa'i las brgya sngags 'dis bsgrub par bya ste/ he badzra kar+m+ma a yur dang sarba ka man me sa da ya ho b+ha ga bAn badzra a ka sha sarba pa tra ta traM zhes bya ba'o/ /'dis ni 'di ltar 'chad par 'gyur te/ lag pa g.yas pas ji lta ba bzhin du bshad pa'i rin po che'i myu gu bcings la
<p>155a</p>
<p>155a.1</p>de mdzod spu'i phyogs su gzung bar byas na 'byor pa thams cad dgug pa dang gzhug pa dang bcing ba dang dbang du bya ba dang / tshur drang ba dang / bsags pa dang / len pa dang / kun du 'dren pa dang / tshur khyer ba dang / phar gtong ba dang / gzhig pa dang / gyen du gtor ba dang / tshur 'khor ba dang / 
<p>155a.2</p>kun du brdeg pa dang / sbyar ba dang / rnyed pa dang / nyo ba dang / 'tshong ba dang / yang dag par 'gyed pa dang / dgos pa nye bar sbyor ba dang / brtan par byed pa dang / rdo rjer byed pa dang / sgrub pa dang / sgrub pa mchog rnams bsgrub par bya'o/ /de bzhin du bcings nas dpral ba'i phyogs su gzung zhing
<p>155a.3</p>dpal chen po dgug pa dang / gzhug pa dang / bcing ba dang / dbang du byed pa dang / 'phrog pa dang / nye bar sogs pa dang / len pa dang / tshur drang ba dang / bsags pa dang / len pa dang / kun du 'dren pa dang / tshur khyer ba dang / phar gtong ba dang / gzhig pa dang / dor ba dang / gyen du
<p>155a.4</p>gtor ba dang / kun du brdeg pa dang / sbyar ba dang / rnyed pa dang / nyo ba dang / 'tshong ba dang / yang dag par 'gyed pa dang / dgos pa nye bar sbyor ba dang / brtan par byed pa dang / rdo rjer byed pa dang / sgrub pa dang / sgrub pa mchog rnams bsgrub par bya'o/ /slar yang de nyid bcings nas
<p>155a.5</p>mdzod spu'i phyogs su bzung na phun sum tshogs pa thams cad dgug pa dang / gzhug pa dang / bcing ba dang / dbang du byed pa dang / 'phrog pa dang / nye bar sogs pa dang / len pa dang / tshur drang ba dang / bsags pa dang / len pa dang / kun du 'dren pa dang / tshur khyer ba dang / phar
<p>155a.6</p>gtong ba dang / gzhig pa dang / dor ba dang / gyen du gtor ba dang / tshur 'khor ba dang / kun du brdeg pa dang / sbyar ba dang / rnyed pa dang / nyo ba dang / 'tshong ba dang / yang dag par 'gyed pa dang / dgos pa nye bar sbyor ba dang / brtan par byed pa dang / rdo rjer byed pa dang / sgrub pa dang / sgrub
<p>155a.7</p>pa mchog rnams bsgrub par bya'o/ /slar yang de nyid bcings nas mdzod spu'i phyogs su gzung bar bya ste mchod pa thams cad dgug pa dang / gzhug pa dang / bcing ba dang / dbang du byed pa dang / 'phrog pa dang / nye bar sogs pa dang / len pa dang / tshur drang ba dang / bsags pa dang / 
<p>155b</p>
<p>155b.1</p>len pa dang / kun du 'dren pa dang / tshur khyer ba dang / phar gtong ba dang / gzhig pa dang / dor ba dang / gyen du gtor ba dang / tshur 'khor ba dang / kun du brdeg pa dang / sbyar ba dang / rnyed pa dang / nyo ba dang / 'tshong ba dang / yang dag par 'gyed pa dang / dgos pa nye bar sbyor ba dang / brtan
<p>155b.2</p>par byed pa dang / rdo rjer byed pa dang / sgrub pa dang / sgrub pa mchog rnams bsgrub par bya'o/ /ji ltar lag pa g.yas pa'i rdo rje rin po che'i myu gus 'phags pa nam mkha'i snying po'i dkyil 'khor las gsungs pa'i las brgya po 'di sgrub pa yin pa de bzhin du lag pa g.yon pa'i rdo rje rin po che'i
<p>155b.3</p>myu gus kyang las brgya po 'di nyid sgrub pa yin no/ /de ltar na tshul 'dis ji lta ba bzhin du dam tshig gi mtshan ma rnams kyi lag pa g.yas pa dang g.yon pa dag gis rdo rje chen po'i sbyor ba nges par sbyar bas rigs thams cad dngos grub thams cad kyi phyag rgya chen po stong 'gyur du 'gyur ro/ /
<p>155b.4</p>de ltar phyag rgya chen po'i stong phrag dang po bstan nas/ da ni dngos grub thams cad kyi phyag rgya chen po'i stong phrag gnyis pa bstan par bya ba'i phyir/ de ltar rang gi dam tshig gi phyag rgya bcing ba'i rdo rje bsdams pa nang du bcings pas so zhes bya ba gsungs te/ rdo rje bsdams pa nang du bcings
<p>155b.5</p>nas gnyis su bya ste/ g.yas pa dang g.yon pa'i khu tshur dag gis dpal rdo rje sems dpa'i dkyil 'khor las gsungs pa dang de bzhin gshegs pa dang / rdo rje nyi ma me ltar 'bar ba dang / 'phags pa spyan ras gzigs dbang phyug dang / 'phags pa nam mkha'i snying po'i dkyil
<p>155b.6</p>'khor las gsungs pa 'das ma thag tu bshad pa'i tshul gyis las nyis brgya po 'di nyid bsgrub par bya ste/ 'di ni dngos grub thams cad kyi phyag rgya chen po'i stong gnyis pa yin no/ /de ltar stong gnyis pa bstan nas/ da ni gsum pa bstan par bya ba'i phyir de ltar rang gi phyag mtshan
<p>155b.7</p>gyi khu tshur rdo rje gar las byung ba'i phyag rgya stong dang po'i las kyi tshogs brgya sgrub par byed pa'i rdo rje'i las byed pa gsum pa'o zhes bya ba gsungs so/ /'dis ni 'di ltar bshad par 'gyur te/ ji lta ba bzhin du gar byas nas rdo rje khu tshur gnyis bcings la g.yas pa'i rdo rje khu tshur
<p>156a</p>
<p>156a.1</p>gyis 'das ma thag tu bshad pa'i tshul du dpal rdo rje sems dpa'i dkyil 'khor las gsungs pa'i las brgya bsgrub par bya ste/ lag pa g.yon pas kyang de bzhin no/ /de bzhin gshegs pa'i khu tshur gnyis bcings nas/ lag pa g.yas pas de bzhin gshegs pa'i
<p>156a.2</p>dkyil 'khor las gsungs pa'i las brgya bsgrub par bya ste g.yon pas kyang de bzhin no/ /khro bo'i khu tshur bcings nas rdo rje nyi ma me ltar 'bar ba'i dkyil 'khor las gsungs pa'i las nyis brgya bsgrub par bya'o/ /pad+ma'i khu tshur gnyis bcings te 'phags pa spyan ras gzigs kyi
<p>156a.3</p>dbang phyug gi dkyil 'khor las gsungs pa'i las nyis brgya bsgrub par bya'o/ /rin po che'i khu tshur gnyis bcings nas 'phags pa nam mkha'i snying po'i dkyil 'khor las gsungs pa'i las nyis brgya bsgrub bar bya ste/ de ltar na tshul 'dis gar las byung ba'i phyag rgya
<p>156a.4</p>stong gsum pa yin no/ /de ltar rang gi mtshan ma'i khu tshur gyi rdo rje gar las byung ba'i stong gsum pa bstan nas/ las kyi phyag rgya stong bzhi pa bstan par bya ba'i phyir de ltar lag pa g.yas pa dang g.yon pa cig shos kyis las thams cad rab tu sgrub par byed pa'i las kyi phyag
<p>156a.5</p>rgya stong bzhi po zhes bya ba gsungs te/ 'das ma thag tu bshad pa'i tshul gyis dpal rdo rje sems dpa' dang / de bzhin gshegs pa dang / rdo rje dang / pad+ma dang / nor bu'i rigs las gsungs pa'i las rnams bsgrub par bya ste/ de bzhin du lag pa g.yon pas kyang ngo / /des na
<p>156a.6</p>tshul 'dis las kyi phyag rgya stong bzhi pa dang po'i las rab tu sgrub par byed pa yin no/ /de ltar ma lus pa'i phyag rgya bcing ba ni lag pa gcig gis phyag rgya thams cad bcing ba rab tu sgrub pa'o zhes bya ba la/ de ltar 'das ma thag tu bshad pa'i tshul gyis 'dod chags rdo rje ma la sogs pa
<p>156a.7</p>nas rdo rje dril bu ma'i mthar thug pa rnams kyi dam tshig gi phyag rgya thams cad bcings pa gang yin pa ma lus pa'i phyag rgya bcings pas te g.yas pa dang g.yon pa'i lag pa gcig gis phyag rgya bcing ba rab tu grub pa ni rdzogs pa'o/ /'dis ni 'di ltar bshad par 'gyur te/ 'dod chags
<p>156b</p>
<p>156b.1</p>rdo rje ma'i dam tshig gi phyag rgya bcings nas gnyis su bya ste/ lag pa g.yas pa'i 'dod chags rdo rje ma'i dam tshig gi phyag rgyas dpal rdo rje sems dpa'i dkyil 'khor las gsungs pa'i las brgya dang / lag pa g.yon pa'i 'dod chags rdo rje ma'i dam tshig gi phyag rgyas de nyid kyi snying
<p>156b.2</p>po brjod cing bsgrub par bya ste/ de ltar ji srid lha mo rdo rje dril bu ma'i dam tshig gi phyag rgya de nyid kyi snying pos las nyis brgya po de nyid bsgrub par bya ba yin no/ /de ltar rdo rje bsdams pa nang du bcings nas gnyis su byas la 'dod chags rdo rje ma la sogs pa'i snying po rnams brjod cing rang gi
<p>156b.3</p>rigs kyi las brgya lag pa g.yas pa dang g.yon pa dag gis bsgrub par bya'o/ /de ltar na mtshan ma dang / rdo rje khu tshur las byung ba'i 'dod chags rdo rje ma la sogs pa'i snying pos rang gi rigs kyi las brgya dag lag pa g.yas pa dang g.yon pa dag gis bsgrub par bya'o/ /de ltar
<p>156b.4</p>lag pa g.yas pa dang g.yon pa'i cig shos kyi rang gi rigs kyi las brgya 'dod chags rdo rje ma la sogs pa'i snying po brjod cing bsgrub par bya ba yin te bcom ldan 'das kyis 'di ni 'di ltar gsungs pa yin te sgom pa kho na gtso bor gyur pa yin gyi phyag rgya ni ma yin te/ de'i phyir
<p>156b.5</p>rnal 'byor gyi rgyud 'dir sgom pa kho na la 'bad par bya ba yin gyi/ phyag rgya bcing ba la ni ma yin no zhes bya ba'o/ /de ltar zhes bya ba la sems can thams cad kyi don du 'khor los bsdus pa'i dkyil 'khor ro/ /dam tshig gi las ni phyag rgya'i las dang bcas par bcom ldan 'das
<p>156b.6</p>rdo rje sems dpar bsgrub ste ting nge 'dzin gyis rdzogs par mdzad pa'o/ /bsdus pa'i dkyil 'khor nyid rten dang brten pa'i 'khor lo'o/ /kun mchog dbang phyug chen po zhes bya ba ni rdo rje 'chang chen po ste sems can thams cad la phan pa dang / bde ba dam pa'i dngos grub kyi
<p>156b.7</p>phyir bcom ldan 'das rdo rje sems dpa' rten dang brten pa'i tshul gyis rang bzhin gyi rdo rje 'chang chen po phyag rgya chen po'i las dang bcas par sprul par mdzad pa yin no zhes bya ba'i don to/ /bsdus pa'i dkyil 'khor gyi bshad pa rdzogs so// //de ltar zhes bya ba la de ltar ni
<p>157a</p>
<p>157a.1</p>'di ltar ro/ /gsang ba ni skye bo thams cad kyis mngon sum du ma gyur pa'o/ /rgya che ba ni nam mkha'i khams thams cad spros nas gnas pa'o/ /rmad du byung ba ni gzhan dag la sngon chad ma byung ba'o/ /mchog ni dam pa'o/ /'gro ba kun rnam par sbyor ba zhes bya ba ni rdo
<p>157a.2</p>rje sems dpa' la sogs pa'i skus sems can gyi khams khyab pa thams cad la rdo rje sems dpa' la sogs pa'i ting nge 'dzin rdzogs par byed pa'o/ /dpal mchog dang po zhes bya ba ni ji lta ba bzhin du bshad pa'o/ /bla na med pa nyid kyi phyir bla na med pa'i bla ma'o/ /gsal ba'i
<p>157a.3</p>rgyud ces bya ba ni rgyud shin tu gsal ba'o/ /bdag gis yang dag par bshad ces bya ba ni bcom ldan 'das rdo rje 'chang chen pos yang dag par bstan pa yin no zhes bya ba yin no/ /dpal mchog dang po'i rgya cher bshad pa shes rab kyi pha rol tu phyin pa 'byung ba zhes bya ba las rigs thams
<p>157a.4</p>cad kyi phyag rgya'i rgyud kyi bshad pa rdzogs so// //de ltar rtog pa thams cad kyi rgyud phyi ma rtsa ba'i rgyud rigs thams cad kyi phyag rgya'i rgyud bstan nas de nas zhes bya ba la sogs pa gsungs te/ de nas kyi sgra ni skabs su bab pa'o/ /rdo rje 'chang ni rdo rje sems dpa'o/ /ston par
<p>157a.5</p>mdzad pa ni ston pa'o/ /gsang ba kun gyi bdag po zhes bya ba ni/ rigs lnga'i gsang ba'i dkyil 'khor rnams kyi bdag po'o/ /brtan pa zhes bya ba ni rtag pa'o/ /de nyid kyi phyag rgya zhes bya ba ni gsang ba'i dkyil 'khor gyi phyag rgya rnams rigs lnga'i sku'i gsang ba'i rang bzhin can
<p>157a.6</p>no/ /de rnams kyi rgyud kyang yin la chen po yang de yin pas rgyud chen po ste de kho na nyid kyi phyag rgya'i rgyud chen po'o/ /mtshon cha yang yin la mchog kyang de nyid yin pas na mtshon cha mchog ste/ mchog gi mchog tu gyur pa'i shes rab dang thabs kyi mda' zhes bya ba'i don to/ /'di zhes
<p>157a.7</p>bya ba ni thugs la gnas pas te 'og nas 'chad par 'gyur ba'o/ /gsungs so zhes bya ba ni sprul par mdzad pa'o zhes bya ba'i don to/ /de nas kyi sgra ni snga ma bzhin no/ /bcom ldan 'das rdo rje sems dpa'i dngos grub kyi gsang ba rjes su bshad par bya'o zhes pa dang sbyar ro/ /rtog
<p>157b</p>
<p>157b.1</p>pa yin la thams cad kyang de nyid yin pas na rtog pa thams cad de/ dpal rdo rje sems dpa' la sogs pa nas 'phags pa nam mkha'i snying po'i mthar thug pa'i bar gyi gsang ba'i dkyil 'khor gyi rtog pa rnams so/ /de dag gi cho ga ni rgyun no/ /mchog ni dam pa'o/ /mkhas pa ni nyon mongs
<p>157b.2</p>pa dang nye ba'i nyon mongs pas mi thub pa'o/ /phra ba zhes bya ba ni so sor nges pas 'bigs par byed pa'i shes rab ston par byed pa'o/ /rgya che ba ni nam mkha'i khams thams cad khyab par byed pa'o/ /zab mo ni rgya mtsho chen po ltar 'jug par dka' ba'o/ /bsam du med pas na bsam gyis mi
<p>157b.3</p>khyab pa'o/ /nam mkha' bzhin du mtha' yas pas na tshad med pa'o/ /nyon mongs pa dang nye ba'i nyon mongs pa'i mun pa dang bral bas na gsal ba'o/ /mtshungs pa med pas na mi mnyam pa'o/ /bla na med pa'i bla ma mthar thug pa med pa'i rdo rje sems dpa' la sogs pa'i dngos grub kyi don
<p>157b.4</p>du gsang bas na bla na med pa'i bla ma mthar thug pa med pa'i dngos grub kyi gsang ba'o/ /rtog pa thams cad kyi tshogs kyang yin la mchog dang mkhas pa dang phra ba dang rgya che ba dang zab mo dang bsam gyis mi khyab pa dang tshad med pa dang gsal ba dang mnyam pa med pa dang / bla na med pa'i bla ma mthar thug pa med
<p>157b.5</p>pa'i dngos grub kyi gsang ba rnams kyang de nyid yin pas na rtog pa thams cad du mchog tu mkhas shing phra brgya che ba zab mo bsam gyis mi khyab pa tshad med pa gsal ba mnyam pa med pa bla na med pa'i mthar thug pa med pa'i dngos grub kyi gsang bas te/ rdo rje spyan la sogs pa'i phyag rgya'i gzugs sgrub
<p>157b.6</p>pa'i mchog tu gsang ba zhes bya ba'o/ /ma lus shing lus pa med pa'i dngos grub thams cad ces bya ba ni dpal rdo rje sems dpa' la sogs pa'i gsang ba'i dkyil 'khor gyi dngos grub thams cad kyi las rnams sgrub pa la gdon mi za zhing thogs pa med pa sgrub pa gang yin pa de rjes su bshad par bya
<p>157b.7</p>ba ni brjod par bya ste/ bcom ldan 'das mchog tu gsang ba'i lha mo bzhi phreng gi dbus na bzhugs pa'i dpal rdo rje sems dpas gsungs so/ /ma mchu zhes bya ba la sogs pa la ji lta ba bzhin du lha'i rnal 'byor byas nas sgeg mo'i dga' ba'i rdo rje ma'i phyag rgya'i mthar thug pa'i cho ga
<p>158a</p>
<p>158a.1</p>thams cad rjes su spyad nas de kho na nyid dang / chos dang dam tshig blangs la bcom ldan 'das mdun du bzhag ste/ rang gi ma mchu nang du bcug nas so rnams gzung bar bya ste/ 'dzum pa dang bcas pa'i rnal 'byor pas dpal rdo rje sems dpa' la sogs pa'i mchu yid kyis
<p>158a.2</p>gzung bar byas la dga' ba chen pos dang po'i rdo rje'i lta bas blta zhing zhes bya ba ni shin tu chags shing rab tu dga' bas phye ba'i lta ba ni dang po'i rdo rje'i lta bas te/ dang po'i rdo rje lta ba'i byed par gyur pa de nyid kyis 'dod pa'i dngos grub sgrub pa'i tshul rnams ni byed pas te de dag gis ma lus shing lus pa med pa'i dngos
<p>158a.3</p>grub thams cad kyi las kyi tshogs rnams sgrub par byed pa yin no/ /de la phyag rgya chen po la sogs pa'i dngos grub rnams ni dngos grub thams cad do/ /'og nas 'chad par 'gyur ba'i las stong dang brgya lhag pa de las kyi tshogs te de dag sgrub par byed pa'o/ /bde ba chen po gsang ba chen po'i rdo rje
<p>158a.4</p>zhes bya ba la 'das ma thag tu bshad pa'i lta ba phyag rgya gang yin pa de ni bcom ldan 'das bde ba chen po'i rdo rje sems dpa'i gsang ba chen po'i rdo rje'o/ /'di'i ming bstan par bya ba'i phyir rdo rje spyan zhes bya ba'i phyag rgya'o zhes bya ba gsungs te/ de ltar bcom ldan 'das rdo rje sems dpa'i lta ba'i
<p>158a.5</p>phyag rgya thams cad sgrub par byed pa bstan nas da ni de bzhin gshegs pa bstan par bya ba'i phyir de bzhin gshegs pa thams cad ces bya ba gsungs so/ /de bzhin gshegs pa thams cad ni rnam par snang mdzad la sogs pa'o/ /thams cad khyab pa'i bzhin 'dzum pa ni bzhad pa'i rnal
<p>158a.6</p>'byor pa bzhad pa chen po des dgod cing tsum pa byed pa bstan pa'i rdo rje'i lta bas 'dom gang tsam du blta zhing phyag rgya chen po la sogs pa'i de bzhin gshegs pa'i dngos grub kyi tshul bya ste/ de ltar na mngon par rdzogs pa'i byang chub la sogs pa'i de bzhin gshegs pa thams cad kyi las rnams
<p>158a.7</p>sgrub par byed pa yin no/ /lta ba'i phyag rgya 'di'i ming bstan par bya ba'i phyir de bzhin gshegs pa thams cad kyi spyan zhes bya ba'i phyag rgya'o zhes bya ba gsungs so/ /de ltar lta ba'i phyag rgya bstan nas/ da ni khro gnyer dang bcas pa zhes bya ba la sogs pa'i rdo rje nyi ma me ltar 'bar ba'i
<p>158b</p>
<p>158b.1</p>gsungs pa yin te khro gnyer dang bcas pa'i rdo rje khro bo'i lta ba ni khro gnyer dang bcas pa'i khro bo'i rdo rje'i lta bas te/ khros pa'i mig btsums pa'i mtshan nyid can no/ /de'i byed pa rnams ni mngon par 'dod pa'i tshul te/ de dang bcas par sna'i dbugs yi ge hUM byed par gyur pas/ rdo rje
<p>158b.2</p>thams cad kyi dngos grub rnams rnal 'byor pas sgrub par byed pa yin no/ /lta ba'i phyag rgya 'di nyid kyi ming bstan par bya ba'i phyir/ rdo rje nyi ma me ltar 'bar ba chen po'i lta ba'i spyan zhes bya ba'i phyag rgya'o zhes bya ba gsungs so/ /de ltar rdo rje'i rigs kyi lta ba'i phyag rgya bstan nas da ni
<p>158b.3</p>pad+ma'i rigs kyi bstan par bya ba'i phyir/ bde ba zhes bya ba la sogs pa gsungs te/ ting nge 'dzin las byung ba'i bde ba ni 'dir bde ba ste/ des spyan cung zhig phye ba ni rgyas pa'o/ /'dis mngon par 'dod pa'i dngos grub thams cad kyi las thugs kyis mngon du gyur pa'i ye shes kyi rdo rje'i lta
<p>158b.4</p>bas phye ba rnams gang yin pa de dag dang bcas pas mchu mnyam pa'i ting nge 'dzin rdo rje la sogs pa'i rang bzhin gyi 'jig rten dbang phyug gi dngos grub thams cad kyi las tshogs rnal 'byor pas sgrub par byed pa yin no/ /de'i ming bstan par bya ba'i phyir pad+ma chen po'i spyan gyi phyag rgya'o zhes
<p>158b.5</p>bya ba gsungs so/ /de ltar pad+ma'i rigs kyi lta ba'i phyag rgya bstan nas da ni nor bu'i rigs kyi bstan par bya ba'i phyir bsnyems pa dang bcas pa'i 'dzin pa nyid kyis zhes bya ba gsungs te/ nor bu'i rigs kyi lha'i nga rgyal sgom pa ni bsnyems pa'o/ /bsnyems pa dang bcas pas gzung bas te byed pa skyed
<p>158b.6</p>pa'o/ /de'i dngos po ni bsnyems pa dang bcas pa'i 'dzin pa nyid do/ /de dang bcas par phra bar 'dzum pa'i lta ba gang yin pa de'i byed par gyur pa des byed pa rnams ni yid kyis 'dod pa'i dngos grub kyi tshul rnams te de dag gis bzhin cung zad 'dzum pa'i rnal 'byor pas nam mkha' ste/ 'phags pa nam
<p>158b.7</p>mkha'i snying po las bcom ldan 'das 'phags pa nam mkha'i snying po'i dngos grub thams cad kyi las kyi tshogs sgrub pa yin no/ /lta ba'i phyag rgya 'di nyid kyi ming bstan par bya ba'i phyir rdo rje chen po nor bu'i spyan zhes bya ba'i phyag rgya'o zhes bya ba gsungs so/ /de ltar lta ba'i phyag rgya rnam pa lnga bstan
<p>159a</p>
<p>159a.1</p>nas da ni de rnams kyi nus pa bstan par bya ba'i phyir don yod ces bya ba la sogs pa gsungs te/ don yod pa ni don yod cing thogs pa med pa'o/ /rdzogs pas na grub pa'o/ /gzhug par mi nus pas na 'jigs pa med pa'o/ /de gang gis she na/ bstan pa'i bdag nyid ces
<p>159a.2</p>bya ba gsungs te/ rdo rje'i sku mnga' ba'i sangs rgyas thams cad rdo rje 'chang chen po dag gis kyang ngo / /gsang ba'i phyag rgya 'di dag phyag rgya chen po la sogs pa'i dngos grub dge ba rnams stsol bas na dngos grub dge ba stsol ba'o/ /dkyil 'khor du ma zhugs pa zhes bya ba la sogs pa ni go sla'o/ /
<p>159a.3</p>de nas de'i phyir zhes bya ba la sngar bshad pa'i sgrub pos rnal 'byor ma grub na de ma thag tu 'dzum pa'i phyag rgyas bcom ldan 'das ma bdag nyid la rgyas btab na nges par 'grub par 'gyur ro/ /rgyu de'i phyir mchog dang po'i bcom ldan 'das rdo rje sems dpa'i mchog dang po thog ma dang tha ma med
<p>159a.4</p>pa'i bcom ldan 'das rdo rje sems dpas gsungs so zhes bya ba dang sbyar ro/ /de yang ji lta bu yin zhe na/ mkhas pa las kyang mkhas pas na shin tu mkhas pa'o/ /phra zhing rgya che ba dang zab cing bsam gyis mi khyab pa zhes bya ba ni bshad zin to/ /mchog dang po zhes bya ba ni sngar bshad
<p>159a.5</p>pa'i mchog dang po'o/ /las kyang dam pa yin pas na mchog gi mchog dang po'o/ /ni'i sgra ni nges par gzung ba la ste mchog dang po las kyang mchog kho na yin no/ /mchog tu gsang ba ni sngar bshad pa'i gsang ba las kyang gsang ba'o/ /phul du byung bas na dam pa'o/ /de gang yin zhe
<p>159a.6</p>na/ 'dzum pa'i phyag rgya la sogs tshogs/ /zhes bya ba la 'dzum pa'i phyag rgya'i tshogs 'dis ci zhig bya/ gang gi phyir 'di'i khyad par du bstan pa yin zhe na/ rdo rje 'chang chen zhes bya ba la sogs pa la rdo rje 'chang chen po'i rnal 'byor dang ldan pa'i slob dpon ni rdo rje 'chang chen po'i slob
<p>159a.7</p>dpon no/ /mchog dang po ni bcom ldan 'das rdo rje sems dpa'o/ /de rab tu dgyes pa ni thugs bde bas te de ston par byed pa'i 'dzum pa'i phyag rgya ni mchog dang po rab tu dgyes pa'o/ /mchog dang po rab tu dgyes pa des phyag rgya chen po la sogs pa thams cad myur du bsgrub par bya ba
<p>159b</p>
<p>159b.1</p>ni rdzogs par bya ba'o/ /snying po la sogs pa rnams med kyang gi sgra ni snying po la sogs pa rnams kyis ni shin tu sgrub par byed pa yin no zhes bya ba bstan to/ /snying po dang phyag rgya dang sngags dang rig pa rnams bshad zin to/ /de rnams sgrub pa na rdzogs pa'i rgyu 'og nas 'chad par 'gyur ba'i
<p>159b.2</p>'dzum pa'i phyag rgya'i rang bzhin can rmad du byung ba ni ngo mtshar bar byed pa'o/ /de ci'i phyir zhe na/ dngos grub thams cad rab sgrub pas/ /ma grub rnams kyang grub par 'gyur/ /byed par gyur pa de rnams yin pas rgyu de'i phyir sngar bshad pa'i sgrub pas bsgrub pa gang grub par ma gyur pa dang / bsod nams
<p>159b.3</p>med pa dang / phyi'i yo byad kyi phun sum tshogs pa med pa'i sgrub pa'o/ /de 'dzum pa'i phyag rgya bdag nyid dam mdun du bzhag pa'i bcom ldan 'das rdo rje sems dpa' rab tu bsgrubs na myur ba nyid du 'grub par 'gyur ro/ /dus gang la rnal 'byor pas bdag nyid dam rdo rje sems dpa' rab tu
<p>159b.4</p>bsgrubs na myur du 'grub par 'gyur zhe na/ rdo rje sems dpa' zhes bya ba la sogs pa la gal te bcom ldan 'das rdo rje sems dpa' mchog phul du byung ba sgrub pa pos snying po dang phyag rgya dang sngags dang rig pa rnams nye ba'i snying pos rab tu bsgrubs kyang grub par ma gyur na/ de'i tshe
<p>159b.5</p>sgrub pa pos 'dzum pa'i phyag rgyas bcom ldan 'das bsgrub par bya'o/ /gang gi phyir 'dzum pa'i phyag rgya 'dis bcom ldan 'das rdo rje sems dpa'i rang rig pa'i tshul gyis rang gi gsang ba'i btsun mo ste/ rdo rje sems dpa' dang 'dod chags rdo rje ma la sogs pa'i rang bzhin can gyi
<p>159b.6</p>chags pa thams cad kyi sgrub pa'o/ /dga' bar byed pas na chags pa thams cad kyis rab tu dga' bar byed pa'o/ /rdo rje sems dpa'i dga' ba gang yin pa des sgrub pa po grub par 'gyur ro/ /de nyid chen po zhes bya ba ni 'dzum pa'i phyag rgya'i rang bzhin can gyi de kho na nyid chen po
<p>159b.7</p>'di grub pa ni rdzogs pa'o/ /mchog ni dam pa'o/ /mchog gi de nyid ni rdo rje sems dpa'o/ /skye bo thams cad kyi thun mong ma yin pas gsang ba'o/ /mchog tu bsod nams mi ldan pa'i/ /so so skye bo la brjod min/ /zhes bya ba ni bshad zin to/ /rang gi bdag nyid byin
<p>160a</p>
<p>160a.1</p>gyis brlab pa ni rang la byin gyis brlab pa ste rang gi yid bde ba'i nus pa gang yin pa des rnal 'byor pa grub par 'gyur ro/ /nyon mongs pa dang nye ba'i nyon mongs pa dang bral bas na dga' ba'o/ /mchog tu gsang ba'i phyi ma las kyang / dam pa dpal rang gi dam tshig
<p>160a.2</p>ces bya ba ni gsang ba'i lha mo bzhi phreng gi dbus na bzhugs pa'i dpal rdo rje sems dpa'o/ /de'i bla na med pa'i mchog tu gsang ba'i phyag rgya ni 'dzum pa'i phyag rgya'o/ /de'i cho ga ni bsgom pa brtan pa yin no/ /de ltar thams cad sgrub par byed pa'i 'dzum pa'i phyag rgya bstan nas/ da ni
<p>160a.3</p>las thams cad sgrub par byed pa'i tsum pa na la sogs pa'i phyag rgya rnams bstan par bya ba'i phyir de nas zhes bya ba la sogs pa gsungs te/ de nas de'i phyir zhes bya ba bshad zin to/ /mchog dang po ni bcom ldan 'das rdo rje sems dpa'i mchog dang po mchog tu gsang ba zhes bya ba'i
<p>160a.4</p>phyag rgya'i rgyud rjes su bstan par bya'o zhes bya ba dang sbyar ro/ /mchog tu mkhas shing phral rgya che ba dang bsam gyis mi khyab pa zhes bya ba ni bshad zin to/ /shin tu mtha' yas pa zhes bya ba ni mdor bstan pa'o/ /lhag ma ni rgyas par bshad pa'o/ /de la chos kyi bzhin du thams cad
<p>160a.5</p>'gro ba'i phyir shin tu mtha' yas pa dang / mthar thug pa med pa dang / tshad med cing gzhal du med pa'o/ /bla ma las kyang bla mar gyur pas na bla na med pa'o/ /don yod cing thogs pa med pa'o zhes bya ba ni go sla'o/ /mchog dang po yin la snying po yang de nyid yin pas na mchog gi snying
<p>160a.6</p>po ste snying po ston par byed pa'i phyir/ tsum pa la sogs pa'i phyag rgya'i rang bzhin ni snying por brjod pa yin no/ /mchog kyang yin la de kho na nyid kyang de nyid yin pas na mchog gi de kho na nyid de thog ma dang tha ma med pa chos kyi dbyings so/ /de'i snying po ni de las byung ba'i phyir dang / 
<p>160a.7</p>de mngon du byed pa'i rgyu nyid kyi phyir ro/ /don 'di nyid bstan par bya ba'i phyir mchog tu gsang ba'i snying po zhes bya ba gsungs te/ mchog kyang yin la phra ba dang mchog tu gsang ba yang de nyid yin pas na mchog tu phra zhing gsang ba'i snying po'o/ /'di'i ming bstan par bya ba'i
<p>160b</p>
<p>160b.1</p>phyir mchog tu gsang ba zhes bya ba gsungs so/ /'di las ji lta bu dang ldan pa yin zhe na/ thams cad ces bya ba la sogs pa la 'jig rten dang 'jig rten las 'das pa'i dngos grub thams cad kyi mchog tu gyur pas na thams cad kyi mchog go/ /thams cad kyi mchog kyang de yin la
<p>160b.2</p>dngos grub chen po yang de nyid yin pas na thams cad kyi mchog go/ /dngos grub chen po ste dpal rdo rje sems dpa' thob pa'o/ /des dbang phyug chen po ni khams gsum pa'i chos kyi rgyal srid de de nyid kyi bdag po nyid do/ /sogs pa'i sgra ni sa dang pha rol tu phyin pa la sogs pa gzung
<p>160b.3</p>ba'o/ /dngos grub thams cad kyi las kyi tshogs ni dngos grub thams cad kyi las kyi tshogs te stong chig brgya'i grangs kyis yongs su bcad pa de ma thag tu 'og nas 'chad par 'gyur ba gang yin pa de'i thams cad kyi dngos grub chen po'i dbang phyug chen po'i bdag nyid la sogs pa dang / dngos grub thams cad
<p>160b.4</p>kyi las kyi mchog tu mi 'gyur ba ni mchog tu rtag pa'o/ /'jig rten dang 'jig rten las 'das pa rnams kyi mchog tu gyur pas na dam pa'o/ /dam pa yang yin la bla na med pa yang de nyid yin pas na dam pa bla na med pas te/ dpal rdo rje sems dpa'i dga' ba dang rab tu dga' ba gang yin pa
<p>160b.5</p>des kyang sgrub pa po rnams la bde ba dang yid bde ba thams cad kyi rang bzhin gyi mchog gi dngos grub sgrub par byed pa ni rdzogs par byed pa ste/ mchog phyag rgya'i rgyud 'di gang yin pa de rjes su bshad par bya ste de brjod par bya'o zhes bya ba bcom ldan 'das rdo rje sems dpas gsungs
<p>160b.6</p>so/ /tsum pa na dang 'khyud pa zhes bya ba la sogs pa la lha'i rnal 'byor byas la/ dkyil 'khor gyi tshul lam dpa' bo gcig pu'i bcom ldan 'das mdun du bzhag la spyan drang ba la sogs pa'i cho ga thams cad rjes su spyad nas yid kyis tsum pa na dang 'khyud pa la sogs pa bcom ldan
<p>160b.7</p>'das dang lhan cig tu bya zhing bcom ldan 'das bsgrub par bya ste/ ji lta ba bzhin du bshad pa'i bcom ldan 'das rdo rje sems dpa'i tsum pa na dang 'khyud pa la sogs pa'i phyag rgya 'di yin no/ /dga' ba chen po dpal rdo rje don yod pa bshad zin to/ /de'i dga' ba ni dgyes pas te/ 
<p>161a</p>
<p>161a.1</p>de'i dam tshig gi sbyor ba ni de skyed par byed pa'i rgyu shin tu rnal 'byor ro/ /de'i ming can gyi phyag rgya'i dga' ba'i dam tshig gi sbyor ba zhes bya ba ste/ de nyid rgyud 'dir thams cad rnal 'byor zhes bya bar brjod pa yin no/ /de dag dang gang du zhes bya ba la sogs pa ni go sla'o/ /de ltar
<p>161a.2</p>reg bya'i phyag rgya bstan nas da ni 'dod chags rdo rje ma'i lta ba'i phyag rgya bstan par bya ba'i phyir rnam par 'phrul pa dang bcas pa zhes bya ba la sogs pa gsungs te sgeg pa'i nyams kyis rnam par 'phrul pa ni rnam par 'phrul pa'o/ /rnam par 'phrul pa de dang bcas pa'i 'dzum pas ni rnam par
<p>161a.3</p>'phrul pa dang bcas pa'i 'dzum pa'o/ /de dang lhan cig tu g.yo ba'i mig zur gyis blta zhing lha'i phyag rgya gang la yod pa de ni rnam par 'phrul pa dang bcas pa'i 'dzum zhing g.yo ba'i mig zur gyis lta ba'i phyag rgya'o/ /bcom ldan 'das zhes bya ba la sogs pa ni go sla'o/ /'dzum zhing cung
<p>161a.4</p>zad phye ba'i mig gis lta ba ni kI li kI la'i ste/ 'dis blta zhing dpal rdo rje sems dpa' la sogs pa rnams btung bar bya'o zhes bya ba la sogs pa dang sbyar ro/ /mchog tu zhes bya ba la sogs pa ni go sla'o/ /rdo rje dran ma'i phyag rgya bstan par bya ba'i phyir bsnyems pa dang bcas
<p>161a.5</p>pa zhes bya ba la sogs pa gsungs te/ rang gi lha'i nga rgyal mngon du bya ba ni 'dir bsnyems ma yin no/ /bsnyems pa dang lhan cig tu yang dag par bstod pa ni gyen du bstod nas dgod pa'i g.yo ba'i mig gis lta ba'i phyag rgya gang la yod pa de ni bsnyems pa dang bcas pas
<p>161a.6</p>bstod cing bzhad pa'i g.yo ba'i spyan no/ /bcom ldan 'das zhes bya ba la sogs pa ni go sla'o/ /da ni rdo rje 'dod pa'i dbang phyug ma'i lta ba'i phyag rgya bstan par bya ba'i phyir/ sgeg pa dang bcas pa'i lta ba dang 'dzum pa dang g.yo zhing phyag 'tshal ba dang ldan pa'o zhes bya ba
<p>161a.7</p>gsungs te/ sgeg pa dang bcas pa'i lta ba dang 'dzum pa dang g.yo ba ni sgeg pa'i lta ba dang 'dzum pa dang g.yo ba rnams so/ /de dang bcas pa'i phyag 'tshal ba'i lta ba'i phyag rgya gang la yod pa de ni sgeg pa'i lta ba dang g.yo ba dang phyag 'tshal ba dang ldan pa'o/ /bcom
<p>161b</p>
<p>161b.1</p>ldan 'das kyi zhes bya ba la sogs pa ni go sla'o/ /rnam par 'phrul pa dang sgeg pa dang bcas pa'i 'dzum pa'i zhal zhes bya ba la sgeg pa'i rnam par 'phrul pa dang bcas pa'i mdzes pa nyid ni rnam par 'phrul pa'i sgeg pa'o/ /rnam par 'phrul pa'i sgeg pa dang lhan cig tu zhal 'dzum pa'i
<p>161b.2</p>lta ba'i phyag rgya gang la yod pa de la de skad ces bya'o/ /de'i dngos po ni 'dzum pa'i zhal nyid do/ /bcom ldan 'das kyi zhes bya ba la sogs pa ni go sla'o/ /'di zhes bya ba la rdo rje 'dzum pa'i phyag rgya 'dis bcom ldan 'das rdo rje thams cad kyi slob dpon de sgrub pa pos mchod pa'i glu ste/ 
<p>161b.3</p>yi ge hUM gi glus thams cad kyi mchog gi dngos grub chen po rdo rje sems dpa'i dngos grub gang yin pa des dbang phyug chen po ni ji lta ba bzhin du bshad par bya ste/ de'i bdag po ni gtso bo grub par 'gyur te/ sgrub pa po rdo rje 'chang chen po nyid du 'gyur ba yin no zhes bya ba'i don to/ /
<p>161b.4</p>'dis kyang bdag nyid la rgyas btab pa tsam gyis ma grub na yang yid kyis 'dod pa'i las thams cad kyi tshogs sgrub par byed pa yin no/ /da ni de bzhin gshegs pa'i rigs kyi phyag rgya bstan par bya ba'i phyir/ sarba ku ru ya tha su khaM zhes bya ba brjod par bya'o zhes bya ba la rang bzhin
<p>161b.5</p>gyis 'od gsal ba'i rnam par thar ba'i sgo'i rang bzhin nyid kyis kyi bcom ldan 'das sangs rgyas dang / chos dang / dge 'dun gyi sku 'dzin pa'i de bzhin gshegs pa sangs rgyas dang chos dang dge 'dun gyi rang bzhin can du thams cad mdzod cig ste/ rdzogs par mdzod cig pa'o/ /
<p>161b.6</p>de yang bde ba de dka' thub kyi nyes pa dang bral ba'i shin tu mnyam par gzhag pa'i ting nge 'dzin gyis so/ /de ltar brjod pa'i de bzhin gshegs pa'i phyag rgya bcings nas rnal 'byor pas bzla bar bya'o/ /de bzhin gshegs pa thams cad kyi gsang ba ni dkon mchog gsum gyi
<p>161b.7</p>gzugs 'dzin pa'i de bzhin gshegs pa'o/ /mchog ni phul du byung ba'o/ /de ston par byed pa'i theg pa chen po'i mdo sde'i dbang po'i rgyal po ni sarba ku ru ya tha su khaM zhes bya ba'i sngags gang yin pa 'di nyid sangs rgyas dang chos dang dge 'dun gyi gzugs 'dzin pa'i bcom ldan 'das
<p>162a</p>
<p>162a.1</p>phyag na rdo rje'i de bzhin gshegs pa thams cad kyi theg pa chen po mngon par rtogs pa'i gsang ba'i rdo rje'i byin gyis rlob pa zhes bya ba'i ngag gi phyag rgya ste/ 'di ni de bzhin gshegs pa thams cad kyi las kyi tshogs sgrub par byed pa yin no/ /de ci'i phyir zhe na/ rang bzhin
<p>162a.2</p>gyis 'od gsal ba'i ngo bo nyid kyi phyir ro zhes bya ba la gang gi phyir ngag gi phyag rgya 'di rang bzhin gyis 'od gsal bar brjod pa de'i phyir rang bzhin gyis 'od gsal ba nyid kyi rgyu des dkon mchog gsum gyi rang bzhin can gyi chos thams cad rnam par dag pas chos thams cad rnam par dag pa ste/ 
<p>162a.3</p>don dam par dkon mchog gsum mi dmigs pa'i phyir ro/ /chos rnam par dag pa de nyid ma lus shing lus pa med pa'i de bzhin gshegs pa thams cad kyi chos nyid thob pa dang / ye shes dang mngon par shes pa dang / mchog gi dngos grub la sogs pa dang / las thams cad
<p>162a.4</p>kyi tshogs gang yin pa de nyid sgrub par byed pa yin no/ /de ltar de bzhin gshegs pa'i phyag rgya bstan nas da ni rdo rje'i rigs kyi phyag rgya bstan par bya ba'i phyir/ rnam par 'phrul pa dang bcas pas 'dzum zhing smin ma'i khro gnyer gyis khro bo rdo rje'i lta ba'i phyag rgya'o zhes bya ba gsungs
<p>162a.5</p>te/ khro ba dang sgeg pa'i rnam par 'phrul pas bskyed pa'i 'dzum pa dang rnam par 'phrul pa dang bcas pa'o/ /de dang bcas pa'i smin ma'i bar gyi khro gnyer ni khro ba ston par byed pa'i dpral ba'i ri mo'o/ /des nye bar mtshon pa'i khro bo'i rdo rje'i lta ba'i phyag rgya ste/ rdo rje chen po'i khro bo
<p>162a.6</p>kI li kI li zhes bya ba'o/ /'dis ji lta ba bzhin du bshad pa'i las thams cad rnal 'byor pas sgrub par byed pa yin no/ /de ltar rdo rje'i rigs kyi dngos grub thams cad sgrub par byed pa'i phyag rgya bstan nas/ da ni pad+ma'i rigs kyi phyag rgya bstan par bya ba'i phyir thams cad dag
<p>162a.7</p>pa'i ting nge 'dzin gyis zhes bya ba gsungs te/ pad+ma'i rigs ni rang bzhin gyis dag pa'o zhes bya ba'i sgom pa ni thams cad dag pa'i ting nge 'dzin te/ ting nge 'dzin des gzugs sna tshogs pa'i bya ba la rab tu 'jug pa ste/ rdzogs par byed cing pad+ma'i rigs kyi las kyi tshogs thams
<p>162b</p>
<p>162b.1</p>cad bsgrub par bya'o/ /de ltar pad+ma'i rigs kyi phyag rgya bstan nas da ni nor bu'i rigs kyi phyag rgya bstan par bya ba'i phyir nam mkha' phra bar bskyod pa dag gis rol cing thams cad kyi rjes su chags par bya'o zhes bya ba gsungs te/ 'phags pa nam mkha'i snying po'i gsang ba'i dkyil
<p>162b.2</p>'khor nam mkha'i khams thams cad kun du khyab par nam mkha' mnyam pa nyid kyi ye shes ston par byed cing thob par byed pa ni nam mkhar brjod pa yin no/ /de la shin tu rnal 'byor gyi bsgom pas tsum pa na dang 'khyud pa la sogs pa'i phyag rgya rnams kyis rgyas btab cing
<p>162b.3</p>phra bar bskyed pa bskyod pa rnams kyis bcom ldan 'das dang de'i lha mo'i tshogs dang lhan cig tu yang dag par sbyor bar bsgom zhing rol du gzhug par bya'o/ /de nyid rnal 'byor thams cad nam mkha' la 'gro bas rjes su chags par bya zhing mngon du bya'o/ /'di zhes bya ba la
<p>162b.4</p>sogs pa ni go sla'o/ /nam mkha' thams cad kyi bdag nyid kun gyi dngos po nyid kyi phyir ro zhes bya ba la nam mkha' yang yin la thams cad kyang de nyid yin pas na nam mkha' thams cad de/ phyogs bcur rdzas thams cad med pa'i rang bzhin can no/ /de dang 'dra ba'i gzugs
<p>162b.5</p>thams cad ston pas kun du 'gro ba'i bdag nyid kyi dngos po'i sku gang la mnga' ba de ni nam mkha' thams cad kyi bdag nyid kun gyi dngos po ste/ de'i dngos po ni nam mkha' thams cad kyi bdag nyid kun gyi dngos po nyid do/ /nam mkha' thams cad kyi bdag nyid kun gyi dngos
<p>162b.6</p>po nyid kyi rgyu de'i phyir bcom ldan 'das nam mkha'i snying po ste/ des sgrub pa po'i las thams cad ji lta ba bzhin du bshad pa'i tshul gyis nam mkha' las sgrub par mdzad pa yin no zhes bya ba yang gsungs so/ /mchog dang po'i zhes bya ba la sogs pa ni go sla'o/ /de ltar mchog tu gsang
<p>162b.7</p>ba'i tsum pa na dang 'khyud pa la sogs pa'i phyag rgya bcu po'i phyag rgya'i rgyud bstan nas/ da ni phyag rgya bcu'i tshul gyis dpal rdo rje sems dpa'i gsang ba'i dkyil 'khor sgrub par byed pa nyid kyi phyag rgya bstan par bya ba'i phyir de nas zhes bya ba la sogs pa gsungs te/ mchog tu zhes bya
<p>163a</p>
<p>163a.1</p>ba la sogs pa ni bshad zin to/ /shin tu gzhal du med cing tshad med pa grangs med cing brjod du med cing brjod kyis mi lang ba zhes bya bas ni dngos po'i phyi ma phyi ma rgya che bar ston par byed pa'i grangs kyi khyad par te/ de dang de ni mdo sde'i nang nas shes par bya'o/ /'das
<p>163a.2</p>ma thag tu bshad pa de'i tshogs ni mchog tu grub pa zhes bya ba'i ming can gyi rgyun de phyag rgya rnams ston par byed pa'i sgra'i tshogs rjes su spyad par bya'o zhes bya ba bcom ldan 'das rdo rje sems dpas gsungs so/ /de la zhes bya ba'i sgra ni ngag nye bar dgod pa la'o/ /phyag rgya bcu'i
<p>163a.3</p>bdag nyid thams cad skyed par byed pa'o zhes bya ba la dpal rdo rje sems dpa' la sogs pa'i sku'i gsang ba ni bdag nyid thams cad de de ston par byed cing mngon du byed pas na bdag nyid thams cad skyed par byed pa zhes bya bar brjod do/ /de gang yin zhe na/ rdo rje sems dpa'i phyag
<p>163a.4</p>rgya chen po zhes bya ba la rdo rje sems dpa'i phyag rgya chen po ni rdo rje sems dpa'i phyag rgya chen po ste/ rdo rje bsnyems ma la sogs pas bzhi 'gyur gyi dngos grub ster ba'o/ /de dag kyang gang las byung zhe na/ bde ba chen po rdo rje don yod pa'i dam tshig las byung ba'o zhes bya ba las dang po'i rdo rje
<p>163a.5</p>ni bde ba chen po'i rdo rje'o/ /de nyid don yod pa'i dam tshig ste bde ba chen po'i rdo rje don yod pa'i dam tshig go/ /de las de dag byung ba yin no/ /de dag las ji lta bu dang ldan pa yin zhe na/ sngon du zhes bya ba la sogs pa la sngon ni thog ma ste gdod ma nas grub pa'o/ /gdod
<p>163a.6</p>ma nas grub pa yang de yin la thams cad kyi mchog gi dngos grub kyang de nyid yin pas na gdod ma nas grub pa thams cad mchog gi dngos grub ste/ dpal rdo rje sems dpa'i phyag rgya chen po'i dngos grub rdzogs pa'o/ /de nyid thog mar gang la yod pa de dag myur bar mchog tu
<p>163a.7</p>sgrub par byed pa yin no/ /de dag ji ltar bsgrub par bya zhe na bdag nyid thams cad kyis so/ /rnam pa thams cad kyi mchog dang ldan pa'i dpal rdo rje sems dpa' la sogs pa'i rang bzhin la lhag par mos pa ni bdag nyid thams cad de bdag nyid thams cad des de dag
<p>163b</p>
<p>163b.1</p>bsgrub par bya'o/ /de la sku'i phyag rgya ni 'di zhes bya ba ni dpal rdo rje sems dpa' la sogs pa'i phyag rgya yin no zhes bya ba'i don to/ /ba dan gsum pa dang / kha T+wAM ga'i phyag rgya bcing ba'o zhes bya ba la lag pa g.yas pas ba dan gsum pa byas la/ g.yon pas kha T+wAM ga'i phyag rgya
<p>163b.2</p>bcing bar bya'o/ /g.yon pa'i dril bu dang bcas pa zhes bya ba la g.yon pa'i kha T+wAM gas rdo rje dril bu blangs nas lag pa g.yon pa'i ba dan gsum pas slong ba'i tshul byas nas sgeg pa dang dkrol zhing gar byas nas rdo rje 'dod pa'i dbang phyug ma ste/ rdo rje sems dpa'i phyag rgya chen po bstod pa ni
<p>163b.3</p>skyed pa'i rgyu'o/ /des rdo rje bsnyems pa yongs su bskor te dgrol bar bya'o/ /'di ltar 'chad par 'gyur te dang po'i rdo rje bcings nas gnyis su byas la lag pa g.yas pas ba dan gsum pa byas te/ stod pa'i tshul gyis gzung bar bya'o/ /rdo rje dril bu dang bcas pa'i lag
<p>163b.4</p>pa g.yon pas kyang kha T+wAM ga bcings nas lag pa g.yon pa dang g.yas pa dag gi mdzub mo la sogs pa dang bcas pa dkrol zhing gar byas la/ bcom ldan 'das rdo rje sems dpa'i phyag rgya chen po bcing bar bya ste/ de ltar na bzhi 'gyur gyi dngos grub grub par 'gyur ro/ /mnga' stod
<p>163b.5</p>pa zhes bya ba la sogs pa la de bzhin du dang po'i rdo rje gnyis su byas la ji lta ba bzhin du gar las byung ba'i 'dod chags rdo rje ma'i phyag rgya chen po bcing bar bya'o/ /de bzhin du gar byas la kI li kI li'i phyag rgya chen po bcing bar bya'o/ /de bzhin du gar byas la rdo rje dran pa ma'i phyag rgya
<p>163b.6</p>chen po bcing bar bya'o/ /de bzhin du gar byas la rdo rje dran ma'i phyag rgya chen po bcing bar bya'o/ /de bzhin du gar byas la rdo rje 'dod ma'i dbang phyug ma'i phyag rgya chen po bcing bar bya ste de ltar na bzhi 'gyur gyi dngos grub grub par 'gyur ro/ /rnam pa lnga po de dag mchog tu gsang ba'i
<p>163b.7</p>ras ris kyi phyag rgya ste/ bcom ldan 'das rdo rje sems dpa'i yin no/ /bde ba chen po'i rdo rje don yod pa'i dam tshig gi mchod pas rab tu dga' ma la sogs pa'i mchod pa thams cad thob pa mi zad pa'o zhes bya ba la rab tu dga' ma dang spyan dang dpal chen mo rnams ni bde ba chen po
<p>164a</p>
<p>164a.1</p>rdo rje don yod pa ste/ rdo rje sems dpa'i dam tshig gi mchod pa'o/ /rab tu dga' ma la sogs pa'i mchod pa thams cad de rdo rje sems dpa' la sogs pa'i bde ba dang yid bde ba'i rang bzhin can thob pa ni mngon du byed pa'o/ /mi zad pa'o zhes bya ba ni rtag pa'o/ /'dis
<p>164a.2</p>'di ltar 'chad par 'gyur te de bzhin du dang po'i rdo rje gnyis su byas la/ ba dan gsum mchod pa dang kha T+wAM gas gar byas te mchod pa'i lha mo bzhi po'i mchod pa'i phyag rgya bcings nas mchod par bya'o/ /rdo rje bstod pa'i phyag rgyas srid pa gsum thams cad bskyod pa dang dbang du
<p>164a.3</p>byed pa'o zhes bya ba la de bzhin du gar byas la srid pa gsum thams cad rdo rje'i dbus su yid kyis bcug la bsnyems pa dang bcas pas rdo rje gsor nas srid pa gsum bskyod pa dang / dbang du bya ba'i bsam pas rang gi snying gar bstod pa'i tshul gyis gzung bar bya ste/ de ltar
<p>164a.4</p>de dag thams cad grub par 'gyur ro/ /rdo rje hUM mdzad ces bya ba la sogs pa la/ dpal rdo rje sems dpa'i rnal 'byor byas te/ lha chen po la sogs pa'i gzugs brnyan mdun du byas te/ de bzhin du gar byas te rdo rje hUM mdzad brjod cing rdo rje hUM mdzad du bdag nyid rnam par bsams te
<p>164a.5</p>g.yon brkyang ba'i stang stabs kyis gnas nas lha chen po la sogs pa'i gzugs brnyan la gzhug cing bcug ste/ bcings nas dbang du byas la rkang pa g.yon pas gzugs brnyan de mnan nas bzla bar bya ste/ de ltar na ring po mi thogs par de grub par 'gyur ba yin no/ /mthon
<p>164a.6</p>po'i stan zhes bya ba la sogs pa la dpal rdo rje sems dpa'i rnal 'byor byas nas cho ga thams cad rjes su spyad nas bsgrub bya'i gzugs brnyan mdun du bzhag ste/ stan mthon po la skyil mo krung phyed pas 'dug ste/ de bzhin du gar byas la bsnyems pa dang bcas pas rdo rje
<p>164a.7</p>gsor zhing yi ge hUM gis bsgrub bya gzugs brnyan la gzhug cing bcug ste bcings nas dbang du bya'o/ /de nas bsgrub bya'i gzugs brnyan de nyid rkang pa g.yon pas mnan te bsnyems pa dang bcas pas rdo rje gsor zhing yi ge hUM bzla bar bya ste/ de ltar na ring por mi thogs par
<p>164b</p>
<p>164b.1</p>sems can de dang de 'grub par 'gyur ro/ /g.yon pa'i rdo rje khu tshur gyis zhes bya ba la dpal rdo rje sems dpa'i rnal 'byor byas nas cho ga thams cad rjes su spyad la/ de bzhin du dang po'i rdo rje bcings nas gnyis su byas te/ snga ma bzhin du gar byas la lha'i bu mo gang dgos pa'i tshul
<p>164b.2</p>du sgrub par 'dod pa de dang lhan cig tu dbang po gnyis snyoms par zhugs pa yid kyis bya zhing g.yon pa'i rdo rje khu tshur gyis rang gi rtags bzung la/ yi ge hUM bzla bar byas te de ltar na de btsun mo'i rang bzhin du grub par 'gyur ro/ /de ltar dang po'i rdo rje gnyis su byas nas ba dan gsum dang
<p>164b.3</p>kha T+wAM ga'i phyag rgyas gar byas te/ rdo rje sems dpa'i phyag rgya chen po bcing ba rnam pa bcu phan yon dang bcas pa bstan nas da ni dam tshig las kyi phyag rgya bcing ba rnam pa bcu bstan par bya ba'i phyir de nas dam tshig gi phyag rgya zhes bya ba gsungs te/ bde ba chen po'i rdo rje don
<p>164b.4</p>yod pa ni rdo rje sems dpa' ste/ de'i dam tshig ni gsang ba'i lcags kyu bcings la phun sum tshogs pa bsgrub pa'i bsam pas rang gi snying gar phyag rgya rnams so/ /snying gar sen mo drud pa zhes bya ba la gsang ba'i lcags kyu bcings nas rang gi snying gar lcags kyu'i sen mo phan tshun
<p>164b.5</p>drud par byas te de ltar na ci ltar mngon par 'dod pa'i dngos grub thams cad grub par 'gyur ro/ /lcags kyu brdeg pa zhes bya ba la gsang ba'i lcags kyu bcings nas phun sum tshogs pa sgrub pa'i bsam pas rang gi snying gar lcags kyu brdeg par bya ste/ de ltar na phun sum
<p>164b.6</p>tshogs pa thams cad grub par 'gyur ro/ /g.yon pa'i lcags kyu la g.yas pa'o zhes bya ba la gsang ba'i lcags kyu bcings nas g.yon pa'i lcags kyu g.yas pa'i dbus mar gzhug par byas te/ de ltar na bde ba thams cad 'grub par 'gyur ro/ /lcags kyu'i rtse mo btsir
<p>164b.7</p>ba'o zhes bya ba la gsang ba'i lcags kyu'i dbus ma'i rtse mo dag phan tshun du btsir bar bya ste de ltar na phyag rgya thams cad grub par 'gyur ro/ /phan tshun sen mos drud pa'o zhes bya ba la de nyid kyi lcags kyu'i sen mo phan tshun du drud par byas te/ de ltar na dam tshig thams cad
<p>165a</p>
<p>165a.1</p>grub par 'gyur te phyag rgya thams cad grub par 'gyur ro zhes bya ba'i don to/ /snying gar bya ba par bya'o zhes bya ba la de nyid kyi lcags kyus rang gi snying gar byab bar bya ste/ de ltar na dkyil 'khor thams cad grub par 'gyur ro/ /lce mnyam par 'byin pa'o zhes bya ba
<p>165a.2</p>la de nyid kyi dbus ma'i lcags kyu gnyis kyi rtse mo yang dag par sbyar bar byas la ngag 'byin pa'i tshul gyis kha'i phyogs nas gyen du drang bar bya ste de ltar na bstan bcos grub par 'gyur ro/ /snying gar rdo rje brtan par rab tu gzhag pa'o zhes bya ba la lcags kyus rang gi snying gar sems dpa'i rdo rje
<p>165a.3</p>rdzogs pa'i tshul byas te de ltar na ye shes thams cad grub par 'gyur ro/ /rdo rje byab pa'o zhes bya ba la rang gi snying ga na gnas pa'i rdo rje sems dpa'i rdo rje lcags kyus byab par bya ste de ltar na las thams cad grub par 'gyur ro/ /rtsa ba'i phyag rgya yang ngo zhes bya ba la gsang ba'i lcags
<p>165a.4</p>kyu ni rtsa ba'i phyag rgya ste/ des rang gi snying gar phrugs na bde ba chen po 'grub par 'gyur ro/ /de ltar gsang ba'i lcags kyus las bsgrub pa bstan nas/ da ni rdo rje sems dpa' las byung ba'i las kyi phyag rgya bstan pa'i phyir de nas gsang ba'i dam tshig gi rdo rje bsdams pa las byung ba'o zhes bya
<p>165a.5</p>ba gsungs so/ /kha sbyor gyi nang du sor mo thams cad kyi las so zhes bya ba la rdo rje bsdams pa'i nang du sor mo thams cad kyi las kyi tshul bya'o zhes bya ba'i don to/ /mthe bong rdo rje zhes bya ba la rdo rje bsdams pa bcings nas mthe bo'i rtse mo rdo rje bsdams pa la 'jug pa ste/ de ltar na dngos
<p>165a.6</p>po thams cad grub pa'o/ /de nyid kyi mthil gnyis su phrugs pa'o zhes bya ba la nang du gnas pa'i mthe bo gnyis po de nyid kyis phyag mthil gnyis 'phrug par bya ste de ltar na thams cad rjes su chags par 'gyur ro/ /mdzub mo'i rdo rje'o zhes bya ba la rdo rje bsdams pa bcings nas
<p>165a.7</p>mdzub mo gnyis kyi rtse mo yang dag par sbyar bar byas la rdo rje bsdams par gzhug par bya ste de ltar na thams cad chags shing 'ching bar 'gyur ro/ /srin lag gi rdo rje'o zhes bya ba la rdo rje bsdams pa la srin lag gnyis kyi rtse mo bcug nas gzung bar bya ste de ltar na thams cad
<p>165b</p>
<p>165b.1</p>smra ba'o/ /de nyid kyi sor mo'i rtse mo dag ni rol mo'o zhes bya ba la nang na gnas pa'i srin lag gi rtse mo de nyid kyi sor mo'i rtse mo dag gis phan tshun rol mo'i tshul du bya ste de ltar na gar byed du gzhug pa'o/ /mthe'u chung gi rdo rje'o zhes bya ba la rdo rje bsdams pa'i mthe'u chung gnyis kyi rtse mo nang du
<p>165b.2</p>gzhug par bya ste de ltar na thams cad dgod pa'o/ /de nyid kyi mthe bo gnyis kyi rtse mo sen mos btsir ba'o zhes bya ba la 'das ma thag tu bshad pa'i mthe'u chung gnyis kyi rdo rje nang du gnas pa de nyid kyi mthe bo gnyis kyi sen mo btsir bar bya ste de ltar na thams cad gsod par 'gyur ro/ /
<p>165b.3</p>rdo rje gar gyi mchod pas zhes bya ba la sogs pa la ba dan gsum mchog dang kha T+wAM ga sgeg pa dang bcas par mthe'u chung la sogs pa bskor ba'i tshul gyis bar du mchod pa nyid du dpal rdo rje sems dpa'i rnal 'byor byas la yi ge hUM brjod cing rdo rje'i lta bas bltas shing gar bya ste de ltar na
<p>165b.4</p>lha dang lha ma yin pa'i bu mo thams cad dang / gzhon nu ma'i bu mo thams cad bstan nas te rjes su chags par 'gyur ro/ /rab tu dga' ba zhes bya ba na dpal rdo rje sems dpa'i bde ba dang yid bde ba'i rang bzhin no/ /de yang de bzhin du gar gyi tshul gyis rang gi ma mchu nang du g.yo
<p>165b.5</p>ba med par myang ba dang btung ba'i tshul gyis grub pa yin no/ /de bzhin du gar bya zhing dbugs ring po btang bar yi ge hUM brjod par bya ste de ltar na chags pa brtan par 'ching zhing mthong bar 'gyur ro/ /de bzhin du gar bya zhing dpung pa gnyis bstod cing bzla bar bya ste de ltar na dbang phyug
<p>165b.6</p>thams cad thob par 'gyur ro/ /de bzhin du gar bya zhing gar gyi tshul gyis snying ga bskyod par bya ste de ltar na thams cad kyis mchod par 'gyur ro/ /de bzhin du gar bya zhing mig gnyis kyis bsgrub bya dgug pa'i tshul byas te/ /de ltar na 'dod pa thams cad rnyed par 'gyur ro/ /
<p>165b.7</p>de bzhin du gar bya zhing dbugs gtong ba dang dman pa'i gdong gis blta ba'i tshul bya ste de ltar na 'dod pa'i 'dod chags skyed par byed pa yin no/ /de bzhin du gar bya zhing rang gi snying ga'i dbral bar bskyod par bya ste de ltar na thams cad 'bebs par byed do/ /de bzhin du gar
<p>166a</p>
<p>166a.1</p>byas shing dbugs btang bas rang nyid ltung bar 'gyur te de ltar 'dod pa'i chags pas gsod par 'gyur ro/ /de bzhin du gar byas shing bka' bsgo ba'i tshul du bya ste de ltar na 'dod pa thams cad kyi rjes su spyod pa la sogs pa'i las thams cad la nges par sbyor bar 'gyur
<p>166a.2</p>ro/ /de ltar rdo rje gar gyi sbyor bas las bcu'i sgrub pa bstan nas/ da ni rdo rje sems dpa' la sogs pa'i las kyi phyag rgya rnams kyi las sgrub pa bstan par bya ba'i phyir/ de nas rdo rje las kyi phyag rgya bcu po zhes bya ba gsungs so/ /rdo rje bsnyems ma'i phyag rgyas thams cad sgrub pa'o zhes
<p>166a.3</p>bya ba la bcom ldan 'das rdo rje sems dpa'i las kyi phyag rgya ni rdo rje bsnyems pas te des brtan pa dang g.yo ba'i dngos po thams cad sgrub pa'o/ /'dod chags rdo rje ma'i phyag rgya ni rdo rje mtshon cha ma ste/ des bdud la sogs pa thams cad las rnam par rgyal ba dang rdo rje sems dpa'
<p>166a.4</p>la sogs pa thams cad rjes su chags pa dang / gdug pa'i dkyil 'khor la sogs pa gsod par 'gyur ro/ /rdo rje kI li kI la'i las kyi phyag rgya ni rdo rje kI li kI la ste des rab tu dga' ba'i reg bya ni rdo rje sems dpa'i bde ba dang yid bde ba mngon du bya ba'o/ /reg bya des rdo rje sems
<p>166a.5</p>dpa' la sogs pa'i dngos grub thams cad bde bas te nyon mongs pa med par sgrub pa po rnams la 'grub par 'gyur ro/ /rdo rje dran ma'i las kyi phyag rgya ni rgyal mtshan bsgreng bas te des 'thab mo las rnam par rgyal bar 'gyur ro/ /rdo rje 'dod pa'i dbang phyug ma'i las kyi phyag rgya ni
<p>166a.6</p>rdo rje 'dod pa'i dbang phyug mas te des rgyal srid thams cad kyi dbang phyug gi bdag po nyid du 'gyur ro/ /me tog la sogs pa'i las kyi phyag rgya bzhi ni dus kyi mchod pas te des thams cad kyis mchod par 'gyur ro/ /bcom ldan 'das rdo rje sems dpa'i bsnyems pa dang bcas pa'i rdo rje gsor
<p>166a.7</p>pa'i phyag rgyas bdud la sogs pa thams cad 'dul bar 'gyur ro/ /g.yas pa'i rdo rje khu tshur gyis 'bar ba'i rdo rje yid kyis blangs te yi ge hUM brjod cing bsgrub bya'i steng du dbab par bya ste de ltar na thams cad gsod par 'gyur ro/ /de bzhin du g.yas pa'i rdo rje khu tshur gyis 'bar ba'i rdo rje
<p>166b</p>
<p>166b.1</p>rnams yang nas yang du yid kyis bsgrub bya'i steng du dbab par bya ste de ltar na rdo rje phab pas thams cad gsod pa dang thams cad 'phrog par 'gyur ro/ /g.yon pa bsnyems pa dang bcas pas zhes bya ba la sogs pa la g.yon pa'i khu tshur gnyis kyis bsnyems par byas la g.yas pa'i rdo rje khu tshur gyis sgyu ma
<p>166b.2</p>thams cad ston pa'i tshul gyis sgyu ma thams cad ston pa'o/ /rdzu 'phrul thams cad ston pa'i tshul gyis rdzu 'phrul thams cad ston pa'o/ /so sor bstan pa thams cad ston pa'i tshul gyis bstan pa thams cad ston pa'o/ /thams cad 'dzoms pa'i tshul gyis thams cad 'joms
<p>166b.3</p>pa'o/ /de bzhin du rengs pa dang gnyid log tu gzhug pa dang / bskor ba dang / bskrad pa dang / 'bru dang / btung ba 'pho ba dang / dbang du byed pa rnams ni de dag gi tshul gyis las thams cad sgrub par byed pa yin no/ /da ni rdo rje thal mo las byung ba'i phyag rgya bcu bstan par bya ba'i phyir/ rdo rje
<p>166b.4</p>dam tshig gi phyag rgya bcu zhes bya ba gsungs te/ rdo rje thal mo las byung bas na rdo rje thal mo las byung ba'o/ /rdo rje sku mchog gi dngos grub thams cad do zhes bya ba la rdo rje thal mo bcings nas mthe bo gnyis kyis sems dpa'i skyil krung du byas la/ mdzub mo gnyis kyi rtse mo yang dag par
<p>166b.5</p>sbyar ba ni rdo rje sku mchog go/ /'dis rdo rje sems dpa' la sogs pa'i mchog gi dngos grub thams cad sgrub pa yin no/ /mdzub mo gnyis kyi lcags kyus dngos grub thams cad do zhes bya ba la rdo rje thal mo bcings nas mdzub mo gnyis kyi lcags kyu gnyis bya ste 'dis kyang rdo rje sems
<p>166b.6</p>dpa' la sogs pa'i mchog gi dngos grub thams cad bsgrub par bya'o/ /rdo rje gnod sbyin gyi bdud thams cad la sogs pa'i gdug pa 'dul ba'o zhes bya ba la rdo rje thal mo'i mdzub mo gnyis bkug la phan tshun steng du yang dag par sbyar bar byas la mthe bong gnyis bsgreng ba so sor
<p>166b.7</p>yang dag par rab tu brkyang ba khar gzung bar bya ste 'di ni rdo rje gnod sbyin gyi phyag rgya'o/ /'dis yi ge hUM bzlas shing gdug pa thams cad gdul bar bya'o/ /gang du khyad par gyis 'gal ba med pa de thams cad du yi ge hUM gi bzlas pas rtogs par bya'o/ /de nyid mtheb mo
<p>167a</p>
<p>167a.1</p>gnyis kyis bkab pas thams cad rnyed pa'o zhes bya ba la 'das ma thag tu bshad pa'i rdo rje gnod sbyin gyi phyag rgya'i mthe bong gnyis kyi rtse mos mdzub mo gnyis kyi lcags kyu dgab par bya ste 'dis rdo rje sems dpa'i dngos grub thams cad thob par 'gyur ro/ /de nyid kyis mthe po
<p>167a.2</p>gnyis bcug la gtsug tor rdo rje thams cad bsrung bar bya'o zhes bya ba la 'das ma thag tu bshad pa'i phyag rgya'i mthe bo gnyis nang du bcug la gtsug tor du gzung bar bya ste de ltar na thams cad srung bar 'gyur ro/ /mthe bong rdo rje nang du bcug la de nyid kyis rdo rje sems dpa' la sogs pa'i
<p>167a.3</p>sems can thams cad rjes su chags pa dang / dgug pa dang dbang du byed pa sgrub po zhes bya ba la 'das ma thag tu bshad pa'i gtsug tor phyag rgya rang gi snying ga'i phyogs su gzung bar bya ste de ltar na ji ltar bshad pa bzhin du grub pa yin no/ /mthe chung rdo rje sor mo gnyis kyi rtse mo
<p>167a.4</p>mdzub mo gnyis kyis legs par bzung bas mtho ba ni dpal dgug pa dang dbang du byed pa'o zhes bya ba la mthe'u chung rdo rje'i sor mo gnyis ni mthe'u chung gnyis te/ de'i rtse mo gnyis mdzub mo gnyis kyis legs par gzung ba gang yin pa de nyid mtho ba'i phyag rgya gang la yod pa de nyid la
<p>167a.5</p>de skad ces bya'o/ /'dis ni 'di ltar bshad par 'gyur te/ rdo rje gnod sbyin gyi phyag rgya'i mthe'u chung gnyis nang du bcug la mdzub mo gnyis kyi lcags kyus de'i rtse mo gzung bar bya'o/ /rdo rje gnod sbyin gyi phyag rgya de nyid kyis nor sbyin las nor thams cad dang dpal 'phrog pa'o
<p>167a.6</p>zhes bya ba la rdo rje gnod sbyin gyi phyag rgya nyid ni rdo rje gnod sbyin gyi rgyal mos te des nor sbyin las dpal dgug pa dang nor dbrog pa'i bsam pa'i dbang gis grub pa yin no/ /de nyid kyis dbus ma gnyis zhes bya ba la sogs pa la rdo rje gnod sbyin gyi phyag rgya'i srin lag gnyis kyi rtse
<p>167a.7</p>mo'i mtha' dbus ma gnyis kyis bzung ste btsir bar byas na 'dis ni bdud la sogs pa'i gdon thams cad las grol ba la sogs par 'gyur ba yin no/ /rab tu dga' ba'i rdo rjes yul thams cad kyi mchog sgrub pa'o zhes bya ba la rdo rje thal mo las byung ba'i mda' lnga bsdus pa ni rab tu dga'
<p>167b</p>
<p>167b.1</p>ba'i rdo rje ste/ des yul thams cad kyi mchog ni rdo rje sems dpa' ste thams cad du grub par 'gyur ro/ /de ltar rdo rje thal mo las byung ba'i phyag rgya bcu bstan nas da ni mda' lnga bsdus pa las byung ba'i phyag rgya rnams bstan par bya ba'i phyir/ de nas gsang ba'i phyag rgya bcu rab tu dga' ba'i
<p>167b.2</p>rdo rje las byung ba'o zhes bya ba gsungs te mda' lnga bsdus pa nyid 'di ru dga' ba'i rdo rje'o/ /rdo rje sems dpa' zhes bya ba la sogs pa la ye shes sems dpa'i rang bzhin gyi dpal rdo rje sems dpa' dang shin tu rnal 'byor gyi sbyor bas lhag par mos par byas la/ rdo rje sems
<p>167b.3</p>dpa' mnan nas bcom ldan 'das rdo rje bsnyems ma'i phyag rgya chen po dang rdo rje bsnyems ma dang bcas pa'i rig pa'i lha mo ste/ de rol du bcug pa ni sgrub cing mngon du byed pa'o/ /'di ji ltar 'gyur zhe na/ rab tu dga' ba'i rdo rje chen pos rgyas btab ces bya ba gsungs so/ /rab tu
<p>167b.4</p>dga' ba'i rdo rje chen po de gang yin zhe na/ rdo rje dang bcas pa'i rab tu dga' ba'i rdo rje'o zhes bya'o/ /dang po'i rdo rje dang bcas pa'i mda' lnga bsdus pa ni rdo rje dang bcas pa'i rab tu dga' ba'i rdo rje'o/ /'di ltar 'chad par 'gyur te/ dang po'i rdo rje blangs nas mda' lnga bsdus pas bcings
<p>167b.5</p>nas rab tu dga' ba'i rdo rje chen por brjod pa yin no/ /de bcings nas rdo rje sems dpa' dang lhan cig tu gyur pa'i lhag par mos par byas te/ de ltar na rdo rje sems dpa' mnan nas rdo rje thal mo dang rol par 'gyur te/ rnal 'byor pas rdo rje sems dpa' phyag rgya chen po'i dngos
<p>167b.6</p>grub thob par 'gyur ro zhes bya ba'i don to/ /de bzhin gshegs pa thams cad ces bya ba la sogs pa la byang chub tu sems bskyed pa'i las dang po pa rnams ni de bzhin gshegs pa thams cad de de rnams kyi nyan thos dang rang sangs rgyas kyi byang chub don du gnyer ba'i sems ni
<p>167b.7</p>chags pa dang bral ba'i 'khor lo ste/ de bral ba ni bla na med par yang dag par rdzogs pa'i byang chub kyi sems kyi bkag pa'o/ /de ji ltar zhe na/ mdzub mo zhes bya ba la sogs pa la mda' lnga bsdus pa bcings nas mdzub mo dang dbus ma dang srin lag gi
<p>168a</p>
<p>168a.1</p>sor mo rnams lag pa'i rgyab gnyis nas cung zad bteg la mthe bong dang mthe'u chung gnyis mnyam pa'i sor mo rnams kyi rtse mo gnyis byas la rdo rje bsdams pa dral ba'i tshul gyis khros shing rang gi snying gar dral bar bya ste de ltar na dpal rdo rje sems dpa'i bde ba dang
<p>168a.2</p>yid bde ba'i rang bzhin can gyi rab tu dga' ba'i rdo rje rnal 'byor pa grub par 'gyur ro/ /de yang de kho na nyid kyis rgyas btab pas na de kho na nyid kyis rgyas btab pa ste dmigs pa med pa'i thugs rje chen po'i sgrub pa po'i rgyud la skyes pa'i rab tu dga' ba'i rdo rje sgrub pa po la 'grub par
<p>168a.3</p>'gyur ro/ /btsir na 'dod pa thams cad brtan par byed pa'o zhes bya ba la mda' lnga bsdus pa bcings nas btsir bar bya ste/ de ltar na sems dpa' dang 'dod chags rdo rje ma la sogs pa'i 'dod pa thams cad brtan par byed par 'gyur ro/ /mdzub mo lcags kyus 'dod pa thams
<p>168a.4</p>cad kyi bde ba dgug pa'o zhes bya ba la mda' lnga bsdus pa bcings te mdzub mo gnyis kyi lcags kyu byas nas rdo rje sems dpa' la sogs pa'i 'dod pa thams cad kyi bde ba rang gi rgyud la skye bar 'gyur ro/ /mdzub mos phrag dog la sogs pa'i 'dod pa thams cad kyi sdug bsngal rab tu zhi
<p>168a.5</p>ba'o zhes bya ba la mda' lnga bsdus pa bcings nas g.yon pa'i mdzub mos bdag nyid dam bsgrub bya sdigs mdzub byas te de ltar na phrag dog la sogs pa'i 'dod pa thams cad kyi sdug bsngal zhi bar 'gyur ro/ /rtags bskyod pas rab tu dga' ba 'bebs pa dang de yang sgrub pa'o
<p>168a.6</p>zhes bya ba la mda' lnga bsdus pas rang gi rtags bskyod par bya ste de ltar na dpal rdo rje sems dpa'i bde ba dang yid bde ba'i rang bzhin can gyi rab tu dga' ba 'bebs pa dang de grub pa'o/ /skye gnas g.yo ba'o zhes bya ba la mda' lnga bsdus pas rang gi rtags bskyod pas shin tu
<p>168a.7</p>bde ba'o zhes bya ba dang sbyar ro/ /de yang khyad par ji lta bu dang ldan pa yin no zhe na bud med dang skyes pa dag gi rab tu dga' ba'o zhes bya ba la rdo rje sems dpa' la sogs pa'i bde ba dang yid bde ba rdzogs pa'i phyir bud med dang skyes pa dpal rdo rje sems dpa' dang gcig tu gyur par
<p>168b</p>
<p>168b.1</p>yid kyis rdzogs par bya zhing mda' bsdus pa'i phyag rgya des rnal 'byor pas rang gi rtags bskyod par bya ste/ de ltar na de la dpal rdo rje sems dpa'i bde ba dang yid bde ba grub pa yin no/ /kha sbyor btsir bas zhes bya ba la sogs pa la mda' lnga bsdus pa bcings nas phan tshun lag pa gnyis btsir
<p>168b.2</p>zhing mngon par 'dod pa'i gang zag dang lhan cig tu 'dus pa dang bral ba bsam par bya ste de ltar na 'di gnyis grub pa yin no/ /rtags kyi sen mo zhes bya ba la mda' lnga bsdus pa bcings nas de'i g.yas pa'i mthe bo'i rtags kyi sen mos lag pa g.yon pa'i mthil drud pas shin tu brtan
<p>168b.3</p>pa'i 'dod pa la chags pa nyid du 'gyur ro/ /'dis ni 'di ltar bshad par 'gyur te/ mtshan ma thob pa'i rnal 'byor pas dngos grub chen po bsgrub par byas nas gal te grub par ma gyur na de'i tshe 'di bcings la 'dod chags rdo rje ma la sogs pa dang yang dag par sbyor ba bsgom par bya ste/ 
<p>168b.4</p>de ltar na de dag gzhan mi 'dod par shin tu bde ba dang yid bde ba ster ba'i bud med thams cad rang la grub pa yin no/ /mda' lnga bsdus pa bcings nas g.yon pa'i mtheb mo'i sen mo lag pa g.yas pa'i mthil du drud par bya zhing rdo rje sems dpa' la sogs pa'i skyes bu rnams dang
<p>168b.5</p>tsum pa na dang 'khyud pa la sogs pa bsgom par bya ste de ltar na de dag grub par 'gyur ro/ /rdo rje khu tshur gnyis kyis zhes bya ba la rdo rje sems dpa'i rnal 'byor snga ma bzhin du byas nas cho ga thams cad rjes su spyad la bcom ldan 'das mdun du spyan drangs te/ /rdo rje khu tshur gnyis
<p>168b.6</p>bcings nas rdo rje sems dpa' la 'khyud pa'i bsam pas bdag nyid 'khyud par bya zhing ma mchu bzung ba'i bsam pas rang gi ma mchu so rnams kyis gzung bar bya ste de nyid kyis bde ba dang shin tu ro gcig par 'gyur par bdag nyid bsam zhing a nu ra ga ya mi hUM zhes bya ba nye ba'i snying po
<p>168b.7</p>dang bcas pa'i yi ge hUM bzla bar bya ste/ de ltar na bcom ldan 'das rdo rje sems dpa' rab tu dga' ba'i dngos grub shin tu grub par 'gyur ro/ /thog ma dang tha ma med pa'i dngos grub ni mchog dang po'i dngos grub ste/ su ra ta s+t+waM zhes bya bas bcom ldan 'das bskul te de kho na nyid
<p>169a</p>
<p>169a.1</p>bsgul ba des de grub par 'gyur ro/ /'das ma thag tu bshad pa'i bsgom pa bya zhing gal te yid bde ba skyes par 'gyur na/ de'i tshe gzhan dang gzhan du su ra ta s+t+waM zhes pas bcom ldan 'das bskul bar byas na de kho na nyid bskul bas 'dis de grub par 'gyur ro/ /
<p>169a.2</p>rab tu dga' ba'i ye shes kyis thams cad sgrub pa'o zhes bya ba la de bzhin du 'khyud nas dpal rdo rje sems dpa'i bde ba dang yid bde ba mngon du byas te/ de ltar na yid kyi 'dod pa thams cad grub par 'gyur ro/ /lag pa g.yon pa'i rdo rje khu tshur bkab nas sgrub po zhes bya ba la de bzhin du
<p>169a.3</p>dpal rdo rje sems dpa'i rnal 'byor byas nas g.yon pa'i rdo rje khu tshur gos kyis bkab par byas la langs pa'am/ 'dug pa'am/ mnyam par gzhag pa'am mnyam par ma bzhag pa'i rnal 'byor gyis rtog pa'i rnal 'byor bsgom par bya ste de ltar na thams cad grub par 'gyur
<p>169a.4</p>ro/ /bde ba chen po'i rdo rje las byung ba'i rdo rje chen po'i lta bas thams cad pa'o zhes bya ba la rnam par 'phrul pa dang bcas pa'i 'dzum pa'i spyan dang ldan pa bde ba chen po'i rdo rje las byung ba'i rdo rje chen po'i lta ba ste des thams cad grub par 'gyur ro/ /smin ma gyen du bteg pas
<p>169a.5</p>ltung ba slong ba'o zhes bya ba la lha chen po la sogs pa'i sems can rnams dang ri bo la sogs pa'i smin ma gyen du bteg pas bslang bar bya'o/ /dpal rdo rje sems dpa'i ma mchu nang du myang ba'i tshul gyis rang gi mchu nang du bcug nas myang bar bya ste de ltar na skal ba bzang po chen po
<p>169a.6</p>grub par 'gyur ro/ /rang gi lce la yi ge hUM rnam par bsams la tshig thams cad spro ba'i bsam pas lce bskyod cing bzlas pa bya ste/ de ltar na rang gi bden pa thams cad kyi de kho na nyid gsal bar mi slu bar smra bar 'gyur ro/ /rang gi lus zhes bya ba la sogs pa la de bzhin
<p>169a.7</p>du thams cad byas nas gzugs thams cad yongs su spong ba'i bsam pa dang / 'bebs pa'i sbyor ba bsgoms pas bdag nyid la dbab par byas te de ltar na gzugs thams cad yongs su spong bar 'gyur ro/ /de bzhin du dpal rdo rje sems dpa'i rnal 'byor byas la cho ga thams cad
<p>169b</p>
<p>169b.1</p>rjes su spyad nas zla ba'i gzhal yas khang la sogs par 'gro ba'i phyir rang gi gnas nas brtsams te zla ba la sogs pa'i gzhal yas khang gi mthar thug pa'i bar du rdo rje'i skas kyi rim pa'i phreng ba rnam par bsams la bdag nyid rdo rje rtse lnga par bsam zhing rdo rje'i skas kyi rim pa'i phreng ba des zla
<p>169b.2</p>ba la sogs pa'i gzhal yas khang der 'gro bar 'gyur ro/ /rdo rje thal mo'i kha T+wAM ga zhes bya ba la rdo rje thal mo bcings nas bdag nyid kyi srin lag dang mthe'u chung rnams kyi rdo rje thal mo ma bkrol bar sor mo lhag ma rnams kyis kha T+wAM ga bya'o/ /de nas gnyis su byas nas kha T+wAM ga gnyis kyi
<p>169b.3</p>rdo rje khu tshur zhes bya ba'i phyag rgyar 'gyur ro/ /dngos grub thams cad rdo rje khu tshur dag gis so zhes bya ba la 'das ma thag tu bshad pa'i kha T+wAM ga gnyis kyis dpal rdo rje sems dpas gsungs pa'i dngos grub thams cad grub pa yin no/ /de bzhin gshegs pa'i khu tshur dag
<p>169b.4</p>gis dngos grub thams cad do zhes bya ba la de bzhin du kha T+wAM ga gnyis bcings nas mdzub mo gnyis kyi sen mo'i logs su mthe bong gnyis kyi rtsa ba gzung bar bya ste 'di ni de bzhin gshegs pa'i khu tshur gnyis so/ /'di dag gnyis de bzhin gshegs pas gsungs pa thams cad grub
<p>169b.5</p>par 'gyur ro/ /thams cad gsang ba'i ni khro ba'i rdo rje khu tshur gyis so zhes bya ba la de bzhin du kha T+wAM ga gnyis byas la mdzub mo gnyis bsgrengs pa sdigs mdzub kyi tshul du gzung bar bya ste 'di ni khro bo'i khu tshur gnyis te khro bo'i khu tshur gnyis po 'dis rdo rje'i rigs las gsungs pa'i thams cad
<p>169b.6</p>gsod pa'i las grub par 'gyur ro/ /thams cad sbyang ba ni pad+ma'i khu tshur dag gis so zhes bya ba la de bzhin du kha T+wAM ga gnyis byas nas mthe bo gnyis kyi rtse mo dbus ma dang / mdzub mo'i rtse mo gnyis gzung bar byas te 'dis thams cad sbyang ba ni pad+ma'i rigs gtogs pas sems can
<p>169b.7</p>thams cad sbyang ba'o zhes bya ba'i don to/ /nor thams cad 'phrog ma ni nor bu'i khu tshur dag gis so zhes bya ba la kha T+wAM ga gnyis byas la mthe bong gi rtse mo dang mdzub mo'i rtse mo sbyar ba ni nor bu'i khu tshur yin no/ /thams cad 'bebs pa ni thams cad 'bebs pa'i khu tshur dag gis so
<p>170a</p>
<p>170a.1</p>zhes bya ba ni kha T+wAM ga gnyis byas la mtho bong gnyis dbus ma dang srin lag gi rtsa bar gzung bar bya ste 'di ni 'bebs pa'i khu tshur ro/ /thams cad gar byed du bcug pa ni kha T+wAM ga gtor ba'i khu tshur dag gis so zhes bya ba la de bzhin du kha T+wAM ga gnyis kyi khu tshur gnyis dor bar
<p>170a.2</p>byas te 'dis gar gyi tshul gyis thams cad gar byed du gzhug pa yin no/ /de bzhin du kha T+wAM ga gnyis byas la mdzub mo gnyis kyi yang dag par sbyar ba'i rtse mo byas la kha'i phyogs las gyen du ngag 'byin pa'i tshul du drang bar bya ste de ltar thams cad smrar bcug pa'o/ /de bzhin du
<p>170a.3</p>kha T+wAM ga gnyis byas la rang gi mthe'u chung dang srin lag gi nang du mthe bo gnyis bzhag la mdzub mo gnyis kyi rtse mo rang gi mthe bong gi steng du yang dag par sbyar bas gzung bar bya ste 'di ni bstan pa'i khu tshur gnyis te/ 'dis thams cad bskyod par bya'o/ /de bzhin du kha T+wAM ga gnyis byas la
<p>170a.4</p>mdzub mo gnyis kyi lcags kyu gnyis byas te 'dis thams cad gzhug par byas par 'gyur ro/ /de nas rdo rje khu tshur gnyis kyi zhes bya ba la sogs pa la dkyil 'khor gyi phyag rgya'i dbang du byas pa las gsungs pa'i rdo rje khu tshur gnyis bcings nas lag pa'i sor mo rnams kyis pi wang
<p>170a.5</p>rdung ba'i tshul byas na thams cad rjes su chags par bya'o/ /gling bu 'bud pa'i tshul gyis thams cad dbang du byed pa'o/ /rdza rnga rdung ba'i tshul gyis thams cad 'bebs pa'o/ /mu ku da rdung ba'i tshul gyis rims thams cad ldog pa'o/ /cha lang rdung ba'i tshul gyis
<p>170a.6</p>dug thams cad ldog pa'o/ /rnga bo che rdung ba'i tshul gyis sbyar ba'i dug thams cad bzlog pa'o/ /rnga zlum rdung ba'i tshul gyis gdon thams cad las grol ba'o/ /rnga pa Ta ha rdung ba'i tshul gyis thams cad gsod pa'o/ /'gun dza rdung ba'i tshul gyis 'thab mo las rnam par
<p>170a.7</p>rgyal ba'o/ /ti ma la rdung ba'i tshul gyis phun sum tshogs pa thams cad grub par 'gyur ro/ /de ltar ras ris dkyil 'khor gyi las brgya sgrub par byed pa'i phyag rgya bstan nas/ da ni de nyid kyis las stong sgrub par byed pa'i phyag rgya stong bstan par bya ba'i phyir de nas zhes bya ba la sogs pa
<p>170b</p>
<p>170b.1</p>gsungs so/ /phyag rgya chen po mnyam gzhag nas/ /zhes bya ba la sogs pa la bcom ldan 'das rdo rje sems dpa'i phyag rgya chen po bcing nas lag pa g.yas pas ba dan gsum pa dang / g.yon pas kha T+wAM bcings nas 'das ma thag tu bshad pa'i las brgya po de bsgrub par
<p>170b.2</p>bya'o/ /de ltar gar las byung ba'i las kyi phyag rgya brgya po bstan nas da ni gsang ba'i lcags kyu'i las brgya bsgrub pa bstan pa'i phyir bde ba chen po zhes bya ba la sogs pa gsungs te/ gsang ba'i lcags kyu bcings nas 'das ma thag tu bshad pa'i las brgya po de nyid bsgrub par bya'o/ /
<p>170b.3</p>rdo rje bsdams pa bcings nas rdo rje bsdams pa'i nang du ci 'dod pa'i sor mo thams cad bskyod cing las brgya sgrub par byed de gsum pa'o/ /rdo rje gar las byung ba'i kha sbyor gyi thal mo spyi bor gzung zhing las brgya po de nyid mig dang / rna ba dang / sna dang / lce dang / lus kyi dbang po rnams kyi de'i
<p>170b.4</p>tshul bzung zhing bsgrub par bya ste bzhi pa'o/ /bcom ldan 'das rdo rje sems dpa'i las kyi phyag rgya rdo rje bsnyems pa ste/ de bcings nas lag pa g.yas pas gar bya zhing las brgya po de nyid bsgrub par bya ste 'di ni lnga pa'o/ /de bzhin du bcom ldan 'das kyi rnal 'byor byas la rdo rje thal
<p>170b.5</p>mo bcings nas las brgya bsgrub par byas te 'di ni drug pa'o/ /mda' lnga bsdus pa bcing las rnam par 'gyur ba med par des gzung zhing las brgya bsgrub par bya ste/ phyag rgya bcings pa med pa sku gsung thugs kyi rdo rje rnams kyi las brgya po de nyid bsgrub par bya ste 'di ni las brgya po brgyad pa'o/ /
<p>170b.6</p>'dis ni 'di ltar bshad par 'gyur te/ bsgom pa kho na gtso bor gyur pa yin gyi phyag rgya ni ma yin no zhes bya ba'o/ /rdo rje thal mo bcings nas kha T+wAM ga gnyis byas te/ gar bya zhing yi ge hUM gi glu'i bzlas pa bya ste 'dis kyang las brgya po de nyid bsgrub par bya ste 'di ni dgu pa'o/ /rdo rje khu
<p>170b.7</p>tshur gnyis kyi lag pa'i sor mo rnams kyi pi wang rdung ba'i tshul gyis las bcu pa'o/ /gling bu rdung ba'i tshul gyis bcu'o/ /rdza rnga rdung ba'i tshul gyis bcu'o/ /ku mu da rdung ba'i tshul gyis bcu'o/ /cha lang rdung ba'i tshul gyis bcu'o/ /rnga bo cha rdung ba'i tshul gyis bcu'o/ /rnga zlum
<p>171a</p>
<p>171a.1</p>rdung ba'i tshul gyis bcu'o/ /rnga ba Ta ha rdung ba'i tshul gyis bcu'o/ /'gun dza rdung ba'i tshul gyis bcu'o/ /ti mi la rdung ba'i tshul gyis sngar bshad pa'i las bcu po da rnams nyid bsgrub par bya ste 'di ni brgyad cu pa yin no/ /de ltar na phyag rgya stong du 'gyur ba yin
<p>171a.2</p>no/ /gsang ba'i dkyil 'khor gyi phyag rgya rdzogs so// //de ltar zhes bya ba la de ltar 'das ma thag tu bshad pa'i tshul gyis rtogs pa'i tshul yongs su spyad pa zhes bya ba dang sbyar ro/ /de ji lta bu zhe na/ mchog tu mi 'gyur ro zhes bya ba ni rtag pa'o/ /mchog tu ni dam pa ste/ rdo rje
<p>171a.3</p>sems dpa' la sogs pa'i dngos grub kyi bde ba rnams kyi bdag po ste khyab bdag rtog pa'i tshul 'di ni yin no/ /mchog ni dam pa ste/ bag chags dang bcas pa'i nyon mongs pa dang bral bas na rnam par dag pa ste/ dmigs pa med pa'i thugs rje chen po'i rdo rje'i bde ba las byung bas na grub pa'o/ /
<p>171a.4</p>rdul phra rab dang mnyam pa'i 'jig rten gyi khams thams cad dang mtshungs pa'i rigs lnga'i dngos grub ster bas na mtha' yas pa'i 'bras bu dang ldan pa'o/ /bsal ba ni snyigs ma lnga thams cad dang bral ba'i mchog dang po'i rdo rje sems dpa'i mchog dam pa ste phul du byung ba'i sku gang yin pa de'i
<p>171a.5</p>tshul ni thob par byed pa'i rgyu'o/ /gsal ba'i rang bzhin du yongs su rdzogs pas na gsal ba yongs su spyad pa'o/ /mchog tu rtag pa zhes bya ba ni thog ma dang tha ma med pa'i rtog pa'i tshul de nyid yin no/ /dpal mchog dang po'i rgya cher bshad pa shes rab kyi pha rol tu phyin pa 'byung ba zhes
<p>171a.6</p>bya ba las gsang ba'i dkyil 'khor gyi phyag rgya'i rgyud thams cad kyi rtog pa rdzogs so// //de ltar dngos grub thams cad kyi thabs su gyur pa'i bdag la byin gyis brlab pa'i rnal 'byor gyi phyag rgya thams cad sgrub pa'i phyag rgya thams cad kyi rgyud rnams kyi rtog pa thams cad kun nas
<p>171a.7</p>bsdus pa'i dri ba sngon du 'gro bas bstan par bya ba'i phyir/ de nas sems dpa' chen po kun zhes bya ba la sogs pa gsungs te de la de nas zhes bya ba nas brtsams te/ ji srid mchog gi mdo zhes bya ba'i bar gyis dri ba'i tshul gyi mdor bstan pa gsungs pa yin no/ /de nas ston pa rdo rje 'chang / /
<p>171b</p>
<p>171b.1</p>zhes bya ba nas brtsams te/ ji srid mchog tu gsang ba'i cho ga'o/ /zhes bya ba'i bar du gsungs pas rtog pa thams cad kun nas bsdus pa dris pa'i lan btab pa'i tshul gyis rgyas par bstan pa'o/ /de la phyag rgya chen po la sogs pa'i rtog pa'i nges pa shes pas sgrub pa po rnams kyi dngos grub grub pa
<p>171b.2</p>yin no zhes bya ba bstan pa'i phyir/ rnam rtog med pa zhes bya ba la sogs pa gsungs te/ gzung ba dang 'dzin pa'i rnam par rtog pa dang bral ba'i dpal rdo rje sems dpa' la sogs pa rnams ni rnam par rtog pa med pa'i chos rnams so/ /rnam par rtog pa med pa'i chos de dag las sems can
<p>171b.3</p>rnams kyi rdo rje sems dpa' la sogs pa'i dngos grub kyi don du phyogs bcu kun du brtag pa ni sems can don ni yongs su brtag pa ste/ rtag tu rdo rje dril 'chang zhing / /dngos grub mchog ni bsgrub bya ste/ /bdag byin brlab sogs sgrub pa pos/ /zhes bya ba'i rnam par rtog pa'o zhes bya ba'i
<p>171b.4</p>don to/ /de nas rtog pa kun bshad de/ /zhes bya ba la rdo rje sems dpa' la sogs pa'i spyod yul du sems can gyi don yongs su rtogs pa ste thams cad dgug pa la sogs pa ston par byed pa'i sgra'i tshogs dpal rdo rje sems dpa' yang dag par gsungs pa ni kun du rab tu gsungs pa ni yin
<p>171b.5</p>no/ /de ci'i phyir zhe na/ rtog pa thams cad yongs su dag phyir ro zhes bya ba la sgrub pa po'i gzung ba dang 'dzin pa la sogs pa'i rnam par rtog pa rnams sbyang ba'i phyir ro/ /de ltar na rtog pa'i don gyi rgyud bstan nas da ni rgyud phyi ma shes pas dngos grub thob pa yin no zhes bya ba rab tu bstan
<p>171b.6</p>par bya ba'i phyir/ de nas rgyud phyi ma ji ltar yin zhes bya ba gsungs te dang po'i sbyor ba la sogs pa ston par byed pa'i sgra'i tshogs ni rgyud do/ /skal ba bzang po la sogs pa las sngar dang da ltar byung ba'i rgyud rang bzhin du rtag tu gnas pas na phyi ma snga mar yang dag 'byung ba'o/ /rdo rje
<p>171b.7</p>dang dril bu dang phyag rgya ni de kho na nyid do/ /lha mo bzhi phreng gi dbus na bzhugs pa'i rdo rje sems dpa'i sku'i gsang ba ni gsang ba'o/ /de nyid shin tu rnal 'byor gyi tshul gyis gsang ba'o/ /phyi ma dang bcas zhes bya ba ni phul du byung ba'i rgyud ces bya ba'i don te de nyid bdag gi 'dod pa
<p>172a</p>
<p>172a.1</p>yin gyi gzhan ni ma yin no zhes bya ba tshig gi lhag ma'o/ /de ltar rgyud phyi ma bstan nas/ da ni dang po'i gnas zhes pa bstan par bya ba'i phyir dang po'i gnas shes pa zhes bya ba gsungs te da ltar byung ba'i rang bzhin gyi phul du byung ba dang dpag tu med pa'i gzugs kyi gnas
<p>172a.2</p>pas na rab tu gnas pa'o/ /de yang gang du gnas she na/ nam mkha' kun la zhes bya ba gsungs so/ /dang po'i rdo rje dang rin po che dang / pad+ma dang / sna tshogs rdo rje rnams kyi rdzogs pa ni rdo rje kun dngos grong khyer ro/ /bde ba yang yin la chen po yang de nyid yin pas na bde ba chen po
<p>172a.3</p>ste/ des nyams dga' ba chen po ni yid dang rjes su mthun pa'o/ /grong khyer ni dkyil 'khor ro/ /de nyid mchog ste thog ma dang tha ma med pa'o/ /da ni thog ma dang tha ma med pa shes pas dngos grub thob pa yin zhes bya ba bstan par bya ba'i phyir/ de la thog ma dang tha ma med pa'i
<p>172a.4</p>rdo rje sems dpa' ji ltar yin zhes bya ba gsungs so/ /nam mkha' zhes bya ba la sogs pa ni bshad zin to/ /rdo rje chen po'i de bzhin nyid dang ro gcig par shes pa yang rdo rje chen po'o/ /de'i bzhin ni de'i dngos po ste thog ma dang tha ma med pa'i zhes bya ba brjod pa yin no/ /da ni rdo rje
<p>172a.5</p>sems dpa' shes pas dngos grub thob pa yin no zhes bya ba bstan par bya ba'i phyir/ de nas bcom ldan 'das de gang yin zhes bya ba gsungs so/ /kun gyi dam pa dngos grub che ba ni bla na med pa yang dag par rdzogs pa'i byang chub bo/ /de nyid dbang phyug dam pa ste bag chags dang bcas
<p>172a.6</p>pa'i nyon mongs pa dang bral ba'i thugs byin gyis brlab pa'o/ /de'i sku'i rang bzhin can gyi lha ni lhag pa'i lha'o/ /lhag pa'i lha nyid ni lhag pa'i lha kho na ste dmigs pa med pa'i thugs rje chen po las byung ba'i bcom ldan 'das rdo rje sems dpa'i sku'i gsang ba'o zhes bya ba'i don
<p>172a.7</p>to/ /rgyal po rdo rje 'chang chen po/ rab tu dga' ba mi 'gyur mchog /ces bya ba la de ltar 'das ma thag tu bshad pa'i mtshan nyid can ni bcom ldan 'das rdo rje 'chang chen po yin te/ sa dma' ba la gnas pa'i byang chub sems dpa' ni ma yin no/ /byang chub sems dpa'
<p>172b</p>
<p>172b.1</p>thams cad zil gyis mnan nas nam mkha'i khams thams cad la rtag tu gnas pa'i sku gsung thugs kyi rdo rje rnams kyi mdzes pas na rgyal po'o/ /zag pa med pa'i bde ba dang yid bde ba'i rang bzhin yin pas na rab tu dga' ba'o/ /rtag pas na mi 'gyur mchog ste de lta bu rdo rje sems
<p>172b.2</p>dpar brjod pa yin no/ /da ni dga' ba chen po nyid shes pas dngos grub thob pa yin no zhes bya ba bstan par bya ba'i phyir/ de la bcom ldan 'das dga' ba chen po nyid ji ltar yin zhes bya ba gsungs te/ bag chags dang bcas pa'i nyon mongs pa dang bral bas skyon med pa'o/ /rang bzhin
<p>172b.3</p>las g.yo bar mi 'gyur bas na rtag pa'o/ /phyi ma'i mthar thug gi bar du gzugs thams cad ston pas sems can gyi don mdzad pa'i phyir na shin tu chags pas thams cad rjes su chags par mdzad pa'o/ /de kho na nyid 'di'i gsang ba ni thun mong ma yin pa'i bcom ldan 'das rdo rje sems
<p>172b.4</p>dpa' ni chags pa chen po'o/ /chen po ni chos kyi dbyings dang sems can gyi don te de la dgyes pas na dga' ba che'o/ /kun du bzang po nyid shes pas kyang grub par 'gyur ro zhes bya ba bstan par bya ba'i phyir ji ltar zhes bya ba la sogs pa gsungs te/ dus thams cad du chags pa
<p>172b.5</p>dang bcas pa bral bas na shin tu dag pa'o/ /byang chub sems dpa' thams cad la sogs pa rnams kyi byang chub chen po'i rang bzhin gyi mchog yin pas na kun gyi mchog go/ /skal ba bzang po la sogs pa las kyang sngar rtag tu gzung ba dang 'dzin pa'i rnam par rtog pa dang bral bas
<p>172b.6</p>na 'dod chags gdod nas grol ba'o/ /dngos po thams cad ji lta ba bzhin gnas pa de bzhin du mkhyen pa dang de bzhin du gzhan rnams la'ang ston pas na de bzhin gshegs pa'o/ /gdul bya rnams la kun nas bzang po 'di las byung bas na kun du bzang po'o/ /byang chub kyi rang
<p>172b.7</p>bzhin gyi sems ni byang chub sems dpa'o/ /cho ga mchog ces bya ba ni mchog gi rang bzhin gyi kun du bzang po zhes bya bar brjod pa yin no/ /rdo rje bsnyems pa'i bdag po nyid/ /ces pas kyang grub par 'gyur ro zhes bya ba bstan par bya ba'i phyir/ de la rdo rje bsnyems pa'i bdag po
<p>173a</p>
<p>173a.1</p>bcom ldan 'das ji ltar yin zhes bya ba gsungs te/ kun mchog dngos grub chen po'o/ /dbang phyug chen po'i phyag rgya'i mchog /ces bya ba ni bcom ldan 'das rdo rje sems dpa'i sku'i phyag rgya ste/ byed pa por gyur pa de dang byed par 'gyur ba'i rdo rje dbang phyug ste bag chags
<p>173a.2</p>dang bcas pa'i nyon mongs pa dang bral ba'i de bzhin gshegs pa thams cad kyi bde ba dang yid bde ba'i rang bzhin can gyi gsang ba lnga shes pa'i phyi ma'i mthar thug pa'i bar du bar mchod pas skyed cing mngon du byed pa ni rdo rje dbang phyug cher bstod pa'o/ /rgyud de nyid kyi phyir rdo rje bsnyems
<p>173a.3</p>pa ni bcom ldan 'das rdo rje sems dpa'i phyag rgya chen po ste/ de'i bdag po ni gnyis su med pa'i ye shes kyi rang bzhin can gyi rdo rje sems dpa'o/ /bcom ldan rdo rje bsnyems ma'i rang bzhin gyi rig pa'i lha mo'i bdag po yin no zhes bya ba la bdag po'i sgra'i gnyis pa bstan to/ /
<p>173a.4</p>da ni sems la sogs pa shes pas grub par 'gyur ro zhes bya ba bstan par bya ba'i phyir/ de nas mchog tu zhes bya ba gsungs te rang rig pa'i rang bzhin nyid kyis bsam par mi nus pa'i phyir bsam gyis mi khyab pa ste/ byang chub sems ni rtag brtan pa/ /zhes bya ba dang sbyar ro/ /
<p>173a.5</p>de bzhin nyid dang ro gcig pa nyid kyis thams cad du 'gro bas na rgya che ba'o/ /rgya mtsho chen po bzhin du shes pas gzhan gyi shes rab kyis 'jug par mi nus pas na zab mo'o/ /rdo rje sems dpa' la sogs pa'i dngos grub rnams ni dngos grub thams cad de/ de dag gis gdul bya
<p>173a.6</p>rnams la bde ba gang 'byung ba de ni dngos grub thams cad kyi bde ba rnams so/ /de rnams kyi mi 'gyur ba ni rang gi skye ba'i rgyu'o/ /sems can thams cad kyi rgyud kyi rjes su 'brang bas na thams cad la khyab pa'o/ /gser dang nam mkha' dang chu'i khams bzhin du rang bzhin gyis
<p>173a.7</p>dag pas dri ma med pa'o/ /byang chub kyi mtshan nyid can gyi sems ni byang chub kyi sems so/ /bdag nyid brtan pa ni mi phyed pa'o zhes bya ba ni bcom ldan 'das rdo rje sems dpas gsungs so/ /de nas 'di'i las kyi khyad par zhes bya ba la sems can thams cad kyi rgyud kyi rjes su 'brang
<p>173b</p>
<p>173b.1</p>ba'i byang chub chen po'i mtshan nyid can gyi byang chub sems 'di mngon du bya ba'i phyir/ bsgom pa'i khyad par 'di yin no/ /zhes bya ba'i don to/ /sems nyid brtan pa nyid sems dpa'/ /zhes bya ba la/ sems can thams cad kyi rang rig pa'i rang bzhin can gyi sems gang yin pa de nyid ni
<p>173b.2</p>gzung ba dang 'dzin pa'i rnam par rtog pas mi g.yo ba nyid kyi phyir sems dpa' ni rdo rje sems dpa' ste/ de bzhin nyid dang ro gcig pa'i sems so zhes bya ba'i don to/ /ting nge 'dzin de la mnyam par gzhag ces bya ba de la mnyam par gzhag pa ni ting nge 'dzin te sems rtse gcig
<p>173b.3</p>pa nyid do/ /sems can thams cad kyi sems de nyid mnyam par gzhag pa'i phyir/ de bzhin nyid kyi rnam pa can gyi sems rtse gcig pa nyid kyi rnal 'byor ni ting nge 'dzin du brjod pa yin no/ /rnam shes las ni rdo rje kun/ /zhes bya ba la rnam par shes pas na rnam shes te/ zla ba'i
<p>173b.4</p>dkyil 'khor dang / sems dpa'i rdo rje dang / rdo rje'i bdag nyid dang yongs su gcod pa'i rnam pa can gyi yid kyi rnam par shes pa'o/ /de rnam par shes pa las sems dpa'i rdo rje'i dngos po ni sems dpa' rdo rje nyid de sems can thams cad kyi sems de sems dpa'i rdo rje'i de nyid
<p>173b.5</p>du gyur pa yin no/ /rdo rje las ni rdor 'dzin byung / /zhes bya ba la rdo rje dang dril bu 'dzin pa'i sems dpa'i sku bskyed par 'gyur ro/ /'dis ni 'di ltar 'chad par 'gyur te/ snga ma bzhin du sdig pa dral ba'i mthar thug pa'i cho ga rjes su spyad nas rang gi snying gar gnas pa'i rdo rje'i dbus
<p>173b.6</p>su rdo rje rnam par bsams la de nyid yid kyis brjod cing chos thams cad bdag med par bsgom par bya ste/ de'i rjes la nam mkha'i phyogs su dbyangs bcu drug dang bcas pa'i yi ge hUM las rang gi sems zla ba'i dkyil 'khor gyi rnam pa can du bsam par bya'o/ /de'i steng du ka la
<p>173b.7</p>sogs pa gsal byed kyi yi ge dang bcas pa'i yi ge hUM las zla ba'i dkyil 'khor gnyis pa'o/ /de yang yi ge hUM dang bcas pa'i dang po'i rdo rje rtse lnga pa ste rdo rje la yi ge hUM rnam par bsams la/ badzrod hUM zhes bya ba brjod cing bsgom par bya'o/ /de nas sems dpa' byin gyis
<p>174a</p>
<p>174a.1</p>brlab pa'i sbyor bas rdo rje de nyid rdo rje sems dpa'i bdag nyid du bsgom par bya ste/ de ltar na sems can gyi sems de rdo rje sems dpa' nyid du 'gyur ba yin no/ /de ltar na sems dang sems dpa' dang ting nge 'dzin dang rdo rje dang rdo rje 'chang zhes bya ba rnams bstan nas da ni rdo rje
<p>174a.2</p>'chang chen po shes pas grub par 'gyur ro zhes bya ba bstan par bya ba'i phyir/ de la ji ltar na zhes bya ba la sogs pa gsungs te/ rdo rje sems dpa' byin gyis brlab pa'i sbyor ba bshad zin to/ /ni'i sgra ni nges par gzung ba ste sems dpa' byin gyis brlab pa'i sbyor ba kho na'o/ /bdag
<p>174a.3</p>la byin brlab mchog sgrub pa/ /zhes bya ba la sems dpa' byin gyis brlab pa'i sbyor ba gang yin pa de nyid bdag la byin gyis brlab pa'i mchog sgrub pa de rdzogs par byed cing bdag nyid rdo rje 'chang chen po ste nyin re ni nyin zhag re re sems dpa' byin gyis brlab pa'i sbyor ba des rdo rje
<p>174a.4</p>sems dpa' nyid thob pa yin no/ /sems dpa' 'byin gyis brlab pa'i sbyor ba 'dis rtag tu bdag nyid rdo rje sems dpa' nyid du rdzogs par byed pa gang yin pa 'di ni rdo rje 'chang chen po nyid yin no zhes 'chad par 'gyur ro/ /kun du bzang po'i spyod pa shes pa grub par 'gyur/ /zhes bya
<p>174a.5</p>ba bstan par bya ba'i phyir/ de la zhes bya ba la sogs pa gsungs pas te snying stobs zhes bya ba ni stobs kyi lha'i gzugs can drag po'o/ /rdul zhes bya ba ni 'dod pa'i gzugs can tshangs pa'o/ /mun pa zhes bya ba ni dpyid kyi lha'i gzugs 'dzin pa'i khyab 'jug go/ /gsum po
<p>174a.6</p>de dag gi gzugs 'dzin pas de dag gis 'dul ba'i sems can gyi don mdzad pa'i phyir kun du bzang po yin te/ rgyu de'i phyir bdag ni rdo rje 'chang chen po byang chub kyi spyod pa yin no/ /sems can rnams la bla na med pa yang dag par rdzogs pa'i byang chub rdzogs pa'i phyir spyod pa ni byang
<p>174a.7</p>chub kyi spyod pa ste ji lta ba bzhin du skal pa dang ldan pa'i sems can 'dul ba'i rjes su 'gro ba ni rjes su mthun pa ste bcom ldan 'das rdo rje 'chang chen po'i rjes su mthun pa'i spyod pa yin no/ /bcom ldan 'das rdo rje 'chang chen po bdud nyid dang / bdud las rnam par rgyal ba nyid shes
<p>174b</p>
<p>174b.1</p>pa dag gis kyang grub par 'gyur ro zhes bya ba gnyis po de dag bstan par bya ba'i phyir de la zhes bya ba la sogs pa gsungs te/ sems nyid kho na bdud nyid de/ /zhes bya ba la 'dir don dam par phyi'i bgegs rnams 'dod pa ma yin te/ gang gi phyir de rang rig pa tsam du yod pas
<p>174b.2</p>bdud kyi rnam par rtog pa dang / 'dod chags la sogs pa'i rnam par rtog pa ni bdud de bdud kyi dngos po ni bdud nyid de/ sems nyid de bzhin gshegs pa'o/ /zhes bya ba la sems can thams cad kyi sems de nyid chos bdag med par rtogs pas de bzhin gshegs pa ste 'dis bdud
<p>174b.3</p>las rnam par rgyal bar bstan to/ /slar yang rnam grangs gzhan gyis bdag nyid bdud nyid du bstan par bya ba'i phyir/ rang sems gdul bar bya ba'i phyir/ /bdag ni bdud nyid gyur pa yin/ /zhes bya ba gsungs te/ rang gi sems ni rang gi sems te rdo rje sems dpa' la
<p>174b.4</p>sogs pa'i rnal 'byor bsgom pa la rab tu sbyor ba'i rnal 'byor sems so/ /de 'dul ba ni rdo rje sems dpa' la sogs pa'i ting nge 'dzin rdzogs pas de'i don du ji lta ba bzhin du rab tu grags pa'i lha'i bu'i bdud kyi gzugs nyid bdag gis nye bar blangs par gyur na bdag
<p>174b.5</p>nyid bdud du gyur pa yin no/ /'dis ni 'di ltar 'chad par 'gyur te gang dag bgegs kyi nye bar mtshon pa'i dngos grub 'dod pa de rnams bdud kyi gzugs su bdag nye bar 'gro ba yin no/ /da ni byang chub dang sangs rgyas shes pa dag gis kyang grub par 'gyur ro zhes bya ba gnyis
<p>174b.6</p>po de bstan par bya ba'i phyir/ de la ji ltar bcom ldan 'das mngon par rdzogs par byang chub dang sangs rgyas zhes bya ba gsungs te/ nam mkha'i dang mtshungs pa'i chos thams cad bsgom pa ni rang gi sems so sor rtogs pa ste/ rang gi sems so sor rtogs pa de kho na nyid kyis gang zhig
<p>174b.7</p>byang chub sems kyi mchog gi rdo rje nyid ni rnam par grol ba'i lam gyi rang bzhin nyid gang yin pa de nyid byang chub yin no/ /de nyid nyid phyir sangs rgyas nyid/ /ces bya ba la gang zhig byang chub kyi sems rang gi sems su so sor rtogs pas de bzhin nyid rang bzhin gcig pa nyid de
<p>175a</p>
<p>175a.1</p>ni de'i rang bzhin nyid do/ /de kho na nyid yin pa'i phyir de sangs rgyas nyid yin no/ /de kho na nyid kyi phyir sangs rgyas nyid ji ltar yin zhe na/ bdag byin brlab mchog bsgrub phyir ro/ /zhes bya ba la zla ba'i dkyil 'khor la sogs pa'i bsgom pa'i rim pas byang chub kyi
<p>175a.2</p>sems kyi mchog gi rdo rje sangs rgyas kyi gzugs su rdzogs pa gang yin pa de ni bdag la byin gyis brlab pa mchog gi sgrub pa ste/ byang chub kyi sems kyi mchog gi rdo rje de nyid de'i sangs rgyas nyid yin no/ /phyag na rdo rje nyid shes pas kyang grub pa yin no zhes bya ba bstan par bya ba'i phyir/ 
<p>175a.3</p>de la ji ltar bcom ldan 'das phyag na rdo rje yin zhes bya ba gsungs te srog chags dang srog chags ma yin pa dang gzung ba dang 'dzin pa'i rnam par rtog pa rnams kyis phyed par mi nus pas na mi phyed pa'o/ /rdo rje sems dpa' la sogs pa re re bsgom pa'i lam gyi rang bzhin can shes
<p>175a.4</p>rab kyi pha rol tu phyin pa'i mdas dngos po med pa'i rang bzhin du mngon du byed pa ni 'bigs shing so sor rtog pa'o/ /gdug pa yang yin la thams cad de nyid yin pas na gdug pa thams cad de 'dod chags la sogs pa'i nyon mongs pa rnams dang / lha chen po la sogs pa'i sems
<p>175a.5</p>can gdug pa rnams so/ /de dag gnon pa ni ltung bar byed pa'o/ /sangs rgyas kun gyi dngos po zhes bya ba ni ye shes lnga'i rang bzhin no/ /rdo rje ni rtse lnga pa ste dang po'i rdo rje'o/ /byang chub kyi sems kyi zhes bya ba ni byang chub kyi sems kyi rang bzhin dang byang chub kyi sems
<p>175a.6</p>las byung ba dang de ston par byed pa dang de skyed pa'i rgyur bdag nyid brtan pa ni mi phyed pa'o zhes bya ba bcom ldan 'das rdo rje 'chang chen pos gsungs so/ /kun du bzang po ni bshad zin to/ /kun du bzang po de la dum bu gnyis pa rtsa ba'i rgyud du rgyal ba ste/ de bzhin gshegs
<p>175a.7</p>pa rnams kyis mtshon cha de lag tu byin pa yin no/ /mtshon cha de ci'i don du byin pa yin zhe na/ bstan pa thams cad grub pa'i phyir/ /zhes bya ba la rdo rje sems dpa' la sogs pa mngon du bya ba'i phyir sems can rnams la sangs rgyas kyis bka' stsal pa ni bstan pa thams
<p>175b</p>
<p>175b.1</p>cad do/ /de grub pa ni rdo rje sems dpa' la sogs pa sgrub pa po rnams kyis mngon du bya ba ste/ de'i don lag tu sbyin pa de'i phyir kun du bzang po de nyid phyag na rdo rje zhes bya bar brjod pa yin no/ /de ltar kun du bzang po bstan nas da ni dang po'i rigs la sogs pa byung ba shes pas grub par
<p>175b.2</p>'gyur ro zhes bya ba bstan par bya ba'i phyir de la zhes bya ba la sogs pa gsungs te shes rab kyi pha rol tu phyin pa ni bshad zin to/ /de nyid rigs rnams kyi yum mo/ /yab ni thabs la mkhas pa'o/ /zhes bya ba ni thabs kyi pha rol tu phyin pa'o/ /thabs kyi pha rol tu phyin pa yab tu gyur pa de
<p>175b.3</p>gang zhe na rdo rje sems dpa' zhes bya ba ste byang chub kyi sems ni yab tu gyur pa yin no zhes bya ba'i don to/ /sems can 'dul ba'i rgyus de bzhin gshegs pa dang rdo rje dang pad+ma dang nor bu dang rdo rje sems dpa'i rigs rnams byung ba ni rab tu 'byung ba gang yin pa ni rigs rnams su brjod pa
<p>175b.4</p>yin no/ /de ltar rigs rnams 'byung ba bstan nas da ni bcom ldan 'das 'dod pa dang thar pa'i rang bzhin du shes pas kyang dngos grub thob par 'gyur ro zhes bya ba bstan par bya ba'i phyir/ de la zhes bya ba la sogs pa gsungs te 'dod chags kyang yin la chen po yang yin pas na 'dod
<p>175b.5</p>chags chen po'o/ /ni'i sgra ni gang gi phyir gyi don du ste ci'i phyir bcom ldan 'das 'dod chags chen po yin zhes bya ba'o/ /'jig rten dang 'jig rten las 'das pa'i dngos grub thams cad ni dngos grub thams cad do/ /de dag rjes su grub pa ni rjes su chags pa ste dngos grub thams
<p>175b.6</p>cad rjes su chags pa gang yin pa de'i phyir bcom ldan 'das chags pa chen po yin pas na 'dod pa zhes bya ba'o/ /thar pa'i rang bzhin gyi bcom ldan 'das bstan par bya ba'i phyir/ dngos grub thams cad mi 'gyur ba de/ /bde ba chen po zhes brjod do/ /zhes bya ba gsungs so/ /rdo rje
<p>175b.7</p>sems dpa' la sogs pa'i dngos grub ni dngos grub thams cad do/ /de rnams kyi thog ma dang tha ma med pa'i chos kyi dbyings mngon du bya ba gang yin pa de ni mi 'gyur bde ba'o/ /de nyid bde ba chen po zhes bya bar bcom ldan 'das rdo rje sems dpas brjod pa ni gsungs pa yin no/ /de ltar thar pa'i
<p>176a</p>
<p>176a.1</p>rang bzhin bstan nas da ni rnam pa gsum gyi rang bzhin can gyi rdo rje 'chang chen po shes pas kyang grub par 'gyur ro zhes bya ba rab tu bstan par bya ba'i phyir/ de la ji ltar bcom ldan 'das rnam pa gsum zhes bya ba gsungs te 'das pa dang ma 'ongs pa dang da ltar byung ba'i dus gsum
<p>176a.2</p>ni nga yin no zhes bdag nyid ston par mdzad pa yin no/ /ci'i phyir khyed dus gsum yin zhe na mtha' yas phyir zhes bya ba la 'das pa dang ma 'ongs pa dang da ltar byung ba'i dus rnams kyi de bzhin nyid ni mtha' yas pa nyid do/ /gang gi phyir de'i rang bzhin rdo rje 'chang chen po bdag yin pa ste mtha'
<p>176a.3</p>yas pa'i rgyu de nyid kyi phyir da ni dus gsum yin no/ /'das pa dang ma 'ongs pa dang da ltar byung ba'i chos nyid kyis bdag dus gsum gyi dngos po yin no zhes bya ba'i don to/ /nga ni srid gsum gdul bya'i phyir/ /zhes bya ba la 'dod pa dang / gzugs dang gzugs med pa'i rang bzhin can
<p>176a.4</p>gyi gdul bya'i sems can gdul ba'i rgyus 'dod pa dang gzugs dang gzugs med pa'i srid pa'i rang bzhin du bdag nyid kyi dngos po rdzogs pa'i phyir bdag srid gsum yin no/ /ming po gsum gyi gzugs kyis 'dul ba'i sems can gyi don du ming po gsum gyi gzugs su bdag
<p>176a.5</p>nyid kyi dngos po rdzogs par mdzad pas na gsum mchog go/ /sangs rgyas dang chos dang dge 'dun gyis sems can gdul ba'i phyir dkon mchog gsum gyi gzugs rdzogs par mdzad pas na dkon mchog gsum mo/ /sa 'og sa stengs sa bla'i rang bzhin du bdag nyid kyi dngos po ston
<p>176a.6</p>pa'i phyir de'i chos nyid kyis thams cad do/ /thams cad yin pa'i rgyu de nyid kyis 'jig rten gsum pa yin no/ /'dod pa dang gzugs dang gzugs med pa'i khams kyi rang bzhin bdag nyid kyi dngos po ston pa'i phyir/ de'i chos nyid kyis khams gsum pa yang nga yin no/ /de ltar
<p>176a.7</p>dus gsum la sogs pa'i dbye bas rnam pa gsum du bdag nyid bstan nas da ni dngos grub kho na'i don du thams cad nyid shes pa bstan pa'i phyir/ de la ji ltar bcom ldan 'das thams cad ji ltar yin zhes bya ba gsungs te/ ri bo la sogs pa sems med pa'i dngos po ni mi rgyu ba
<p>176b</p>
<p>176b.1</p>ste de'i rang bzhin ni nga yin no/ /de ci'i phyir zhe na/ bsod nams kun mtho che ba'i phyir/ /zhes bya'o/ /rgyu ba sems kyi 'dus byas phyir/ /zhes bya ba la sogs pa ni bshad zin to/ /sems dang sems la sogs pa'i shes pa sems kyi 'dus byas pa zhes bya ba'i mthar thug pa de dag thams cad rnal
<p>176b.2</p>'byor bas bsgom par bya ba yin pa de'i phyir/ rang gi sems kyi las kyi bya ba de kho na nyid do zhes bya ba bcom ldan 'das rdo rje sems dpas gsungs pa yin no/ /dang po'i glu 'byung ba dang / dang po'i glu'i rang bzhin dang / nye ba'i snying po de kho na nyid shes pa rnams kyis grub par 'gyur ro zhes bya ba de'i
<p>176b.3</p>phyir/ gsum po de dag bstan par bya ba'i phyir de la zhes bya ba la sogs pa gsungs te/ srid pa shin tu grub pa zhes bya ba ni mi gnas pa'i mya ngan las 'das pa rdzogs pa'o/ /longs spyod rdzogs pa'i skus kun du bzang po la sogs pa'i byang chub sems dpa' chen po rnams kyi mngon par 'dod
<p>176b.4</p>pa'i dngos grub rdzogs pa ni dbang phyug chen po'i mchog gi dngos grub bo/ /srid pa shin tu grub pa dang dbang phyug chen po'i mchog de dag grub pa'i phyir mkhas pa ste/ byang chub sems dpa' rnams kyis sems can gyi don mdzad pas na bskal pa bzang po'i sngon rol du de rnams nyid la bcom ldan 'das
<p>176b.5</p>rdo rje 'chang chen pos gsungs pa ni gsungs par gyur pa'o/ /de ltar dang po'i glu 'byung ba bstan nas da ni dang po'i glu'i rang bzhin bstan par bya ba'i phyir/ de nas de gang yin zhes bya ba gsungs te/ 'dod chags chen po bcom ldan 'das/ /zhes bya ba ni bshad zin to/ /zag pa med pa'i bde ba
<p>176b.6</p>dang yid bde ba ston par byed pa'i sgra'i tshogs ni rab tu dga' ba'o/ /shin tu rtag pas na mi 'gyur ba mchog go/ /skye bo kun gyis mngon sum ma yin pas na gsang ba ste gsang ba de nyid kyi phyir snying po ste nges pa'i shes pas gsungs pa ni yi ge hUM gi rang bzhin can gsungs par gyur pa ste de nyid mi
<p>176b.7</p>'gyur mchog ste yi ge hUM mi 'gyur ba'i mchog yin no/ /de ltar dang po'i glu'i rang bzhin bstan nas da ni nye ba'i snying po de kho na nyid shes pa bstan par bya ba'i phyir/ de nas nye ba'i snying po'i de kho na nyid shes pa zhes bya ba gsungs te/ de nyid gsang zhing gsang ba dang / /snying po rab tu brjod
<p>177a</p>
<p>177a.1</p>pa'o/ /zhes bya ba la nges par 'bigs pa'i shes rab ni de kho na nyid do/ /de bzhin gshegs pa la sogs pa'i rang bzhin can gang yin pa de ni rdo rje la sogs pa'i gzugs kyis bkab pa ni gsang ba'o/ /btsun mo'i 'khor dang shin tu rnal 'byor gyi bsgom pas de longs
<p>177a.2</p>spyod pa ni gsang ba'o/ /gsum po 'di dag ni snying po zhes brjod pa yin no/ /snying po 'di rjes su grub pa ni bsgom pa ste/ de grub pa ni snying po rjes su sgrub pa'i tshul du rdzogs pa gang yin pa de ni nye ba'i snying po ste nye ba'i snying po'i dngos po ni nye ba'i snying po nyid du bcom ldan 'das rdo rje 'chang
<p>177a.3</p>gis rab tu brjod cing gsungs pa yin no/ /da ni bde ba chen po'i rdo rje don yod pa shes pas grub par 'gyur ro zhes bya ba bstan par bya ba'i phyir de la zhes bya ba la sogs pa gsungs te/ dngos grub kun gyi mi 'gyur ba de bde ba chen po zhes brjod do zhes bya ba ni bshad zin to/ /dngos
<p>177a.4</p>grub thams cad mi 'gyur ba'i bde ba de nyid rdo rje ni rdo rje sems dpa' bsgrub pa ste rdzogs pa'i phyir 'bras bu med pa ma yin pa'i rgyu yin pas don yod pa'o/ /de nyid mi 'da' bas na 'da' bar dka' ba'i dam tshig go/ /'di ltar 'chad par 'gyur te gnyis su med pa'i ye shes kyi rang
<p>177a.5</p>bzhin can gyi thar pa'i ngo bo gang yin pa de ni bcom ldan 'das rdo rje sems dpa'i sku'i gsang ba'i rang bzhin bskyed pa'i rgyu yin no zhes bya ba'o/ /dkyil 'khor gyi de kho na nyid bstan par bya ba'i phyir de la ji ltar zhes bya ba la sogs pa gsungs te/ ji ltar gnas zhes bya ba ni
<p>177a.6</p>nam mkha' thams cad dang ri rab la sogs pa'o/ /ji ltar 'khor lo zhes bya ba ni zur bzhi pa dang sgo bzhi pa zhes bya ba la sogs pa'o/ /ji ltar dgod pa zhes bya ba ni spras pa la sogs pa'i khyad par ro/ /ji ltar 'gro ba zhes pa ni rdo rje sems dpa' dang 'dod chags rdo rje ma la
<p>177a.7</p>sogs pa'i rang bzhin can gyi 'khor lo dgod par gyur pa gang yin pa de dang / rdo rje sems dpa' la sogs pa'i so sor nges pa'i gnas dkyil 'khor gyi lte ba la sogs pa'i gnas brtag par 'gyur ba gang yin pa de bzhin du bri ba'i dbang du byas pa ste 'dir yang de bzhin gshegs
<p>177b</p>
<p>177b.1</p>pa rnams kyis dkyil 'khor sprul par mdzad pa yin no/ /dkyil 'khor du zhugs pa dang mthong ba'i 'bras bu bstan par bya ba'i phyir de nas zhes bya ba la sogs pa gsungs te de yang go sla'o/ /thig gdab pa'i cho ga bshad par bya ste/ dkyil 'khor bri bar bya ba ni thig gdab par bya ba'o/ /shes rab can zhes bya
<p>177b.2</p>ba ni gzugs can dang gzugs can ma yin pa'i dkyil 'khor gyi de kho na nyid shes pa dang / reg pa la sogs pa'i bzo la mkhas pa'o/ /phyogs thams cad mnyam pa nyid ni stong pa nyid de la dmigs pa ni mngon du byed pa'o/ /shar dang nub dang byang dang lho/ /zhes bya ba la phyogs zhes bya ba re re
<p>177b.3</p>dang sbyar ro/ /tshangs thig gnyis pa dang mtshams kyi thig gnyis pa ni thig bzhi ste ka ba brgyad kyi tshul gyis dkyil 'khor brgyad de dkyil 'khor brtag pa'i cho ga'o/ /dkyil 'khor zhes bya ba la sogs pa la dkyil 'khor gang dang gang gi bdag po gang dang gang yin pa de dang der de'i rnal 'byor dang ldan
<p>177b.4</p>pa'i dkyil 'khor gyi cho ga la rab tu goms par byas nas dkyil 'khor de dag der bri bar bya ste/ de ltar na gal te dkyil 'khor de bag med pas ma tshang ba'am lhag par 'gyur na yang dkyil 'khor brtag pa grub pa yin no zhes bya ba'o/ /da ni gsang ba lnga'i de kho na nyid shes pa bstan par bya ba'i phyir/ 
<p>177b.5</p>de nas zhes bya ba la sogs pa gsungs te/ thog ma dang tha ma med pa zhes bya ba la sogs pa gsungs pa ni bshad zin to/ /thog ma med pa mchog nyid ni/ /zhes bya ba la de ltar byung ba'i rang bzhin gyis rtag tu dam tshig pa yin pas na thog ma med pa'i mchog go/ /ni'i sgra ni nges par gzung ba ste/ thog ma
<p>177b.6</p>med pa mchog nyid kho na'o/ /dpal mchog dang po'o zhes brjod do/ /zhes bya ba la brjod pa ni bstan pa yin no/ rigs lnga'i dkyil 'khor rnams ni dkyil 'khor thams cad de de'i bdag po ni gtso bo'o/ /mchog ni dam pa'o/ /dbang phyug mchog ces bya ba ni khams gsum pa'i chos kyi rgyal
<p>177b.7</p>po'o/ /de'i rang bzhin bstan par bya ba'i phyir kun mchog ces bya ba la sogs pa gsungs te/ kun mchog 'dod pa chen po zhes bya ba ni byang chub chen po'i mtshan nyid kyi thugs rtogs pas te de las byung ba'i yid bde ba ni kun mchog 'dod pa chen po'i yid 'ong bde ba'o/ /de ston par byed pa'i
<p>178a</p>
<p>178a.1</p>thams cad du khyab pa'i 'dzum pa ni 'dzum pa chen po'o/ /de ltar gyur pa'i 'dzum pa des bcom ldan 'das srid pa mchog tu rtag tu bzhin 'dzum pa yin no/ /mchog tu mi 'gyur ba'i rdo rje sems dpa'i sku'i gsang ba rdzogs pa ni mchog tu mi 'gyur ba'i dngos grub ste de'i dngos
<p>178a.2</p>po ni de nyid do/ /de'i phyir chos kyang yin la thams cad kyang de nyid yin pas na chos thams cad de kun gzhi rnam par shes pa dang mi bskyod pa dang / byang chub kyi sems dang rang bzhin gyi sku dang de bzhin gshegs pa'i rigs dang stong pa nyid kyi rdo rje rnams so/ /de dag gi rnam par dag pa ni de
<p>178a.3</p>bzhin nyid rtog pa ste rgyu de'i phyir ro/ /rdo rje 'chang de zla ba'i 'od yin no/ /chos thams cad rnam par dag pa'i rgyu 'ba' zhig gis bcom ldan 'das rdo rje sems dpa' zla ba'i 'od lta bu yin pa gcig pur ma zad kyi gsang ba'i de nyid nyid phyir dkar/ /zhes bya ba la lha mo bzhi phreng gi
<p>178a.4</p>dbus na bzhugs pa'i phyag rgya chen po ni gsang ba'i de kho na nyid dang / de nyid 'dod chags dang zhe sdang dang gti mug la sogs pa'i dri ma dang bral ba'i rgyu 'dis kyang dkar po'o/ /'dis ni 'di ltar 'chad par 'gyur te/ gang gi phyir bag chags dang bcas pa'i nyon mongs pa thams
<p>178a.5</p>cad dang bral ba'i kun gzhi rnam par dag pa la sogs pa'i chos thams cad las byung ba'i bcom ldan 'das kyi phyag rgya chen po 'dod chags dang zhe sdang dang gti mug mi mnga' ba de'i phyir sku mdog dkar po ste rang gi rang bzhin ston par mdzad cing bzhugs pa yin no/ /gzugs thams
<p>178a.6</p>cad ston pas sems can gyi don mdzad pa'i phyir 'dod chags chen po'i nyon mongs pa'i rang bzhin ston par mdzad pas na bcom ldan 'das kyi 'khor lo dmar zhing sna tshogs 'bar ba yin no/ /rtag pa dang mi bskyod pa dang rin chen 'byung ldan dang snang ba mtha' yas dang don yod grub pa'i
<p>178a.7</p>ye shes kyi bdud rtsi'i chu'i bum pas dbang bskur bas 'dod chags la sogs pa'i bag chags dang bcas pa'i nyon mongs pa'i dri ma 'khrud par 'gyur ba yin no zhes bya ba'i yon tan 'di bstan par bya ba'i phyir/ sangs rgyas lnga'i cod pan gyis dbang bskur ba dang ldan pa'i bcom ldan
<p>178b</p>
<p>178b.1</p>'das rdo rje sems dpa' yin no/ /shes rab dang thabs kyi rang bzhin gyi zhabs g.yas pas nye bar mtshon pa'i skus bdud bzhi'i rang bzhin can g.yon pa'i sku las mtho ba dang brla dang byin pa dang / zhabs kyi nye bar mtshon pa'i 'khor ba'i yan lag yang dag par gnon cing 'dzin pa ste 'dzin pa
<p>178b.2</p>des rgyal ba la ni phyi rol pa las rgyal ba ste mi snang bar mdzad pa yin no zhes bya ba bstan pa'i phyir sems dpa'i skyil mo krung dang ldan pa'i bcom ldan 'das rdo rje sems dpa'i yin no/ /rgyu des rdo rje sems dpa' ni thams cad kyi mchog ste de'i rang bzhin gyi bsgom pa so sor rtogs par mdzad pas te/ de ston par
<p>178b.3</p>mdzad pa bcom ldan 'das ma 'dod chags rdo rje ma yin no/ /thams cad kyi mchog so sor rtogs pas yul du byas pa'i don mngon du bya ba ni dngos grub thams cad kyi bde ba dam pa ste/ de ston par byed pa ni bcom ldan 'das ma kI li kI la yin no/ /dngos grub thams cad kyi bde ba dam pa ni thams
<p>178b.4</p>cad kyi mchog ste de bdud bzhi las rgyal ba ni rnam par rgyal ba ste de mthong ba ni de las byung ba'i longs spyod rdzogs pa'i sku ste/ de ston par byed pas kun mchog rnam par rgyal ba'i mtho ba ni bcom ldan 'das ma rdo rje dran ma yin no/ /sangs rgyas sprul pa dang sems can gyi don sprul pa'i skus mdzad
<p>178b.5</p>pas na dbang phyug thams cad de des mchod pa chen po ni thams cad du khyab pa'i so sor rtog pa'i mchod pa ni bcom ldan 'das ma rdo rje 'dod ma'i dbang phyug ma yin no/ /'jig rten dang 'jig rten las 'das pa'i dngos grub thams cad ni 'dod chags rdo rje ma'i gzugs kyis so/ /'jig rten
<p>178b.6</p>dang 'jig rten las 'das pa'i phun sum tshogs pa thams cad ni kI li kI la'i gzugs kyis so/ /'jig rten dang 'jig rten las 'das pa'i dga' ba thams cad ni rdo rje dran ma'i gzugs kyis so/ /'jig rten dang 'jig rten las 'das pa'i bdag po thams cad ni rdo rje 'dod pa'i dbang phyug ma'i gzugs
<p>178b.7</p>kyis byin gyis brlabs pa ste rdo rje sems dpa'i mchog gi sku'i yan lag ni de dag gi sku yin no zhes bya ba'i don to/ /de ltar na bcom ldan 'das rdo rje sems dpa'i gsang ba lnga 'di kho na nyid bstan nas/ da ni de bzhin gshegs pa dang de rnams kyi rigs bstan par bya ba'i phyir de la ji ltar zhes bya ba la
<p>179a</p>
<p>179a.1</p>sogs pa gsungs te rtag pa ni rnam par snang mdzad do/ /mi bskyod pa dang rin chen 'byung ldan dang snang ba mtha' yas dang / don yod grub pa rnams ni go sla'o/ /lnga po 'di dag ni de bzhin gshegs pa thams cad ces bya ba brjod pa yin no/ /de ci'i phyir zhe na/ de bzhin gshegs
<p>179a.2</p>pa thams cad kyi phyir ro zhes bya ba la don dam par 'di rnams de bzhin gshegs pa thams cad kyi rang bzhin nyid yin pa de'i phyir 'di rnams kho na de bzhin gshegs pa thams cad du brjod pa yin gyi gzhan dag ni ma yin no/ /mi bskyod pa ni rdo rje sems dpa'o zhes bya ba la de bzhin gshegs pa mi
<p>179a.3</p>bskyod pa nyid rdo rje sems dpa'i rang bzhin du bzhugs pa yin no/ /de bzhin du rin chen 'byung ldan la sogs pa kho na rim pa ji lta ba bzhin du rdo rje rin po che dang / chos dang rdo rje las kyi gzugs su bzhugs pa yin no/ /de ltar na de bzhin gshegs pa'i rigs kyi de kho na nyid bstan nas
<p>179a.4</p>da ni rdo rje nyi ma me ltar 'bar ba dang de'i rigs kyi de kho na nyid bstan par bya ba'i phyir de nas zhes bya ba la sogs pa gsungs te shin tu gdug pa drag po ni tshogs dang bcas pa'i 'jigs byed la sogs pa ste de rnams 'dul ba la zhi ba nyid dgos pa ma yin te/ de lta bas na de dag gdul
<p>179a.5</p>ba'i phyir shes rab dang thabs kyi ngo bo ni shes rab dang thabs kyi rang bzhin can/ 'jig pa'i dus kyi nyi ma 'char ka'i 'od bzhin du gdug pa thams cad kyi bud shing sreg par nus pas na nyi ma'i 'od lta bu'o/ /de gang yin zhe na rdo rje 'dzin zhes bya ba ste rdo rje sems
<p>179a.6</p>dpa'o/ /rang nyid ces bya ba ni rang nyid kyis byung ba yin no zhes bya ba ni tshig gi lhag ma'o/ /gdug pa dang drag po'i sems can gdul ba'i phyir sgeg pa'i gzugs dang ldan pa'i dpal rdo rje sems dpa' nyid rdo rje nyi ma me ltar 'bar bar gyur pa yin gyi gzhan ni ma yin no zhes bya ba'i don to/ /
<p>179a.7</p>rdo rje mtshon cha 'dzin ma la sogs pa nas rdo rje dril bu ma la sogs pa mthar thug pa'i bar gyi rdo rje'i rigs thams cad ji lta ba bzhin du bshad pa'i de bzhin gshegs pa thams cad kyi bstan pa grub pa'i don du de'i thabs kyi khro ba'i gzugs su bcom ldan 'das rdo rje nyi ma me ltar 'bar bas rang gi rdo rje
<p>179b</p>
<p>179b.1</p>las sprul par mdzad pa yin no/ /de ltar rdo rje'i rigs kyi bdag po dang rigs kyi de kho na nyid bstan nas da ni pad+ma'i rigs kyi bdag po dang rigs kyi de kho na nyid bstan par bya ba'i phyir de nas zhes bya ba la sogs pa gsungs so/ /pad+ma dmar po bzhin du nyon mongs pa'i dri ma thams cad kyis ma gos
<p>179b.2</p>pa'i rang bzhin gyis dag pa'i ting nge 'dzin dang thugs rje chen po ni pad+mar rA ga'o/ /des thams cad dag pa ni pad+ma'i rigs rtogs pa'o/ /khyad par ji lta bu dang ldan pa yin zhe na bla na med pa zhes bya ba'o/ /rdo rje sems dpa'i rang nyid bdag /ces bya ba ni thams cad dag pa'i rang bzhin can 'jig rten dbang phyug
<p>179b.3</p>gzhan ni ma yin no zhes bya ba'o/ /rdo rje chos ni stong pa nyid kyi ting nge 'dzin no/ /de rab tu sgrub pa ni rtog pa'o/ /des sems can thams cad rnam par dag pa ni log par lta ba spong ba ste/ de'i don du pad+ma chen po'i rigs ni skyon thams cad dang bral bas na dag pa'o/ /de nyid ting nge 'dzin gyi ye
<p>179b.4</p>shes bsags pa bcom ldan 'das 'jig rten dbang phyug gi rdzogs par mdzad pa yin no/ /de ltar pad+ma'i rigs kyi bdag po dang / de'i rigs kyi de kho na nyid bstan nas da ni nor bu'i rigs kyi bdag po dang de'i rigs kyi de kho na nyid bstan par bya ba'i phyir/ de la ji ltar nam mkha'i snying po yin
<p>179b.5</p>zhes bya ba gsungs te nam mkha'i yin la thams cad kyang de nyid yin pas na nam mkha' thams cad de nor bu'i rigs de'i'o/ /thams cad nam mkha' bcom ldan 'das/ /zhes bya ba ni nam mkha'i snying po'o/ /de yang sems can rnams kyi bsod nams kyis mtho ba che ba yin pas na
<p>179b.6</p>sems can bsod nams mtho ba che ba ste nam mkha' thams cad khyab cing thams cad ster ba'i bcom ldan 'das nam mkha'i snying po'i sku'o/ /sems can bsod nams mtho ba che ba'i sku de nyid kyi phyir bdag nyid nam mkha'i snying po ste/ sangs rgyas dang byang chub sems dpa' rnams kyis
<p>179b.7</p>dbang bskur ba yin gyi gzhan ni ma yin no zhes bya ba bcom ldan 'das rdo rje sems dpas gsungs so/ /dbang bskur dang ni gter dang ni/ /rdo rje rgyal mtshan mchod pa che/ /zhes bya ba la sems can thams cad kyi bsam pa thams cad yongs su rdzogs par mdzad pa'i phyir/ de dag bcom
<p>180a</p>
<p>180a.1</p>ldan 'das 'phags pa nam mkha'i snying pos bsags par mdzad nas bzhugs pa yin no/ /de ltar dkyil 'khor thams cad kyi de kho na nyid chen po bstan nas da ni dbang bskur ba shes pas 'grub par 'gyur ro zhes bya ba bstan par bya ba'i phyir/ /de nas rigs thams cad kyi dbang bskur ba
<p>180a.2</p>shes pa'o zhes bya ba gsungs te sangs rgyas ni de bzhin gshegs pa thams cad de de rnams la rdo rje rtse lnga pa phyed pa'i rtse mo can gyi yid bzhin gyi nor bu rin po che'i cod pan de rin po che'i cod pan gyis dbang bskur ba de'i rnal 'byor pa rnams kyis bya'o/ /khro bo'i rdo rje rtse lnga pa'i phreng ba dang ldan pa'i cod pan gyis
<p>180a.3</p>rdo rje chen po'i rigs kyi dbang bskur ba'o/ /de bzhin gshegs pa snang ba mtha' yas dang ldan pa'i cod pan gyis pad+ma'i rigs la'o/ /yid bzhin gyi nor bu dang ldan pas nor bu chen po'i rigs kyis bdag dang gzhan la dbang bskur bar bya'o/ /dpal rdo rje sems dpa'i phyag
<p>180a.4</p>mtshan gyi de kho na nyid bstan par bya ba'i phyir de nas zhes bya ba la sogs pa gsungs te/ thams cad mchog gi dngos grub che/ /dbang phyug chen po zhes bya ba ni bshad zin to/ /de'i don du mtshon cha chen po rdo rje rtse lnga pa zhes bya ba dang sbyar ro/ /de nyid kyi khyad par bstan par bya ba'i phyir/ 
<p>180a.5</p>gsang ba lnga yi de nyid che/ /zhes bya ba gsungs te rdo rje sems dpa' dang 'dod chags rdo rje ma dang / kI li kI la dang / rdo rje dran ma dang / rdo rje 'dod pa'i dbang phyug ma can du shes par bya'o/ /de'i rang bzhin can ni gsang ba lnga ste de rnams kyi de kho na nyid chen po ni gnyis su med pa'i ye shes
<p>180a.6</p>so/ /de ston par byed pa'i dang po rtse lnga pa ni rdo rje rtse lnga pa zhes brjod pa yin no/ /de ltar mchog dang po'i phyag mtshan gyi de kho na nyid bstan nas da ni rigs thams cad kyi de kho na nyid bstan par bya ba'i phyir de nas rigs thams cad ces bya ba la sogs pa gsungs te/ sangs rgyas
<p>180a.7</p>thams cad sangs rgyas nyid/ /ces bya ba la gang zhig sangs rgyas bcom ldan rnams rdo rje rtse lnga pa de ni sangs rgyas thams cad kyi rang bzhin du shes par bya'o/ /mi bskyod pa dang rin chen 'byung ldan dang snang ba mtha' yas dang don yod grub pa dang rnam par snang mdzad kyi ye
<p>180b</p>
<p>180b.1</p>shes rnams ni sangs rgyas thams cad de de rnams kyi dngos po ni sangs rgyas thams cad nyid do/ /de bzhin gshegs pa lnga'i ye shes ston par byed pa'i de bzhin gshegs pa'i rdo rje rtse lnga pa ni sangs rgyas thams cad du brjod pa yin no/ /sna tshogs bya ba rdo rje can/ /zhes bya ba la rigs kyi
<p>180b.2</p>bdag po dang bcas pa'i rdo rje'i rigs thams cad ni rdo rje can te de rnams kyi yang rigs kyi phyag mtshan 'bar ba'i rdo rje rtse lnga pa gang yin pa de sna tshogs bya ba'i rang bzhin du shes par bya'o/ /rdo rje'i rigs thams cad kyi dngos po ni sna tshogs te de'i bya ba ni gdug pa dang drag po'i sems can 'dul ba dang
<p>180b.3</p>zhi ba'i sems can kun nas bsdu ba'o/ /'jig rten dbang phyug rdo rje chos/ /zhes bya ba la pad+ma'i rigs kyi phyag mtshan ni rang bzhin gyis dag pa'i ting nge 'dzin ston par byed pa dang pad+ma'i rigs ston par byed pa shes par bya'o/ /nor bu chen po'i phyag mtshan ni nor bu ste de la rin po che'i
<p>180b.4</p>rigs thams cad kyi nor thams cad bsags pa bash+te de der bsam par bya ba'i don to/ /da ni thams cad dgug par bya ba bstan par bya ba'i phyir rtog pa kun zhes bya ba la sogs pa gsungs te/ rang gi lha'i rtog pa las dgug pa'i phyag rgyar gang bstan pa de ni rtog pa kun gyi gsang ba'i rdo rje
<p>180b.5</p>lcags kyu ste dril bu dang bcas pa de dang 'gug pa'i sngags kyis rang gi lha gcig pu'am 'khor dang bcas pa spyan drangs nas de'i rjes la ji lta ba bzhin du bshad pa'i rjes su bsgrub par bya ste brla g.yas pa dang g.yon pa dag gis dril bu dkrol zhing bya ba yin no/ /da ni mchod pa thams
<p>180b.6</p>cad kyi de kho na nyid shes par bstan par bya ba'i phyir/ de la ji ltar zhes bya ba la sogs pa gsungs te rtog pa yang yin la kun yang de nyid yin pas na rtog pa kun te rigs lnga'i lha'i rtog pa rnams so/ /de rnams kyi gsang ba chen po'i mchod pa ni 'dod chags rdo rje ma la sogs pa'i phyag rgya
<p>180b.7</p>bzhi'o/ /des mchod pa ni mchod pa chen po byas nas rab tu dga' ba ste yid bde ba skyes nas mchod par byas ni bsgrub par bya ba'i lha'i bu'i gzugs mdun du mchod par bya ste/ slar yang glu dang rol mo'i mchod pa rnams kyis mchod par bya'o/ /'dir 'di ltar 'chad par 'gyur te/ rjes su
<p>181a</p>
<p>181a.1</p>rnal 'byor byas la gsang ba'i mchod pa bzhis bdag nyid yang dag par mchod de cho ga thams cad rjes su spyad nas/ bcom ldan 'das bsgrub par bya ba'i lha'i gzugs dkyil 'khor gyi tshul du'am/ dpa' bo gcig pu ji lta ba bzhin du bzhag nas rnam pa bcu gnyis kyi
<p>181a.2</p>phyag rgya'i mchod pa rnams kyis yang dag par mchod la slar yang ji lta ba bzhin du bshad pa'i glu dang rol mo'i rnam par 'phrul pa rnams kyis yang dag par mchod par bya'o/ /de la mchod pa'i phyag rgya bcu gnyis kyi snying po rnams dpal rdo rje sems dpa'i dkyil 'khor las gsungs pa nyid rigs dang
<p>181a.3</p>rigs las gzung bar bya'o/ /glu yang rang gi rigs las gsungs pa'o/ /gsang ba'i mchod pa bzhi'i rang bzhin rang gi rigs kyi khu tshur gnyis kyis phyag rgya bcing bar bya'o/ /rdo rje sems dpa'i rigs las gsungs pa'i rab tu dga' ma la sogs pa'i mchod pa rnam pa brgyad po
<p>181a.4</p>kho na rdo rje'i rigs la khro ba dang bcas pa shes par bya'o/ /de bzhin gshegs pa'i rigs la mnyam pa'i thal mos zhi pa rnams so/ /pad+ma'i rigs la pad+ma'i thal mos so/ /nor bu'i rigs la nor bu'i khu tshur gyis mchod pa rnam pa brgyad kyi phyag rgya bcing bar bya ba yin no/ /de ltar
<p>181a.5</p>mchod pa'i de kho na nyid bstan nas da ni dngos grub thams cad kyi byin gyis brlab pa bstan par bya ba'i phyir/ de la ji ltar zhes bya ba la sogs pa gsungs te rtog pa yang yin la kun yang yin pas na rtog pa kun te/ de rnams kyi gsang ba chen po'i phyag rgya thams cad ni phyag rgya chen po rnams
<p>181a.6</p>te de dag gis ji lta ba bzhin du bshad pa'i tshul gyis legs shing mdzes par byin gyis brlab pa'o/ /de'i rjes la dam tshig chen po'i de kho na nyid kyi bdag nyid rab tu bsgrubs la snying po ste rang gi lha'i bzlas pa bya ba'i sngags kyis bzla ba ni bdag nyid la mngon par bsngags par bya'o/ /
<p>181a.7</p>dam tshig chen po de kho na nyid kyi bdag nyid rab tu sgrub par byed pa de gang yin zhe na/ de nas zhes bya ba la sogs pa de nyid gsungs pa yin te de yang bshad zin pas slar yang bshad par mi bya'o/ /'dis ni rigs thams cad kyi rnal 'byor ba rnams kyi dam tshig chen po'i de kho na nyid kyi don
<p>181b</p>
<p>181b.1</p>bsgoms pas bdag la byin gyis brlab par bya ba yin no zhes bstan par 'gyur ro/ /da ni rang gi lhag pa'i lha thams cad kyi sgrub pa chen po'i rgyu bstan par bya ba'i phyir de la zhes bya ba la sogs pa gsungs te/ rtog pa kun ni rdo rje sems dpa' la sogs pa'i rigs thams cad kyi dkyil 'khor
<p>181b.2</p>gyi rtog pa steng rnams la brtan pa dang g.yo ba'i dngos po bsgrub par bya ba gang yin pa de dag thams cad rang gi rnal 'byor byas te rang gi lha'i bzla ba'i snying pos lha'i gzugs rnam par bsams la rang gi lha'i gzugs nyid ji srid bsgrub par bya ste de srid kyi mig sman la sogs pa thams cad 'grub
<p>181b.3</p>par 'gyur ro/ /da ni thams cad rjes su sgrub pa bstan par bya ba'i phyir de nas zhes bya ba la sogs pa gsungs te/ rdo rje dang dril bu ni 'dir rang gi rigs kyi phyag mtshan te gnyis po de 'dzin par byed pas na rdo rje dang dril bu 'chang ba'o/ /rdo rje dang dril bu 'dzin par gyur pas bdag nyid rang gi
<p>181b.4</p>lha'i rnal 'byor dang ldan par byas la brtan pa dang g.yo ba'i rang bzhin can gyi 'gro ba thams cad gdong nas ma skyes pa'i phyir nam mkha'i mtshan nyid can du rtogs par bya'o/ /rdo rje dril bus rab sad pas/ /zhes bya ba ni sgra'i rjes su 'gro ba'i shes rab kyi ye shes rnams kyis de mngon du byed
<p>181b.5</p>pa ni rab tu sad pa ste/ rab tu sad pa de dag gis dpal mchog dang po la sogs 'grub ces bya ba ni ji lta ba bzhin du bshad pa'i rtog pa thams cad rjes su sgrub pa de rnams kyis bcom ldan 'das grub par 'gyur ro/ /da ni 'bad pa med pa shes pa bstan par bya ba'i phyir de la zhes bya ba
<p>181b.6</p>la sogs pa gsungs te/ bsgrub bya ba ni ji ltar rang gi lha'i gzugs te de thams cad dgug pa dang / mchod pa chen po dang bdag la byin gyis brlab pa la sogs pa'i sgrub pa rnams kyis rdzogs par bya'o/ /de ji ltar zhe na ci 'dod ces bya ba ste/ ji ltar 'dod pa'i rnal 'byor gyis
<p>181b.7</p>so/ /ci 'dod pa ni ji lta ba bzhin du mngon par 'dod pa'o/ /ci 'dod pa'i spyod pa ni ji ltar 'dod pa'i spyod lam dang ldan pa'o/ /ci 'dod pa'i las ni mchod rten gyi las dang glegs bam bklag pa la sogs pa'i dge ba'i spyod pa'o/ /ci 'dod pa'i spyod pa dang las ni ci 'dod pa'i spyod
<p>182a</p>
<p>182a.1</p>pa dang las so/ /de gang la yod pa de ni ci 'dod pa'i spyod pa'i las dang ldan pa'o/ /bya ba'i rgyud la bkag pa'i rnal 'byor dang rjes su mthun pa'i thug pa nag po la sogs pa za bas na thams cad za ba'o/ /gar gyi tshul gyis rjes su sgrub par byed pas na thams cad byed pa'o/ /langs
<p>182a.2</p>pa'am ni 'dug pa'am/ /'chag pa'am ni ji ltar gnas/ /zhes bya ba 'dis 'dug pa'i nges pa med pa ston pa yin no/ /rab tu dgod dam rab tu smra/ /zhes bya ba 'dis 'dug pa'i nges pa med par bstan pa yin no/ /gang der ji lta ba de bzhin du zhes bya ba 'dis gnas kyi nges pa med pa
<p>182a.3</p>nyid bstan pa yin no/ /gzugs dang sgra dang dri dang ro dang reg bya dang chos kyi rang bzhin gyis dngos po gang dang gang mig la sogs pa'i dbang po'i spyod yul du gyur pas na dbang po'i lam du gyur pa ste dngos po da dang de'i rang bzhin te/ rdo rje sems dpa' la sogs pa'i gzugs kyi rang bzhin dang
<p>182a.4</p>gcig tu bya'o/ /sgra ni rdo rje sems dpa' la sogs pa'i sgra dang dri ni rdo rje sems dpa' la sogs pa'i dri dang ro ni rdo rje sems dpa' la sogs pa'i ro dang reg bya ni rdo rje sems dpa' la sogs pa'i reg bya dang chos ni rdo rje sems dpa' la sogs pa'i chos dang gcig tu bya'o/ /de ltar na dngos
<p>182a.5</p>po de rang bzhin dang gcig tu bya ba yin no/ /rnal 'byor gang gis gcig tu bya zhe na/ mnyam par ma bzhag rnal 'byor gyis te byed par 'gyur ba des so/ /rang gi lhag pa'i lha ni rang gi yid kyi lha ste/ rdo rje sems dpa' la sogs pa'i rang bzhin can gyi yid de nyid kun du bsgom ste bsam
<p>182a.6</p>par bya ba yin no/ /mnyam par ma bzhag pa'i rnal 'byor bsgom pa'i rang bzhin can gyi de kho na nyid kyi rnal 'byor 'dis thams cad kyi lha'i rang bzhin bsgrub pa ste rdzogs par byas na thams cad nyid rab tu 'grub par 'gyur ro zhes bya ba dang sbyar ro/ /de gang gi phyir zhe na/ sangs rgyas
<p>182a.7</p>kun dngos thams cad la/ /zhes bya ba la rang gis lha'i rang bzhin du gzugs la sogs pa thams cad rtag tu brtan zhing rab tu 'grub par 'gyur ro/ /dam tshig chen po zhes bya ba la sogs pa ni go sla'o/ /de ltar zhes bya ba ni 'das ma thag tu bshad pa'i tshul gyis dpal
<p>182b</p>
<p>182b.1</p>mchog dang po'i rgyud kyi cho ga ni bsgrub par bya ba dang / sgrub pa'i rnam pa can byin brlabs/ /zhes bya ba dang sbyar ro/ /byin gyis brlabs pa de nyid kyi khyad par bstan par bya ba'i phyir/ ma nyams pa zhes bya ba la sogs pa gsungs te gang gis kyang ma nyams pas na ma nyams pa'o/ /mchog kyang
<p>182b.2</p>yin la bla ma yang de nyid yin pas mchog gi bla ma'o/ /gsal ba ni gsal ba nyid do/ /dpal rdo rje sems dpa' la sogs pa'i rigs lnga'i dngos grub ni mchog tu gsang ba'i dngos grub ste/ de'i cho ga ni sngar bshad pa ste des lha'i bde ba rab tu ster ba'o/ /ci'i don du byin gyis brlab ce
<p>182b.3</p>na myur du grub pa'i phyir zhes bya ba ste/ myur du dngos grub thob pa'i phyir ro/ /sus byin gyis brlab ce na de bzhin gshegs pa kun gyis zhes bya'o/ /de dag ji lta bu zhe na stong pa nyid bcu drug ni rdo rje mchog ste des 'dzin par mdzad pas na rdo rje mchog 'dzin pa'i rdo rje sems dpa' la sogs pa'i
<p>182b.4</p>rigs kyi lha rnams te de dag gi phyir ro/ /byams pa la sogs pa'i byang chub sems dpa' rnams ni sras te de dang bcas pa'i de bzhin gshegs pa thams cad kyis dpal mchog dang po'i rgyud kyi cho ga 'di byin gyis brlabs pa yin no/ /de ltar gang gis gsungs pa yin zhe na mchog tu bde ba dam
<p>182b.5</p>pa zhes bya ba la sogs pa la thog ma dang tha ma med pa'i chos kyi dbyings bde ba ni mchog tu bde ba'o/ /des dam pa ste mchog tu bde ba dam pa'o/ /gsang ba lnga'i de kho na nyid chen po'i rang bzhin can gyi dang po'i rdo rje ni mchog gi rdo rje ste de 'dzin par mdzad pas na mchog gi rdo rje 'dzin pa'i rdo rje sems
<p>182b.6</p>dpas gsungs pa yin no/ /de yang chen po ste thams cad khyab pa dang dga' ba chen po zhes bya ba'o/ /dpal mchog dam po'i rgya cher bshad pa las mchog tu gsang ba'i cho ga'i bshad pa rdzogs so// //da ni ji lta ba bzhin du bshad pa'i cho gas slob dpon las kyi cho ga dang / slob ma
<p>182b.7</p>gzhug pa la sogs pa'i cho ga rgyas pa rjes su spyad nas rigs thams cad kyi dkyil 'khor rnams ji lta ba bzhin du gshegs su gsol nas rang gi lus la sprul pa nye bar bsdu ba dang bdag nyid srung ba bya ste/ de bzhin gshegs pa thams cad kyi bdag nyid la legs par mdzad pa dag gis
<p>183a</p>
<p>183a.1</p>yang dag par mgu ste/ slob dpon ldang bar bya'o zhes bya ba'i don 'di zur gyi tshig gis rab tu bstan par bya ba'i phyir/ /de nas ston pa rdo rje 'chang / /zhes bya ba la sogs pa gsungs te de nas kyi sgra ni de ma thag tu brjod pa ste slob ma gzhug pa la sogs pa'i cho ga rgyas pa'i rjes thogs
<p>183a.2</p>nyid la zhes bya'o/ /rdo rje 'chang ni rdo rje sems dpa'o/ /sems can gyi khams lung dang rtogs pa rab tu 'jug cing ston par mdzad pas na ston pa'o/ /nam mkha' bzhin du mthar thug pa med pa ni mtha' yas pa'o/ /phyogs bcur sku gsung thugs kyi rdo rje rnams kyis 'gro bas na kun du 'gro
<p>183a.3</p>ba'o/ /dpal mchog ces bya ba la sogs pas 'jig rten gyi khams thams cad kyi rdul phra rab dang mnyam pa'i sangs rgyas kun te de bzhin gshegs pa rnams kyis yang dag par bstod pa'o/ /ni'i sgra ni nges par gzung ba bya ste sangs rgyas thams cad kho na zhes bya ba'o/ /rtog pa yongs
<p>183a.4</p>su rdzogs pa ni mthar thug pa de'i don du yang gsung ba yin no/ /ci gsung ba yin zhe na dang po zhes bya ba la sogs pa ste dang po zhes bya ba bshad zin to/ /dpal mchog dang po'i rgyud kyi rnam pa can gyi bdag gi nges pa'i shes pa 'di ni snying po yin no/ /mchog kyang yin la chen po yang
<p>183a.5</p>yin pas mchog chen po'o/ /bde ba chen po'i mchog gi rjes su chags pa chen po ste thams cad du khyab pa'i rigs lnga'i gzugs bstan pas sems can gyi khams thams cad la rigs lnga'i lha'i ting nge 'dzin rdzogs par byed pa'o/ /thams cad kyi mchog kyang de yin la sems dpa'
<p>183a.6</p>yang de yin pas na thams cad kyi mchog gi sems dpa' ste rigs lnga'i lha'i rnam pa can no/ /de dag gi 'byung gnas ni de dag skyed par byed pa'i rgyu'o/ /ci'i phyir rgyud 'di thams cad kyi mchog gi 'byung gnas yin zhe na/ rtag tu ni zhes bya ba la sogs pa ste ni'i sgra ni gang gi phyir gyi
<p>183a.7</p>don te/ gang gi phyir 'di dus thams cad du sems can gyi khams thams cad la thams cad kyi mchog gi dbang phyug nyid stsol bar byed pa'i phyir ro/ /thams cad kyi mchog kyang de yin la 'byor pa yang de yin pas thams cad kyi 'byor pa ste rigs lnga'i phun sum tshogs pa'o/ /des dbang phyug
<p>183b</p>
<p>183b.1</p>ste thams cad kyi mchog gi dbang phyug ni rdo rje 'chang ngo / /de'i dngos po ni thams cad kyi mchog gi dbang phyug nyid de de sgrub pa po rnams la stsol ba'o/ /'di yon tan 'di lta bu dang ldan pa gcig pur ma zad kyi gang gis kyang 'di yongs su rdzogs par nus pa ma yin no zhes bya ba bstan par bya
<p>183b.2</p>ba'i phyir mtha' yas zhes bya ba la sogs pa gsungs te/ 'di la mtha' med pa na mtha' yas pa'o/ /mtha' yas pa nyid kyi phyir gang gis kyang 'di'i mthar thug pa med pas ma thob pa'o/ /thob pa med pa nyid kyi phyir mthar thug pa med pa ste yongs su rdzogs pa med pa'o/ /ni'i sgra ni nges
<p>183b.3</p>par gzung bar bya ba ste mthar thug pa med pa kho na'o/ /tshul yang de yin la chen po yang de yin pas tshul chen po ste byang chub sems dpa'i lam 'bras bu dang bcas pa'i rang bzhin nyid kyi chos kyi dbyings kyi dam tshig go zhes bya ba'i don to/ /'di gang gis she na mchod pa chen po thams cad
<p>183b.4</p>ces bya ba la rigs lnga'i lha mo rnams ni mchod pa chen po thams cad de de rnams kyi dam tshig ni de yin no/ /nam mkha' bzhin du thams cad du 'gro bas nam mkha' dang mtshungs pa'o/ /'di las ji lta bu dang ldan pa yin zhe na/ mchog gi dngos grub 'phel bar ster/ /zhes bya ba la
<p>183b.5</p>rigs lnga'i dngos grub ni mchog gi dngos grub ste de nyid gong nas gong du 'jug pas na 'phel ba'o/ /de ster bas na mchog gi dngos grub 'phel ba ster ba ste de lta bu gang yin pa de gang gis kyang yongs su rdzogs par nus pa ma yin no zhes bya ba ni tshig gi lhag ma'o/ /thog ma mthar thug med
<p>183b.6</p>pa'o/ /zhes bya ba la thog ma ni dang po bskyed pa'o/ /mthar thug pa ni yongs su rdzogs pa ste nying mtshams sbyor ba med par 'jog pa'o/ /gang la thog ma dang mthar thug pa gnyis med pa ste thog ma dang tha ma med pa'o/ /'di ltar 'chad par 'gyur te/ 'di thog ma dang tha ma med pa yin
<p>183b.7</p>te ji skad du da ltar byung ba'i rang bzhin gyis nam mkha'i khams thams cad du rtag tu bzhugs pa'i sku gsung thugs kyi rdo rje rnams kyis thams cad du 'gro ba ste/ de'i phyir 'di yongs su rdzogs par byed par sus kyang nus pa ma yin no zhes bya ba gsungs so/ /gal te 'di yongs su rdzogs par
<p>184a</p>
<p>184a.1</p>byed par nus pa ma yin na/ 'o na yongs su rdzogs pa'o zhes bya ba ji ltar brjod ce na/ sems can zhes bya ba la sogs pa la gang gi phyir sems can rnams ni ngan pa la zhen cing gzhung nyung ba la mngon par dga' ba rgya che ba'i 'jigs pas 'jigs pa'i phyir ro/ /nam mkha'i khams
<p>184a.2</p>thams cad la rtag tu bzhugs pa'i sku gsung thugs kyi rdo rje rnams kyis de bzhin gshegs pa thams cad ni thams cad du gshegs pa yin no zhes bya ba 'di yang mi mos shing de bzhin gshegs pa'i yon tan rnams la dad pa med pa'o/ /bsgrub par bya ba'i sbyor bas gzhan du smra zhing gzhan byed pas na
<p>184a.3</p>g.yo sgyu can no zhes bya ba'i don to/ /de dag ci'i phyir g.yo sgyu can yin zhe na/ ma sbyangs pa zhes bya ba ni de bzhin gshegs pa la sogs pas ma thul bas na ma sbyangs pa'o/ /rtag tu dus thams cad du 'dod pa'i yon tan lnga la zhen pas te rtag tu rjes su chags pa'o/ /sdom pa'i tshul khrims tsam
<p>184a.4</p>la chags pas na chags pa dang bral ba la chags pa'o/ /de ltar gyur pa'i sems can yongs su ma sbyangs pa de rnams rgyas par bshad pa mtha' yas pa thos nas sun 'byin pas mnar med pa'i dmyal ba chen por ltung bar ma gyur cig ces bya ba'i phan gdags par bya ba'i phyir rgyud kyi rgyal po 'di yongs
<p>184a.5</p>su rdzogs pa ste mdor bsdus pa yongs su mthar thug par byas pa'o/ /gang gi khyim na yod pa zhes bya ba la sogs pa ni bshad zin to/ /'dis 'di ltar 'chad par 'gyur te/ slob ma gzhug pa la sogs pa rdzogs par byas nas rigs thams cad kyi lha'i mchod pa dang phyag rgya dgrol ba dang / dbang
<p>184a.6</p>bskur ba dang / go cha bcing pa dang mnyes pa bya ba byas nas/ de'i rjes la ye shes sems dpa' gshegs su gsol bar bya ste phur bu bton pa dang / dkyil 'khor gyi lha gshegs su gsol ba byas la de'i 'og tu sprul pa yid kyis rang gi lus la bcug ste rdo rje srung ba dang / rdo rje gnod sbyin dang
<p>184a.7</p>rdo rje sems dpa' dang / gtsug tor dang / rdo rje khu tshur rnams kyis bdag nyid srung ba byas nas de bzhin gshegs pa thams cad 'dus pas/ yab mchog sangs rgyas sras rnams legs so zhes bya ba nas brtsams te ji srid bde ba thams cad ces bya ba'i mthar thug pa'i bar du bstan pa'i
<p>184b</p>
<p>184b.1</p>legs par mdzad pa rnams kyis bdag nyid dga' bar gyur par bsam par bya'o/ /de nas ji lta ba bzhin du rdul tshon nye bar bsdus par byas la langs te/ ji ltar dge ba'i phyogs dang mthun par rjes su spyad par bya'o/ /de nas phur bu gdon pa'i sngags dang phyag rgya ni 'di yin te/ oM badzrod
<p>184b.2</p>kI li kI la ya sarba ki la ya sarba ki lan b+hu d+d+ha sat+te na badzra adz+nyA yaM hUM phaT/ /phur bu thams cad gdon pa'i sngags so/ /de nas 'di'i phyag rgya ni 'di yin te lag pa gnyis kyis kha sbyor gyi thal mo byas la srin lag gnyis nang du bcug ste/ dbus ma gnyis kyi rtse mo yang dag par sbyar ba
<p>184b.3</p>byas la de'i tshigs gsum pa'i drung du mdzub mo gnyis rdo rje'i rnam pa can nas gang tsam gyi bar yod par gzung zhing / mthe'u chung gnyis dang mthe bong gnyis kyi rtse mo byas te 'di ni rdo rje phur bu'i sngags dang phyag rgya'o/ /'di ni dbus ma'i rtse mos phur bu bzung ste/ mngon sum du
<p>184b.4</p>'am yid kyis gdon par bya'o/ /de nas phur bu de nyid yid kyis rdo rje rtse lnga pa'i dbus su'am dgra ba'i lus la gzhug par bya'o/ /de nas zhi ba'i rig pas ba'i 'o ma la yongs su bzlas te phur bu'i bu gu de yongs su dgang bar bya'o/ /sbyin pa'i pha rol phyin dam tshig/ /
<p>184b.5</p>phyag rgya'i don ni rab ston byed/ /rgyud 'di'i bshad pa byas pa yi/ /bdag gis dge ba gang bsags pa/ /des ni 'jig rten ma lus pa/ /sbyin pa'i pha rol tu phyin kun dga'i/ /snying po bsam mi khyab dge 'byung / /khyab bdag rdo rje rin chen gyur/ /dpal mchog dang po'i rgya
<p>184b.6</p>cher bshad pa shes rab kyi pha rol tu phyin pa 'byung ba zhes bya ba las dum bu gnyis pa'i bshad pa rdzogs so// //de ltar nyon mongs pa can gyi yid kyi gnyen po nam mkha' dang mnyam pa nyid kyi ye shes kyi rang bzhin chos thams cad kyi mtshan nyid la mngon par zhen pa stong pa'i
<p>184b.7</p>dngos pos sbyin pa'i pha rol tu phyin pa dang dam tshig gi phyag rgya'i mtshan nyid can gyi dpal mchog dang po rdo rje 'chang chen po de'i rang bzhin gdul bya rnams kyis mngon du byed pa'i phyir dum bu gnyis pa bstan nas da ni rang bzhin gyis dag pa'i so sor rtog pa'i ye shes yid kyi rnam par shes
<p>185a</p>
<p>185a.1</p>pa'i gnyen por gyur pa shes rab kyi pha rol tu phyin pa dang / chos kyi phyag rgya'i rang bzhin gyi rdo rje 'chang chen po de'i rang bzhin gdul bya rnams kyis rtogs par bya ba'i phyir/ de nas dang po'i gnas dgyes pa/ /zhes bya ba la sogs pas dum bu gsum pa gsungs
<p>185a.2</p>pa yin te/ de ltar na 'di shes rab kyi pha rol tu phyin pa'i rang bzhin can du bstan nas slar yang bya ba nan tan sgrub pa'i ye shes brtson 'grus kyi pha rol tu phyin pa dang las kyi phyag rgya'i rang bzhin can mig dang rna ba dang sna dang lce dang lus kyi rnam par shes pa rnams rnam par dag pa'i rgyur gyur
<p>185a.3</p>pa rdo rje 'chang chen po'i rang bzhin gdul bya rnams mngon du byed pa'i phyir/ de nas dang po'i gnas dgyes nas/ /thams cad nam mkha' zhes bya ba la sogs pa de nyid kyis dum bu bzhi pa bstan par gsungs pa de yin no/ /dum bu bzhi po de rnams kyi rim pa ji lta ba bzhin du stong pa nyid
<p>185a.4</p>dang mtshan ma med pa dang smon pa med pa dang rang bzhin gyis 'od gsal ba'i rnam par thar pa'i sgo rnams te me long lta bu dang mnyam pa nyid dang so sor rtog pa dang bya ba nan tan gyi ye shes sgrub par byed pa bstan pa yin te/ de'i phyir gnyis su zlos pa'i nyes par dogs par mi bya'o/ /gal te
<p>185a.5</p>gnyis su zlos pa yod kyang sgra gcig gis don du ma so sor ston par byed pa yin no zhes bya ba'i phyir sgra de nyid kyi dgongs pa'i dbang gis don gzhan bstan par bya ba yin te skyon yod pa ma yin no/ /dum bu gnyis po 'di las gzhan yang khyad par ci yod pa bstan par bya ba'i phyir de la
<p>185a.6</p>dum bu gsum par dum bu gnyis pa'i rtog pa thams cad kyi rgyud phyi ma rtsa ba'i rgyud kho na rdo rje sems dpa'i dkyil 'khor chen po yin te 'di'i khyad par ni 'di yin te/ rab tu dga' ba dang / dga' ma dang spyan ma dang dpal chen mo rnams kyi sgras dbyangs rdo rje ma dang rdo rje sprin ma dang rdo rje
<p>185a.7</p>ston ma dang rdo rje dgun ma rnams brjod pa yin no/ /de rnams kyi yang rim pa bzhin du 'dir ni snying po 'di rnams yin te/ oM ma du badzra g+huM g+huM/ oM badzra me g+ha gu lu gu lu/ oM sha ra ta badzre/ oM badzre shri ri hUM hUM zhes bya'o/ /dum bu gnyis pa la ni he badzra te/ ma hA ta re badzre ho/ /oM badzre lo tse
<p>185b</p>
<p>185b.1</p>ni ma shrI badzra hi zhes bya ba la sogs pa gsungs pa ni he ma hA su kha zhes bya ba la sogs pa ni dum bu gnyis par spyan 'dren pa'i sngags so/ /hUM ma hA su kha zhes bya ba la sogs pa ni gsum par spyan 'dren pa'i sngags so/ /oM ma hA su kha zhes bya ba la sogs pa ni gnyis par bum pa'i
<p>185b.2</p>sngags so/ /hUM ma hA su kha zhes bya ba la sogs pa ni gsum par ro/ /gnyis pa sna tshogs pa'i gos kyis rab tu g.yogs pa'i gsum pa shin tu dmar pa'i gos kyis g.yogs pa'o/ /slob dpon gyis dkyil 'khor du 'jug par bya'o/ /gsum par dzaHhUM baM hoHma hA su kha zhes bya ba
<p>185b.3</p>la sogs pa ni rdo rje srung ba'i sngags so/ /gsum par yi ge hUM la sogs pa'o/ /gsum pa ni 'dir dum bu bzhi pa ste khyad par gyi gnod pa yod pa ma yin no/ /thams cad du ni dum bu gnyis pa las gsungs pa'i rgyas par bstan pa dbang du byed pa nyid du gzung bar bya'o/ /dum
<p>185b.4</p>bu gnyis po 'dir yang khyad par ni so so dang bstun pa bstan pas skabs kha cig tu tshig gzhan gyis dngos po de nyid bstan par bya ba yin te zhes bya ba'o/ /dum bu gsum pa'i dpal rdo rje sems dpa'i dkyil 'khor chen po'i rnam par 'grel pa rdzogs so// //de bzhin gshegs
<p>185b.5</p>pa'i dkyil 'khor chen po yang dum bu gnyis pa las gsungs pa'i dkyil 'khor dang 'dra ba ste slar yang bshad par mi bya'o/ /rdo rje nyi ma me ltar 'bar ba'i dkyil 'khor yang dum bu gnyis pa las gsungs pa'i rdo rje'i rigs kyi dkyil 'khor chen po dang 'dra ba ste/ 'dir
<p>185b.6</p>khyad par ni 'di yin te thig skud gsum pa'i dkyil 'khor gyi dkyil gyi thig skud bdun pa'i bar mtshams bskor bar bya ste/ de'i rjes la slar yang thig skud bdun pa'i mtshams kyi phyi rol du me'i phyogs kyi char 'khor gyi dkyil 'khor gyi nang du mid po gsum po'i dkyil 'khor ro/ /
<p>185b.7</p>bden bral du sring mo bzhi'i dkyil 'khor ro/ /rlung du klu'i dkyil 'khor ro/ /dbang ldan gyi phyogs kyi char sdug bsngal gdon pa'i dkyil 'khor ro/ /slar yang 'khor gyi dkyil 'khor gyi phyi rol du phyogs dang mtshams rnams su 'jig rten gyi khams brgyad de/ de rnams su
<p>186a</p>
<p>186a.1</p>yang de bzhin gshegs pa re re logs g.yas pa dang g.yon pa na bzhugs pa'i byang chub sems dpa' gnyis gnyis kyis yongs su bskor ba bri bar bya'o/ /de la shar gyi phyogs su bcom ldan 'das shAkya thub pa'o/ /nub kyi phyogs su 'od dpag tu med pa'o/ /lhor
<p>186a.2</p>mi bskyod pa'o/ /byang chub rdo rje snying pos rab tu 'joms par mdzad pa'o/ /me'i phyogs su ye shes ta la la'o/ /bden bral du 'jigs dbyangs 'brug sgra'o/ /rlung du gser 'od brtsegs par snang ba'o/ /dbang ldan gyi phyogs char de bzhin gshegs pa bden par gsung ba
<p>186a.3</p>bri bar bya'o/ /thams cad kyang rgyan thams cad kyis rnam par brgyan zhing pad+ma'i snying po can gyi seng ge'i khri'i gdan la bzhugs nas chos ston pa bri bar bya'o/ /de la bcom ldan 'das shAkya thub pa'i g.yas logs su 'jig rten dbang phyug g.yon par rdo rje 'chang ba'o/ /mi bskyod
<p>186a.4</p>pa'i g.yas logs su spos kyi glang po g.yon par rdo rje snying po/ 'od dpag tu med pa'i g.yas logs su sgrib pa thams cad rnam par sel ba g.yon du mthu chen thob pa'o/ /ye shes ta la la'i g.yas phyogs su 'jam dpal g.yon du gzungs kyi dbang phyug rgyal po'o/ /
<p>186a.5</p>bden par gsungs pa'i g.yas logs su byang chub sems dpa' bzang po'i dpal g.yon du rin chen dra ba can no/ /gser 'od brtsegs par snang ba'i g.yas logs su dri ma med pa'i gzi brjid g.yon du rgyal ba'i blo gros so/ /'jigs dbyangs 'brug sgra'i g.yas logs su
<p>186a.6</p>nam mkha'i snying po g.yon du sa'i snying po'o/ /rdo rje snying pos rab tu 'joms par mdzad pa'i g.yas logs su blo gros mi zad pa g.yon du kun du bzang po'o/ /de bzhin gshegs pa dang byang chub sems dpa' de rnams kyi phyag rgya dang sngags la sogs pa ni 'phags pa rnam par
<p>186a.7</p>snang mdzad kyi snying po mdzad ces bya ba'i rgyud chen po las shes par bya'o/ /'di khyad par yang 'di yin te/ rdo rje mtshon cha 'dzin ma la sogs pa nas rdo rje dril bu la mthar thug gi bar gyi lha mo bcu drug ni g.yon brkyang ba'i gnas pas bzhugs shing / dbu skra 'khrugs shing gyen
<p>186b</p>
<p>186b.1</p>du brdzes shing g.yo ba'o/ /dum bu gsum par rdo rje nyi ma me ltar 'bar ba'i dkyil 'khor chen po'i bshad pa rdzogs so// //pad+ma'i rigs kyi dkyil 'khor chen po ni sngar bshad pa dang mtshungs pa yin pas slar yang bshad par mi bya'o/ /rin po che'i rigs kyi dkyil 'khor chen po yang
<p>186b.2</p>sngar bshad pa dang mtshungs pa yin pa las khyad par ni 'di yin te gang zhig yid du 'ong ba'i snying po'i khyad par ro/ /de la gnyis par badzra a b+hi shi ka dz+wa ma hA badzre ni D+Da Ne hUM/ ma ni d+ha dzA gra ke yu re baM ma hA badzra ma he ho/ zhes bya ba ni dum bu gnyis pa yid du 'ong ba'i snying po rnams so/ /gsum
<p>186b.3</p>pa la oM ra ti badzre ni maD+Da oM tsiN+Da ta ma ni ho/ /oM badzra ma hA ma he haM zhes bya ba'o/ /'jig rten pa'i dkyil 'khor bzhi po ni snga ma bzhin kho na'o/ /bsdus pa'i dkyil 'khor yang dum bu gnyis pa las gsungs pa yin no/ /'dir khyad par ni 'di yin te gang zhig mdor bstan pa ni sngar
<p>186b.4</p>bshad pa 'di kho na 'dir rjes su 'jug pa'o/ /gang gi phyir de rgyas par bshad pa'i cho ga de nyid 'dir dbang du byas la nyid kyi rjes su 'jug par byed pa'i phyir ro/ /dpal rdo rje sems dpa'i gsang ba'i dkyil 'khor yang dum bu gnyis pa las gsungs pa'i gsang ba'i dkyil 'khor
<p>186b.5</p>dang 'dra ba yin no/ /'dir khyad par ni 'di yin te 'dod chags rdo rje ma ni dmar ba dang dkar ba'o/ /ki li ki li ni dkar po dang ser po'o/ /rdo rje dran ma ni sngo ba dang dkar po'o/ /rdo rje 'dod pa'i dbang phyug ma ni ljang ba dang dkar ba'o/ /oM ma du badzri g+huM g+huM zhes bya ba la sogs pa ni dus
<p>186b.6</p>kyi mchod pa rnams kyi snying po bzhi'o/ /dus mnyam du rdo rje dang bcas pa'i dril bu dang pi wang la sogs pa'i rol mo la 'khrug pa'i dbyangs kyis rdo rje gar gyi mchod pa byas la/ gsang ba'i lcags kyu dril bu dang bcas pa dang / oM AHhUM gi glu'i bzlas pa zur bzhi'i tshul gyis
<p>186b.7</p>bcom ldan 'das 'khor dang bcas pa spyan drang bar bya'o/ /dum bu gsum pa dpal rdo rje sems dpa'i gsang ba'i dkyil 'khor gyi bshad pa rdzogs so// //de bzhin gshegs pa'i gsang ba'i dkyil 'khor ni dum bu gnyis pa las gsungs pa de kho na yin no/ /khyad par ni
<p>187a</p>
<p>187a.1</p>'di yin te mchod pa thams cad kyis yongs su gang ba'i snod nam mkha'i snying bo'i phyag tu bri bar bya'o/ /rdo rje nyi ma me ltar 'bar ba'i gsang ba'i dkyil 'khor yang dum bu gnyis pa las gsungs pa'i dang po'i gsang ba'i dkyil 'khor du bri bar bya'o/ /'dir khyad par ni 'di yin te
<p>187a.2</p>rdo rje mtshon cha dang rtse gsum pa chen po dang lcags kyu dang zhags pa 'dzin ma rnams dang lhan cig tu gdan gcig la bzhugs pa'i bcom ldan 'das bri bar bya'o/ /mtshams bzhir ni mda' 'dzin ma la sogs pa bzhi bri bar bya'o/ /hri a ra l+li hUM zhes bcom ldan 'das kyi bsgrub par bya
<p>187a.3</p>ba'i snying po'o/ /oM sum+b+ha ni sum+b+ha hUM/ gr-ih+Na gr-ih+Na hUM/ grih+NA pa ya gr-i h+NA pa ya hUM/ A na ya ho b+ha ga bA na badzra hUM phaT ces bya bas rdo rje 'bar ba lcags kyu chen po dang gar gyi tshul gyis bcom ldan 'das 'khor dang bcas pa spyan drang bar bya'o/ /'phags pa spyan ras gzigs kyi dbang phyug
<p>187a.4</p>dang 'phags pa nam mkha'i snying po dag gi gsang ba'i dkyil 'khor yang snga ma bzhin kho na'o/ /bdag la byin gyis brlab pa'i sgrub pa dang rnal 'byor sgrub pa sngar bshad pa gzung bar bya'o/ /phyag rgya'i rgyud kyang de bzhin te/ khyad par ni 'di yin no/ /bcom ldan 'das rdo rje nyi ma me ltar 'bar ba'i
<p>187a.5</p>rdo rje dril bu ba dan 'dzin pa'i dam tshig gi phyag rgya gnyis gzhan no/ /de dag ni 'di yin te g.yas pa'i rdo rje khu tshur bcings nas lag pa g.yon pa ba dan gsum g.yo bar bya ste/ 'di ni sna tshogs pa'i ba dan 'dzin pa'i dam tshig gi phyag rgya'o/ /g.yon pa'i rdo rje khu tshur bcings
<p>187a.6</p>nas dril bu'i rnam pa byas nas g.yas pa'i rdo rje khu tshur de'i steng du gzung bar bya ste 'di ni dam tshig gi phyag rgya gzhan yin no/ /'dir dang po ni rtog pa thams cad kun las btus pa'i dkyil 'khor chen po'i bshad pa'i don ston par byed pa yin no/ /gnyis pa ni gsang ba'i dkyil
<p>187a.7</p>'khor lnga po'i don ston par byed pa'o/ /de la rtog pa thams cad kun las bsdus pa'i khyad par gang yin pa de bshad par bya ste de la chags pa chen po ni rdo rje sems dpa'i bdag po kho nar bshad pa yin no/ /bsnyems pa'i bdag po nyid de bshad zin no/ /thig gdab pa'i cho
<p>187b</p>
<p>187b.1</p>gas cha gsum pa ma lus pa'i thig gdab par byas la dkyil 'khor bri bar bya'o zhes bya ba 'di gsungs pa'i dngos po rgyud thams cad du yang gzung bar bya'o/ /dkyil 'khor du zhugs te nang gi rim par gnas nas dzaHhUM baM hoH/ pra sid+ha m+maM zhes bya ba dkyil 'khor gyi bdag po la slob dpon gyis
<p>187b.2</p>brjod par bya ba yin no zhes bya ba gang gsungs pa de gnyis pa 'dir shes par bya'o/ /gang la bsod nams ma tshang bas phyi'i yo byad kyi phun sum tshogs pa med na des thal ba bzang pos dkyil 'khor re ga gcig pa bris te ji lta ba bzhin du cho ga thams cad rjes su spyad nas cho gas 'jug pa
<p>187b.3</p>la sogs pa byas te nyin zhag bzhi'i bar du bzlas pa dang bsgom pas bsgrub par byas na de'i rjes la sgrib pa thams cad spong bar 'gyur ro/ /me tog dang spos dang mar me dang dri rnam pa sna tshogs pa ni dpal rdo rje sems dpa'i rigs la'o/ /me tog dang spos dang mar me dang dri'i lha mo rnams
<p>187b.4</p>kyang sku mdog sna tshogs pa'o/ /de bzhin gshegs pa'i rigs la me tog la sogs pa phyi'i mchod pa dang me tog la sogs pa'i lha mo rnams kyang sku mdog dkar ba'o/ /rdo rje'i rigs la kha dog sngon po/ pad+ma'i rigs kyi kha dog dmar po/ /nor bu'i rigs la kha dog ser po'o/ /
<p>187b.5</p>lhag ma ni go sla bas bshad par mi bya'o/ /dum bu gnyis pa las gsungs pa'i rtog pa thams cad kun nas bsdus pa dang / rtog pa thams cad kun bsdus pa gnyis pa 'dra ba yin te/ bshad pa de nyid gzung bar bya'o/ /dum bu gsum pa'i gsang ba'i dkyil 'khor gyi cho gas rnal
<p>187b.6</p>'byor pa ma grub na sgrub pa'i khyad par gyis myur du dngos grub sgrub par byed pa'i dpal rdo rje sems dpa'i gsang ba'i dkyil 'khor dum bu gnyis pa las gsungs pa'i gsang ba'i dkyil 'khor dang 'dra bar gsungs pa yin no/ /'di'i khyad par ni 'di yin te/ rdo rje sems dpa'i rdo rje las
<p>187b.7</p>'di bskyed pa yin te/ rdo rje rin po che'i cod pan gyis lha mo rnams la dbang bskur ba'o/ /de nyid kyis spyan drangs te/ mnyam pa'i thal mo dril bcas mchod/ /rtsa ba'i dbyangs kyis rnam sad pas/ hUM gi glu ni bzlas pa yis/ /shin tu grub par 'gyur ba yin/ /zhes bya bas
<p>188a</p>
<p>188a.1</p>so/ /gzhan yang khyad par 'di yin te/ /g.yas dang g.yon pa'i brla dag gis/ /dril bu rab sad bzlas byas te/ /rtog pa thams cad rjes sad pas/ /dpal mchog dang po sogs 'grub 'gyur/ /zhes bya ba'o/ /de bzhin gshegs pa'i gsang ba'i dkyil 'khor
<p>188a.2</p>yang dum bu gnyis pa'i de bzhin gshegs pa'i dkyil 'khor dang mtshungs te slar yang bshad par mi bya'o/ /rdo rje nyi ma me ltar 'bar ba'i cho ga yang dum bu gnyis pa'i dang po'i gsang ba'i dkyil 'khor dang 'dra'o/ /'dir khyad par ni 'di yin te yi ge his bcom ldan 'das dgod
<p>188a.3</p>par bya'o/ /de'i rjes la dang po'i dmar po dang dkar pos te mda' 'dzin pa'i snying pos so/ /gnyis pa ni zla ba ltar dkar pos te kha T+wAM ga 'dzin ma'i snying pos so/ /gsum pa ni dkar ba dang ljang ba ste rdo rje khyab 'jug ma'i snying pos so/ /bzhi pa ni gser bzhin du dri ma med pa ste rdo rje dril
<p>188a.4</p>bu ba dan ma'i snying pos dgod par bya'o/ /rtag tu chags pa las byung khro/ /rdo rje me yi phung po'i sku/ /'bar ba'i rdo rje rnal 'byor che/ /mkha' 'gro ma rnams kun du 'bar/ /zhes bya ba'o/ /de kho na nyid kyi rdo rje gzung ba'i sngags so/ /de'i rjes la cho ga thams cad rjes su spyad nas/ oM sum+b+ha
<p>188a.5</p>ni sum+b+ha hUM/ gr-ih+Na gr-ih+Na hUM/ gr-ih+NA pa ya gr-ih+NA pa ya hUM phaT/ A na ya ho b+ha ga bA na/ badzra hUM phaT ces bya ba ni/ mnyam pa dril bcas gling bu sogs/ /rnam dben rol mo dkrol ba yis/ /yi ge hUM bzhi'i glu nyid ni/ /zur bzhi pa ni 'grub par 'gyur/ /zhes bya ba 'dir bzlas
<p>188a.6</p>pa'i cho ga yin no/ /'phags pa spyan ras gzigs kyi dbang phyug gi gsang ba'i cho ga ni dum bu gnyis pa las gsungs pa kho na yin no/ /khyad par ni 'di yin te/ phyag g.yon pa la rang gi phyag mtshan pad+ma dang bcas pa'i pad+ma'i lha mo rnams so/ /'phags pa nam mkha'i snying po'i gsang
<p>188a.7</p>ba'i cho ga yang dum bu gnyis pa las gsungs pa dang 'dra ba'o/ /dpal rdo rje sems dpa' ras ris kyi dkyil 'khor la gzhan yang sgrub pa'i khyad par 'di yin te/ oM sarba ta thA ga ta pA ra mi sam+b+ho d+hi tsit+ta u pa yA mi zhes bya ba la/ kun mchog dngos grub chen po yis/ /dbang phyug
<p>188b</p>
<p>188b.1</p>chen po lhag pa'i bdag /ces bya bas byang chub chen por sems bskyed do/ /'dir rdo rje thal mo kha sbyor gyi mchod pas slob ma thams cad gzhug pa'o/ /oM 'di ni sangs rgyas thams cad nyid/ /rdo rje 'chang gi rdo rje ste/ /rdo rje 'chang chen brtul zhugs ni/ khyod kyis kyang ni rtag tu gzung / /
<p>188b.2</p>sa ma ya s+t+waM/ de bzhin gshegs pa thams cad kyi byang chub kyi mchog gi sems chen po ni 'di yin te 'di ma spangs par rtag tu gzung ba gsang ba 'di yin te/ dngos grub kyi phyir rdo rje brtul zhugs kyi sngags 'di yin no/ /bsdus pa'i dkyil 'khor yang dum bu gnyis pa las gsungs pa'i
<p>188b.3</p>dkyil 'khor dang 'dra bas te slar yang bshad par mi bya'o/ /nye ba'i snying po'i phyag rgyas 'grub par 'gyur pas de bshad par bya ba'i phyir/ a nu rA ga ya mi zhes bya ba gsungs so/ /ji ltar phab pa'i ye shes rab tu bzhugs pa zhes bya ba la 'di ni dpal mchog dang po'i bcom ldan 'das
<p>188b.4</p>rdo rje sems dpa' mchog gi de kho na nyid de/ mchog kyang yin la de kho na nyid kyang de yin pas mchog gi de kho na nyid de sku gsung thugs kyi rdo rje stong pa nyid do/ /de'i nges pa'i gsang ba'i shes pa ni de'i sgom pa'i phyag rgya dang de ston par byed pa'i sku'o/ /'di'i ming ston par bya ba'i phyir/ /bde
<p>188b.5</p>ba chen po zhes bya ba la sogs pa gsungs pa ste/ bde ba chen po rdo rje don yod pa'i dam tshig ni bshad zin to/ /de ni mchog kyang yin la de kho na nyid kyang de nyid yin pas mchog gi de kho na nyid sngar bshad pa'o/ /de la dmigs pa dang de ston par byed pa gang yin pa de ni de'i ming can no/ /de yang rnal
<p>188b.6</p>'byor pa rnams la rdo rje sems dpa'i byin gyis brlabs pa kho nas skye bar 'gyur ro/ /de ci'i phyir zhe na zhes bya ba la rgyu gang gi phyir sku gsung thugs kyi rdo rje'i nges pa'i shes pa la dmigs pa dang / de ston par byed pa'i phyag rgya dpal rdo rje sems dpa'i byin gyis brlabs pa 'bebs pa kho nas
<p>188b.7</p>skye bar 'gyur gyi rgyu gzhan gyis ma yin no zhes bya ba rnam par rtog pa 'di yod pas de bsal ba'i phyir 'di lta ste zhes bya ba la sogs pa gsungs te/ gang gi phyir bcom ldan 'das rdo rje sems dpa'i dmigs pa med pa'i thugs rje chen po'i rang bzhin gyi mchog gi phyag rgya chen po la sogs pa'i
<p>189a</p>
<p>189a.1</p>sgom pa dang / de gsal bar byed pa'i lha mo rtag tu nges pa'i shes pa la zhugs pas na rtag tu thugs la gnas pa ste nges pa sku'i gzugs kyi rtag tu bzhugs pa'o zhes bya ba'i don to/ /de'i phyir rdo rje sems dpa'i byin gyis brlabs pa'i de kho nas de bskyed pa yin no/ /mchog ni
<p>189a.2</p>dam pa'o/ /sku gsung thugs kyi rdo rje thams cad bshad zin te de rnams skyed par byed pa'i rgyur gyur pa'i lha mo rnams ni sku gsung thugs kyi rdo rje thams cad kyi byin gyis brlabs pa'i lha mo yin no/ /'das ma thag tu bshad pa de nyid kho na 'di ni las thams cad thog mar byas la las kyi tshogs
<p>189a.3</p>kyi dngos grub thams cad myur du sgrub pa po rnams la ster ba yin no/ /'di'i sgrub pa bstan par bya ba'i phyir de la zhes bya ba la sogs pa gsungs te/ de la zhes bya ba'i sgra ni ngag nye bar dgod pa'o/ /'di zhes bya ba ni de ma thag par 'gyur ba'o/ /ji lta ba bzhin du bshad pa'i bcom ldan
<p>189a.4</p>'das ma'i snying po'i phyag rgya 'di nyid kyi'o/ /thams cad kyi mchog ces bya ba la sogs pa ni bshad zin to/ /bcom ldan 'das ma'i thams cad kyi mchog gi dngos grub chen po dbang phyug chen po'i bdag po la sogs pa'i dngos grub thams cad kyi tshogs gang yin pa de rnams mi 'gyur mchog
<p>189a.5</p>go/ /don yod pa ni thogs pa med pa'o/ /myur du ni mchog tu myur ba nyid do/ /mchog gi de kho na nyid ni bsgrub par bya ba thams cad rjes su chags pa'i rang bzhin can no/ /'dis sgrub par byed pas na sgrub pa ste de nyid cho ga rgyas pa'i khyad par te sgrub pa'i cho ga rgyas pa'i khyad par de lta bu yin no/ /
<p>189a.6</p>de ltar rtog pa thams cad kyi gsang ba chen po'i dam tshig ni bsdus pa'i dkyil 'khor dang de sgom par byed pa ni rnal 'byor dam pas te/ gsang ba chen po yi dam tshig mchog gi rnal 'byor pa'o/ /de'i nye ba'i snying po'i phyag rgya'i sgrub pa'i khyad par 'di yin te/ bsgrub par bya ba yang yin la thams
<p>189a.7</p>cad kyang de yin pas na bsgrub par bya ba thams cad de dam tshig dang chos dang las dang phyag rgya chen po'i rang bzhin rnams so/ /de rnams kyi rjes su chags pa ni phyag rgya chen po thams cad bsgom pa'o/ /ji skad du/ /phyag rgya chen po bsgom bya zhing / /dngos grub thams cad bsgrub par bya/ /zhes
<p>189b</p>
<p>189b.1</p>gsungs so/ /thams cad sgrub par byed pa'i rjes su chags par byed par 'gyur pa de dag gis mi 'gyur mchog ni grub par 'gyur te/ bsdus pa'i dkyil 'khor gyi rang bzhin rdo rje 'chang chen po rdzogs par 'gyur ro/ /ni'i sgra ni nges par gzung ba ste de dag kho nas 'grub par 'gyur ro/ /de ltar na
<p>189b.2</p>phyag rgya thams cad kyi cho ga rgyas pa rnams su 'di dgos pa yin pas bsdus pa'i dkyil 'khor du gsungs pa las gzhan rigs lnga'i las kyi tshogs rnams su yang thams cad bsgrub pa'i rjes su chags pa dgos pa yin no/ /de ci'i phyir zhes bya ba la rgyu gang gis bsgrub bya thams cad la
<p>189b.3</p>rjes su chags pas bcom ldan 'das ma 'di 'grub par 'gyur zhe na/ 'di lta ste zhes bya ba la sogs pa la gang gi phyir nges pa'i shes pa 'di dang / de ston par byed pa'i sgra rnams kyis rdo rje sems dpa' la sogs pa'i phyag rgya'i rang bzhin can gyi lha rnams rab tu 'grub par 'gyur ba de'i phyir
<p>189b.4</p>nges pa'i shes rab rnams dang de ston par byed pa'i sgra'i dngos po rnams byed par gyur pa'i sku rnams kyis rab tu grub pa yin no/ /de rnams kyi phyag rgya chen po la sogs pa bcing ba gang gis sgrub pa yin zhe na/ bsgom pa'i rang bzhin can gyi phyag rgya'i sbyor ba rnams kyis so/ /rnal 'byor dam tshig
<p>189b.5</p>sgrub pa pos/ /zhes bya ba la dam tshig ni sgrub pa ste dam tshig sgrub pa rnams so/ /byed par gyur pa'i dam tshig sgrub pa de dag gis rnal 'byor rnams grub par 'gyur te/ de'i phyir bcom ldan 'das ma 'dis bsgrub bya thams cad rjes su chags pas 'grub par 'gyur ro/ /da ni de nyid snying po
<p>189b.6</p>la sogs pa'i rang bzhin nyid du bstan par bya ba'i phyir/ 'di nyid snying gar gnas pa'i phyir/ /zhes bya ba la sogs pa gsungs te/ nye ba'i snying po'i phyag rgya 'di nyid snying po nges pa'i shes par rtag tu 'bras bu'i tshul du gnas pa ni snying gar gnas pa'o/ /de'i dngos po ni de nyid de'i
<p>189b.7</p>phyir snying po'o/ /dam tshig sgrub pa phyag rgya yi/ /zhes bya ba la rdo rje sems dpa' la sogs pa'i sku rdzogs pa ni dam tshig sgrub pa ste dam tshig sgrub pa'i rgyu de nyid kyi phyir 'di nyid phyag rgya zhes bya bar brjod pa yin no/ /ye shes sbyor ba'i rnal 'byor pa/ /zhes ba ba la rnal 'byor dang
<p>190a</p>
<p>190a.1</p>rjes su rnal 'byor dang shin tu rnal 'byor dang thams cad rnal 'byor gyi rang bzhin gyi bdag gang yin pa de ni 'di nyid yin no/ /rgyu gang gis she na ye shes sbyor ba zhes bya ste phyag rgya chen po la sogs pa'i ye shes kyi rnal 'byor gyi rang bzhin gyi phyag rgya 'di nyid nga yin no/ /thams cad
<p>190a.2</p>sgrub pa'i phyir dam tshig go zhes bya ba la phyag rgya chen po la sogs pa bsgrub pa ni thams cad bsgrub pa ste rdzogs pa'o/ /phyag rgya chen po la sogs pa'i dngos grub rdzogs pa'i rgyu nyid kyi dam tshig bdag yin pa de ni 'di nyid yin no/ /snying po ni ji lta ba bzhin du bshad pa'i snying po dang phyag rgya ni phyag rgya
<p>190a.3</p>chen po la sogs pa'i phyag rgya dang rnal 'byor ni rnam pa bzhi dang dam tshig ni rdo rje sems dpa' la sogs pa skyed par byed pa'i rgyu ste nye ba'i snying po'i phyag rgya 'di nyid yin no/ /snying po ni ji lta ba bzhin du bshad pa'o/ /phyag rgya ni phyag rgya chen po la sogs pa'i rang bzhin no/ /rnal 'byor ni
<p>190a.4</p>rnam pa bzhi'o/ /dam tshig ni phyag rgya chen po la sogs pa'i dngos grub kyi rgyu ste nye ba'i snying po'i phyag rgya 'di nyid snying po dang phyag rgya dang rnal 'byor dang dam tshig rdzogs par byed pas na thams cad sgrub par byed pa'o/ /snying po la sogs pa'i rang bzhin can 'di nyid sgrub pa po'i rgyud la rdzogs par
<p>190a.5</p>byed pa yin no/ /'di zhes bya ba la sogs pa ni go sla'o/ /'dis ni 'di ltar 'chad par 'gyur te/ nges pa'i shes pa skyed par byed pa'i bcom ldan 'das ma'i snying po ste de las byung ba'i shes pa la sogs pa ni nye bar brtags nas nye ba'i snying po zhes bya ba yin no/ /de nas de nyid lung bstan
<p>190a.6</p>pa/ /zhes bya ba la rang bzhin ston pa ni lung ston pa'o/ /'dod chags dam tshig brjod pa ste/ /zhes bya ba la 'dod chags ni rdo rje sems dpa' ste/ de nyid de bzhin gshegs pa thams cad kyis kyang 'da' bar mi mdzad pas na dam tshig yin la de brjod pa ni bstan pa'o/ /chos 'dod yid kyis
<p>190a.7</p>brnag pa'o/ /zhes bya ba la thog ma dang tha ma med pa'i chos kyi dbyings ni chos so/ /byang chub chen po'i mtshan nyid can gyi sems ni 'dod pa'o/ /chos kyang de yin la 'dod pa yang de yin pas na chos 'dod pa'o/ /dmigs pa med pa'i thugs rje chen po'i rang bzhin ni yid la brnag pa ste/ 
<p>190b</p>
<p>190b.1</p>gang gi phyir de bzhin gshegs pa thams cad kyi yun ring po nas don du gnyer ba'i sems can thams cad kyi don mdzad par mngon par zhen pas yongs su rdzogs par 'gyur ba'i phyir ro/ /'di'i rjes su sgrub pa ni rnal 'byor rnam pa bzhi'o/ /de sgom pa'i cho ga ni rjes su chags pa ste de brjod pa
<p>190b.2</p>ni bstan pa yin no/ /ci'i phyir chos 'dod pa'i yid la brnag pa rjes su sgrub pa'i cho ga rjes su chags par brjod kyi chos 'dod pa kho na ci'i phyir ma yin zhe na/ byang chub sems ni bcom ldan 'das/ /'dod chags chen po de yi lha/ /zhes bya ba la gang gi phyir 'dod pa ni byang chub kyi sems kyi rang
<p>190b.3</p>bzhin gyi bcom ldan 'das bdud bzhi bcom pas na bcom ldan 'das rdo rje sems dpar brjod pa yin no/ /de las byung ba'i bcom ldan 'das kyi phyag rgya chen po gang yin pa de ni lha yin no/ /'dis ni nges par 'byin pa'i shes rab kyi rang bzhin gyi bcom ldan 'das rjes su brjod la thabs kyi pha rol
<p>190b.4</p>tu phyin pa'i rang bzhin can phyag rgya chen po la sogs pa'i phyag rgya nye ba'i snying po de nyid lha zhes brjod pa yin no/ /rjes su chags pa'i phyag rgya 'di las ji lta bu dang ldan pa yin zhe na/ 'di ni thams cad rjes su sgrub/ /ces bya ba la 'das ma thag tu bshad pa'i nye ba'i snying po'i phyag rgya ni bsgrub par bya
<p>190b.5</p>ba thams cad sgrub par byed pa ste de'i phyir rjes su sgrub par byed pa 'di yin no/ /de ltar rnal 'byor pa rnam pa bzhi ston par byed pa'i rgyud bstan nas da ni phyi'i sbyor ba'i rgyud bstan par bya ba'i phyir/ de nas rdo rje 'chang zhes bya ba la sogs pa gsungs te de nas kyi sgra ni skabs su babs pa ste/ 
<p>190b.6</p>sgom pa'i sbyor ba'i rgyud gsungs pa yin no zhes bya ba'i don to/ /rdo rje zhes bya ba la sogs pa la rdo rje ni bi li ka'o/ /rdo rje nor bu ni chu srin sen mo'o/ /dri ni pri ka'o/ /gur gum dang tsan+dan ni go sla ba ste cha mnyam pa'i rdzas de rnams kyis rdo rje rtse lnga pa byas te lag pas bzung nas yi ge hUM gis
<p>190b.7</p>stong phrag brgyar mngon par bsngags la/ de dang de'i tshul gyis dpal rdo rje sems dpar gsungs pa'i las brgya po rnams des bsgrub par byas na bklags pa tsam gyis 'grub par 'gyur ro/ /ba li ka dang tsan+dan dkar po dang / tsan+dan dmar po dang / prika dang nor bu dang mu tig cha mnyam pa rnams
<p>191a</p>
<p>191a.1</p>kyis sman byas la snga ma bzhin du stong phrag brgya mngon par bsngags nas nor bu 'ching bar gzung bar byas te/ 'di yang tshul de dang des las brgya bsgrub par byas na bklags pa tsam gyis 'grub par 'gyur ro/ /tsan+dan dkar po dang / rgya spos dang / pri ka dang / ga bur dang / ba li/ ka
<p>191a.2</p>cha mnyam pa rnams kyis rdo rje'i gnas byas la de nyid la de bzhin gshegs pa'i snying po 'bum bzlas par byas la de bzhin gshegs par gsungs pa'i las brgya bsam pa'i dbang gis phye mar byas pa tsam gyis 'grub par byed pa yin no/ /ba li ka dang / tu ruSh+ka dang tsan+dan dkar po dang / 
<p>191a.3</p>la cha dang / /bu ram cha mnyam pa dang ldan pa rnams la bcom ldan 'das rdo rje nyi ma me ltar 'bar ba'i snying po stong phrag brgya mngon par bsngags pa rnams kyi spos kyis rdo rje 'chang du gsungs pa'i las brgya bsgrub par bya'o/ /rdo dreg dngas rdza sa dang til rnams cha mnyam pa la gu gul bcug
<p>191a.4</p>ste 'phags pa spyan ras gzigs dbang phyug gi sngags stong phrag brgya yongs su bzlas pa byas nas mar me spar bar bya ste/ mar me 'dis 'phags pa spyan ras gzigs dbang phyug tu gsungs pa'i las brgya bsgrub par bya'o/ /ba li ka dang / tsan+dan dkar po dang / gur gum dang / ga bur
<p>191a.5</p>cha mnyam rnams kyis spos kyi sbyor ba byas la 'phags pa nam mkha'i snying po'i snying po lan 'bum yongs su bzlas pa byas na des bdag nyid la yang dag par byugs la spos gtul bar bya ste de ltar 'phags pa nam mkha'i snying pos gsungs pa'i las brgya bsgrub par bya ba yin no/ /dum
<p>191a.6</p>bu gsum pa'i bshad pa rdzogs so// //dum bu bzhi pa la yang rdo rje sems dpa'i dkyil 'khor chen po ni dum bu gsum pa las gsungs pa'i rdo rje sems dpa'i dkyil 'khor chen po dang thams cad 'dra ba yin no/ /'dir khyad par ni 'di yin te sna tshogs pa'i gos kyis g.yogs
<p>191a.7</p>par gyur pa'i slob dpon gyis rdo rje mchod pa'i thal mo sbyar ro/ /slob ma thams cad gzhug par bya/ /zhes bya ba'o/ /de bzhin gshegs pa rang rdo rje nyi ma me ltar 'bar ba dang / 'phags pa spyan ras gzigs dbang phyug dang / 'phags pa nam mkha'i snying po dang ming po gsum dang
<p>191b</p>
<p>191b.1</p>sring mo bzhi dang / klu dang sdug bsngal las gdon pa'i dkyil 'khor rnams kyang dum bu gnyis pa las gsungs pa'i dkyil 'khor rnams dang 'dra ba yin no/ /'dir khyad par ni 'di yin te thig skud bdun pa'i bar mtshams kyi phyi rol gyi mtshams rnams su ming po gsum dang sring mo bzhi dang / klu
<p>191b.2</p>dang sdug bsngal las gdon pa'i dkyil 'khor snga ma'i rjes su 'brangs nas bri bar bya'o/ /bsdus pa'i dkyil 'khor yang dum bu gnyis pa las gsungs pa'i dkyil 'khor dang 'dra ba'o/ /dpal rdo rje sems dpa'i gsang ba'i dkyil 'khor dang 'dra ba ste/ 'dir khyad par ni 'di yin te/ 
<p>191b.3</p>oM nam mkha' skye ba mtshan ldan phyir/ /thog ma tha ma med pa'i mchog /ces bya ba la sogs pa'i de kho na nyid kyi glus spyan drang ba dang lha mo rnams kyang 'dir rdo rje rin po ches dbang bskur bas mtshan pa'o/ /de bzhin gshegs pa dang rdo rje nyi ma me ltar 'bar ba dang 'phags pa spyan ras gzigs
<p>191b.4</p>dbang phyug dang / 'phags pa nam mkha'i snying po'i gsang ba'i dkyil 'khor rnams kyang dum bu gnyis pa las gsungs pa'i gsang ba'i dkyil 'khor dang 'dra'o zhes bya ba'o/ /dpal mchog dang po'i rgya cher bshad pa shes rab kyi pha rol tu phyin pa 'byung ba zhes bya ba las dpal mchog dang po'i
<p>191b.5</p>dum bu bzhi pa'i bshad pa rdzogs so// //yang 'di smras pa/ byang chub sems kyi phyag rgya che/ /lus can kun gyis thob pa'i phyir/ /'jig rten snang byed dge ba yi/ /dum bu dang po gsungs pa yin/ /sbyin pa'i pha rol phyin phyag rgya/ /dam tshig ces grags rtag tu dge /bsam pa
<p>191b.6</p>thams cad yongs rdzogs pa/ /dum bu gnyis pa gsungs pa yin/ /shes rab pha rol phyin chos kyi/ /phyag rgya kun 'gro rtag pa ste/ /ltas ngan thams cad 'jig byed pa'i/ /dum bu gsum pa gsungs pa yin/ /brtson 'grus pha rol phyin las kyi/ /phyag rgya kun yang
<p>191b.7</p>yang dag gnas/ /blo ldan rdo rje sems dpa' yis/ /bsam mi khyab pa bzhi par gsungs/ /lha yi dbang po'i gnas dang mtshungs/ /rgyal po mu rgya'i gnas kyis mdzes/ /sngags zhes rin chen tshogs pa'i sa/ /sna tshogs brtsegs pa nyams dga'i ri/ /der gnas
<p>192a</p>
<p>192a.1</p>dpal ldan phyogs dang po/ /shes rab pha rol phyin 'byung ba/ /bshad pa bdag gis byas pa las/ /dge ba bsags pa gang yin des/ /sangs rgyas kun gyi kun dga' che/ /snying po khyab bdag bsam mi khyab/ /de yis 'jig rten ma lus pa/ /rdo rje 'chang chen rgyal
<p>192a.2</p>gyur cig/ /lus can kun gyis rgyal ba yi/ /ye shes thob phyir gzhung gi grangs/ /'di yi tshad du bshad pa ni/ /stong phrag nyi shu rtsa bzhi yin/ /dpal mchog dang po'i rgya cher bshad pa shes rab kyi pha rol tu phyin pa 'byung ba zhes bya ba slob dpon kun dga' snying pos mdzad pa rdzogs so// //
<p>192a.3</p>gug ge'i yul gyi dbus byang chub sems dpa'i thugs dam sa'i snying po dpal dpe med lhun gyis grub pa'i gtsug lag khang du rgya gar gyi mkhan po chen po man+t+ra ka la sha dang / sgra bsgyur gyi lo tsA ba chen po bod kyi dpal lha btsan po byang chub sems dpa'i gdung rgyud lha bla ma dge slong zhi ba
<p>192a.4</p>'od kyi zhal snga nas bsgyur zhing gtan la phab pa'o/ /sngon gyi smon lam thugs rje'i dbang gis ni/ /lha rigs byang chub sems dpa'i sprul pa ni/ /sa stengs rgyal ba'i rgyal por sku 'khrungs pa/ /bla ma byang chub sems dpa'i ye shes 'od/ /mnga' ris stod 'di gdul ba'i don du
<p>192a.5</p>byung / /gsang sngags spyod pa'i chos lugs kun nyams dang / /dkyil 'khor sbyin sreg cho ga nub gyur pas/ /dkyil 'khor cho ga pad+ma stong ldan te/ /de bzhin sbyin sreg shag ti shug tis byed/ /gzhan yang gsang sngags sbas don nub gyur cing / /sbyor sgrol dang ni tshogs
<p>192a.6</p>la sogs pas bslad/ /'di rnams don nges btsal phyir bkas gnyer te/ /lo tsA rin chen bzang po kha cher brdzangs/ /shrad+d+ha ka ra zhes bya spyan drangs nas/ /sgron gsal spyod pa bsdus pa'i sgron ma sogs/ /bsgyur cing bshad nas sngags log gzhung bsal zhing / /sngon
<p>192a.7</p>gyi mkhas pa chen po'i lugs la btsud/ /de bzhin dkyil 'khor sbyin sreg cho ga dang / /sgom sgrub la sogs bye brag sna tshogs pa'i/ /skyon med gzhung lugs kun la 'gro kun sbyar/ /skal ldan rnams la dbang sogs rim bzhin stsal/ /deng sang bar du sngags kyi gzhung
<p>192b</p>
<p>192b.1</p>dar ba/ /lo tsA skyes mchog de yi drin yin grang / /shrad+d+ha ka ra zhes bya'i mkhas pa dang / /rin chen sgron 'dra rin chen bzang po yis/ /rnal 'byor rgyud don tshul bzhin bshad mod kyis/ /de yi gdams ngag nub par gyur pa nas/ /rnal 'byor rgyud kyi ji bzhin don ma rtogs/ /yang
<p>192b.2</p>dag don la nor pa'i dri mas bslad/ /'khrul pa de dag bsal bar bya ba'i phyir/ /rgyal sa'i dam pa gug ge'i yul dbus kyi/ /thugs dam sa yi snying po tho ling du/ /bla ma zhi ba 'od kyi zham ring la/ /rig pa'i 'byung gnas grong khyer dpe med kyi/ /rje'u rigs mchog gi nang du sku 'khrungs pa/ /
<p>192b.3</p>thos pa mang zhing mkhyen par ldan pa yi/ /mkhas pa mchog gyur sngags kyi bum pa la/ /gsol ba btab nas bdag gis bsgyur ba las/ /sgra don tha snyad la mkhas byung gyur na/ /tshig don brtags nas rigs pas bcos par gyis/ /sgra yi bstan bcos mtha' dag ma bslabs shing / /
<p>192b.4</p>bod kyi tha snyad kun la ma byang bas/ /rgya gar skad tsam nyi tshe shes gyur kyang / /nga rgyal 'ba' zhig tsam gyis bcos mi bya/ /don 'di rnam par phye ba'i bsod nams kyis/ /'khor ba'i khongs chud 'gro ba rigs lnga po/ /rnal 'byor lnga bsgoms las lnga mthar phyin nas/ /ye shes
<p>192b.5</p>lnga rdzogs rigs lnga'i sku thob shog/[ ]@##/ /rgya gar skad du/ mA yA dzA la ma hA tan+t+ra rA dza TI kA khya/ bod skad du/ rgyud kyi rgyal po chen po sgyu 'phrul dra ba'i rgya cher bshad pa/ bcom ldan 'das ngag gi dbang phyug la phyag 'tshal lo/ /rdzogs
<p>192b.6</p>pa'i sangs rgyas lnga rnams dang / /legs sbyangs rigs pa brgyad pa ni/ /yum gyur lha mo bzhi po dang / /stobs chen khro bo bcu po dang / /stong du bzhis ma tshang ba'i stong / /byang chub sems rnams phyag 'tshal te/ /rgyud bzang snying po sbas pa yi/ /bdag gis 'grel pa gsal bar
<p>192b.7</p>bya/ /'di skad bdag gis thos pa zhes bya ba la sogs pa 'di'i brjod bya ni gang yin/ 'brel pa ni gang yin/ /dgos pa ni ci zhig yod/ dgos pa'i yang dgos pa ni ci zhig yod ce na de brjod par bya ste de la brjod par bya ba ni/ bcom ldan 'das sgyu 'phrul dra ba ste dngos po thams cad
<p>193a</p>
<p>193a.1</p>kyi ngo bo nyid du sprul pas rnam par snang mdzad rdo rje'i de bzhin gshegs pa ni brjod par bya ba yin la/ de ston par byed pa'i rgyud la yang de skad ces bya ste skyes pa'i rabs la sogs pa bzhin no/ /'di dag ni rjod pa dang brjod par bya ba'i mtshan nyid dam/ thabs dang thabs las byung
<p>193a.2</p>ba'i mtshan nyid dang ldan pa ni 'brel pa'o/ /gdul bya rnams dkon mchog gsum la skyabs su btang ba la sogs pa sngon du 'gro bas dkyil 'khor du 'jug pa la sogs pa rjes su gnang bas mngon par 'dod pa bskyed pa ni dgos pa'o/ /mngon par 'dod pa yang dag par skyes pa rnams dkyil 'khor du
<p>193a.3</p>'jug pa la sogs pa'i rim gyis rnam pa thams cad kun du bzang po'i ye shes thob pa ni de'i dgos pa'i yang dgos pa yin no/ /rgyud 'dir rgyud kyi bdag po ni dpal rnam par snang mdzad de'i yon tan ston pa'i gleng gzhi ting nge 'dzin gsum ston par byed pa ni bcom ldan 'das zhes bya ba nas brtsams
<p>193a.4</p>te rgyud ston pa'i ting nge 'dzin ston pa mthar thug pa yin no/ /de nas brtsams te bcom ldan 'das kyis de skad ces bka' stsal pa dang zhes bya ba'i mthar thug pa ni rgyud yin no/ /de sdud par byed pa ni lcang lo can gyi pho brang na gnas pa sa bcu'i dbang phyug rdo rje 'chang gi rang gi dkyil 'khor na
<p>193a.5</p>gnas pa kun du bzang po la sogs pa byang chub sems dpa'i tshogs rnams la 'di skad ces bya ba la sogs pa smras pa yin te/ de la 'di skad ces bya ba 'dis ni bdag nyid kyi thos pa'i shes pas mngon du gzung ba ste rgyud kyi don nges par gzung bas na rgyud kyi don phyin ci ma log pa nyid du smras pa yin
<p>193a.6</p>te 'di ni 'di skad ces pa'o/ /bdag gis zhes bya ba ni bdag nyid khas len pa'i tshig gis na mngon sum du thos pa'o/ /thos pa zhes bya ba 'di ni bdag nyid kyis khong du chud pa ni med pa'o/ /gang gi tshe gang las gang du 'khor ci 'dra ba dang ci zhig thos zhes 'dri ba las/ ci rigs par lan 'debs
<p>193a.7</p>pa'i phyir smras pa ni dus gcig na zhes bya ba ni lan cig gis dus na zhes bya ba'i don te dus gcig na 'di thos kyi gzhan gyi tshe na ni gzhan dag go zhes pa ste/ 'dis ni sdud par byed pa bdag nyid thos pa mang bar ston pa yin no/ /yang na dus gcig na zhes bya ba ni skad cig ma gcig la zhes bya ba'i
<p>193b</p>
<p>193b.1</p>don de rnam par thar pa'i sgo bsam gyis mi khyab pa la dbang thob pas bdag gis thos par bya ba gang ci yang rung ba de thams cad skad cig ma gcig la thos pa de yang brjod pa med do zhes pa ste 'dis ni bdag nyid tshad ma'i skyes bu yin par bstan to/ /bcom ldan 'das zhes bya ba ni bdud bzhi bcom pa
<p>193b.2</p>'am dbang phyug la sogs pa dang ldan pas na bcom ldan 'das ni rnam par snang mdzad de de bzhugs so zhes bya bar sbyar ro/ /de ni 'di skad ston pa yin te gang gi tshe bcom ldan 'das gnas gtsang ma'i steng khang pa brtsegs pa'i gzhal yas khang byang chub sems dpa' chen po la sogs pa'i 'khor rnams
<p>193b.3</p>kyis bskor te bzhugs pa de'i tshe bcom ldan 'das las gnas de nyid du 'khor de rnams dang lhan cig tu bdag gis rgyud 'di dus gcig na thos zhes pa'o/ /gnas gtsang ma'i steng na zhes bya ba la sogs pa la shes rab kyi pha rol tu phyin pa rnam par dag pa thugs su chud pas sangs rgyas bcom ldan 'das ni
<p>193b.4</p>gtsang ma ste de rnams kyi bzhugs gnas yin pas gnas so/ /de bas na gnas thams cad de las mchog tu gyur pas na steng na ste gtso bor gyur pa'o/ /de yang yi ge b+h+rUM las nges par 'byung ba rang gi dam tshig la kun du chags pa'i rdo rje dbyings kyi dbang phyug ma yongs su gyur pa rin po
<p>193b.5</p>che sna bzhi'i rang bzhin gyi mchod rten no/ /de la khang pa brtsegs ma zur bzhi la sogs pa dang ldan pa ni de nyid kyi khyad par yin no/ /rin po che sna tshogs pa'i zhes bya ba ni pad+ma rA ga la sogs pa'i rin po che sna tshogs pa'o/ /bkod pa ni de rnams kyi tshogs te rig pa'i khyad par dang bcos
<p>193b.6</p>pas gang bzhugs pa de la de skad ces bya'o/ /de bas na de nyid du'o/ /'di ni rgyud phyi ma yin pas nges par gsang ba 'dus pa las shes par bya ste de las 'di nyid gsungs pa ni/ de nas de bzhin gshegs pa mi bskyod pas de bzhin gshegs pa thams cad kyi btsun mo'i b+ha ga la dam
<p>193b.7</p>tshig chen po'i dkyil 'khor gru bzhir byin gyis brlabs pa ni zhes bya ba la sogs pa'o/ /gzhal yas khang gi khyad par 'di yang nam mkha'i khams thams cad pa gzhan 'phrul dbang byed na dbang sgyur gyi lha rnams kyi gnas na yod pa yin par shes par bya ste/ 'dod chags la spyod
<p>194a</p>
<p>194a.1</p>pa'i sems can rnams rjes su gzung bar bya ba'i phyir ston par mdzad pa yin pa'i phyir ro/ /de bas na de nyid ni gnas gtsang ma'i lha'i gnas kyi steng ni ma yin no/ /gzhan yang gzhal yas khang de nyid kyi khyad par bstan pa ni shin tu rnam par phye ba zhes bya ba la sogs pa yin te
<p>194a.2</p>shin tu rnam par mdzes pa yang yin zhing rnam par phye ba ste gcig la gcig ma 'dres pa yang yin la de yang rdo rje'i rang bzhin gyi ka ba ste ka ba brgyad kyi tshul du des nye bar mdzes pa ni brgyan pa ste der zhes snga ma dang sbyar ro/ /gzhal med khang chen po'i mchog gi bkod pa zhes bya ba ni phyogs brgyad du
<p>194a.3</p>bskor ba gang yin pa de la de skad ces bya'o/ /rdo rje dril bu sgra sgrogs pa ni chos rnams kyi de kho na nyid ji lta ba bzhin du ston pa'i sgra dang bcas par yang dag par byung ba gang yin pa de la de skad ces bya'o/ /yid las byung ba'i mchod pa'i khyad pa chen pos shes par bya ba ni sangs rgyas la sogs pa'i sprul pa
<p>194a.4</p>rnams kyis te des brgyan pa ni spud ba'o/ /'khor lo ni 'og nas bshad pa'i mtshan nyid dang ldan pa'i dkyil 'khor ro/ /rdo rje ni mi phyed pa'o/ /spras pa ni de'i don du spras par byas pa de ru ste nye bar mtshon pa 'dis na de bzhin du sgo dang sgo khyud dang mtshams rnams su yang rdo rje la sogs pas spras shing
<p>194a.5</p>brgyan pa'o/ /cha byad sna tshogs 'chang ba ni sangs rgyas thams cad kyi sku ston pas sam rigs lnga'i sangs rgyas cod pan la bkod pas rdo rje sems dpa' la sogs pa gang yin pa de la de skad ces bya ste de rnams kyis brgyan pa zhes bya bar snga ma dang sbyar ro/ /de bzhin gshegs pa ni chos kyi sku'i
<p>194a.6</p>ngo bo ste bcom ldan 'das rnam par snang mdzad chen po'o/ /de'i sprul pa ni longs spyod rdzogs pa'i sku 'chang ba rnam par snang mdzad rdo rje'i de bzhin gshegs pa ste bdag po de las nges par 'byung ba'i phyir ro/ /des gang du gdul bya rnams kyi don bya ba byas shing bskyod pa gang yin pa de la de
<p>194a.7</p>skad ces bya'o/ /yang na de bzhin gshegs pa ni longs spyod rdzogs pa'i sku rnam par snang mdzad 'og min na bzhugs pa'o/ /de'i sprul pa ni de las gzhan pa'i rnam par snang mdzad rdo rje'i de bzhin gshegs pa ste des zhes bya ba la sogs pa ni snga ma bzhin no/ /de bas na/ gnas
<p>194b</p>
<p>194b.1</p>las g.yo ba mi mnga'o/ /zhes gsungs pa yin no/ /rnam par snang mdzad ni sku rdo rje'o/ /de'i snying po ni skye gnas so/ /yang dag par byung ba ni bla na med pa'i ye shes thugs su chud pa gang yin pa de la de skad ces bya'o/ /sna tshogs pa ni don yod grub pa'o/ /rdo rje ni mi bskyod
<p>194b.2</p>pa'o/ /rin po che ni rin chen 'byung ldan no/ /'od dpag med ni tshe dpag tu med pa'o/ /de yang 'dir spyod pas bskyod nas zhes bya ba ni ji skad du bshad pa'i spyod pa spyad pa de smon lam gyi grogs dang bcas pas bskyod pa ni gdul bya rnams kyi spyod yul la 'jug pa zag pa med pa'o/ /'di skad
<p>194b.3</p>ston pa yin te 'og min zhes bya ba'i gzhal yas khang ni de bzhin gshegs pa rnams nyid kyi bzhugs gnas yin pa las gzhan du bzhugs pa ni gdul bya'i 'gro ba rnams kyi ngor mdzad pa yin no zhes pa'o/ /sgo bzhi'i go skabs las byung ba/ /zhes bya ba ni stong pa nyid ces bya ba la sogs
<p>194b.4</p>pa'i rnam par thar pa'i sgo bzhi'o/ /de nyid 'jug par dka' bas go skabs dang 'dra bas na go skabs te de'i bdag nyid kyi dkyil 'khor gyi de kho na nyid kyang gdong bzhi pa lto ba 'phyang ba phyag rgya gnyis byang chub mchog gi phyag rgya can yang g.yas na 'khor lo bsnams pa/ g.yon dril bu dkur
<p>194b.5</p>brten pas 'dzin pa la yang nye bar gdags pas de skad ces bya pa'o/ /de las byung bas ni de las 'thon pa ste de'i gzugs su yongs su gyur pa de yang sgo bzhi go skabs ni byung ba yin pas na de skad ces bshad de khang pa brtsegs mar zhes de bzhin du sbyar bar bya'o/ /bcom ldan 'das de'i
<p>194b.6</p>phyag rgya khyad par ji lta bu zhig yin zhe na/ de'i phyir byang chub sems dpa' chen po zhes bya ba la sogs pa gsungs te/ byang chub sems dpa' chen po'i tshogs ni byams pa la sogs pa'i tshogs so/ /rig pa'i lha mo rnams ni spyan la sogs pa ste da rnams kyis brgyan pa ni 'khor du gyur
<p>194b.7</p>pa nyid du gnas pas so/ /khro bo'i rgyal po ni gshin rje gshed la sogs pa ste khro bo de'i dam tshig gi phyag rgya rnams kyang yod par shes par bya'o/ /bran po ni gzhan gyis mi thub pa la sogs pa'i khro bo'o/ /bran mo ni de'i dam tshig gi phyag rgya'o/ /pho nya ni rta mgrin la sogs
<p>195a</p>
<p>195a.1</p>pa'i khro bo'o/ /pho nya mo ni de'i dam tshig gi phyag rgya'o/ /phyag brnyan ni bdud rtsi 'khyil pa la sogs pa'i khro bo'o/ /phyag brnyan ma ni de'i dam tshig gi phyag rgya'o/ /bskor ba zhes bya ba ni dkyil 'khor du byas pa'o/ /mdun gyis bltas pa zhes bya ba ni thams cad kyis
<p>195a.2</p>'di'i spyan sngar btud par byas pa ste de la mngon du phyogs pas gnas pa'o/ /'dis ni 'jig rten las 'das pa'i 'khor phun sum tshogs pa bstan pa yin no/ /bde ba'i ting nge 'dzin ni bde ba chen po'i ting nge 'dzin te des de'i rang bzhin du byas pa ni gang gis bde ba chen po'i ngo bo nyid kyi bdag
<p>195a.3</p>nyid du byas pa gang yin pa de la de skad ces bya ste/ de nyid kyis na ye shes de la dmigs pa yin te rnam pa thams cad du kun du bzang po'i ye shes thob pa'o/ /de nas ma bral ba ste rtag tu yang dag par ldan pa'o/ /thugs rje chen po ni dmigs pa med pa'o/ /sems can rnams la
<p>195a.4</p>mnyes gshin pa ni byams pa'i spyod pas de rnams kyi don mdzad pa'i dgongs pa bsgrub pa'o/ /de yang 'di ni thugs rje chen po'i mnyes gshin pa yin pas de skad ces bya'o/ /de bas na 'di ni sems can bsgral ba la mngon par brtson par mdzad pa zhes bya ba ste bdag la sogs pa
<p>195a.5</p>mngon par zhen par lhung ba'i sems can rnams bsgral ba'i phyir chos bdag med pa la sogs pa ston par mdzad pa la mngon par brtson zhing rab tu 'bad pa'i khyad par dang ldan pa gang yin pa de la de skad ces bya'o/ /lha dang klu dang zhes bya ba la sogs pas ni 'jig rten pa'i 'khor phun
<p>195a.6</p>sum tshogs pa ston pa yin te lha la sogs pa brgyad kyi dkyil 'khor ji lta ba bzhin du rang gi snying pos dkyil 'khor gyi phyi rol du rang gi phyogs su bsam par bya'o zhes bya ba ni man ngag go/ /bzhugs so zhes bya ba ni rdzu 'phrul la sogs pa rnams kyis gdul bya rnams kyi yid
<p>195a.7</p>'phrog par byed par mdzad nas bzhugs pa'o/ /de nas zhes bya ba ni skabs so/ /phyag na rdo rje zhes bya ba la sogs pa la rdo rje sems dpa' la gzigs pa mdzad nas 'dzum par gyur pa'o/ /de la gzigs par mdzad pa ni phyag na rdo rje ni sras kyi thu bo yin pa'i phyir ro/ /
<p>195b</p>
<p>195b.1</p>slob dpon dang slob ma'i yul la yang 'dri ba'i rim pa 'di nyid yin pa'i phyir 'dir 'dzum par mdzad pa ni dgongs pa dang bcas pa ste gzigs pa ni de'i rang bzhin shes par bya ba'i phyir ro/ /des ni zhes bya ba ni gang gis na bcom ldan 'das bzhed par mdzad pa dang gzigs par mdzad pa'i
<p>195b.2</p>rgyu des ni ngo mtshar gyi chos su gyur pa mdzad do snyam du shes nas bcom ldan 'das ngo mtshar du gyur lags te rmad du byung bar gyur to zhes bya ba'i don to/ /de'i slad du de bka' stsal du gsol zhes bya ba ste rnam pa gang gis sems can rnams la phan pa dang rjes su mthun pas bzhad par
<p>195b.3</p>gang ston par mdzad pa de bzhin du de nyid kyi rnam pas de'i dgongs pa bcom ldan 'das kyis bka' stsal du gsol zhes pa'o/ /seng ge chen po'i sgra'i sgra bsgrags pas zhes bya ba ni seng ge chen po'i sgra nyid kyis sgra sgrogs shing skad 'byin pa'i ngang tshul gang la yod pa de skad ces bya ste/ 
<p>195b.4</p>de lta bu'i 'jigs pa med cing thogs pa med pa'i gsungs des zhes bya ba'i bar gyis so/ /de nas zhes bya ba la sogs pa ni de nas de ma thag tu bcom ldan 'das kyis 'di skad ces bka' stsal to zhes nye bar mtshon pa'i tshig gi 'og ma dang sbyar ro/ /rgyud kyi rgyal po chen po ni khyad par du gyur
<p>195b.5</p>pa ste de bstan par bya'o zhes bya bar sbyar ro/ /ye shes chen po ni thams cad mkhyen pa'i ye shes so/ /rnam par bsgyings pa ni rnam par rol pa ste sngon gyi smon lam gyi shugs stobs kyis gang du dkyil 'khor sprul pa la sogs pa de la de skad ces bya'o/ /de yang 'dir sgyu 'phrul
<p>195b.6</p>dra ba zhes kyang 'di nyid la bya'o/ /rgyud thams cad ni 'phags pa de kho na nyid bsdus pa la sogs pa rtsa ba'i rgyud rnams so/ /de'i phyi ma ni dam tshig chen po'i de kho na nyid la sogs pa'i rgyud do/ /de las kyang rgyud kyi rgyal po 'di phyi ma yin pas de skad ces bya'o/ /thabs bde zhes
<p>195b.7</p>bya ba ni 'di las shes rab dang thabs bde ba nyid kyi thabs kyis mngon par 'dod pa'i don myur du thob pa nyid ston pas so/ /de bas na 'di nyid ni bsgrub pa'o/ /rdo rje ye shes rol pas zhes bya ba la sogs pa pha rol pa zhes bya ba ni sgeg pa'i gzugs so/ /des rol cing mnyes
<p>196a</p>
<p>196a.1</p>par byed pa ste de nyid kyi thabs gang la yod pa de la de skad ces bya'o/ /de kho na nyid thams cad ni 'og nas bshad pa'i de kho na nyid bcu ste de rnams kyi 'byung gnas yin pas de kho na nyid thams cad kyi 'byung gnas so/ /ci zhig mdzad nas rgyud kyi rgyal po ston par mdzad ce
<p>196a.2</p>na/ stang stabs zhes bya ba la sogs pa gsungs te stang stabs ni yan lag gi rnam par 'gyur ba tsham ngam la sogs pa rnam par gzhag pa'i mtshan nyid can te des bdud bzhi las rnam par rgyal ba gang yin pa de la de skad ces bya'o/ /thabs dang shes rab dag ni dam tshig dang phyag rgya
<p>196a.3</p>chen po'i bdag nyid du bskyed pa ste de'i bdag nyid kyi bde ba chen po'i rdo rje sems dpa' la sogs pa ste de la de skad ces bya'o/ /yang na 'dir thabs dang shes rab bde ba chen po'i rdo rje zhes bya ba de la de skad ces bshad de des bsgral ba ni ngan song gsum la sogs par lhung ba'i 'gro ba
<p>196a.4</p>rnams kyi don mdzad pa ste de'i don rol pas bzhad pa'i rang bzhin gang yin pa'o/ /de'i rnam par bsgyings pa ni rnam par rol pa ting nge 'dzin gang gis yid la byed pa'i don 'di nyid kyi rjes su 'gro ba'i ming gang la yod pa de la de skad ces bya'o/ /de nas snyoms par zhugs pa ni thugs la
<p>196a.5</p>mngon par mdzad pa ste sgyu 'phrul dra ba'i rgyud ston pa'i rnam pa la thugs rtse gcig tu mdzad ces bya ba'i don to/ /sgyu 'phrul dra ba'i rgyud kyi rgyal po chen po'i dam tshig dang zhes bya ba la sogs pas ni rgyud kyi bsdus pa'i don gsungs pa yin no/ /de dag nyid ston pa'i rgyud ngas bshad par
<p>196a.6</p>bya zhes bya ba la sogs pa ste de ni 'di skad du bshad pa'i ting nge 'dzin la snyoms par zhugs nas rgyud kyi rgyal po sgyu 'phrul dra ba de'i dkyil 'khor la sogs pa bshad par bya'o zhes pa'o/ /de bas na ting nge 'dzin mchog de la snyoms par zhugs la zhes bya ba ni shin tu mnyam par
<p>196a.7</p>gzhag par gyis la rgyud kyi rgyal po nyon cig ces de skad du gsungs so zhes nye bar sbyar te thams cad du yang dam pa'i chos nyan pa'i tshul yin no/ /'di skad ston pa yin te/ ji ltar 'og min du yang dag par rdzogs pa'i sangs rgyas mi bskyod pa la sogs pas yongs
<p>196b</p>
<p>196b.1</p>su bskor te ji skad du bshad pa'i gnas su bab pa 'di ni dang po'i sbyor ba zhes bya ste ting nge 'dzin dang po'o/ /ye shes kyi lha'i 'khor gyis bskor ba ni dkyil 'khor gyi mchog ces bya ba'i ting nge 'dzin gnyis pa'o/ /las kyi mchog ces bya ba ni ting nge 'dzin gsum pa'o/ /rnam par smin
<p>196b.2</p>pa las byung ba'i byams pa la sogs pa bstan pa ni rgyud gzhan dag dang rjes su mthun par shes par bya'o/ /de ltar 'jug pas gzugs dang gzugs med pa la spyod pa rnams kyi don mdzad nas ji skad du gsungs pa'i gnas su ting nge 'dzin gsum gyis dkyil 'khor bskyed cing der mngon
<p>196b.3</p>sum du 'jug pa la sogs pa skal ba dang ldan pa'i 'dod pa la spyod pa rnams kyang 'jug pa la sogs par bya ba'i phyir bskyed cing de bzhin gshegs pa la sogs pa mthong ba'i skal ba dang ldan pa'i sems can rnams kyi don mdzad pa'i phyir rgyud gsungs pa yin no zhes bya ba ni spyi'i don
<p>196b.4</p>yin te/ de dag thams cad kyang gleng slong bar byed pa'i rgyud kyi sdud pa pos rang bzo spang bar bya ba'i phyir bshad pa yin la gdul bya rnams kyis kyang rtag tu gus pas mnyam pa dang bsam pa la sogs pa bya'o zhes bstan pa yin no/ /de la re zhig ces bya ba ni de'i 'og tu slob dpon dang ldan na
<p>196b.5</p>'grub par 'gyur gyi de dang bral bas bsgrub pa ni dngos grub tu mi 'gyur ro zhes pa'o/ /dang por zhes bya ba ni slob dpon gyi yon tan bshad pa brjod dgos te/ 'di ltar dkyil 'khor la sogs pa gang yon tan dang ldan pa'i slob dpon la bsnyen bkur byas nas dkyil 'khor bris te
<p>196b.6</p>gsang sngags yongs su gzung bar byas nas ting nge 'dzin dang ye shes kyi man ngag la sogs pa yang mnos te/ sgrub pa pos dngos grub bsgrub par bya ba yin pas na tshul 'dis ni le'u'i go rims kyang bstan to/ /ye shes snying po khyod nyon cig /ces bya ba ni phyag na rdo rje la bos pa ste des
<p>196b.7</p>gsol ba btab pa'i phyir ro/ /brtan zhing zhes bya ba ni lus bsdams pa'o/ /dul ba zhes bya ba ni ngag bsdams pa'o/ /blo gros ldan zhes bya ba la sogs pa ni yid bsdams pa'o/ /gsang sngags rgyud kyi sbyor ba shes/ /zhes bya ba ni sngags dang sman dag gis bgegs byung ba bzlog par
<p>197a</p>
<p>197a.1</p>nus pa'o/ /de nyid bcu ni yongs shes shing / /zhes bya ba ni 'og nas 'byung ba'i de kho na nyid bcu shes pa'o/ /theg pa che la rtag dga' ba/ /zhes bya ba ni theg pa zhes bya ba'i sgra ni rigs pa'i tshul gyi sgrub pa ste/ byang chub sems dpa'i lam 'bras bu dang bcas pa ni theg
<p>197a.2</p>pa chen po'o/ /de la dga' ba ni mngon par bzhugs pa'o/ /nyan thos rnams kyi lam 'gro dang / /zhes bya ba ni nyan thos kyi theg pa'i lam gyis 'gro ba ste thabs dang bral ba zhes bya ba'i don to/ /theg pa chen po mi shes dang / /zhes bya ba ni sngags kyi mtshan nyid yang dag par mi shes pa'o/ /
<p>197a.3</p>khyad par ji lta bu zhe na/ gsang ba de nyid bsdus pa yi/ /zhes bya ba gsungs te don gyi sgrar ni gsang ba shes par bya ste de rnams gang du bsdus pa de la de skad ces bya'o/ /bstan bcos rnams la smod pa min/ /zhes bya ba ni sngags kyi tshul gyi mtshan nyid la rnam par 'tshe ba'o/ /gong du bstan
<p>197a.4</p>pa'i zhes bya ba la sogs pa ni bstan pa nyid la sogs pa'i mtshan nyid dang ldan pa'i slob dpon sgrub pa pos gzung zhing mnyes par bya ba 'os pa yin no/ /bla ma sangs rgyas kun dang mnyam/ /zhes bya ba la sogs pa ni slob dpon la nan tan bya ba gsungs pa ste de bzhin gshegs pa
<p>197a.5</p>la sogs pa'i rigs rnam pa lnga la yang rang gi rigs kyi bdag po bzhin du blta bar bya'o zhes pa ste sangs rgyas kun dang mnyam zhes bya ba la sogs pa'i tshig rkang lnga ni bshad pa'o/ /skyon rnams kyis ni dngos grub nyams/ /zhes bya ba ni gang gi phyir skyon bzung ba ni dngos grub nyams par
<p>197a.6</p>'gyur ro zhes bya ba'i don to/ /rmi lam du zhes bya ba la sogs pa 'dis ni slob dpon la smod pa shin tu yang kha na ma tho ba che bar bstan te dam pa'i bdag nyid ni brnyas par byed pa dang gdug pa'i bsam pa can dag go/ /dad pa zhes bya ba ni gus pa dang ldan pa rnams kyis so/ /sngags
<p>197a.7</p>kyi tshul la sogs pa slob dpon dang slob ma'i 'brel pas 'jug pas na 'jug pa ste de ston pa'i gzhung gi le'u la yang 'jug pa'i rim par phye ba'i sgrar brjod do/ /le'u dang po'i 'grel pa'o// //slob ma dang slob dpon 'brel par gyur na ni dkyil 'khor du 'jug par bya dgos
<p>197b</p>
<p>197b.1</p>te de bas na de nas zhes bya ba la sogs pa gnyis pa dkyil 'khor gyi le'u gsungs so/ /de nas zhes bya ba ni de ma thag tu ste bcom ldan 'das kyis rdo rje 'chang la bka' stsal pa zhes bya bar sbyar ro/ /ci zhig mdzad nas she na sgyu 'phrul chen po zhes bya ba la sogs pa gsungs te sgyu 'phrul chen po'i
<p>197b.2</p>ye shes ni lha rnams sprul pa'i ye shes so/ /de'i rnam par bsgyings pa ni rnam par 'phrul pa'o/ /gsang ba ni dam tshig gi phyag rgya'i tshul te de dang lhan cig byin gyis brlabs shing bskyed pa'i rim pa'i dkyil 'khor gang yin pa de la de skad ces bya ste/ ji skad du/ b+ha ga la ni ling+ga
<p>197b.3</p>gzhag /yang dang yang du sngags bzlas shing / /dkyil 'khor dkyil 'khor 'dra bar ni/ /rnal 'byor pa yis rtag tu spro/ /zhes gsungs pas so/ /de kho na nyid kyi gsang ba ste byin gyis brlabs pas de la de skad ces bya'o/ /de nyid ni mchog gi rdo rje ste ye shes dam pa'i gzugs
<p>197b.4</p>can no/ /de la dmigs pas na ming de skad ces bya ba'i ting nge 'dzin gang gi yin pa de la snyoms par zhugs pa ni mngon sum du mdzad pa ste/ bcom ldan 'das dkyil 'khor 'dri ba ston pa'i rnam pa la thugs rtse gcig tu mdzad ces bya ba'i don te 'di ni mtshan ma thob nas dkyil 'khor bri
<p>197b.5</p>bar bya'o zhes ston pa yin no/ /gong ma'i yang gong ma zhes bya ba ni mchog tu gtso bor gyur pa'o/ /ye shes chen po'i snying po 'bar ba rdo rje'i snying po'i 'byung gnas zhes bya ba ni/ de bzhin gshegs pa'i ye shes 'bar bas snying por byas pa de la de skad ces bya'o/ /de bas na 'di
<p>197b.6</p>nyid ni bgegs med pa'i phyir rdo rje'i snying po zhes bya'o/ /de bzhin gshegs pa'i sangs rgyas kyi zhing du sangs rgyas nyid kyi grangs su 'gro bar 'gyur ro zhes bya ba ni sangs rgyas nyid du rgyud 'di nyid kyis grangs su 'gro bar 'gyur ro zhes bya ba'i don to/ /rigs nges pa nyid du 'gyur ba'i phyir ro/ /
<p>197b.7</p>rdo rje rtse mo'i rgyud las de skad du/ sa rnams thob kyang rgyal ba'i gzhi/ /yid rton par mi 'gyur min te/ /ji srid sangs rgyas la gnas par/ /theg dman 'jigs pa de la yod/ /gsang ba'i 'khor lo chen po 'dir/ /rgyal ba'i sras po rab gnas na/ /theg pa chen po la
<p>198a</p>
<p>198a.1</p>gzhol bas/ /yid rton par ni 'gyur ba yin/ /zhes gsungs pa yin no/ /lha nyid kyi stang stabs su 'dug la zhes bya ba ni lha rnams kyi stang stabs su yan lag rnam par bzhag la rnal 'byor chen pos gnas pa gang yin pa de la de skad ces bya'o/ /
<p>198a.2</p>rdo rje'i 'gros kyis yongs su bskor bar bya'o zhes bya ba ni rkang pa'i 'og tu a bkod pa las byung ba'i sna tshogs rdo rje bsams la de'i tshul du byed cing yongs su bskor bar bya'o/ /khro bo'i nga rgyal hUM sgrogs shing / /zhes bya ba ni khro bo rdo rje hUM mdzad kyi sbyor ba byas nas yi ge hUM brjod pa gang yin pa de la
<p>198a.3</p>de skad ces bya'o/ /rdzogs pa'i byang chub rdzogs par bya ba dang zhes bya ba ni rnyed pa don du gnyer bas dkyil 'khor 'dri ba bkag pa'o/ /dengs shig ces bya ba ni song shig pa'o/ /g.yas brkyang ba dang zhes bya ba la sogs pa la/ gang g.yas gshol dbyibs lta bur ni/ /g.yas
<p>198a.4</p>kyi brla dang pus mo bsrangs/ /g.yon gyi byin pa brlar sbyar te/ /thad kar 'jog par byed pa dag/ /rgya ru mtho ldar byas pa ni/ /g.yas brkyang bar ni rab tu grags/ /de kho na nyid bzlog pa ni/ /g.yon brkyang bar ni shes par bya/ /rkang pa'i sor mo phyir bstan zhing / /pus mo'i lha nga gnyis
<p>198a.5</p>brkyang pa/ /rgyar ni nyi shu rtsa drug sor/ /sa ga'i 'dug stangs yin par brjod/ /gang du pus mo gnyis 'jog pa'i/ /nang du lag gnyis bcug nas ni/ /ngang pa'i gshog pa ltar byas pa/ /zlum po'i 'dug stangs yin par grags/ /rkang mthe ba dang ni rting pa dag /
<p>198a.6</p>shin tu sbyar bas bcer ba dag /brtan pa mthun pa'i rkang thabs su/ /de nyid shes pa rnams kyis bshad/ /rus sbal gyi rkang thabs ni rdo rje khu tshur gnyis bcings la mthe'u chung gnyis lcags sgrog gi rnam pa ltar bcings te mdzub mo gnyis rtse sbyar nas bzlog ste kha'i mdun du
<p>198a.7</p>bzhag la rkang pa gnyis rus sbal gyi tshul du sa la 'jog pa'o/ /la la dag ni rus sbal gyi rkang stabs ni 'og nas bshad pa lta bu'o zhes zer ro/ /rdo rje brdeg pa ni g.yas brkyang ba'am g.yon brkyang ba dag gang yang rung bas gnas la rdo rje brdeg pa nas bsam gtan gyi tshul
<p>198b</p>
<p>198b.1</p>gyi mthar thug pa'i bar bcing bar bya'o/ /la la dag ni g.yon dkur brten la g.yas kyis snying gar rdo rje bstod de 'jog pa ni rdo rje brdeg pa'o zhes zer ro/ /rdo rje'i 'jo tshul ni snying ga'i mdun du 'gying ba dang bcas pas rdo rje kun du bskor ba'o/ /rkang pa ya gcig gi stang stabs ni rdo rje hUM
<p>198b.2</p>mdzad kyi phyag rgya chen po dang ldan pas rkang pa g.yas pa bteg ste brla g.yon pa la bzhag nas rkang pa gcig gis yongs su bskor ba'o/ /bung ba'i 'phur stabs ni lag pa gnyis kyis gar byas nas pad+ma'i thal mo bcings la sor mo thams cad mthe bo nas rim bzhin bkrol bas
<p>198b.3</p>phyogs thams cad du rdo rje thal mo byas pas yongs su bskor ba'o/ /la la dag ni lag pa g.yas pa dang g.yon gnyis kyis rang rang gi rkang pa'i mthe bo bzung ba sngon du 'gro bas rim bzhin du lus g.yas pa dang g.yon du bskor ba'o zhes zer ro/ /seng ge'i stang stabs ni rang gi kha 'og
<p>198b.4</p>tu bltas te gdangs la lag pa g.yon pa'i mkhrig ma'i steng du lag pa g.yas pa de bzhin du sbyar ba'o/ /seng ge glal ba ni thams cad ma lus par lta ba sngon du 'gro ba las de nyid lce 'gul ba dang bcas pa'o/ /rdo rje sgrog ni rang gi snying gar rdo rje bcing ba ste/ rdo rje khu tshur gnyis bsdams la/ /mdzub
<p>198b.5</p>mo bkug ste bcings nas su/ /bskor ba'i tshul du byas pa ni/ /lha rnams dgug pa'i dam pa'o/ /zhes bshad pa'o/ /rdo rje gsor ba ni rdo rje gsor ba'i phyag rgya bcings nas rdo rje gsor ba ste lag pa rdo rje'i 'og tu bskor la steng du sgeg dang bcas pas gsor ba zhes bya ba'i don to/ /
<p>198b.6</p>rdo rje'i stang stabs ni 'og nas bshad pa'i rdo rje rtse lnga pa 'phen pa'o/ /la la na re g.yon pa rdo rje khu tshur la mdzub mo bsgreng la sdigs mdzub tu byas nas g.yas pa'i rdo rje khu tshur gyis bzung la bsnun pa'i tshul byas pa yin par 'dod do/ /rdo rje gar ni rdo rje'i khu tshur gnyis kyis ji lta ba
<p>198b.7</p>bzhin du med du gar byed pa'o/ /rdo rje 'jigs su rung ba ni 'og nas bshad pa'i rdo rje gnod sbyin gyi phyag rgyas kha gdangs la srin lag sbyar nas mkhur ba mig gi tshul gyis 'jigs pa skyed pa ltar byed pa'o/ /rdo rje ro langs ma ni 'og nas bshad pa'i khro bo gshin rje gshed
<p>199a</p>
<p>199a.1</p>kyi phyag rgya bcings la ro za ba'i tshul lo/ /rdo rje thob ni g.yon pa'i rdo rje khu tshur gyis phur bu bzung ste bgegs kyi steng du bzhag la g.yas pa'i rdo rje khu tshur gyis thob ba bzung ste brdung ba'o/ /sgo bzhi byin gyis brlab pa ni rdo rje skyil mo krung dang byang chub mchog gi phyag rgyar
<p>199a.2</p>ldan pas yongs su bskor zhing shar la sogs pa phyogs bzhir sa gnon la sogs pa'i phyag rgya bcings la stong pa nyid la sogs pa'i rnam par thar pa'i sgo bzhi bsgom pa'o/ /rdo rje'i gdu bu ni 'og nas bshad pa'i bdud rtsi'i thab sbyor gyi phyag rgyas bgegs gsod pa'i tshul du
<p>199a.3</p>byed pa'o/ /bud med kyi sgyu 'phrul gyi stang stabs ni gar sngon du 'gro bas rdo rje sgeg mo'i phyag rgya bcings la mgo bo g.yon du cung zad 'dud par byas pa'o/ /rdo rje dral ba ni lag pa g.yon pa na gnas pa'i khro bo'i rdo rje'i nang na 'dug pa thams cad bsams la lag pa g.yas par
<p>199a.4</p>gnas pa'i khro bo'i rdo rjes bsnun pa'o/ /rdo rje stobs po che'i brdeg pa ni 'og nas bshad pa'i stobs po che'i brdeg pas gdug pa rnams skrag par byed pa'o/ /rdo rje mche ba ni 'og nas bshad pa'i 'dod pa'i rgyal po'i phyag rgya dang ldan pas ji lta ba bzhin du gdug pa thams cad za
<p>199a.5</p>ba'o/ /rdo rje'i gad mo ni ha ha zhes dgod pa'i tshul gyis yi ge ha bzhi brjod pa'i rjes thogs la stang stabs byed pa'o/ /rdo rje'i sgra ni g.yon pa khro ba'i khu tshur gyi mdzub mo snying gar bsgreng la g.yas pa'i khu tshur gyis g.yas pa'i rna drung du dril bu 'khrol ba'o/ /ral gri'i stabs ni 'og nas
<p>199a.6</p>bshad pa'i mi g.yo ba'i phyag rgyas bgegs rnams ji lta ba bzhin du gcod pa'o/ /rdo rje'i stabs ni g.yon pa'i khro bo'i khu tshur las mdzub mo bsgreng la lag pa g.yas pa ba dan gsum par byas pas rdo rje gsor ba'i tshul du byed pa'o/ /'khor lo'i stabs ni 'og nas bshad pa'i 'khor
<p>199a.7</p>lo 'phang ba'i phyag rgyas 'phen pa'o/ /gtun shing gi thabs ni rdo rje bcings pas bzung ba'i gtun shing gis bgegs rnams brdung ba'o/ /zhags pa'i thabs ni de bzhin du rdo rje zhags pa'i phyag rgyas gzhug pa'i thabs su byas pa'o/ /pad+ma'i tshul ni 'og nas bshad pa'i pad+ma'i
<p>199b</p>
<p>199b.1</p>stang stabs kyi tshul du byed pa'o/ /be con gyi thabs ni de bzhin du dbyig sngon gyi phyag rgyas mdzub mo bsgreng ba'o/ /mi 'jigs pa'i tshul ni don yod par grub pa'i phyag rgya ji lta ba bzhin du bcing ba'o/ /lcags kyu'i thabs ni 'og nas bshad pa'i lcags kyu'i phyag rgyas dgug pa'o/ /gshol
<p>199b.2</p>gyi thabs ni g.yon pa'i rdo rje khu tshur gyis bzung ba'i gshol gyis sa 'dra la zhing g.yas pas kyang rab tu bzlog pa'o/ /mdung gi thabs ni rdo rje khu tshur gyis mdung 'phen pa'o/ /gzhu'i thabs ni lag pa g.yon pas gzhu bzung la g.yas pas rna ba'i bar du gzhu rgyud drangs nas 'jog par byed
<p>199b.3</p>pa'o/ /mda' gzung ba'i thabs ni g.yon pa'i rdo rje khu tshur gyis gzhu bzung ba ji lta ba bzhin du gar byed pa sngon du 'gro bas lte bar gan rkyal du bzhag la/ g.yas pa'i mthe bo dang mdzub mo gnyis kyi bar du mda' gsor bar byed pa'o/ /mda' 'phang ba'i thabs ni de bzhin
<p>199b.4</p>du mda' 'phen par byed pa'o/ /thag mdung bskor ba'i thabs ni g.yon pa'i khu tshur gyi mdzub mo bsgreng la g.yas pa'i khu tshur gyis thag mdung yongs su bskor ba'o/ /mchog sbyin pa'i tshul ni 'og nas bshad pa'i rin chen 'byung ldan gyi phyag rgya bcing ba'o/ /mdung thung
<p>199b.5</p>gi thabs ni g.yon pa rdo rje khu tshur las snying gar mdzub mo bsgreng la lag pa g.yas pas gsor ba sngon du 'gro bas mdung thung rab tu 'phen pa'i tshul lo/ /mtshon rtse gcig pa'i thabs ni de bzhin du mtshon rtse gcig 'phen pa'i tshul du byed pa'o/ /phyag 'tshal ba'i tshul ni
<p>199b.6</p>stod par byed pa'i tshul gyis lag pa thal mo sbyar nas snying gar 'jog pa'o/ /rdo rje'i 'dug stangs kyi tshul ni 'og nas bshad pa'i mi bskyod pa'i phyag rgya bcing ba'o/ /bsam gtan gyi tshul ni 'og nas bshad pa'i 'od dpag med pa'i phyag rgya bcing ba ste rus sbal gyi rkang
<p>199b.7</p>stabs nas bsam gtan gyi tshul gyi mthar thug pa la g.yas brgyad pa dang g.yon brkyang ba dag bcing bar bya'o zhes gzhan dag 'dod do/ /rdo rje'i skyil mo krung ni g.yas pa'i byin pa dang brla'i bar du rkang pa g.yon pa ji lta ba bzhin du bcug ste/ de'i steng du rkang pa g.yas
<p>200a</p>
<p>200a.1</p>pa bzhag pa'o/ /pad+ma'i 'dug stangs ni de bzhin du rkang pa g.yon pa phab ste 'og tu 'jog pa'o/ /sems dpa'i skyil mo krung ni de bzhin du cung zad tsam gyis rkang pa g.yas pa brla g.yon pa'i steng du gzhag pa'o/ /dpa' bo'i 'dug stangs ni rkang pa g.yon pas skyil mo krung
<p>200a.2</p>phyed du bcas la/ de'i drung du rkang pa g.yas pa drang por gzhag pa'o/ /bzang po'i 'dug stangs ni rkang pa gnyis ka stan gyi steng nas drang por thur du brkyang nas 'jog pa'o/ /tsog pu'i 'dug stangs ni rkang pa gnyis kyi bar mtho gang gis mchod pa stan gyi steng du bzhag pa tsog tsog por 'dug
<p>200a.3</p>pa'o/ /rol pa'i stang stabs ni rkang pa g.yas pa sems dpa'i skyil mo krung du byas la g.yon pa 'og tu 'gying bag tu brkyang ba'o/ /mdun du bsnun pa dang phyir 'gyel ba ni rdo rje khu tshur gnyis mdun dang rgyab tu bltas la de nyid kyis mdun du phyogs pa dang phyir blta ba'o/ /rdo rje skyil mo krung la
<p>200a.4</p>sogs pa stang stabs dgu bcing ba'i dus su ni ji lta ba bzhin du rdo rje brdeg pa bya'o/ /mthun pa'i rkang stabs kyis gnas pas 'dug la thal mo spyi bor sbyar te gnas nas shar phyogs su kha bltas te/ de bzhin gshegs pa rnams la sri zhu dang bcas shing rnam par rol pa'i gar gyi
<p>200a.5</p>mchog rdo rje'i stang stabs dang sbyar bas sngags pas phyag byas nas snga ma'i thal mo snying gar phab ste pad+ma'i sbyor bas phyogs thams cad du bskor nas khu tshur bcings la phyag 'tshal ba dang bcas pa'i rdo rje ldang ba'i phyag rgya bcing bar byas nas khro bo'i nga rgyal dang ldan pas sngags zlos shing
<p>200a.6</p>stang stabs re re zhing gar sngon du 'gro bas ji skad du bshad pa'i stang stabs bcings te/ de las byung ba'i rdo rje hUM mdzad la sogs pa'i khro bo rnams kyis bgegs rnams gzhom pa la sogs pa dang por byas nas sa gzhi rdo rje'i rang bzhin du byin gyis brlabs la snga ma bzhin du gar byas te/ 
<p>200a.7</p>rked pa g.yon pa ji lta ba bzhin bzur la stang stabs rnams bsdu bar bya'o/ /phur bus gnas lngar bcing ba dang / /zhes bya ba ni dkyil 'khor gyi dbus su dang shar lho la sogs pa'i mtshams bzhir ro/ /dra ba dang ra bas mtshams bcing ba dang zhes bya ba ni dkyil 'khor
<p>200b</p>
<p>200b.1</p>mngon par 'dod pa'i sa'i cha kun nas rdo rje rab tu 'bar bas bar mtshams med par khyab par bdag gir byas pa'i tshul lo/ /phyogs bcing ba zhes bya ba ni snga ma bzhin du phyogs bcur khyab cing sa'i cha rnams bdag gir bya ba ster ba'i rtsa ba'i rdo rje rnam par byas pa ni dkyil 'khor bcing
<p>200b.2</p>ba yang yin par shes par bya'o/ /bsgoms te zhes bya ba ni bsams pa'o/ /gtan la dbab par bya'o zhes bya ba ni de ltar 'di nyid du sems bskyed pa'o/ /rang gi ming nas smos te zhes bya ba ni rang gi rdo rje'i ming gi yi ge hUM dang spel ba'i sgra ni 'dir dkyil 'khor gyi stang stabs kyi dus su
<p>200b.3</p>sngags yin la gsang sngags 'di nyid ni 'khor lo thams cad kyi bla na med par 'gyur bar grags pa'o/ /'khor lo zhes bya ba ni 'khor lo la gnas pa'i lha ma lus pa rnams la dkyil 'khor gyi lha rnams kyi bzhugs gnas su gyur pa'o/ /'khor lo ni rang gi gnas yin par shes
<p>200b.4</p>par bya'o/ /mtha' kun du yang zhes bya ba ni mtha' thog thag tu'o/ /mtshams nas smos te zhes bya ba ni sngags gdon pas so/ /spyan drangs te zhes bya ba la sogs pa ni dkyil 'khor gyi lha rnams spyan drangs la ji lta ba bzhin du rgyas btab ste mchod pa la sogs pa bya'o/ /de nas zhes
<p>200b.5</p>bya ba la sogs pa ni slob ma lhag par gnas par byas la chos kyang bstan par bya zhes 'og ma dang sbyar ro/ /ji ltar sta gon du gnas par bya zhe na spos chus zhes bya ba la sogs pa gsungs te/ spos chus bsangs te lag pa g.yas pas spyi bo dang snying gar gtug pa byas nas snying gar rdo rje rtse
<p>200b.6</p>lnga pa 'bar ba dang / spyi bor thams cad byed pa sna tshogs rdo rje bsams nas dpung ba g.yon pa srung skud kyis bcing bar byas la/ lag pa g.yas par so shing dang ku sha ji lta ba bzhin du byin te 'dug pa la gsum la skyabs su 'gro ba la sogs pa 'dzin du gzhug go/ /sangs rgyas byang
<p>200b.7</p>chub yid kyis gzung / /zhes bstan pa 'dis ni byang chub tu sems bskyed pa yin la des na bdag dbul bar byas pa yin pas logs shig tu ma gsungs par shes par bya ste/ gang gis byang chub tu sems bskyed pa des ni thams cad yongs su btang ba yin no zhes gsungs pa'i phyir
<p>201a</p>
<p>201a.1</p>ro/ /ci nus kyis zhes bya ba la sogs pa ni lam mchog 'di ni zhes bya ba la sogs pa zab cing rgya che ba'i chos bzang po ci nus pa dang ci 'dod pa bshad par bya'o/ /sngar bstan pa'i bya bas slar gshegs su gsol zhes bya ba ni rtsa ba'i rgyud las bstan pa'i slar yang gshegs su
<p>201a.2</p>gsol ba'i sbyor bas slar gshegs su gsol lo zhes bya ba'i don to/ /slar gshegs su gsol ba 'di ni bsnyen pa'i zhag dang dkyil 'khor nye bar sdud pa'i dus su yang bya'o/ /mchod pa la sogs pa ni mchod pa'i cho ga 'og nas bshad pa'i mtshan nyid dang ldan pas bya zhing rjes su mnyes
<p>201a.3</p>pa legs par bya'o/ /'di la don la la ni 'di nyid nas dngos su gsal bar bstan la/ la la ni don gyi dbang gis gzhan las 'byung ba dang sbyar ba'i don 'ga' zhig kyang yod de man ngag ji ltar bstan pa bzhin du gzhung bsrangs te cho ga thams cad kyis dkyil 'khor bri ba la sbyar bar bya'o/ /
<p>201a.4</p>des na rgyud la ma tshang ba dang lhag pa yod du zin kyang som nyi mi bya ste don gyi dbang gis ci rigs par sbyar bar bya'o/ /'di'i dkyil 'khor gyi cho ga rgyas pa ni logs na yod pas skabs 'dir tshig gi don nyid tsam las ma bris so/ /dkyil 'khor gyi sa gzhir glo g.yas pas nyal te zhes
<p>201a.5</p>bya ba ni dkyil 'khor gyi sa'i mthar slob ma'i mchog la sogs pa dang lhan cig tu mnyam par gzhag pa dang ldan pa'i yid kyis nyal bar bya'o/ /rmi lam zhes bya ba la sogs pa la/ rmi lam sangs rgyas mthong ba ni/ /yon tan rgya mtsho mngon sum bzhin/ /mchod rten dang ni sku
<p>201a.6</p>gzugs dang / /de la mchod pa rtsom pa dang / /zhes bya ba la sogs pa ni rmi lam bzang po'o/ /de las bzlog pa ni rmi lam ngan pa ste de mthong ba ni de la zhi bar byed pa shes par bya'o/ /nyi ma gnyis pa zhes bya ba ni sta gon la gnas pa'i zhag la ltos pa ste sa yongs su gzung ba las
<p>201a.7</p>ltos na ni/ nub gsum pa ni 'jug pa yin/ /zhes gsungs pa yin no/ /tshon dang thig la sangs rgyas lnga'i/ /zhes bya ba la sogs pa la rnam par snang mdzad la sogs pa'i de bzhin gshegs pa lngar sngags dang phyag rgyas bsgom zhing lhag pa'i bsam pas sprul nas
<p>201b</p>
<p>201b.1</p>bskyed pa'i tshon dang thig gi bya ba'o/ /'di ni chos dbyings dag pa ste/ /zhes bya ba la sogs pa la lhag par mos pa'i tshul 'di ni tshon ser po'i yin te lhag pa rnams la yang rim pa 'dis rang dang rjes su mthun pa lhag par mos par bya bar shes par bya'o/ /kun du zhes bya ba ni dbang ldan
<p>201b.2</p>gyi phyogs nas brtsams te g.yas su bskor ba'i rim gyis so/ /dang po sa gzhi zhes bya ba la sogs pa ni grub pa mdor bsdus pa'i dbang bskur ba'i dkyil 'khor la nges pa 'di yin par bstan gyi thams cad kyi ni ma yin te/ gzhan dag nas zla ba nya nas phyi ma'i zla ba'i nya'i bar du bya'o zhes
<p>201b.3</p>bya ba la sogs pa dkyil 'khor gyi las rgya cher ston pa'i phyir ro/ /yang na/ khru lnga 'am khru do ba/ /khru gang ba yi zhes bya ba ni khru lnga la sogs pa'i tshad du byas pa'i dkyil 'khor la de skad ces gsungs pa ni phyogs tsam ste grangs med pa'i grangs la 'jug par bya'o zhes gsungs
<p>201b.4</p>pa yin no/ /bar du'o zhes bya ba ni brgyad cu dang lnga bcu la sogs pa yongs su gzung ngo / /gru bzhi pa la zhes bya ba la phyogs bzhi'i thig gis mnyam par byas pa'o/ /rdo rje'i shugs kyis zhes bya ba la sogs pa la oM badzra be+e ga kra ma hUM zhes bya ba brjod pa ste/ 'jug pa 'am ni 'byung ba
<p>201b.5</p>na/ /srad bu yid kyis bteg pa ni/ /rdo rje shugs zhes grags pa ste/ /de nas ri mo bgom par bya/ /zhes gsungs pa'i lha'i nga rgyal gyi rol pas bya ba'o/ /grwa rnams su ni zhes bya ba ni phyi'i dkyil 'khor gyi mtshams su'o/ /sgo'i nang logs zhes bya ba ni sgo khyud kyi mtshams rnams
<p>201b.6</p>su'o/ /dkar pos bya zhes bya ba la sogs pa la 'di skad ces gsungs mod kyi 'on kyang tshon gyi rim pa ni ser po dang dkar po dang sngon po'am sngon po dang dkar po dang ser po yin no/ /de nas zhes bya ba la sogs pa la rtsa ba'i dkyil 'khor gyi phyed du'o/ /de la mngon du phyogs par khru dos
<p>201b.7</p>chod par dbang bskur ba'i dkyil 'khor tshon dkar po gcig pu'am tshon sna lngas bris te de'i dbus su dkar po'am tshon sna lngas de'i phyed kyi tshad las pad+ma 'dab ma brgyad pa bya'o/ /rin chen zhes bya ba la sogs pa la rin po che ni byi ru dang / gser dang dngul dang mu tig dang nor bur grags
<p>202a</p>
<p>202a.1</p>pa'o/ /sman ni br-i ha ti dang / kaN+Da ka ri dang / sa ha dang / daN+Da ut+pal dang / shre ha a par dzi ta zhes bya'o/ /'bru ni 'bras dang nas gro dang til dang ma sha'o/ /spos chu ni tsan+dan dkar po la sogs pa dang ldan pa'i chu ste de spos kyis yongs su bdugs pa'o/ /las kun byed pas
<p>202a.2</p>zhes bya ba ni las thams cad byed pa bdud rtsi thab sbyor gyi gsang sngags bzlas pa la de skad ces bya'o/ /sems can kun la bsang gtor bya/ /zhes bya ba ni sems can thams cad la bsang gtor bya ba'i phyir gzhag pa yin par shes par bya'o/ /ji ltar bsang gtor bya zhe na/ yang na ku sha'i chun
<p>202a.3</p>pos bya/ /zhes gsungs te ku sha'i chun po'am a mra'i 'dab ma la sogs pas bya/ lha bshos zhes bya ba ni dkyil 'khor gyi'o/ /gtor ma phul la zhes bya ba ni 'dir gtor ma ni phyogs kyi gtor ma bstan pa yin no/ /spyan drang bar bya'o zhes bya ba ni rdo rje bsdu ba'i phyag rgya dang sngags dag
<p>202a.4</p>gis de bzhin gshegs pa thams cad la sogs pa bsdu bar byed pa'o/ /gsal bar byas te zhes bya ba ni rdo rje gnod sbyin nam bdud rtsi thab sbyor gyis so/ /gzhug pa dang zhes bya ba ni rdo rje zhags pas so/ /bsdams pa dang dbang du byas te zhes bya ba ni lcags sgrog dang 'bebs pa dag gis so/ /phur
<p>202a.5</p>bu dang zhes bya ba la sogs pa la sngar bshad pa'i gsang sngags phyag rgya dang bcas pas ci rigs par phur bu la sogs pa bya'o/ /rol mo'i khyad par dpag tu med pa rnams kyis kyang zhes bya ba ni rol mo'i rnam pa 'di lta ste gling bu dang pi wang dang rdza rnga dang mu kuN+Da dang cha lang dang / rnga bo che dang rdza rnga
<p>202a.6</p>chen po dang / rnga rings dang kun dza ta dang ti mi la la sogs pa rol mo'i sil snyan bcu po stong phrag gis so/ /bstod par bya'o zhes bya ba ni mchod pa'o/ /bzod par gsol te zhes bya ba la sogs pa la ma tshang ba dang lhag pa nye bar gzung ba'i phyir 'di yo byad ma tshang ba dang nyams pa las byung ba
<p>202a.7</p>gang dag yod pa de dag thams cad bzod par mdzod cig ces brjod la/ dngos grub thams cad kyi phyir/ chos kyi dbyings kyi byin rlabs dang / /zhes bya ba la sogs pas gsol ba gdab po/ /slob ma zhes bya ba ni ji skad du bstan pa'i dkyil 'khor bri bar ro/ /ci zhig byas nas gzhug
<p>202b</p>
<p>202b.1</p>par bya zhe na snying po 'di dang phyag rgyas zhes bya ba la sogs pa gsungs te snying ga dang dpung mgo gnyis dang lkog ma dang spyi bor dzi na dzikaces bya ba la sogs pa'i snying po gsum dgod cing sku rdo rje la sogs pa'i phyag rgyas bsrungs la rdo rje srung ba'i sngags dang phyag rgyas go bgo bar byas la gzhug par
<p>202b.2</p>bya'o/ /dor bar bya ste zhes pa ni 'phang ba'o/ /gdong g.yogs dgrol zhes bya ba ni 'di skad ces brjod do zhes tshig 'og ma dang sbyar ro/ /dngos grub thams cad ces bya ba la sogs pa la dngos grub thams cad kyi phun sum tshogs pa ni 'da' bar mi bya ba'i ngo bo nyid du 'gyur ba'o/ /ba sh+ya
<p>202b.3</p>badzra zhes bya ba ni de skad ces brjod par bya'o zhes shes par bya'o/ /de nas dbang bskur ba sbyin par bya'o/ /rig pa'i dbang bskur ba'o/ /dri dang me tog ces bya ba la sogs pas dbang bskur ro zhes 'og nas bshad pa dang sbyar ro/ /steng du bla re bre bar bya/ /zhes bya ba ni slob ma'i zhes bya bar sbyar ro/ /
<p>202b.4</p>gang dag ce na gdugs dang rgya pa mtshan la sogs pa ste bkra shis par 'gyur ba de dag gis bklubs shing nye bar brgyan par bya'o/ /rnam rgyal bum pa yis zhes bya ba ni dkyil 'khor gyi bdag po'i bum pas so/ /lha mo bzhi rnams dang zhes bya ba ni re re zhing ting nge 'dzin gyi bdag po dang lha mo
<p>202b.5</p>gsum gsum yongs su bzlas pa'i bum pa bzhis so/ /lha rnams kun gyi bzhi po yis/ /zhes bya ba ni re re zhing gshin rje gshed la sogs pa khro bo gnyis gnyis yongs su bzlas pa'i bum pa bzhi rnams kyis so/ /'di ni bum pa'i grangs nges pa yin te/ 'byor na ni dkyil 'khor
<p>202b.6</p>gyi lha rnams re re'i dang bum pa gang ba byas te/ bum pa gang bas ni mchod par bya'o zhes gsungs pa'i phyir ro/ /'di skad ston pa yin te/ dang po rnam par snang mdzad kyi sngags kyis so/ /de nas mi bskyod pa dang spyan ma dang rdo rje sems ma dang skul byed ma dang mi g.yo ma dang gshin rje gshed
<p>202b.7</p>la sogs pa'i gsang sngags bzhis dbang bskur bar bya'o/ /phyir mi ldog pa'i dbang ni slob dpon dag rgyud gzhan gyi rjes su 'brangs nas ji skad du bshad pa las gzhan 'chad de/ yi ge'i don dang man ngag las shes par bya'o/ /'dis ni slob dpon gyi dbang bskur ba bstan pa
<p>203a</p>
<p>203a.1</p>yin no/ /til gyi gang bu zhes bya ba la sogs pas ni rjes su gnang ba'i dbang bskur ba gsungs pa yin te/ de nyid la ni dbang bskur ba/ /zhes bya ba la sogs pa la rtag pa kho nar bdag nyid dbang bskur ba ster ba de'i tshe ji skad du gsungs pa'i rgyal ba 'di rnams kyis dbang bskur ba
<p>203a.2</p>stsol bar mdzad do zhes de lta bu'i ngo bo nyid dkyil 'khor gyi de kho na nyid shes pas bsam par bya'o/ /chos kyi mtshan nyid bstan par bya/ /zhes bya ba ni/ chos rnams gzugs brnyan lta bu ste/ /zhes bya ba la sogs pa'o/ /mi shes rab rib la sogs pa/ /zhes bya ba la sogs pa'i sgra ni
<p>203a.3</p>mi dge ba'i bag chags la sogs pa yongs su gzung ngo / /gzugs brnyan phyag rgya bstan par bya/ /zhes bya ba'i thur ma la sogs pa ston pa'i lag pa'i phyag rgya bcings la bstan no zhes bya ba'i don to/ /rus pa la bab kyang zhes bya ba ni gshis 'jigs par gyur pas kyang ngo / /lus
<p>203a.4</p>kyang zhes bya ba lus kyang zhes bya ba'i sgra ni lus la yang mi blta ba'o/ /'di skad ston te lus byin pas kyang slob mas bla ma 'di ci nas mgu ba de ltar bya'o zhes pa'o/ /bslang ste zhes bya ba ni bslang la rjes su gnang ba de nyid bstan pa'o/ /cho ga mthong bas zhes bya ba ni 'og nas gnas bshad pa'i
<p>203a.5</p>cho gas so/ /de bzhin du bsgom pa'i rim pa'i tshul zhes bya ba ni de kho na nyid dang gsang ba'i dbye bas zhi ba dang rgyas pa'i rim gyis dkyil 'khor gyi lha rnams legs par mchod la ji skad du bshad pa bzhin gshegs su gsol lo zhes bya bar sbyar ro/ /sprul pa ni rang gi snying gar nye bar
<p>203a.6</p>bsdu bar shes par bya'o/ /tshon rtsi bsdu ba zhes bya ba la sogs pa ni go sla'o/ /dkyil 'khor bri ba'i cho ga ston pa'i gzhung gi le'u la dkyil 'khor rim par phye ba zhes bya ba'i sgrar brjod do/ /le'u gnyis pa'i 'grel pa'o// //dkyil 'khor du zhugs pas ni sngags yongs su
<p>203a.7</p>gzung bar bya dgos pas de nas zhes bya ba la sogs pas le'u gsum pa gsungs te/ bcom ldan 'das kyis bka' stsal pa zhes nye bar mtshon pa'i tshig gi 'og ma dang sbyar ro/ /ci zhig mdzad nas she na gsang sngags kyi zhes bya ba la sogs pa gsungs pa ste gsang sngags nyid ni
<p>203b</p>
<p>203b.1</p>'khor lo ste/ yang dang yang du bzlas pas na 'khor lo bzhin du 'khor ba'am/ 'khor lo bskyed pa'i phyir 'khor lo'o/ /de rnams bskor ba ni gsungs pa ste/ de'i don gyi rdo rje'i ye shes la dmigs pa'i ting nge 'dzin gang yin pa de la de skad ces bya'o/ /de la snyoms par zhugs pa
<p>203b.2</p>ni mngon sum du mdzad pa ste/ sngags ston pa'i rnam par thugs rtse gcig tu mdzad ces bya ba ni don to/ /gsang sngags kyi snying po'i yi ge rnams zhes bya ba ni 'dir bshad kyis zhes nye bar sbyar te/ bcom ldan 'das ni rtag tu mnyam par gzhag pa yin du zin kyang ting nge 'dzin la dmigs pa
<p>203b.3</p>sngon du 'gro bas sngags ston par mdzad pa 'dis ni 'di skad ston te/ rnal 'byor pas kyang chos bdag med pa bsgom pa dang rjes su 'brel ba'i rang gi lha la dmigs pa sngon du 'gro bas sngags ston par mdzad pa 'dis ni 'di'o/ /rnam par snang mdzad do zhes bya ba 'dis ni gsang sngags dang
<p>203b.4</p>rig pa'i skyes bu gnyis tha mi dad par gsungs pa yin te/ gzhan du rnam par snang mdzad las gzhan pa'o zhes tha dad par ston par 'gyur ro/ /de yang 'di nyid nas spyan la sogs pa'i gsang sngags gsungs pa'i 'og tu/ de nas 'di ni gsungs tsam gyis/ /zhes bya ba la sogs
<p>203b.5</p>pa bshad do/ de bas na 'di gnyis ni tha mi dad pa yin no/ /kun du bzang po'o zhes gsungs pa 'di ni byams pa la sogs pa la ma gtogs par bshad pa yin pas/ byams pa la sogs pa byang chub sems dpa' bcu drug le'u gnyis par bstan pa gang yin pa de ni nye bar
<p>203b.6</p>mtshon pa tsam du zad do/ /de bas na 'dir nor bzangs dag kyang dgod par bya ste/ des na ci rigs par bzhis ma tshang ba'i byang chub sems dpa' stong bri ba'am bsgom mo zhes pa 'dir rig pa kho na yin no/ /'dir ma bshad pa'i byang chub sems dpa' rnams kyi spyi'i sngags ni/ oM sarba
<p>203b.7</p>saM skA ra pa ri shud+haHd+harmA te ma hA ya na pa ri bA re swA hA/ zhes bya ba'o/ /sngags kyi rjes su 'brangs nas gshin rje gshed la sogs pa'i khro bo bzhis gshin rje dang / khyab 'jug dang / tshangs pa dang / log 'dren chung ma dang bcas pa gnon par shes par bya'o/ /'di dag ni dkyil
<p>204a</p>
<p>204a.1</p>'khor du dgod pa'i gsang sngags kyi yi ge rnams te zhes bya ba na dkyil 'khor du lha rnams dgod pa la ji skad du bshad pa'i gsang sngags kyi yi ge rnams yang dag par sbyar bar bya'o zhes bya ba ni tshig gi lhag ma'o/ /dkyil 'khor du zhes bya ba'i nye bar mtshon pa las ni lha'i rnal 'byor
<p>204a.2</p>la sogs pa yang shes par bya'o/ /de dag la zhes bya ba la sogs pa ni bshad ma thag pa'i gsang sngags kyi tshogs de dag go/ /brten nas zhes bya ba ni mtshan gzhir byas nas 'di nyid kyi 'khor gyi don du rigs dang rtog pa la sogs pa'i bye brag gis gsang sngags bye ba phrag du ma gsungs
<p>204a.3</p>pa yin no/ /gzhan dag ni de la brten shing thob nas ngas gsang sngags bye ba phrag du ma gsungs so zhes bcom ldan 'das kyis bka' stsal pa yin gyi 'di ni gsang sngags kyi tshogs ma yin te chos rnams kyi chos nyid ni gnas pa ste/ 'di lta ste sngags kyi chos nyid kyang de ni mi rigs te sngags
<p>204a.4</p>gsungs pa nyid ma yin gyi snga ma kho na rigs par shes so/ /gtan tshigs dang yang mi 'gal te don dam par stong pa nyid du yang med pa yin no/ /ting nge 'dzin gyi bye brag las byung ba zhes bya ba ni ting nge 'dzin phul du byung ba dang rig pa'i skyes bur ldan pas so/ /lcags kyus zhes bya ba
<p>204a.5</p>la sogs pa ni rdo rje lcags kyu la sogs pa'i phyag rgya ni 'di nyid nas 'byung bas ma bris so/ /de dag la sogs pa ni spyan drang ba'i sbyor ba'o zhes bya ba ni rdo rje bsdu ba la sogs pa'i sbyor ba'o/ /de dag sngags de rnams kyi go rims ni rnam par snang mdzad kyi ngo bo nyid chos kyi dbyings kyi ye shes
<p>204a.6</p>ni thun mong gi mtshan nyid de/ de las me long lta bu la sogs pa'i ye shes bzhi byung ngo / /de bas na ye shes de'i bdag nyid mi bskyod pa la sogs pa bzhir bstan to/ /de lta na yang de sgom par byed pa'i rnal 'byor pa'i rgyud la/ ji srid du kun du 'gro ba'i stong pa nyid kyi mtshan nyid
<p>204a.7</p>can byang chub sems dpa'i sa dang po mngon du byas nas/ chos kyi dbyings las brtsams nas ji srid kyi bar gyi mthar thug pa las 'jug pa'i dga' ba nye bar mi 'byung ba de srid kyi bar du skye bar mi 'gyur ro/ /de bas na ye shes bzhi thob pa'i rgyur gyur pas dga' ba bzhi'i bdag nyid can ni
<p>204b</p>
<p>204b.1</p>spyan la sogs pa bzhi'o/ /de yang ji srid du byang chub kyi pha rol tu phyin pa la sogs pa bzhi yongs su dag par mi 'gyur ba de srid du 'byung bar mi 'gyur ro/ /de bas na byang chub kyi pha rol tu phyin pa la sogs pa'i bdag nyid can ni rdo rje sems ma la sogs pa bzhi yin no/ /de yang pha rol
<p>204b.2</p>tu phyin pa bzhi dang bral bas ni 'byung bar mi 'gyur ro/ /de bas na sbyin pa la sogs pa pha rol tu phyin pa'i bdag nyid can ni skul byed ma la sogs pa bzhi'o/ /de yang yang dag par spong ba dang / rdzu 'phrul gyi rkang pa dang / dbang po dang stobs kyi bdag nyid can nges par 'byed pa'i cha bzhi dang
<p>204b.3</p>bral bas ni 'byung bar mi 'gyur ro/ /de bas na nges par 'byed pa'i cha bzhi'i bdag nyid can ni gshin rje'i gshed la sogs pa bzhi'o/ /de yang lus dang tshor ba dang sems dang / chos dran pa nye bar gzhag pa med na 'byung bar mi 'gyur ro/ /de bas na de'i bdag nyid can mi g.yo ba la
<p>204b.4</p>sogs pa bzhi bstan to/ /go rims ji skad du bshad pa'i nang du byams pa la sogs pa ni mi gtogs te rnam par smin pa las byung ba'i sems dpa' yin pa'i phyir ro/ /sngags rab tu ston pa'i gzhung gi le'u la ni gsang sngags rim par phye ba zhes bya ba'i sgrar brjod do/ /rim
<p>204b.5</p>par phye ba gsum pa'i 'grel pa'o// //sngags yongs su bzung bas na ting nge 'dzin yongs su shes par bya dgos pas de nas zhes bya ba la sogs pa le'u bzhi pa gsungs te/ bcom ldan 'das kyis 'di skad ces bka' stsal to zhes bya bar sbyar ro/ /ci zhig mdzad nas she na ye shes
<p>204b.6</p>chen po'i zhes bya ba la sogs pa gsungs te/ ye shes chen po ni chos kyi dbyings la sogs pa ye shes rnam pa lnga'o/ /de yi stobs ni nus pa ste thogs pa med pa'o/ /de'i rnam par 'phrul pa ni sangs rgyas la sogs pa'i sprul pas rnam par spyod pa'o/ /de nyid rdo rje ste 'bras bu
<p>204b.7</p>lan pa'i phyir don yod pa'i nus pa can yin la de la dmigs pa'i ting nge 'dzin gang yin pa de la yang de skad ces bya'o/ /de la snyoms par zhugs pa ni mngon sum du mdzad pa ste/ ting nge 'dzin ston pa'i rnam par thugs rtse gcig tu mdzad de zhes bya ba'i don to/ /ting nge 'dzin la
<p>205a</p>
<p>205a.1</p>dmigs pas ni 'di skad ston pa yin te dngos grub kyi phyir lha'i gzugs bsgom pa ni rdo rje phra mo bsgom pa'i sems brtan par byas nas bsgom par bya'o zhes pa'o/ /gzugs brnyan zhes bya ba la sogs pa la gzugs brnyan bskyed pa'i phyir ras dang rtsig pa dang / /shing
<p>205a.2</p>leb la sogs pa la sangs rgyas la sogs pa'i bar khong du chud par bya'o zhes bya ba ni tshig gi lhag ma'o/ /'di ni gnyis su sbyor ba yin te sems yongs su dag pa'i dbang du mdzad pa'i dmigs pa bstan pa'o/ /rgyud yongs su dag pa ni gnyis su sbyor ba la mngon par zhen par mi byed de
<p>205a.3</p>ji skad du/ rnal 'byor yang dag ma yin sems/ /lha la dmigs par byed pa dag/ /rnal 'byor gzugs brnyan rang bzhin te/ /lugs ma la sogs rnal 'byor skye/ /yang dag mchog sems rnal 'byor pa/ /lha la dmigs par byed pa dag /rang gi dam tshig bdag
<p>205a.4</p>sbyor bas/ /mi 'gyur dam pa 'grub par 'gyur/ /zhes gsungs pas so/ /gsang sngags 'chang rnams kyi zhes bya ba ni sngags pa rnams kyi'o/ /ting nge 'dzin gsang chen zhes bya ba ni rigs dang dam tshig dang phyag rgya mchog dang lhan cig sbyor ba'o/ /rnal 'byor dag pa 'di ni gtso
<p>205a.5</p>bo'i dbang du mdzad pa bstan pa yin pas 'di skad gsungs pa yin te/ ting nge 'dzin la sogs pa bstan pas gnas skabs ji lta ba bzhin du de kho na nyid dang gsang sngags dang gsang chen gyi rnal 'byor du 'gyur ro/ /'dis ni 'di skad ston pa yin te/ mos pa ji lta bas rnal 'byor
<p>205a.6</p>gsum las gang yang rung ba bsgoms nas mngon par 'dod pa'i dngos grub kyi skal ba can du 'gyur ro/ /don 'di nyid gzhan dag las kyang rigs kyi bu sems 'di ni rang bzhin gyis 'od gsal ba ste/ 'di lta ste ji ltar sems yongs su sbyangs pa de lta de ltar 'gyur ro zhes
<p>205a.7</p>gsungs pa yin no/ /oM gyi ye shes las bsgrub pa/ /zhes bya ba ni ye shes ni chos kyi dbyings kyi mtshan nyid do/ /de nyid yi ge oM yin pas na oM gyi ye shes te des bsgrubs pa'i rdo rje bsgom par bya'o zhes bya bar sbyar ro/ /rdzogs pa'i go rims kyang byang chub kyi sems
<p>205b</p>
<p>205b.1</p>kyi le'u'i rim pas so/ /shes rab ye shes rab rgyas pa/ /zhes bya ba ni chos bdag med pa'i ye shes kyis blo rgyas par byas pa'o/ /zhal gsum gyis ni zhes bya ba ni 'dod chags dang zhe sdang dang gti mug rnam par dag par ston par byed pas rnam par thar pa'i sgo gsum gyi ngo bo ste
<p>205b.2</p>kha dog ni gcig pa'o/ /la la ni man ngag las zhal gsum gyi mdog ni 'dus pa ltar gsum du bya'o zhes zer ro/ /spyan gsum ni zhal dang po 'am re re zhing gsum ste thams cad du yang de bzhin no/ /dang po bsam gtan phyag rgya can/ /zhes bya ba ni phyag rgya dang po'i g.yas dang
<p>205b.3</p>g.yon ni ting nge 'dzin gyi phyag rgyar byas pa'o/ /bgrang phreng ldan zhes bya ba ni sngags kyi nor bu dang bcas pa'o/ /nu ma 'dzin zhes bya ba ni nu ma bzung ba ste/ lha mo yang phyag gnyis pa sku mdog ser mo lag pa gnyis kyis bcom ldan 'das la 'khyud par byed pa ste/ gshin rje gshed kyi
<p>205b.4</p>lha mo gnyis phyag gnyis mnga' bar bshad pa 'dis nye bar mtshon pa yin pa'i phyir ro/ /la la na re rang gi bdag po dang 'dra bar thams cad bsam mo zhes zer te 'dis ni gsang ba'i rnal 'byor bshad do/ /mchod pa'i dus su ni nu ma 'dzin pa med par bya'o/ /'jigs shing skrag mdzad
<p>205b.5</p>pa zhes bya ba ni 'dir de nas zhes nye bar mtshon pa'i tshig gi bsgom par gyis zhes bya ba 'di dang sbyar ro/ /de bzhin du rigs las kyang 'di nyid kyi 'og nas ston to/ /sprin zhes bya ba ni tshad med pa'o/ /yang dag 'byung zhing legs 'khyud pa/ /zhes bya ba ni gal te rnyed na gzhan dang mi
<p>205b.6</p>'gro ba nyid la sogs pa'i mtshan nyid dang ldan pa'i rig ma bzhi la mngon par sbyor bar byas la des ji lta ba bzhin du mchod par byed pa ni rnal 'byor pa des de bzhin gshegs pa thams cad rang gi dam tshig gis 'khyud pa'i sku spro bar bsgom par bya ste/ 'dis ni gsang ba'i rnal 'byor bshad pa
<p>205b.7</p>yin no/ /nang gi gsang sngags bzlas brjod cing / /zhes bya ba ni nang gi bzlas pas so/ /de nyid spyod yul ba zhes bya ba ni rang gi lha'i rnal 'byor gyi yul te 'dis ni de kho na nyid kyi rnal 'byor gsungs pa yin no/ /rnal 'byor 'di la ni nu ma 'dzin pa med pas sdigs mdzub la sogs
<p>206a</p>
<p>206a.1</p>pa ci rigs par gzung ngo / /'dir yang 'am gyi sgras ni phyogs gzhan ston par byed pa yin par shes par bya ste/ sgom pa po gcig gis gsum char bya bar mi rigs pas sgrub pa po gcig gis de kho na nyid dang / gsang ba dang gsang ba chen po rnams rim bzhin du bsgom
<p>206a.2</p>par bya'o zhes shes par bya ba'i phyir ting nge 'dzin gsum nye bar bkod de/ ting nge 'dzin 'di'i rim pa ni 'og nas bshad pa'i ting nge 'dzin rnams la yang 'di bzhin shes par bya ste/ la lar de kho na nyid la sogs par ston pa'i phyir ro/ /de yang nye bar mtshon pa ni ting nge 'dzin thams cad
<p>206a.3</p>kyi zhes bya ba la sogs pa smos pa yin te/ ting nge 'dzin thams cad kyi zhes pa lha thams cad la dmigs pa'i bdag nyid can gyi stobs te thogs pa med pa'i nus pa rdzogs par byed pa'i ye shes ni chos kyi dbyings shes par bya ba ste/ de 'gengs shing rdzogs par byed pa'i bcom ldan 'das
<p>206a.4</p>ni de'i ngo bos rnal 'byor pa'i sems la skyed par mdzad pa rnam par snang mdzad gang yin pa de la de skad bya ste/ de nyid la dmigs pa'i don 'dis 'gro ba'i don byed pa'i phyir ting nge 'dzin bstan to/ /rdo rje sems dpa' la sogs pa bshad par sku gsung thugs kyi rim pa dang rjes su
<p>206a.5</p>mthun par 'jig rten dbang phyug gi ting nge 'dzin gsungs te/ oM zhes bya ba ni so sor rtog pa'i ye shes nyid yi ge a zhes bya bar shes par bya ste/ thams cad du yang ye shes ji lta ba nyid gsang sngags kyi yi ge yin no zhes bya ba'i tshul gyis so/ /tshig gi lam zhes bya ba ni lung gi
<p>206a.6</p>chos ma lus pa'i ngo bo nyid du/ /dbu rgyan thams cad mkhyen pas byas/ /zhes bya ba la thams cad mkhyen pa ni 'od dpag tu med pa ste/ des dbu rgyan byas pa ni gtso bo'i rin po che'i dbu rgyan gang la mnga' ba de la de skad ces bya'o/ /gdan ni bzhi dang ldan zhes bya ba la zla ba'i
<p>206a.7</p>gdan te nye bar mtshon pa 'dis ni gzhan dag gi yang gdan du zla ba 'byung ba yin no/ /la la ni lha mo bzhi dang gdan gcig pas gdan ni bzhi dang ldan zhes bya ba'o zhes bya zer ro/ /phyag gnyis pad+ma rnam par 'byed/ /ces bya ba ni g.yon pa'i pad+ma'i khu tshur gyis pad+ma'i sdong bu
<p>206b</p>
<p>206b.1</p>g.yon pa'i sta zur gyi gnas su 'dzin la/ g.yas kyi pad+ma khu tshur gyis rang gi snying gar pad+ma'i 'dab ma 'byed pa la brtson pa ste 'dir de la blta zhing zhes bya ba ni tshig gi lhag ma'o/ /yang tshig gi lam zhes bya ba ni rtogs pa'i chos ma lus pa'i ngo bo'o/ /rnam pa thams cad ces bya ba la sogs pa
<p>206b.2</p>la rnam pa thams cad ni skyes bu chen po'i mtshan sum cu rtsa gnyis dang dpe byad bzang po brgyad cus brgyan pa'o/ /mchog ni phul du byung ba'o/ /rgya che ba ni yul na gnas pa dang gsal ba dang rdzogs pa nyid dang ldan pa'o/ /chos kyi rgyal po ni chos gnyis ka'i bdag po bcom ldan 'das 'jig rten
<p>206b.3</p>dbang phyug ste/ de la dmigs pa'i ting nge 'dzin la de skad ces bya'o/ /hUM zhes bya ba ni me long lta bu'i ye shes yi ge hUM ngo / /mthing shun bzang po zhes bya ba ni sku mdog mthing shun lta bu'o zhes bya ba'i don to/ /sangs rgyas mi 'khrugs cod pan can/ /zhes bya ba ni mi bskyod pa cod
<p>206b.4</p>pan la bzhugs pa gang yin pa de la de skad ces bya ste/ 'dis ni shar du mi bskyod pa bri bar bya'o zhes gang bshad pa der rdo rje sems dpa'i 'bri bar rigs pa yin no/ /dbu rgyan thams cad mkhyen pas byas/ /zhes bya ba 'dis ni 'od dpag med kyi gnas su yang 'jig rten dbang phyug go/ /'di dag
<p>206b.5</p>gi rjes su 'brangs pas rin chen 'byung ldan dang don yod grub pa'i gnas su yang rang gi de bzhin gshegs pas dbang bskur ba dang / shin tu 'brel ba'i 'khor los sgyur ba gnyis bri ste/ rdo rje sems dpa'i mi bskyod pa/ /rdo rje rin chen dgos 'dod 'byung / /rdo rje chos ni 'jig rten dbang / /
<p>206b.6</p>rdo rje las ni rab sgrub stsol/ /zhes gsungs pas rdo rje sems dpa' la sogs pa nyid mi bskyod pa la sogs pa'i sgrar bshad pa la nyes pa med do/ /rol pa'i stabs su legs par bzhugs/ /zhes bya ba ni stan gyi nang du mtho gang gis mchod par rkang pa bzhag nas phyogs gnyis
<p>206b.7</p>su brkyang ste/ g.yon phyogs cung zad dbab par bya'o zhes bya ba'i mtshan nyid can te des gnas pa'o/ /la la na re gang rnal 'byor dang rjes su mthun pa'i gnas pas 'dug par bya'o zhes zer ro/ /de ltar kun du khyab pa nyid/ /ces bya ba 'dir de dag gis zhes nye bar sbyar bar bya'o/ /
<p>207a</p>
<p>207a.1</p>de bzhin du rigs la sogs pa rnams la yang de ltar shes par bya'o/ /rga shi rnams kyi pha rol 'gro/ /zhes bya ba ni de dang bral ba'i don to/ /sems chen po zhes bya ba la sogs pa la sems chen po ni gnyis kyis dben pa'o/ /de'i rdzogs par byed pa ni gdul bya
<p>207a.2</p>rnams kyi sems rang bzhin gyis rnam par byang ba nyid du gnas pa'i mi bden pa'i kun du rtog pa bsal ba de ltar rdzogs shing don de kun nas mthar phyin par byed pa de'i stobs te nus pa gang yin pa de nyid mtha' yas pa'i ting nge 'dzin rdo rje'i rgyal po la sogs pa'i ngo bo nyid ni rgyal po ste/ gtso bor
<p>207a.3</p>gyur pa bcom ldan 'das thugs rdo rje de ston pa'i phyir ro/ /de nyid ni rdo rje thugs te sems can gyi don bya ba la 'jug pa la thogs pa med pa'i pha rol gnon pa dang ldan pa'i phyir ro/ /de la dmigs pas na ting nge 'dzin de la ming de skad ces bya'o/ /traM gi ye shes las bsgrubs pa/ /zhes
<p>207a.4</p>bya ba ni mnyam pa nyid kyi ye shes nyid yi ge traM ste/ de las bsgrubs pa ni de bzhin du gzhan dag gis ji lta ba bzhin du 'di nyid bsgoms pas 'tshang rgya ba nyid thob pa'o zhes bya ba'i don to/ /de bzhin du thams cad la yang 'bras bu nye bar len pa'i gzhir gyur pas na lha rnams dang rjes su mthun
<p>207a.5</p>pa'i gzugs su gdags te/ gdul bya rnams 'bras bu la gzhol bas 'jug pa'o/ /rin chen zhes bya ba la sogs pa la rin chen ni rin po che'i rigs so/ /rin chen mngon par mtho ba zhes bya ba ni gdul bya'i skye bo rnams kyi bsam pa yongs su rdzogs par byed pa nyid du 'byung ngo / /
<p>207a.6</p>de'i ye shes ni des bskyed pa ste ye shes kyi tshogs kyi 'bras bu stsol bas rin chen 'byung ldan te/ ting nge 'dzin de la yang ming de skad ces bya'o/ /de la dmigs pa zhes bya ba la sogs pa ni bshad zin to/ /khaM gi ye shes las bsgrubs pa/ /zhes bya ba la ye shes ni bya ba nan tan
<p>207a.7</p>sgrub pa ste de nyid yi ge khaM yin no/ /khaM gi ye shes las bsgrubs pa ni nges par 'byung ba'o/ /ting 'dzin phyag rgyas legs zhugs pa/ /zhes bya ba ni ji srid du bshad pa'i mtshan nyid can gyi bsam gtan gyi phyag rgyas shin tu legs par zhugs pa'o/ /marka ta ste yi 'od
<p>207b</p>
<p>207b.1</p>ltar 'bar/ /zhes bya ba ni sku mdog mar ka ta'i 'od 'bar ba ste ljang gu zhes bya ba'i don to/ /la la dag ni 'od kyi dkyil 'khor ma ra ka ta lta bu'o zhes zer mod kyi de ni mi rigs te bcom ldan 'das kyi sku mdog 'chad pa'i skabs yin gyi 'od ni ma yin no/ /legs par 'grub phyir slar yang
<p>207b.2</p>sdud/ /ces bya ba ni sems dbang du gyur pa legs par 'grub pa'i phyir spros pa rnams slar nye bar sdud pa ste/ 'di yang rnal 'byor pa'i rim pa bstan pa'i phyir bshad pa yin te/ 'di'i 'og ma rnams la yang 'di bzhin khong du chud par bya'o/ /'od zer chen pos rab gsal zhing / /
<p>207b.3</p>zhes bya ba la 'od zer chen po ni ye shes kyi snang ba'i ngo bo nyid du gyur pa'i phyir bcom ldan 'das don yod grub pa'i chos kyi sku'o/ /de dang 'dra ba ni de'i rgyu mthun pa las byung ba longs spyod rdzogs pa'i sku'i tshul 'dzin pa zhes bya ba'i don to/ /nam mkha'i snying po ni nam mkha'i skye gnas can no/ /
<p>207b.4</p>nam mkha' dang mnyam pa zhes bya ba ni rnam par mi rtog pa nyid dang / khyab pa nyid dang / thams cad kyi gnas su gyur pa nyid la sogs pas mnyam pas na nam mkha' dang mnyam pa'o/ /gtan tshigs de nyid kyis na 'du byed thams cad spangs pa'i zhes bya'o/ /nam mkha' zhes bya
<p>207b.5</p>ba la sogs pa la nam mkha' dang mnyam par 'du byed thams cad kyi go 'byed pa gang yin pa ste/ de nyid ni bya bsgrub pa'i ye shes yongs su gyur pa las byung bas/ ye shes kyi rdo rje ni bcom ldan 'das don yod grub pa'o/ /de la dmigs pa zhes bya ba la sogs pa'i don ni bshad
<p>207b.6</p>zin to/ /rnam par snang mdzad la sogs pa'i ye shes kyi rjes su 'brangs nas 'dir rigs kyis bsdus pa'i ye shes kyi cha rnams yin par shes par bya'o/ /rgyan zhes bya ba ni dam tshig gi phyag rgya'i tshul gyis mnyes par byed pa'o/ /'od dmar 'od zer phreng ba can/ /zhes bya ba ni
<p>207b.7</p>'od dmar po dang 'od kyi phreng ba dmar po gang la yod pa'o/ /de bas na de ni lha rnams 'jigs pas sems myos te zhes bya ba ste/ gang gis lha rnams ni lag pa thal mo sbyar bar byed ces bya ba ste lag pa gnyis kyi sor mo thams cad kun nas thal mo sbyar ba byas pa gang yin pa de la de skad ces
<p>208a</p>
<p>208a.1</p>bya'o/ /byang chub yan lag 'bras brgyan pa'i/ /zhes bya ba ni byang chub kyi yan lag ni sbyin pa la sogs pa 'am byang chub kyi yan lag bdun no/ /de'i 'bras bu ni 'tshang rgya'o/ /de nyid ni rgyan te snying po yin la de rtog pa'i sbyor ba las yang dag par 'byung ba gang yin pa de la de skad
<p>208a.2</p>ces bya ste de bas na de bsgom par bya'o/ /ye shes kyi zhes bya ba la sogs pa la ye shes ni chos bdag med pa'i mtshan nyid can no/ /spyan ni chos rnams gnyis su med pa dang dben par rtog pa'i mtshan nyid can gyis snang bar byed pa ni so sor snang ba'i ye shes te/ de nyid gzung ba dang 'dzin pa'i
<p>208a.3</p>rnam par rtog pas mi shigs pas na rdo rje'o/ /de'i 'jo tshul ni rnam par rol pa ste/ sems can rnams la phan pa'i phyir sngon gyi 'phen shugs kyi sbyor bas mdzad pa gang yin pa ste/ bcom ldan 'das yum sangs rgyas spyan de la de skad ces bya'o/ /de la dmigs pa zhes bya ba la sogs
<p>208a.4</p>pa ni bshad zin to/ /rdo rje'i gdan can zhes bya ba ni rdo rje'i gdan la bzhugs pa ste/ rnam par mi g.yo ba'i gdan brnyes pa'i don to/ /la la dag na re rang gi dam tshig gi phyag rgya rdo rje la skyes bu'i tshul gyis nye bar gnas pas bzhugs pa'o/ /nye bar mtshon pa 'dis ni lha mo thams
<p>208a.5</p>cad kyang tshul 'di nyid do zhes zer ro/ /dgod cing zhes bya ba ni dbus dang g.yas kyi zhal lo/ /zhal ras khro bag bcas zhes bya ba ni zhal dbus ma'i g.yon pa'i cha khro bag tu bcas la zhal gyi cha'i phyed ni dgod bag tu gnas pa gang yin pa de la de skad ces bya'o/ /shin tu gdug pa'i
<p>208a.6</p>cig shos rnams tshar gcod pa dang rjes su gzung ba'i tshul gyis bzhugs so zhes bya ba'i don to/ /g.yon pa bsdigs pa'i mdzub mo ste/ /zhes bya ba ni phyag rgya g.yon pa'i rdo rje khu tshur las byung ba'i khro bo'i sdigs mdzub mdzad pas gnas shing de kho na nyid la gnas pas de gzigs
<p>208a.7</p>zhes bya ba'i don to/ /dngos med dngos po'i mtshan nyid can/ /zhes bya ba ni dngos po rnams med cing mig yor lta bu'i tshul gyis gzugs chen po'i dngos po'i mtshan nyid can khams gsum lta bu'i rnam par 'jug pa'i sems dang sems las byung ba'i bdag nyid can gang yin
<p>208b</p>
<p>208b.1</p>pa de la de skad ces bya ste/ don dam par ni gnyis su med pa'i ye shes kyi ngo bo nyid do zhes bya ba'i don to/ /bsgom par bya zhes bya ba ni mos shing dad pa'i rjes su 'gro ba'i sems kyis so/ /sgyu 'phrul zhes bya ba la sogs pa la sgyu 'phrul ni sangs rgyas la sogs pa'i sprul pa'i bdag nyid
<p>208b.2</p>can no/ /de'i 'byung ba ni gdul bya rnams kyi skal ba ji lta ba bzhin du bstan pa'o/ /de'i rgyu stobs kyi ye shes ni ye shes bcu'i stobs te gnyis su med pa'i ye shes kyi nus pa'o/ /de dang ldan pa nyid ni bcom ldan 'das yum mA ma kI'o/ /zab mo ni 'phags pa ma yin pas ngo bo nyid mi rtogs pa'o/ /
<p>208b.3</p>de la dmigs pa zhes bya ba la sogs pa'i don ni bshad zin to/ /mi 'jigs sbyin mdzad ma zhes bya ba ni phyag dang pos so/ /sangs rgyas kyi sku rnams 'byung ba bsgom par gyis zhes bya ba ni sangs rgyas kyi sku rnams 'byung ba nyid de de lta bu'i lus gang yin pa de la de skad ces bya ste/ sprul pa rnams
<p>208b.4</p>sprul par mdzad ces bya ba'i don to/ /rin chen skur ni zhes bya ba ni rang gi lus rin po che ste 'di ni gnyis su med pa'i sbyor ba gsungs pa yin no/ /gnyis su sbyor ba'i ming yang 'di nyid las nye bar mtshon par bya'o/ /pad+ma'i zhes bya ba la sogs pa la pad+ma'i gzugs kyis ni/ ji ltar pad+ma
<p>208b.5</p>rab dmar yang / /zhes bya ba'i dpes bstan pas na/ 'dod chags la sogs pa rnam par thar pa'i sgo'i ngo bo nyid kyis so/ /rnam par rol pa ni sems can gyi don gyi phyir rnam par brtse ba'o/ /des sangs rgyas rnams kyis sam sangs rgyas rnams bzhin du rgyal mtshan nyid can thob cing brnyes pa
<p>208b.6</p>ste yum gos dkar mo gang yin pa de la de skad ces bya'o/ /de nyid ni mi phyed pa'i ye shes kyi ngo bo nyid yin pas na ye shes rdo rje'o/ /de la dmigs pa zhes bya ba la sogs pa'i don ni bshad zin to/ /sgeg pa'i cha lugs la gnas pa/ /zhes bya ba ni cung zad bzhad pa'i tshul can no/ /ma ra ka ta'i
<p>208b.7</p>'od dang ldan/ /zhes bya ba ni ma ra ka ta lta bu'i 'od zer gyi mdangs gang yin pa de la de skad ces bya ste/ sku mdog ljang gu zhes bya ba'i don to/ /sangs rgyas spro ba kun du 'khrug/ /ces bya ba ni sangs rgyas kyang yin la spro bar mdzad pa yin pas na de la de skad ces bya ste de rnams kyi sku la khyab pa'o/ /
<p>209a</p>
<p>209a.1</p>sems can thams cad ces bya ba la sogs pa la sems can thams cad dbang du byas pa de la rag las pa nyid kyi thugs rje chen po'i stobs kyis bzhud cing 'gro bas na de la de skad ces bya la/ ngo bo nyid de la mngon par dga' ba'i rnal 'byor pa'i sems can rnams smin cing dga' bar byed
<p>209a.2</p>pa ste de nyid ni ye shes kyi rdo rje'o/ /dmigs pa zhes bya ba'i don ni bshad zin to/ /sems ma zhes bya ba la sogs pa ni rdo rje sems ma dang / rdo rje rin chen ma dang rdo rje chos ma dang rdo rje las ma'o zhes bya ba ni mtshan de skad ces bya'o/ /rol pas rjes su mnyes mdzad ma/ /zhes bya ba ni sgeg pa dang rjes su
<p>209a.3</p>mthun pas rol par mdzad pa'o/ /ji ltar rigs pa zhes bya ba ni rang gi bdag po'i sa bon las bsgrub pa ste/ kha dog dang gzugs dang phyag mtshan yang de dang 'dra ba 'chang las rdo rje sems ma dang / rdo rje chos la nu ma 'dzin pa med pa de'i phyag gnyis pas sdigs mdzub dang zhags pa 'dzin
<p>209a.4</p>par bya'o/ /'phags pa'i bden pa bzhi zhes bya ba la sogs pa la 'phags pa'i bden pa bzhi ni mi bskyod pa la sogs pa ste de thabs dang shes rab kyi bden pas dga' zhing mnyes par byed pas na de skad ces bya'o/ /de la dmigs pa la sogs pa'i don ni bshad zin to/ /sku gsum rgyal ba bye
<p>209a.5</p>ba phrag bdun gyis zhes bya ba ni chos dang longs spyod rdzogs pa dang / sprul pa'i sku'i bdag nyid can gyi rgyal ba bye ba phrag bdun gyis yang dag par ston pa'o/ /gsang sngags glu yis zhes bya ba la ni gsang sngags gsungs pas so/ /bstod ces bya ba ni rnam par mkhyen zhing bsngags par
<p>209a.6</p>mdzad pa'o/ /yi ge dgu pa zhes bya ba ni oM zhes bya ba la sogs pa'i gsang sngags kyi ngo bo nyid yin pa'i phyir ro/ /thabs dgu can zhes bya ba ni/ sgeg pa dpa' ba mi sdug pa/ /dgod dang khro dang 'jigs rung dang / /snying rje rngam dang zhi ba ni/ /gar thabs dgu ru shes par bya/ /zhes bya ba ste
<p>209a.7</p>de rnams gang la yod pa de la de skad ces bya ste/ gdul bya rnams kyi bsam pa'i bye brag gis de dag dang ldan pas de skad gsungs pa yin no/ /lha dgu yis ni gnas su mdzad/ /ces bya ba ni lha dgus bzhir mdzad pa'i rgyal ba'i gnas gang yin pa de la de skad ces bya'o/ /don gyis
<p>209b</p>
<p>209b.1</p>ni 'di skad ston pa yin te/ oM las spyi bor rnam par snang mdzad de ser po/ tsa las mig tu 'khor los sgyur ba ste ser po/ le las mgrin par mi g.yo ba ste nag po/ tsu las snying gar btsug na nor bu ste dmar po/ le las dpung mgor don yod pa'i zhags pa ste nag po/ tsu las lta bar skul byed ma ste/ 
<p>209b.2</p>dmar po/ de las brla gnyis su rdo rje 'chang ba ste nag po/ swA las byin pa gnyis su ral pa gcig ma ste nag po/ hA las rkang pa gnyis kyi steng du rdo rje sen mo can dkar po ste de dag bzhugs pa'o/ /ston ka'i 'dam bu'i mdog ces bya ba ni sku mdog ston ka'i 'dam bu'o zhes bya ba'i don to/ /na
<p>209b.3</p>chung skal ldan dar la bab/ /ces bya ba ni na tshod gzhon zhing dar la bab pa dang ldan pa'o/ /rig sngags thams cad sgrol mdzad ma/ /zhes bya ba ni lha mo thams cad kyi nang na yum 'di ni shin tu yang sems can rnams sgrol bar mdzad do zhes bya ba'i don to/ /zhal dang po ni sku mdog dang mthun
<p>209b.4</p>la g.yas g.yon na gnas pa'i zhal gnyis kyi sku mdog bstan pa ni zhal dbus ma ni sku'i mdog can nyid yin te thams cad du yang de bzhin no/ /mche ba zla ba tshes pa 'dra/ /zhes bya ba ni tshes gcig gi zla ba lta bu'o/ /ljags ni glog bzhin skyod par mdzad/ /ces bya ba ni lce glog ltar
<p>209b.5</p>g.yo ba'o/ /tshems kyis sgrogs gnon rnam par gdangs/ /zhes bya ni ma mchu'i sgros tshems kyis mnan pas rnam par gdangs pa ni cung zad gdangs pa'o/ /rtsa ba'i phyag rgya zhes bya ba ni 'og nas bshad pas so/ /se gol gtogs zhes bya ba ni ba dan gsum pa'i phyag gis se
<p>209b.6</p>gol gtogs pa'i tshul lo/ /stod g.yogs pang par rnam par bcings/ /zhes bya ba ni steng nas bla gos gyon pa pang par bcings zhes bya ba'i don to/ /cho 'phrul rnam pa sna tshogs dang / /zhes bya ba ni kun brjod pa la sogs pa'i cho 'phrul rnam pa sna tshogs pa gang yin pa de dang
<p>209b.7</p>ngo / /thal mo sbyor bar byed la brtson/ /zhes bya ba ni thal mo sbyor ba'o/ /la la na re lag pa sbyar ba byas pa'o/ /zhes zer ro/ /rgyal ba mtha' yas pa zhes bya ba la sogs pa la/ rgyal ba ni rnam par snang mdzad la sogs pa'o/ /mtha' yas pa ni tshad med pa'o/ /
<p>210a</p>
<p>210a.1</p>de rnams kyi ye shes ni chos kyi dbyings la sogs pa'i ye shes lnga ste/ de las byung ba'i bcom ldan 'das yum skul byed ma la yang de skad ces bya'o/ /de nyid ni stobs te des lha dgu'i tshogs kyi rdo rje gdug pa rnams las rnam par rgyal bas na de skad ces bya ste de la dmigs
<p>210a.2</p>pa zhes bya ba la sogs pa'i don ni bshad zin to/ /gser gyi mdog dang ldan zhes bya ba ni ser po'o/ /rol stang stabs kyis gnas pas gnon/ /zhes bya ba ni rol pa'i stang stabs kyi mtshan nyid ni sngar bshad pa ste de nyid ni gzhir gyur pas gnas te/ des gnon cing bdag gis mdzad pa gang yin
<p>210a.3</p>pa de la de skad ces bya ste/ rol pa'i stang stabs kyis bzhugs zhes bya ba'i don to/ /sangs rgyas sprin spros thob par mdzad/ /ces bya ba ni sangs rgyas kyi sprin spros pas thob par mdzad ces bya ba gdul bya'i skye bo rnams kyi ye shes skyed par mdzad pas de skad ces bya'o/ /chos mdzod ces bya ba
<p>210a.4</p>ni ye shes rin po che'i 'byung gnas su gyur ces bya ba'i don to/ /sangs rgyas rin chen zhes bya ba la sogs pa la sangs rgyas rnams kyi sprin ni tshogs so/ /sangs rgyas kyi sprin de'i ye shes ji skad du bshad pa ni rnyed par dka' bas na rin po che ste/ sangs rgyas kyi sprin ye shes de nyid la de skad
<p>210a.5</p>ces bya'o/ /des sngon gyi smon lam nye bar bsags pas snang bar gyur cing 'gro ba ma lus pa'i yid la 'dod pa'i don rdzogs par mdzad pa nyid du so sor snang bar byed pa ste rin chen sgrol ma la de skad ces bya'o/ /dmigs pa zhes bya ba la sogs pa'i don ni bshad zin to/ /ston ka'i zla ba'i
<p>210a.6</p>'od dang mtshungs/ /zhes bya ba ni dkar ba'o/ /pad+ma la bzhugs pa zhes bya ba ni pad+ma de la bzhugs pa'o/ /gal te de skad bshad mod kyi 'on kyang pad+ma'i steng du zla ba'i dkyil 'khor te bskyed pa'i rim pa las byung ba yin pa'i phyir ro/ /rol pa'i stang stabs brtson pa ste/ /zhes bya ba ni
<p>210a.7</p>rol pa'i stang stabs kyis de la bzhugs nas gdug pa rnams zlog par mdzad pa la rab tu 'bad pas brtson par mdzad pa'o/ /rnam par blta ba zhes bya ba ni phyogs thams cad du gzigs pa'o/ /nyal dang zhes bya ba la 'dir ni 'khor lo'i sngags rnams yin par shes par bya ste/ 
<p>210b</p>
<p>210b.1</p>'dis ni mnyam par ma gzhag pa'i rnal 'byor gsungs pa yin no/ /'jigs pa thams cad ces bya ba la sogs pa la ser sna nye bar bsags pas rang gi sems nyid phyi dang nang gi bgegs rnams su snang ste de la 'jigs pa'o/ /de 'jigs pa ni nye bar zhi ba ste/ de 'jigs par nus pa ni bdag
<p>210b.2</p>dang bdag gir gnyis su rtog pa la kun du spyod pa la kun du 'dug pa'i ser sna spong bar nus pa'i ye shes gang yin pa de nyid ni rdo rje ste/ de'i ngo bo nyid du gyur pa nyid dang de thob pa'i thabs kyi bdag nyid can du gyur pas bcom ldan 'das yum khro gnyer can la yang de skad ces bya'o/ /de la dmigs
<p>210b.3</p>pa zhes bya ba la sogs pa'i don ni bshad zin to/ /thams cad bcing ba bskyed pas te/ /zhes bya ba ni gdug pa thams cad kyi bcing ba ste bgegs byed pa'i nus pa med pa'o/ /de skyed par mdzad pas na de skad ces bya'o/ /de nyid kyis na/ sems can ma lus des 'dul byed/ /
<p>210b.4</p>ces bya ba gsungs te 'di yang rol pa'i stang stabs kyis bzhugs pa'o/ /rdo rje zhes bya ba la sogs pa'i rdo rje sgrog ni mi shes pa'i mtshan nyid can no/ /de'i 'gro ba ni ji ltar bcings pa 'di rnam par mi shigs par 'gyur zhes rtog pa ste/ bcom ldan 'das yum rdo rje lu gu rgyud la de
<p>210b.5</p>skad ces bya ste/ de nyid ye shes rdo rje'o/ /dmigs pa zhes bya ba la sogs pa'i don ni bshad zin to/ /thub pa skyes mchog ces bya ba ni bar chad med par mngon par rdzogs par 'tshang rgya bar 'gyur ba ste/ des na de bzhin gshegs pa rnams kyi mchog tu gyur pa'o/ /sems
<p>210b.6</p>dpa'i skyil mo krung du bzhugs/ /zhes bya ba ni sems dpa'i skyil mo krung gis gnas pa'o/ /sangs rgyas byang chub sems dpa' yi/ /sprin rnams de bzhin 'phro bar mdzad/ /ces bya ba ni sangs rgyas kyi rnam pa'i sprin rnams kyis khams gsum khyab par mdzad pa dang de bzhin du
<p>210b.7</p>byang chub sems dpa' sprin rnams kyang 'phro bar mdzad do zhes bya bar sbyar te bsgom par bya'o zhes ba ba ni tshig gi lhag ma'o/ /byams pa'i zhes bya ba la sogs pa la byams pa'i stobs mnga' bas na byams pa'i stobs te 'phags pa byams pa'o/ /ye shes nyid kyis bdud bzhi las
<p>211a</p>
<p>211a.1</p>rgyal ba'i mtshan nyid can yin pas na rnam par rgyal ba ste de nyid ni rdo rje'o/ /dmigs pa zhes bya ba la sogs pa'i don ni bshad zin to/ /shes rab ye shes mchog thob pa/ /zhes bya ba ni shes rab kyi mchog ni chos bdag med pa'i mtshan nyid can no/ /zab mo'i tshul ni ston pa bo/ /
<p>211a.2</p>zhes bya ba ni dngos po rnams gnyis su med par ston pa'o/ /zur phud gsum zhes bya ba ni zur phud gsum dang ldan pas na de skad ces gsungs so/ /'jo sgeg thabs kyis rol pa ste/ /zhes bya ba ni shas cher sgeg pa'i stang stabs dang ldan pa'o/ /shes rab 'chang zhes bya ba ni shes rab kyi pha rol tu phyin
<p>211a.3</p>pa'i glegs bam bsnams pa'o/ /shes rab yon tan mchog gis bklubs/ /zhes bya ba ni sgrub pa po 'phags pa 'jam dpal gyi lha'i nga rgyal gyis brgyan par byas pa'o/ /sangs rgyas 'dod pas zhes bya ba ni 'tshang rgya bar yid la 'dod pas so/ /'jam pa'i rab mchog gi zhes bya ba la sogs
<p>211a.4</p>pa la 'jam pa ni byis pa'i cha lugs 'chang ba'o/ /de nyid phul du byung bas na rab po/ /de bzhin gshegs pa thams cad kyi nges par 'byed pa'i shes rab dang ye shes kyi ngo bo nyid du gyur pas na mchog go/ /shes rab dang ye shes ni gnyis kyis rnam par dben pa'i shes rab dang ye shes so/ /
<p>211a.5</p>rnam par rtog pa thams cad 'jig pas na rdo rje ste de rtogs pa'i tshul gyis snang zhing rab tu gsal bas na byang chub sems dpa' 'jam dpal de la de skad ces bya'o/ /dmigs pa zhes bya ba la sogs pa'i don ni bshad zin to/ /de la sogs pa zhes bya ba la sogs pa 'dis ni byang chub sems
<p>211a.6</p>dpa' lhag ma rnams bstan pa yin no/ /grangs med pa zhes bya ba ni tshig 'di grangs med pa nyid ston pa ni ma yin gyi 'on kyang mang po ston pa ste/ de rnams ni bzhis ma tshang ba'i byang chub sems dpa' stong yod par shes par bya'o/ /sa bon yig 'bru rnams las 'khrungs/ /zhes bya ba ni
<p>211a.7</p>ming gi yi ge'i dang po las byung ba'o/ /ye shes phyag rgya'i sbyor ba can/ /zhes bya ba ni zla ba dang rdo rje la sogs pa bsgom pa'i rim pa dang ldan pa'o/ /sna tshogs nyams kyis dga' bar mdzad/ /ces bya ba ni sgeg pa la sogs pa'i gar gyi nyams kyis de la mngon par zhen pa
<p>211b</p>
<p>211b.1</p>rnams gar stabs kyis nyams de dang des dga' ba skyed par mdzad ces bya ba'i don to/ /gsang sngags zlos pas bsgom par bya/ /zhes bya ba ni 'dir byed pa'i tshig med par byas nas mtshams sbyar te/ sa bon yig 'bru rnams las 'khrungs/ /zhes bya ba dang / sangs rgyas la
<p>211b.2</p>sogs pa spros te/ /so so'i sngags brjod pa ni yi ge de las spro ba dang bsdu ba dang gnas dang brtan par gyur par rnal 'byor pa rnams kyis rtag tu dran zhing bsgom par bya'o/ /'dir bsgres te bstan pa'i byang chub sems dpa' de dag thams cad kyang phyag dang po gnyis ni bsam gtan gyi phyag
<p>211b.3</p>rgyar bya'o/ /g.yas kyi gnyis pas ni mchog sbyin pa'o/ /g.yon gyi gnyis pas ni rang gi phyag rgya rgyal mtshan 'dzin par bya'o zhes bya ba ni man ngag go/ /'jam pa'i dbyangs kyi zhes bya ba ni de dang 'brel pa'o/ /gzi brjid dang ldan zhes bya ba ni 'bar ma ste zhes bya ba dang sbyar te/ nyi ma'i dkyil
<p>211b.4</p>'khor gyi 'od dang gdan du ldan pas na de skad ces gsungs so/ /mdog ni dbyar gyi char sprin 'dra/ /zhes bya ba ni sku mdog sngo nag go/ /sbrul gyi rgyan gyis brgyan pa ste/ /zhes bya ba ni mtha' yas dang rig ldan nag pos dbu skra bcings pa 'jog po gser mdog dang ldan pas ni rna rgyan
<p>211b.5</p>byas pa/ pad+ma chen po gser btso ma'i mdog dang ldan pas ni lag gdub byas pa/ karko Ta mdog dkar bas ni se ral khar byas pa/ nor can mdog pad+ma dmar po lta bus ni ska rags byas la/ dung skyong dang pad+ma mdog dkar ba dang dmar bas ni rkang gdub byas pa ste de dag thams cad kyang
<p>211b.6</p>gdengs ka bskyil pa dang nor bu dang ldan pa'o/ /rol pa'i stang stabs can zhes bya ba ni rol pa'i stang stabs dang ldan pas na de skad ces bya'o/ /ma he chibs zhes bya ba ni 'di skad gsungs su zin kyang rgyud chen po'i rjes su 'brangs nas ma hes nye bar mtshon pa gshin rje chung ma dang bcas pa yin
<p>211b.7</p>par shes par bya'o/ /de'i zhes bya ba ni ma hes nye bar mtshon pas gshin rje'o/ /dbu yi steng na mi 'khrugs bzhugs/ /zhes bya ba ni mi bskyod pa'i dbu'i steng na bzhugs pa gang yin pa de la de skad ces bya'o/ /steng na sku gsum zhes bya ba la sogs pa ni steng gi char sku gsum gyi bdag
<p>212a</p>
<p>212a.1</p>nyid du gnas pa 'jam dpal gyis legs par brgyan par byas pa la de'i 'og tu mi bskyod pa'o/ /mda' yang gsor zhes bya ba ni mda' gsor bar mdzad pa'o/ /g.yon pa sdigs mdzub zhags pa can/ /zhes bya ba ni g.yon pa rdo rje khu tshur la mdzub mo bsgreng bas zhags pa 'dzin
<p>212a.2</p>pa'o/ /lha mo yis ni g.yas nas 'khyud/ /ces bya ba la sogs pa la g.yas logs na gnas pa'i lha mo mdog de nyid dang 'dra bas g.yon gyis 'khyud pa'o/ /lha mo de'i g.yas na ut+pal sngon po 'dzin pa'o/ /g.yon pa zhes bya ba la sogs pa la g.yon logs na gnas pa'i lha mos
<p>212a.3</p>g.yas kyis 'khyud la de'i g.yon na ni pad+ma dkar po thogs pa'o/ /sdar ma bred nas phyag kyang 'tshal/ /zhes bya ba ni 'jigs shing bred nas phyag 'tshal zhing mgo btud pa ste/ de nyid kyis na sdar ma ste myos par gyur pa'o/ /'od zer dmar po 'bar dang bcas/ /zhes bya ba ni 'od zer dmar ba ste
<p>212a.4</p>de nyid kyis na 'bar ba dang bcas pa'i 'od kyi dkyil 'khor gyis bskor ba'o/ /sangs rgyas sprin 'phros thob par mdzad/ /ces bya ba ni sangs rgyas kyi sprin rnams 'phro bas mngon par 'dod pa'i don gdul bya'i skye bo rnams kyis kun nas thob cing rnyed par mdzad pas na sangs rgyas sprin 'phros thob par
<p>212a.5</p>mdzad de sprul pa'i sprin gyis sems can don mdzad ces bya ba'i don to/ /bsgoms nas su zhes bya ba ni 'dir ji skad du gsungs pa'i mtshan nyid dang ldan par bsgoms pa 'di bdag por 'gyur ro zhes bya bar sbyar ro/ /nyal lam zhes bya ba ni yang gi sgras ni bsdad pa'am sdod par shes par bya'o/ /
<p>212a.6</p>kun du zos shing zhes bya ba 'dis ni bza' bar bya ba'i dam tshig bstan to/ /legs par bsams te zhes bya ba ni gdug pa rnams tshar gcod cing 'jig pa'o/ /'dod pa lnga'i zhes bya ba la sogs pa la rnam par snang mdzad dang rin chen 'byung ldan dang / snang ba mtha' yas dang don yod
<p>212a.7</p>grub pa dang / mi bskyod pa'i bdag nyid can gyi gzugs dang sgra dang dri dang ro dang reg bya'i mtshan nyid can gyi 'dod pa'i bdag nyid sgyu ma'i skyes bu lta bu'am ma skyes par mos pa sngon du 'gro bas de bzhin gshegs pa la sogs pa mchod pa'i yid la byed pas nye bar longs spyod na gos pa med cing
<p>212b</p>
<p>212b.1</p>sdig pa'i snod du mi 'gyur ro/ /de bas na chos thams cad la brten pa med pas na nam mkha' lta bur zhes gsungs pa yin no/ /de skad du gzhan dag las kyang / chags pa ye shes 'dod pa yis/ /rtag tu 'dod pa'i yon tan bsten/ /byang chub sems dpa' mnyes par bya/ /byang chub dpa' bo
<p>212b.2</p>chags pas bya/ /gzugs la rnam gsum shes byas nas/ /mchod pa byed pas mchod par bya/ /bcom ldan de nyid sna tshogs pa/ /sangs rgyas rnam par snang mdzad bzhi/ /sgra la rnam gsum shes byas nas/ /lha rnams la ni dbul bar bya/ /de nyid bcom ldan sna tshogs pa/ /sangs
<p>212b.3</p>rgyas rin chen 'byung gnas gtso/ /dri la rnam gsum shes byas nas/ /sangs rgyas la sogs dbul bar bya/ /de nyid bcom ldan sna tshogs pa/ /'dod chags chos kyi 'byung gnas gtso/ /ro la rnam gsum shes byas nas/ /lha rnams la ni dbul bar bya/ /de nyid sangs rgyas sna
<p>212b.4</p>tshogs pa/ /sangs rgyas thogs med rdo rje 'dzin/ /reg la rnam gsum shes byas nas/ /bdag gi rigs la dbul bar bya/ /de nyid bcom ldan rdo rje can/ /mi bskyod pa yi tshul brnyes pa'o/ /gzugs dang sgra dang ro la sogs/ /rtag tu sems ni sbyar bar bya/ /'di ni sangs rgyas
<p>212b.5</p>thams cad kyi/ /gsang ba snying po bsdus pa'o/ /zhes bya ba la sogs pa gsungs pa yin no/ /gshed byed ces bya ba la sogs pa la gshed byed ni 'phrog pa'i bdag nyid do/ /de nyid rnam pa thams cad kyi thams cad byed pa'am/ gdug pa rnams 'joms pa'i phyir slong bar
<p>212b.6</p>byed pas na gshed byed thams cad slong bar byed pa'o/ /de nyid ni thogs pa med pa'i phyir ye shes kyang yin la rdo rje yang yin pas de skad ces bya'o/ /yang na gshed byed thams cad slong bar byed cing skyed par byed pa'i ye shes rdo rje yin pas de skad ces bya'o/ /bcom ldan 'das de nyid kyis
<p>212b.7</p>gshin rjer 'jig rten du grags pa gsod pa ni zlog par mdzad pa ste/ 'dul ba'i thabs dang bcas pas nyon mongs pa'i gnas las bzlog ste/ de bzhin gshegs pa'i lam la 'jug par mdzad pas de skad ces bya'o/ /de la dmigs pa zhes bya ba la sogs pa'i don ni bshad zin to/ /
<p>213a</p>
<p>213a.1</p>mi'u thung zhes bya ba ni mi thung gi khyad par dang ldan pa'o/ /'od zer dmar po'i dkyil 'khor te nyi ma'i dkyil 'khor ro/ /de'i 'od zer de la mnga' bas na de skad ces bya ste/ 'od kyi dkyil 'khor dmar po rab 'phro ba/ /zhes bya ba'i don to/ /rol pa'i stabs kyis pad+mar bzhugs/ /
<p>213a.2</p>zhes bya ba la rol pa'i stang stabs kyis pad+ma'i gdan la bzhugs pas de skad ces bya'o/ /shes rab mthar byed ces bya ba'i don gyis na pad+ma'i steng na khyab 'jug chung ma dang bcas pa de'i steng na bcom ldan 'das ji lta ba bzhin du bzhugs pa'o/ /rnam par 'gyur zhes bya ba ni zhal gyi mche ba gtsigs pa'o/ /
<p>213a.3</p>tshems kyis sgros kyang mnan zhes bya ba ni mche bas ma mchu'i sgros gnon par mdzad pa ste/ zhal gsum las g.yon gyi zhal steng gi tshems kyis sgros mnan pa'o/ /sna tshogs rgyan gyis 'bar ba ste/ /zhes bya ba ni sna tshogs pa ni sgeg pa la sogs pas yan lag 'gyur bar byed pa'i gar stabs rnams dang
<p>213a.4</p>ldan pas 'bar ba'o/ /spyi bo'i steng ni spyi gtsug go/ /dngos po bsgom byas na zhes bya ba ni rab tu dang zhing mos pa'i rjes su 'gro ba'i bsam pas bsgom pa'o/ /gzhan gyis mi thub pa zhes bya ba la sogs pa la gdug pa thams cad zil gyis mnan pa gang gis kyang mi thub pas gzhan gyis mi
<p>213a.5</p>thub pa ste/ de nyid ye shes kyi rdo rje'o/ /dmigs pa zhes bya ba ni sogs pa'i don ni bshad zin to/ /spyan gsum pa zhes bya ba 'dir ldan zhes bya ba ni tshig gi lhag ma'o/ /rol pa'i stabs kyis pad+mar zhugs/ /zhes bya ba ni bshad zin to/ /de lta mod kyi pad+ma mthar byed ces bya ba'i
<p>213a.6</p>don gyi rjes su 'brangs nas pad+ma'i steng na tshangs pa chung ma dang bcas pa de'i steng na bcom ldan 'das ji lta ba bzhin du bzhugs pa'o/ /khro bo'i lta bas rtog par mdzad/ /ces bya ba ni/ khro gnyer bsnyer bas rab tu 'jigs/ /khro bo'i lta bas rab tu 'dzum/ /khro bo'i lta bas mnyam
<p>213a.7</p>gzhag na/ /khams gsum dag kyang 'jigs par byed/ /ces bshad pa ni khro bo'i lta ba'i mtshan nyid de des gzigs par mdzad pas na/ khro bo'i lta bas rtog mdzad pa/ /zhes bya'o/ /ljags ni bskyod mdzad la zhes bya ba ni ljags spyod par mdzad cing 'jigs pas na ljags ni skyod par
<p>213b</p>
<p>213b.1</p>mdzad pa'o/ /sangs rgyas gzugs ni mang po dag /ces bya ba ni sangs rgyas kyi sku du ma dag 'phro bar byed pa la sogs pa gang yin pa de la de skad ces bya'o/ /'phro zhing 'du bar zhes bya ba/ /nye bar mtshon pas na 'phro ba dang bsdu ba dang gnas pa dang brtan par bya'o/ /bsgoms byas nas zhes
<p>213b.2</p>bya ba ni 'dir thun gsum du goms par bya'o zhes sbyar bar bya'o/ /rta mchog ces bya ba la sogs pa la rab mchog tu gyur pa'i rta mchog thams cad 'joms par byed pa'i ngo bo nyid du dbu gsum gyi steng du 'jog par mdzad pas na rta mchog ste de nyid ni ye shes kyi rdo rje'o/ /dmigs pa zhes bya ba la
<p>213b.3</p>sogs pa'i don ni bshad zin to/ /bgegs kyi gshed ces bya ba ni dngos grub ma lus pa'i bgegs su gyur pa 'joms pa'o/ /me yi dkyil 'khor bzhugs zhes bya ba ni 'bar ba'i dkyil 'khor gyis bskor ba'o/ /ut+pal sngon po'i 'dab ma'i mdog /ces bya ba ni ut+pal sngon po'i 'dab ma
<p>213b.4</p>lta bu'i mdog dang gzi mdangs yod pas na de skad ces bya ba ste sku mdog sngon po zhes bya ba'i don to/ /zhabs kyis bgegs ni mnan pa ste/ /zhes bya ba ni zhabs g.yon pas pad+ma'i steng na tshogs kyi bdag po gnas pa gnon par mdzad pa gang yin pa de la de skad ces bya'o/ /gnyis pa pad+ma'i steng na
<p>213b.5</p>bzhugs/ /zhes bya ba ni bcom ldan 'das de nyid kyi gnyis pa ste zhabs g.yas pa pad+ma la 'jog par mdzad pas na bcom ldan 'das 'di yang rol pa'i stabs kyis pad+ma la bzhugs par bsgom par bya'o zhes 'dir yang snga ma bzhin no/ /ye shes mkhas pas zhes bya ba ni bsgom pa'i ye shes la
<p>213b.6</p>mkhas pa'o/ /bgegs thams cad ces bya ba la sogs pa la bgegs thams cad rnam par gzhom pa ni rnam par 'jig pa ste/ des rnam par rgyal ba mnga' bas na de skad ces bya ste de nyid ni ye shes rdo rje'o/ /de la dmigs pa zhes bya ba la sogs pa'i don ni bshad zin to/ /mig g.yon zhes
<p>213b.7</p>bya ba ni g.yon pa yo ba'o/ /hUM gis snying ga'i phyogs kyang bkang / /zhes bya ba ni snying ga'i phyogs na gnas pa'i yi ge hUM gi sgras lus khyab pa'o/ /mthing shun gyi ni mdog can te/ /zhes bya ba ni kha dog gzhan dang shin tu ma 'dres pa'i mthing gi mdog can no/ /thub pa ni mi dge
<p>214a</p>
<p>214a.1</p>ba rnams rnam pa thams cad du sdom pa'i bdag nyid du gyur pa'i phyir ro/ /bgegs kyi chu mjings zhes bya ba la sogs pa la ma rig pa'i mun pas nye bar bsags pa'i sems kyi rgyun rnam par spyod bar mdzad pas bgegs kyi chu bo'i mjings 'joms pa'o/ /spyan g.yo ba ni phyogs
<p>214a.2</p>thams cad du legs par gzigs pa la brtson pa'o/ /de nyid nyi ma'i dkyil 'khor dang ldan pas na 'bar ba'o/ /chad pas bzung ste blta ba dang / /zhes pa ni khu tshur dam du bcas pas dam du bzung ba'o/ /sna tshogs zhes bya ba la sogs pa la dus thams cad pa'i me tog sna tshogs pa
<p>214a.3</p>chu las skyes pa dang thang las skyes pa'i mchog rnams khyad par du spel zhing bkod pas bcings shing dkris pa ste/ des rtsa bar bcings pa'i cod pan gyi dbu rgyan rin po che las byas pa gang yin pa de la de skad ces bya la/ de mnga' bas ni bcom ldan 'das mi g.yo mgon la yang de skad ces bya ste/ 
<p>214a.4</p>dbu'i steng du dus thams cad pa'i me tog gi phreng bas dbu rgyan byas pa'o/ /cho 'phrul chen po du ma 'phro/ /zhes bya ba ni gdul bya rnams mos par byed pa'i phyir rdzu 'phrul la sogs pa dang ldan pa'o zhes bya ba ni tshig gi lhag ma'o/ /de ltar zhes bya ba ni de bzhin du'o/ /rtag tu zhes bya ba
<p>214a.5</p>ni rnal 'byor pa gang dus thams cad du spyod lam rnam bzhir bsgom mo zhes bya ba'i bar ro/ /sgom par byed ces bya ba ni 'dir 'di ltar ro/ /bla na med pa'i zhes bya ba la sogs pa la chos thams cad phyin ci ma logs par khong du chud pa ni byang chub pa'o/ /de las khyad par du gyur pa gzhan med
<p>214a.6</p>pas de nyid ni bla na med pa'o/ /them skas la ni 'dzeg par 'gyur/ /zhes bya ba ni sems kyi rgyun 'phags pa'i lam la 'dzegs pas gnas pa ste/ 'di dag gis ni byang chub rab tu 'bad pas bsgrub par bya'o zhes bstan to/ /de bzhin gshegs pa zhes bya ba la sogs pa la de bzhin gshegs pa thams
<p>214a.7</p>cad kyi bka' bzhin byed pa ni sgrub pa po ma lus pa'i mngon par 'dod pa'i dngos grub stsol ba'i phyir sad par mdzad pa'o/ /de la mi g.yo ba ni mi 'gul ba'o/ /ye shes ni de bzhin gshegs pa'i gang yin pa de la des rnam par bsgyings pa ni sems can ma lus pa'i don rdzogs par mdzad pa'o/ /
<p>214b</p>
<p>214b.1</p>de rnam par rol pa mnga' bas na bcom ldan 'das mi g.yo ba la de skad ces bya ste de nyid rdo rje'o/ /dmigs pa zhes bya ba la sogs pa'i don ni bshad zin to/ /ming ni 'dod pa'i dbang phyug ste/ /zhes bya ba ni/ Tak+ki'i 'dod pa yin par grags/ /zhes gsungs pas na 'dod pa ma lus pa'i bdag por gyur
<p>214b.2</p>pas na mtshan de ltar bsgrags zhes tshig 'og ma dang sbyar ro/ /dbu rgyan sangs rgyas kyis brgyan pa'i/ /zhes bya ba ni sangs rgyas mi bskyod pa'i dbu rgyan gyi cod pan dang ldan pa ste gtso bo'i rin po che'i dbu rgyan gyis brgyan pa'o/ /dpral bar khro gnyer bsdus mdzad pa/ /zhes bya ba ni dpral ba ni
<p>214b.3</p>smin ma'i bar du khro gnyer bsdus par mdzad pa gang yin pa de la de skad ces bya'o/ /'bar ba ste zhes bya ba ni dngos po khyad par can dang ldan pas de skad ces bya'o/ /dkyil 'khor dmar po zhes bya ba ni nyi ma'i dkyil 'khor ro/ /'dod pa'i rgyal po'i phyag rgya ni 'og nas 'chad do/ /rol pa'i stabs ni
<p>214b.4</p>rol pa'i stang stabs mdzad pa'o/ /'og gi bgegs la sdang bar mdzad/ /ces bya ba ni 'og gi bgegs rnams skrag par mdzad pa'o/ /sangs rgyas spros pas kun du khyab/ /ces bya ba ni sangs rgyas rnams kyi khro bas kun du 'khrigs pas lus la khyab pa'o/ /bla med ye shes thob bya'i phyir/ /
<p>214b.5</p>zhes bya ba ni thams cad la mchog tu gyur pa'i ye shes thob pa'i don du'o/ /ting nge 'dzin bzang po zhes bya ba ni sems mchog tu rtse gcig pa thob pas so/ /snying po thams cad ces bya ba la sogs pa la sangs rgyas dang rdo rje 'dzin pa la sogs thams cad kyi snying po ni gnyis su med pa'i ye shes so/ /
<p>214b.6</p>de thams cad nas 'gugs pa ni 'dren pa'o/ /de rnam par rgyal ba sta gdug pa rnams zil gyis gnon pa'i mtshan nyid mnga' bas na de skad ces bya'o/ /de nyid ye shes rdo rje ste/ /dmigs pa zhes bya ba la sogs pa'i don ni bshad zin to/ /sku ni sprin sngon 'dra ba ste/ /zhes bya ba ni
<p>214b.7</p>sku sprin sngon po dang 'dra bar sngo ba mnga' bas na de skad ces bya'o/ /dbu rgyan la ni sangs rgyas bzhugs/ /zhes bya ba ni cod pan la mi bskyod pa 'jog pa'o/ /rol stabs mdzad ces bya ba ni rol pa'i stang stabs mdzad pa'o/ /dkyil 'khor zhes bya ba ni nyi ma'i dkyil 'khor ro/ /
<p>215a</p>
<p>215a.1</p>sbyor ba'i ye shes kyis bskul ba'i/ /zhes bya ba ni dam tshig gi phyag rgya dang sbyor ba'o/ /de'i ye shes ni 'khyud pa la sogs pa ste gnas skabs der ci rigs par rigs lngar bzhugs pa'i lha thams cad kyi rab tu dga' ba rnam par dag pa nyid de/ des bskul bar so sor rig
<p>215a.2</p>pas rab tu dga' ba'i bdag nyid can bdag gir mdzad ces bya ba'i bar du'o/ /gzhan dag ni lha dang gnyis su med pa'i nga rgyal gyi bdag nyid can gyi sbyor ba bsgom pa ni ye shes kyis bskul ba'o zhes 'dod do/ /bsgom par bya'o zhes bya ba ni tshig gi lhag ma'o/ /dbang bdag brdeg
<p>215a.3</p>pa'i zhes bya ba la sogs pa la dbang bdag ni lha chen po'o/ /de la brdeg pa ston par gyur pa la sogs pa'i mngon pa'i nga rgyal gsal bar mdzad pa ste/ de'i ye shes gang yin pa de rnam par rgyal ba 'di la mnga' bas dbyig sngon la de skad ces bya ste de nyid rdo rje'o/ /dmigs pa
<p>215a.4</p>zhes bya ba la sogs pa'i don bshad zin to/ /mig dmar skra 'bar gyen du brdzes/ /zhes pa ni mig dmar po mnga' bas na mig dmar ro/ /yang de nyid ni dbu skra 'bar zhing 'od dang ldan pas gyen du brdzes pa gang la mnga' ba de la de skad ces bya'o/ /pad+ma la bzhugs
<p>215a.5</p>'gying bag can/ /zhes bya ba ni pad+ma'i gdan gyi steng na khro bo'i nga rgyal gyis stang stabs dang bcas pas bzhugs pa'o/ /drag po ni drag po'i las mdzad pa'i phyir ro/ /tsham dam bcas pas gtor zhes bya ba ni tsham ngam dang bcas shing rol pa'i stang stabs zhes bya ba dang
<p>215a.6</p>khro bo'i nga rgyal gyis bzhugs pas tsham dam bcas zhes bya ste stang stabs des bgegs rnam 'thor zhing skrod par byed pa bskyed pas de skad ces bya'o/ /phyogs bcu'i zhes bya ba ni rang rang gi phyogs su'o/ /'bar ba rnams kyis yongs su bskor/ /zhes bya ba ni nyi ma'i 'od kyi
<p>215a.7</p>dkyil 'khor dang ldan pas de skad ces bya'o/ /sprin zhes bya ba ni 'dir ldan pa'i tshig tu shes par bya'o/ /sgom pa'i mchog gis zhes bya ba sgom pa'i mchog thob pas so/ /bsgom par bya zhes bya ba ni 'dir de bzhin du bsgom pa'o/ /'chol ba zhes bya ba la 'chol
<p>215b</p>
<p>215b.1</p>ba'i rgyud las bshad pa'i kun du spyod pa la ni 'chol ba zhes bya ba'i sgrar brjod do/ /de'i ye shes ni rang bzhin gyis 'od gsal bar rtogs pa'o/ /de'i stobs ni thogs pa med pa'i nus pa'o/ /des rnam par rgyal ba ni de dang 'dra bas rjes su 'gro ba'i sems can med pas na khro bo stobs po che la de
<p>215b.2</p>skad ces bya ste de nyid rdo rje'o/ /dmigs pa zhes bya ba la sogs pa'i don ni bshad zin to/ /sku gsum ldan pa zhes bya ba ni sku gsum gyi bdag nyid can sku dang gsung dang thugs rdo rje'i ngo bo nyid du gyur pas de skad ces bya ste/ thams cad la yang de bzhin du shes par bya'o/ /'od bzang ba
<p>215b.3</p>zhes bya ba ni 'od dmar po'o/ /'dom gang 'od kyis rnam par brgyan/ /zhes bya ba ni kun nas 'od zer mdog gang gis sku rab tu mdzes pa'o/ /ngos na lha mo rab bzhugs pa/ /zhes bya ba ni ngos gnyis na gsang ba chen po'i de kho na nyid lnga'i tshul gyis gnas pa'o/ /rigs kyi yum ni bzhi
<p>215b.4</p>po rnams/ /zhes bya ba ni la la ni rdo rje sems ma la sogs pa yin par 'dod la/ gzhan dag ni spyan la sogs pa yin no zhes zer mod kyi de gnyis las phyogs snga ma ni mi rigs so/ /de dang ldan zhes bya ba ni tshig gi lhag ma'o/ /phyag rgya 'di dag kyang gang gi phyir sngar bshad mod
<p>215b.5</p>kyi 'on kyang bskyed pa'i rim pa la dgongs pa nyid kyis na gtso bo nyid du bstan pa'i phyir yang phyag rgya 'di dag nye bar dgod pa mdzad pa yin no/ /rjes chags zhes bya ba ni rjes su dgyes pa'i bdag nyid can yin pas so/ /spros bcas dga' ston yin zhes bya ba ni 'khor los sgyur ba'i spro ba dang
<p>215b.6</p>bcas pa'i dga' ston te/ kun du dga' ba gang yin pa de la de skad ces bya'o/ /'dir lha mo rnams ni phyag gnyis pa'o/ /gtsug tor 'od zer lnga pa can/ /zhes bya ba ni 'dir de nyid yin par shes par bya'o/ /kun du 'khor lo'i phreng bar ldan/ /zhes bya ba ni 'od kyi dkyil 'khor
<p>215b.7</p>gyi phyi rol du'o/ /'khor lo'i bar na rdo rje gnas/ /'od zer phreng bas rnam par brgyan/ /zhes bya ba ni rdo rje phreng ba'i nang du 'od kyi dkyil 'khor byas pas rjes su 'brel ba'i rdo rje phreng ba'i 'od zer gyi rnam pa can pas brgyan pa ste/ nye bar mtshon pa 'dis na de'i nang du rin po che dang
<p>216a</p>
<p>216a.1</p>pad+ma dang / ut+pala'i phreng bas kyang brgyan par shes par bya'o/ /byang chub snying po don gnyer ba/ /zhes bya ba ni byang chub kyi snying po mngon par 'dod pas so/ /'dod pa thob ces bya ba ni 'jig rten dang 'jig rten las 'das pa'i phun sum tshogs pa thams cad byed do/ /byang chub snying po zhes
<p>216a.2</p>bya ba la sogs pa la byang chub kyi snying po ni de bzhin gshegs pa'i ye shes so/ /des gdul bya'i skye bo'i bsam pa rnam pa thams cad du rdzogs par byed cing brgyan pa dang spud par mdzad pas na byang chub kyi snying po thams cad kyis brgyan pa ste 'khor los sgyur ba'o/ /de nyid kyi ye shes na 'khor
<p>216a.3</p>lo'i ngo bo nyid yin pas na ye shes 'khor lo'i rdo rje'o/ /dmigs pa zhes bya ba la sogs pa ni bshad zin to/ /gong du de dag la brten nas ting nge 'dzin gyi khyad par las nges par 'byung ba'i gsang sngags bye ba phrag du ma gsungs so zhes bya ba'i don de nyid rim bzhin du bstan pa yin te
<p>216a.4</p>gsang sngags dam pa'i tshogs dang lha rnams tha mi dad par gzhag pa yin pas ci rigs par bsgrub pa'i phyir 'khor los sgyur ba dang por nye bar bkod pa yin no/ /sku gsum zhes bya ba ni rang dang rjes su mthun pa'i sku gsum dang ldan pas na de skad ces gsungs so/ /bI dza pU ra ne'u
<p>216a.5</p>le can/ /zhes bya ba ni lag pa g.yas pa na bI dza pU ra'o/ /g.yon pa na ne'u le'o/ /ngos la rgyan rnams thams cad kyis/ /brgyan pa'i gnod sbyin mo bzhi dag /ces bya ba ni snga ma bzhin no/ /gzhan dag ni 'di dag phyogs rnam pa bzhi na gnas so zhes zer ro/ /rdo rje
<p>216a.6</p>bdud rtsi lag gnas pas/ /zhes bya ba ni/ AHdang hUM las byung ba yi/ /zla ba rdo rje lag par bsam/ /yi ge oM las gdu bu ni/ /ser po mkhrig mar bsam par bya/ /baM ni zla ba'i mdog 'dra ba/ /de las bdud rtsi'i char rab 'bab/ /dri med ser mor mngon phyogs pa/ 
<p>216a.7</p>mkhas pas bum pa bzhin du blta/ /mdzub mo la ni nor bu bzang / /rdzogs bzangs zhes bya gung mo la/ /srin lag la ni nor sbyin te/ /nor sbyin chen po mthe'u chung la/ /mthe bor pi tsi kuN+Da li/ /ki li ma li mkhrig mar te/ /sgo dbang spyod pa'i dbang po dag /lag
<p>216b</p>
<p>216b.1</p>pa'i ngos la rnam par bsam/ /sngags pas gnod gnas chu dbang ni/ /lag pa'i dbus su rnam par bsam/ /dris bsgos lag pa'i dbus su ni/ /rang rang sngags kyis rim bzhin bsam/ /dang por yi ge oM dang ni/ /rat+na badzre rang ming dang / /bzhi yi mtha' dang de 'og tu/ /swA hAr bcas pa
<p>216b.2</p>sngags su bsgrags/ /rdo rje bdud rtsi lag par bsam/ /'di ltar spyi bor cho ga bzhin/ /mkhas pas chu yi sbyin blugs brgya/ /nyin re zhing ni legs par dbul/ /rin po che zhes bya ba la sogs pa la rin po che ni yid bzhin gyi nor bu la sogs pa'o/ /sbyin pa ni sems can thams cad
<p>216b.3</p>la stobs pa ste de lta bu'i rin po che'i char 'bebs pas na de skad ces bya'o/ /de nyid sbyin pa la sogs pa'i pha rol tu phyin pa'i ye shes kyi sprin dang ldan pas na/ snon gnas pa la ye shes kyi sprin zhes bya ste de nyid rdo rje'o/ /dmigs pa zhes bya ba la sogs pa'i don ni bshad zin to/ /rta bdun
<p>216b.4</p>ldan pa'i shing rtar zhugs/ /zhes bya ba ni rta bdun gshibs pa'i shing rta la gnas pa'o/ /'bar ba'i dkyil 'khor snang mdzad pa/ /zhes bya ba ni nyi ma'i dkyil 'khor las byung ba'i 'od zer 'bar ba'i 'od kyi dkyil 'khor yongs su rgyas pa'i bdag nyid can no/ /phyogs bcu
<p>216b.5</p>bsrung bar brtson pa ste/ /zhes bya ba ni phyogs bcu na gnas pa'i gdug pa rnams las bsrung ba'i phyir brtson zhing rab tu 'bad par mdzad pa'o/ /mig dang kha ni 'drub par byed/ /ces bya ba ni gdug pa rnams kyi mig dang kha 'drub par mdzad par bsgom par bya ste snga ma bzhin no/ /
<p>216b.6</p>nye bar spyod pa rnam spangs te/ /zhes bya ba ni mi bden pa'i rnam par rtog pa bsal la rnam pa thams cad du lha mo bsgom pas gnas par bya'o/ /hUM mdzad ces bya ba ni yi ge hUM gi sgra legs par sgrogs pa la brtson pa'o/ /'di ni zhes bya ba ni 'od zer can gyi ting nge 'dzin gyis so/ /dbang du
<p>216b.7</p>zhes bya ba ni rnal 'byor pa de nyid kyis so/ /sdang ba thams cad ces bya ba la sogs pa la sdang ba thams cad kyis mi tshugs par byed pa ni gdug pa thams cad bzlog pa ste lha mo 'od zer can no/ /de nyid ni thogs pa med cing mchog tu gyur pa'i ye shes dang ldan pas na ye shes kyi rdo rje mchog
<p>217a</p>
<p>217a.1</p>rab ces bya'o/ /dmigs pa zhes pa la sogs pa'i don ni bshad zin to/ /de steng kha dog lnga po dag/ /rab tu 'dres pa'i sangs rgyas bzhugs/ /zhes bya ba ni snga ma bzhin te kha dog ser po la sogs pa'o/ /slar yang de la kha dog lnga'i/ /sangs rgyas bdud rtsi'i
<p>217a.2</p>char 'bebs mdzad/ /ces bya ba ni khro bo'i 'od 'bar bas gdon bsal ba'i sems can la rdo rje bdud rtsi'i chu'i bum pa phyag gnyis kyis 'dzin pa'i de bzhin gshegs pa rnams kyis dbang bskur bar bsam mo zhes sbyar ro/ /nad thams cad ces bya ba la sogs pa la nad thams cad ni
<p>217a.3</p>rims la sogs pa'o/ /nye bar zhi ba ni bsal ba ste de nus pa'i ye shes thogs pa med pa gang yin pa ste de'i ngo bo nyid du gyur pas na ri khrod kyi shing lo can la yang de skad ces bya'o/ /de nyid ni rdo rje 'bar ba'i gzugs can te mi bzad pa'i srung ba'o/ /de la dmigs pa zhes bya ba
<p>217a.4</p>la sogs pa'i don ni bshad zin to/ /sbrul mgo bdun gyi gdengs ka rgyas/ /zhes bya ba ni sbrul mgo bdun gyi gdengs ka cod phan gyi steng du 'jog pas rgyas shing khyad par gang yin pa de la de skad ces bya'o/ /de nyid ni nor bu 'bar bas brgyan pa ste zhes bya ba ni sprul mgo rnams kyi steng
<p>217a.5</p>na 'od 'bar ba de'i dbus na gnas pa'i nor bu las byung ba'i 'od zer mdzes pas 'bar ba'i nor bus rnam par brgyan pa'o/ /'od ni dmar po'i dkyil 'khor can/ /zhes bya ba ni 'od kyi dkyil 'khor dmar po 'bar ba'o/ /'ja' rnams 'phro bas bskor ba ste/ /zhes bya ba ni rab tu
<p>217a.6</p>'phro ba'i 'ja' 'dra ba'i ye shes kyi phreng ba gang la yod pa de la de skad ces bya'o/ /kun nas 'bar ba rnams kyis khebs/ /zhes bya ba ni 'bar ba'i tshogs kyis khebs pa'o/ /sangs rgyas zhes bya ba la sogs pa la de ltar gyur pa'i sangs rgyas kyi sku'i gzugs brnyan 'phro ba phyag gi
<p>217a.7</p>pad+ma gnyis kyis yi ge baM las byung ba'i bum pa bdud rtsi'i chus yongs su gang ba'i zla ba'i mdog ltar dkar ba thogs par bsgom mo zhes bya bar sbyar ro/ /kha ni dza yis rnam brgyan pa/ /zhes bya ba ni bum pa de yi ge dzas kha nye bar mdzes par byas par bsgom mo zhes sbyar ro/ /
<p>217b</p>
<p>217b.1</p>la la ni dug gis brgyal bar bya'o zhes zer ro/ /dug gis phog pa rnams la ldugs/ /zhes bya ba ni sangs rgyas de rnams 'dod chags la sogs pa'i dug gis brgyal ba'i sems can rnams la ldugs par mdzad par bsgom par bya'o/ /dug gis phog pa rnams la zhes bya ba ni
<p>217b.2</p>dug med par bya ba'i phyir ro/ /de ltar bsgom pa zhes bya ba ni dug sel ma'i ting nge 'dzin to/ /nyon mongs pa zhes bya ba la sogs pa la nyon mongs pa thams cad ni 'dod chags la sogs pa'o/ /de dag nyid thabs med par bsten na 'bras bu yid du mi 'ong ba 'byin pas na dug ste de nye bar 'joms
<p>217b.3</p>par mdzad pas na dug sel mal de skad ces bya'o/ /de nyid gdengs ka'i dbang po ste klu rnams kyi bdag por gyur pa'o/ /de nyid gzhig par mi nus pa dang mi ldog pa'i phyir rdo rje ye shes so/ /dmigs pa zhes bya ba la sogs pa'i don ni bshad zin to/ /thor tshugs rgyal ba'i sku
<p>217b.4</p>gzugs bzhugs/ /zhes bya ba ni 'od dpag tu med pa'i sku ni rgyal pa'i sku ste de thor tshugs kyi dbus na bzhugs pa gang yin pa de la de skad ces bya'o/ /pad+ma dkar po lta bur snang / /zhes bya ba ni pad+ma dag pa dang 'dra ba'o/ /nyams sems stobs ldan zhes bya ba ni gar stabs kyi ro'i
<p>217b.5</p>nyams dang nye bar ldan pa'o/ /bgrang nor phreng ba can zhes bya ba ni bgrang phreng dang ldan pa'o/ /rol pa'i stang stabs zhes bya ba ni rol pa dang bcas pas so/ /rin chen ri phug nang bzhugs pa/ /zhes bya ba ni rin po che'i ri phug gi dbus na bzhugs pa'o/ /rnal 'byor sems
<p>217b.6</p>pas zhes bya ba ni ha la ha la'i thabs dang shes rab sgom par byed pas so/ /rnam par mi rtog ting 'dzin gyis/ /zhes bya ba ni chos kyi dbyings ji lta ba bzhin du gnas pa la lhag par mos pas yang dag ma yin pa'i kun du rtog pa bsal ba'i ting nge 'dzin gyis so/ /nang gi bzlas pa
<p>217b.7</p>zhes bya ba la sogs pa la bsam gtan gyi bzlas pas sngags zlos pa ste/ gcig dang gnyis dang gsum la sogs pa'i gzugs 'phro bas bsgom pa ni ma yin no/ /'dod pa thams cad ces bya ba la sogs pa la 'dod pa thams cad ni yongs su dag pa'i gzugs la sogs pa'o/ /de
<p>218a</p>
<p>218a.1</p>rab tu bsgrub pa ni sgrub pa po'i rgyud la rdzogs par mdzad pas na 'dod pa thams cad rab tu sgrub pa'o/ /de nyid ni ha la ha la 'di yin pas ni de skad ces bya'o/ /de nyid ni gdul bya'i skye bo ma lus pa'i 'dod chags la sogs pa'i dug 'joms pa nyid kyis thogs pa med pa'i shin tu sim
<p>218a.2</p>pa'i ye shes dang ldan pas na yongs su mnyes par byed pa ye shes rdo rje'o/ /dmigs pa zhes bya ba la sogs pa'i don ni bshad zin to/ /srin mo zhes bya ba ni de lta bu'i gzugs 'dzin pa'i phyir ro/ /thor tshugs zhes bya ba la sogs pa la thor tshugs dang cod pan gyis brgyan pa'i spyi
<p>218a.3</p>bo de nyid la mi bskyod pa bzhugs pa zhes bya ba ni de nyid kyi mgo la mi bskyod pa bzhugs pa gang yin pa de la de skad ces bya'o/ /lag na khrag gis bkang ba'i thod pa thogs pa zhes bya ba ni mi'i khrag gis yongs su bkang ba'i mi'i thod pa lag pa g.yas kyi dang po la thogs pa gang yin pa de la de skad ces
<p>218a.4</p>bya'o/ /g.yon pa gcig gis ni sdigs mdzub byed pa zhes bya ba'o/ /rol pa'i stabs kyis zhes bya ba ni rol pa'i stang stabs kyis bzhugs pa'o/ /'di lta bu zhes bya ba la sogs pa la bshad ma thag pa'i bzlas pa dang sgom pa 'di lta bu dang ldan pas so/ /hUM gis hUM mdzad pa zhes
<p>218a.5</p>bya ba ni khro bo la zhen pa'i hUM sgra sgrogs par brtson pa'o/ /sems can kun don phun tshogs pa'i/ /zhes bya ba ni sbyin pa la sogs pas sems can thams cad kyi don bya ba'i phyir nye bar bsags pa'i bsod nams dang ye shes kyi tshogs phun sum tshogs pa'i rgyu dang yang dag par ldan
<p>218a.6</p>pas so/ /sems can thams cad ces bya ba la sogs pa la sems can thams cad de/ gdug pa rnams gsod pa'i mchog yin la/ de nyid kyis na rab ste pad dkar ma'o/ /de nyid ni byang chub kyi snying por bdud bzhi las rnam par rgyal ba'i phyir bcom ldan 'das kyi stobs
<p>218a.7</p>bcu'i ngo bo nyid du gyur pas na byang chub kyi snying po rnam par rgyal ba'i stobs zhes bya'o/ /dmigs pa zhes pa la sogs pa'i don ni bshad zin to/ /phyed zur pa ni rnam par rol/ /ces bya ba ni g.yon logs dpag bsam gyi shing la brten pas rten pa dang bcas pa'o/ /'jam
<p>218b</p>
<p>218b.1</p>pa'i khro bo rdo rje yis/ /zhes bya ba ni gshin rje gshed kyis so/ /de yis mgo ni mnan nas bzhugs/ /zhes bya ba ni dkyil 'khor gyi bdag po 'jam dpal gyi sbyor bas bzhugs pa'o/ /gnod sbyin mo zhes bya ba la sogs pa la gnod sbyin mo thams cad kyi sgrub pa ni rang dbang du
<p>218b.2</p>bya ba nyid rdzogs par byed pa ste/ de la mchog tu gyur pa ni 'jam dpal rang gi khro bo dang bcas pa'o/ /dmigs pa zhes bya ba la sogs pa'i don ni bshad zin to/ /yi ge gsum pa mig gsum gzugs/ /zhes bya ba ni bshad ma thag pa'i yi ge gsum gyi gzugs can no/ /de nyid
<p>218b.3</p>gsum pa ni/ /khyab 'jug lha chen mes po che/ /zhes bya ba ste khyab 'jug ni nor lha'o/ /lha chen po ni bde byed do/ /mes po chen po ni tshangs pa'o/ /rang gi mtshon thogs la zhes bya ba ni mtshon cha thogs pa ni nye bar mtshon pa tsam ste de la khyab 'jug ni mdog sngon po lag pa bzhi pa/ g.yas
<p>218b.4</p>dang g.yon na dbyug pa dang rdo rje dang / dung dang 'khor lo 'dzin pa nam mkha' lding la zhon pa'o/ /lha chen po ni shel gyi mdog can mgrin pa sngo ba/ mig gsum pa/ stag gi pags pa gyon pa/ /mtshan ma 'greng ba/ lag pa drug pa/ g.yas na mdung rtse gsum pa dang rdo rje dang Da ma ru thogs
<p>218b.5</p>pa/ g.yon gnyis na kha T+wAM ga dang thod pa khrag gis bkang ba thogs pa cig gis u ma la 'khyud pa khyu mchog la zhon pa'o/ /tshangs pa ni mdog ser po lag pa bzhi pa g.yas na rdo rje dang phreng ba dang g.yon na dbyig pa dang spyi blugs 'dzin pa dang dad pa la zhon pa ste de dag kyang rin po che'i
<p>218b.6</p>cod pan can no/ /rdo rje'i ting 'dzin bsgom nas ni/ /zhes bya ba ni rdo rje hUM mdzad kyi ting nge 'dzin bsgom pas so/ /rdo rje hUM mdzad kyis bskul na/ /zhes bya ba ni rdo rje hUM mdzad kyi rnal 'byor pas 'dod pa'i rgyal pos lha chen po la sogs pa gang yang rung ba bkug nas khro bo ti rI n+ti ri'i
<p>218b.7</p>phyag rgya bcings te/ rdo rje 'di ni rdo rje che/ /zhes bya ba la sogs pa'i spyi'i dam tshig bsgom zhing khyad par gyi dam tshig ji lta ba yang bstan nas mngon par 'dod pa'i las grub par gyis shig ces bskul ba byas la/ rdo rje hUM mdzad kyi phyag rgyas kyang sdigs mdzub byas nas bsgrubs na
<p>219a</p>
<p>219a.1</p>'jigs pas dngos grub ster bar 'gyur ro/ /'jig rten zhes bya ba la sogs pa la 'jig rten thams cad kyi lha rnams sgrub par byed pas spun gsum la 'di skad ces bya'o/ /de nyid kyis na mig gsum pa/ /zhes bya ba la lha chen po'i bdag nyid kyi rnam par rol pa
<p>219a.2</p>ni rnam par brtse ba'o/ /ye shes rdo rje zhes bya ba ni 'jig rten pa'i thogs pa med par shes pa'i tshul lo/ /dmigs pa zhes bya ba la sogs pa'i don ni bshad zin to/ /dkyil 'khor la ma gtogs pa'i lha cung zad tsam zhig bstan nas/ da ni 'dir ma gtogs pa gzhan dag kyang
<p>219a.3</p>bstan pa'i phyir gzhan yang zhes bya ba la sogs pa gsungs so/ /gsang sngags zhes bya ba ni gsang sngags kyi skyes bu ste/ 'di ni mngon par 'dod pa'i sngags/ /sa bon gang yin pa sbyar byas te zhes bya ba gsungs so/ /rdo rje'i yig 'bru rnams bsgoms pas/ /zhes bya ba ni
<p>219a.4</p>rgyud kyi nang na rab tu grags pas rang rang gi sa bon gyi yi ge'am ming gi dang po'i yi ge dang de bzhin du rjes su sbyar ba'o/ /'phrog ma zhes bya ba la sogs pa la 'phrog ma ni yi ge ha las skyes pa bu lnga brgyas yongs su bskor ba rnam par bsams na 'grub par 'gyur ro/ /dpa' can
<p>219a.5</p>yang zhes bya ba ni dpa' can la sogs pa gnod sbyin mo lnga brgyas yongs su bskor ba'o/ /ting nge 'dzin rab tu ston pa'i gzhung gi le'u la ting nge 'dzin rim par phye ba zhes bya ba'i sgrar gsungs so/ /le'u bzhi pa'i 'grel pa'o// //ting nge 'dzin yongs su shes pas rang gi bstan pa la
<p>219a.6</p>zhugs pa'i sems can rnams la phan pa'i gsang sngags kyi mthu bstan par bya dgos pas na de nas zhes bya ba la sogs pas le'u lnga pa gsang sngags kyi ye shes rnam par bsgyings pa'i rim par phye ba gsungs te/ bcom ldan 'das kyis phyung ngo zhes bya bar sbyar ro/ /ci zhig mdzad nas
<p>219a.7</p>she na/ zhi la rdul dang bral ba'i mchog /ces bya ba gsungs te 'dod chags la sogs pa nye bar zhi bas na zhi ba'o/ /des rdul dang bral ba ni rnyog pa dang bral ba ste/ bcom ldan 'das rnam par snang mdzad do/ /de'i mchog ni dam tshig gi phyag rgyar gyur pa nyid de yum sangs
<p>219b</p>
<p>219b.1</p>rgyas spyan no/ /dmigs pa zhes bya ba la sogs pa'i don ni bshad zin to/ /de la snyoms par zhugs pa ni mngon sum du mdzad pa ste spyan gyi gsang sngags ston pa'i rnam par thugs rtse gcig tu mdzad ces bya ba'i don to/ /gsang sngags ston pa'i ting nge 'dzin thams cad la yang lha de'i
<p>219b.2</p>gsang sngags ston pa'i rnam par thugs rtse gcig tu mdzad par shes par bya'o/ /ting nge 'dzin la dmigs par mdzad pas ni 'di skad ston te/ mtshan ma thob pa nyid kyis zhi ba la sogs pa'i las la gsang sngags rab tu sbyar bar bya'o zhes ston pa yin no/ /de bzhin gshegs pa
<p>219b.3</p>thams cad kyi yum zhes bya ba ni rigs de'i yum du gyur pa'i phyir ro/ /ye shes skyed par mdzad pas sna tshogs pa'i las kyi bya ba mdzad pa zhes bya ba ni ye shes skyed par mdzad pas sems can gyi khams sna tshogs shing ma lus pa'i las mdzad pa nyid kyis na mngon par 'dod pa'i bya ba
<p>219b.4</p>rdzogs par mdzad pa'i rgyur gyur pa'o/ /las kun rab tu rdzogs mdzad pas/ /zhes bya ba ni zhi ba la sogs pa'i las rnams sgrub par mdzad pas so/ /dgyes pa ni sems can gyi khams thams cad bde bar byas par gzigs pas dgyes pa'o/ /bdud kyi dpung rnams 'dar
<p>219b.5</p>gyur te/ /zhes bya ba ni sems can rnams 'joms par byed pa'i bdud kyi sde rnams g.yos pa'o/ /sangs rgyas rdo rjes dran byed/ /ces bya ba ni rang nyid la yongs su skyob pa'i phyir rnam par snang mdzad rjes su dran par gyur pa'o/ /'di'i 'og ma rnams la yang so sor
<p>219b.6</p>sngags brjod pa na rnam par snang mdzad la sogs pa rjes su dran pa ji lta ba bzhin du don 'di nyid kyis bsgre bar bya'o/ /'dis ni 'di skad ston pa yin no/ /rigs kyi bdag pos byas pa'i 'tsho pa nye bar zhi bar bya ba la ni rigs kyi yum gyi gsang sngags dran par bya zhing bsgom mo zhes
<p>219b.7</p>shes par bya'o/ /sangs rgyas rnams kyi zhi bskyed yum/ /zhes bya ba ni sangs rgyas rnams dang 'brel pa'i gdul bya rnams kyi zhi ba bskyed pa'am/ yang na gal te sgrub pa po zhi ba byed kyang sngags pa gzhan gyis phur bus btab pas sgrub pa po la bya ba'i dngos grub mi stsol
<p>220a</p>
<p>220a.1</p>na/ de'i tshe shes par byas nas de rnams kyi gzugs brnyan byas la phur bus btab ste/ slar phyung nas sangs rgyas spyan gyi gsang sngags bzlas pa'i 'o mas bkrus na de'i tshe de rnams zhi bar 'gyur ro/ /de nas de'i mngon par 'dod pa'i dngos grub stsol bar 'gyur bas na
<p>220a.2</p>'di la ni/ sangs rgyas rnams kyi zhi bskyed yum/ /zhes bya'o/ /'di dag kyang nges par shes par bya ba ni gzhan gyis bkrir mi rung ba la sogs pa'i sgrub pa po'i dbang du byas pa yin te/ ting nge 'dzin thob pas dgug pa la sogs pa la 'jog pa'i tshul dang 'dra bar shes par bya'o/ /rdo rje
<p>220a.3</p>dam tshig gis bskul na/ /zhes bya ba ni nges par bskul ba'o/ /ma grub rnams la grub par stsol/ /zhes bya ba ni dngos grub ma grub pa rnams la dngos grub stsol bar mdzad pa'o/ /'di skad ston pa yin te/ gang de bzhin gshegs pa'i rigs las byung ba'i gsang sngags
<p>220a.4</p>rnams dngos grub mi stsol na de spyan gyi gsang sngags dang spel nas bzlas na dngos grub stsol bar 'gyur ro zhes bya'o/ /de nas zhes bya ba la sogs pa ni snga ma bzhin no/ /sku gsum 'bar ba'i mchog gi dam tshig ces bya ba la sku gsum gyi bdag nyid can mi bskyod pa'o/ /
<p>220a.5</p>de nyid ni thabs dang shes rab kyi ngo bos khro bo'i gzugs su gyur pas na 'bar ba'o/ /de nyid kyis na 'jigs byed la sogs pa'i khro bo rnams kyi mchog go/ /de'i dam tshig ni yum mA ma kI'o/ /dmigs pa zhes bya ba la sogs pa'i don ni bshad zin to/ /rdo rje 'chang ba'i
<p>220a.6</p>mchog thams cad kyi yum zhes bya ba ni rigs de'i yum du gyur pas so/ /rdo rje'i dkyil 'khor bskyed pa zhes bya ba ni rdo rje'i rigs kyi ye shes skyed par mdzad pas so/ /dngos grub thams cad rab tu stsol bar mdzad pa zhes bya ba ni sangs rgyas spyan dang 'dra ba'o/ /thams cad
<p>220a.7</p>ces bya ba ni sangs rgyas la sogs pa'o/ /rjes dran gyur zhes bya ba ni rjes su dran pa ste/ /dgyes pas zhes bya ba ni tshig gi lhag ma'o/ /dngos grub thams cad srung mdzad ma/ /zhes bya ba ni dngos grub thams cad kyi srung ba 'dis bya'o zhes bya ba'i don to/ /'di ni spyi'i
<p>220b</p>
<p>220b.1</p>srung ba'i cho ga'o/ /de bzhin las rnams 'grub pa yin/ /zhes bya ba ni ji ltar ji lta ba la sogs pa'i las rnams grub pa'i rgyur gyur pas spyan la sogs par sprul par mdzad pa de bzhin du sprul pa'i don to/ /de nas zhes bya ba la sogs pa ni snga ma bzhin no/ /'dod chags chen po
<p>220b.2</p>zhes bya ba la rang bzhin gyis rnam par dag pa'i snying rje chen po'i ngo bo nyid ni 'dod chags chen po ste des chags pa ni dmar ba'o/ /pad+ma ni pad+ma'i rigs so/ /de'i gar gyis gar byed pa'i tshul gyis rnam par 'phrul pas 'thor zhing nam mkha'i khams ma lus par khyab pa ste bcom ldan
<p>220b.3</p>'das 'od dpag med la de skad ces bya'o/ /de'i rnam par 'phrul pa ni shin tu dga' ba'i skus rnam par rol pa'o/ /de'i don dam tshig gi rdo rje ni dam tshig gi phyag rgya ste gos dkar mo'o/ /dmigs pa zhes bya ba la sogs pa'i don ni bshad zin to/ /chos thams cad 'dzin
<p>220b.4</p>pa mchog gi yum zhes bya ba ni rigs de'i yum du gyur pas so/ /thams cad dbang du byas pa la/ /zhes bya ba la sogs pa la sangs rgyas la sogs pa thams cad dbang du bya ba ni mi 'da' bar byas pa'o/ /de'i khong du chud pa ni rnal 'byor pa rnams kyis rtogs par byed pa ste/ bcom
<p>220b.5</p>ldan 'das don yod grub pa la de skad ces bya'o/ /de'i rdo rje gsum mnyam pa nyid kyis dga' bar byed pa ni sku gsum rdo rje skye ba med par mdzad pa ste yum sgrol ma'o/ /sna tshogs thams cad 'chang ba'i yum gyi mchog /ces bya ba ni rigs de'i yum du gyur pas so/ /de
<p>220b.6</p>bzhin gshegs pa zhes bya ba la sogs pa la rnam par snang mdzad la sogs pa de bzhin gshegs pa thams cad kyi ye shes la 'jug pas na ye shes la 'jug pa ste khro bo'i thabs dang shes rab ni khro bo'i ye shes so/ /des sgrol ba ni sems can gdug pa ngan 'gror ltung ba rnams
<p>220b.7</p>sgrol bas gshin rje gshed la yang de skad ces bya'o/ /de la dmigs pa zhes bya ba la sogs pa'i don ni bshad zin to/ /'jigs pa skyes gyur na zhes bya ba ni de bzhin gshegs pa dang byang chub sems dpa' dang bcas pa thams cad 'jigs pa skyes pa'o/ /'dir la la
<p>221a</p>
<p>221a.1</p>dag ni de rnams la 'jigs pa mi mnga' bas 'di ni mi 'jigs so zhe na de ma yin te/ gang gi phyir rang gis dam bcas pa ni 'jigs pa ste de rnams gdul ba'i dbang du mdzad nas dam bcas pa 'di la 'jigs pa rnam par 'jog par mdzad de/ gal te ji skad du bshad pa'i
<p>221a.2</p>tshul gyis sgrub pa la lan bdun bzhugs pa'i sngags pas grub par ma gyur na de'i tshe 'phags pa gshin rje gshed la sogs pas phur bus btab ste/ kho bo cag bsgrub par bya ba yin pas bcom ldan 'das ni gtum po'o snyam nas 'dir sngags pas phur bus 'debs par 'gyur ro/ /
<p>221a.3</p>zhes 'jigs pa kun du skyes pas dngos grub stsol bar mdzad par 'gyur te ji skad du/ rdo rje hUM mdzad phyag rgya yis/ /ji lta de lta de rnams khros/ /sangs rgyas thams cad gzir na ni/ /'jigs pas dngos grub stsol bar 'gyur/ /zhes gsungs pas so/ /rdo rje ra ba dra ba'i zhes bya ba
<p>221a.4</p>ni bcom ldan 'das kyi gzi byin bzod par dka' bas rdo rje rab dang 'dra bas go mnan pas na ye shes sna tshogs can la gzigs pa ste/ 'dis ni bcom ldan 'das de bsnyen par dka' ba bstan to/ /srubs cig pa'am zhes bya ba ni dum bu gcig pa'o/ /srubs gnyis pa zhes
<p>221a.5</p>bya ba ni dum bu gnyis pa zhes bya ba'i don to/ /lha mo bzhi yi sbyor ba dang / /sangs rgyas lnga yis byin brlabs te/ /zhes bya ba ni ji skad du gsungs pa'i thod pa'i dbus su khrag gis thod pa la pad+ma 'dab brgyad bri ste/ de'i dbus dang shar la sogs pa'i 'dab ma bzhir rnam
<p>221a.6</p>par snang mdzad la sogs pa lnga dang shar lho la sogs pa mtshams kyi 'dab ma bzhi la spyan la sogs pa bzhi dgod pa ni sangs rgyas kyi byin gyis brlabs pa dang / lha mo bzhi'i sbyor ba dang de ldan par 'gyur ro/ /rkang rjes sa yi cho ga la/ /zhes bya ba ni bsgrub par bya ba'i rkang rjes
<p>221a.7</p>kyi sa dang chu bo'i ngogs gnyis kyi sa las gzugs brnyan byas te/ de'i snying gar bsgrub par bya ba'i ming dang spel ba'i gshin rje gshed kyi sngags tA la la sogs pa la bris te bcug nas g.yogs pa ste 'di ni rkang rjes kyi sa'i cho ga'o/ /rkang pas mnan te de la bzlas/ /zhes
<p>221b</p>
<p>221b.1</p>bya ba ni gshin rje gshed kyi rnal 'byor pas de'i dkyil 'khor gyi dbus su 'dug la bsgrub par bya ba rdo rje rlung gi dkyil 'khor la bskyon te/ rnam par snang mdzad la sogs pas rang gi zhags pa dang lcags kyus bcings te/ drangs par gyur par bsams la rkang pa g.yon pa'i mthil du
<p>221b.2</p>zla ba'i dkyil 'khor la gnas pa'i rdo rje lcags kyu kha thur du bltas pas thod pa'i nang du gzugs brnyan bcug pa mnan la dgug pa'i tshul gyis rkang pa bskyod cing gshin rje gshed kyi gsang sngags bsgrub par bya ba dgug pa'i ming dang spel te bzlas par bya'o zhes bya ba ni bsdus pa'i
<p>221b.3</p>don to/ /sprin chen po zhes bya ba la sogs pa la skal ba ji lta ba bzhin du dam pa'i chos kyi chu rgyun rnams kyis 'gro ba'i don mdzad pas sprin chen po dang 'dra bas na sprin chen po ste sangs rgyas bcom ldan 'das so/ /de rnams kyi ye shes kyi rdo rje mchog ni gdug pa 'dul ba'i
<p>221b.4</p>thabs kyi ye shes so/ /de las byung bas na dam pa rdo rje bdud rtsi khro bo ste bdud rtsi'i thab sbyor ro/ /dmigs pa zhes bya ba la sogs pa'i don ni snga ma bzhin no/ /khro bo'i 'khor lo spel nas su/ /zhes bya ba ni 'khyam zhing smel zhing 'khyams pa'i tA la'i lo ma la dug la sogs
<p>221b.5</p>pas 'khor lo rtsibs brgyad pa bris la lte bar hUM lha sbyin uts+tsha Ta ya phaT ces bya ba dang / rtsibs brgyad la'ang de bzhin du dgod do/ /mu khyud la bsgrub par bya ba'i ming skrod pa dang spel te phreng ba'i sngags bri'o/ /tshogs bdag rkang pa'i drung du gzhag /ces bya ba ni
<p>221b.6</p>tshogs kyi bdag po'i rkang pa'i 'og tu bsgrub par bya ba gzugs brnyan gzhag pa gang yin pa de la de skad ces bya'o/ /hUM dang phaT kyis bskul nas su/ /zhes bya ba ni hUM che ge mo uts+tsha Ta ya phaT ces tshogs kyi bdag po bskul ba gang yin pa de la de skad ces bya'o/ /'di
<p>221b.7</p>skad ston pa yin te bsgrub par bya ba'i srung ba bsal ba sngon du 'gro bas gzugs brnyan gyi snying gar 'khor lo bcug la bdud rtsi thab sbyor gyi sbyor ba dang ldan pas tshogs kyi bdag po ji lta ba bzhin bkug la dam tshig byin pa de'i rkang pa'i 'og tu gzugs brnyan sbas nas hUM
<p>222a</p>
<p>222a.1</p>che ge mo uts+tsha Ta ya phaT ces brjod cing de la bka' bsgo bas bsgrub par bya ba gcer bu til mar gyis bskus pa rnga mo la bskyon te rdo rje rlung gi dkyil 'khor gyis bteg nas lho phyogs su khyer bar bsam zhing de'i khyim yang rnga mo gcig gis yongs su khyer bar bsams
<p>222a.2</p>la khros pas nyi ma phyed dang / mtshan phyed la nyin zhag bdun gyi bar du brgya rtsa brgyad bzlas na nges par skrod par 'gyur ro/ /rin po che brtson pa zhes bya ba la sogs pa la rin po che ni rin po che'i rigs so/ /brtson pa ni thams cad kyi bsam pa yongs su rdzogs par mdzad pas rab tu
<p>222a.3</p>'bad pa'i khyad par ro/ /des spros pas na khro bo gzhan gyis mi thub pa de la de skad ces bya ste de nyid ye shes kyi rdo rje'o/ /dmigs pa zhes bya ba la sogs pa'i don bshad zin to/ /skems byed kyi gdon zhes bya ba ni byis pa'i gdon no/ /rdo rje gzir ba'i sbyor ba yis/ /zhes bya ba ni
<p>222a.4</p>srin po la sogs pa'i gdon rig pa mchog gi rgyud kyi cho ga las mtshan ma shes par byas la de ji lta ba bzhin du bkug la bsgrub par bya ba'i lus la gzhug cing bcings la ra ba la sogs pa byas te/ yi ge hUM las byung ba'i rdo rje gnyis kyis gzir bar bsams la hUM 'bar ba las byung
<p>222a.5</p>ba'i rdo rje lta bu'i yungs kar gyis srin po la sogs pa rnams sol cig ces bskul ba'i tshig dang bcas par gsang sngags bzlas la brdeg cing bsal ba la sogs pa'i las rnams byas te/ 'di ni rdo rje gzir ba'i sbyor ba'o/ /yon tan rin po che zhes bya ba la sogs pa la yon tan
<p>222a.6</p>rin po che lta bu'i yon tan de lung dang rtogs pa'i bdag nyid can no/ /dpag tu med pa ni tshad med pa ste de kun nas bsags pa khro bo rta mgrin gang yin pa de la de skad ces bya ste de nyid rdo rje'o/ /dmigs pa zhes bya ba la sogs pa'i don ni bshad zin to/ /lag pa la zhes bya ba la
<p>222a.7</p>sogs pa ni go sla'o/ /'di skad ston pa yin te/ mtshan ma ji lta ba bzhin du shes par byas nas lag pa g.yon pa la zla ba rdo rje de'i dbus su pad+ma 'dab ma brgyad pa dkar po/ /de'i dbus su yi ge ha zla ba'i mdog can bsams la dug gis zin pa'i mdun du rta mgrin gyi
<p>222b</p>
<p>222b.1</p>phreng ba'i sngags nyi shu rtsa gcig bzlas te bsgrub par bya ba gos kyis bkab ste nub phyogs su kha bstan la bzhag nas de'i lus la phreng ba'i sngags ji lta ba bzhin bkod la/ zhi bar mdzad pa'i rta mgrin du gsol cig ces bskul ba'i tshig dang bcas par sngags bzlas par bcom ldan
<p>222b.2</p>'das kyis bsgrub par bya ba ste/ bdud rtsi'i rgyun gyis yongs su 'gengs par bsams la gos drang zhing rta mgrin gyi nga rgyal du byas pas dug bsal bar bya'o/ /gal te myur bar ldang ste 'dzin par 'dod na des de'i snying gar pad+ma dkar po'i lte bar yi ge ha bsam par yang shes par
<p>222b.3</p>bya'o/ /khro rgyal ting 'dzin la gnas nas/ /rdo rje gsum gyi yi ges mdzes/ /zhes bya ba ni khro bo rta mgrin gyi ting nge 'dzin la gnas nas/ oM AHhUM zhes bya bas nye bar mdzes pa'i lus kyis so/ /khams gsum dag kyang zhes bya ba ni khams gsum po rnams
<p>222b.4</p>kyang ngo / /don yod par 'byung ba zhes bya ba la sogs pa la don yod cing don dang ldan pas thogs pa med pa'i dngos grub stsol ba 'byung zhing bskyed pa ste/ khro bo be con sngon po can la de skad ces bya'o/ /de nyid ni rgyal mtshan gyi mchog nor bu'i rdo rje ste rdo rjes mtshan zhing
<p>222b.5</p>yid bzhin gyi nor bu ltar bsam pa thams cad yongs su rdzogs par byed pas de bzhin gshegs pa thams cad kyis bstod pa nyid yin pas na rgyal mtshan gyi mchog nor bu rdo rje zhes bya'o/ /dmigs pa zhes bya ba la sogs pa'i don ni go sla'o/ /sangs rgyas thams cad ces
<p>222b.6</p>bya ba ni de dang 'brel pas na bcom ldan 'das dbyug sngon can no/ /sbyor ba'i cho gas bskul nas zhes bya ba ni gdug pa rnams gsod pa'i bar du sbyor bas so/ /de la sbyor ba'i cho ga ni 'di yin te thugs rdo rje'i rnal 'byor bas bsgrub par bya ba'i rdo rje pad+mo'i sbyor ba ji lta ba bzhin du zhugs
<p>222b.7</p>la/ de'i snying ga na gnas pa'i byang chub kyi sems ji lta ba bzhin du 'thungs te de nyid las byung ba'i khro bo dbyug sngon can gyi nga rgyal can du byas la/ rang gi dkyil 'khor la gnas pa'i de bzhin gshegs pa thams cad khros pa dang / bsgrub par bya ba yang dkon mchog
<p>223a</p>
<p>223a.1</p>gsum la sogs pa rnam par 'jig par bsgoms la/ sangs rgyas dang rdo rje 'dzin pa la sogs pa rang gi dam tshig gis bzlog par bya ste/ bcom ldan 'das de bzhin gshegs pa 'di ni dkon mchog gsum la sogs pa la gnod par byed pa de 'di'i dam tshig sbyin pa
<p>223a.2</p>la sogs pa mi len te/ sems can de ni byang chub kyi sems dang bral ba yin la khyed rnams ni byang chub kyi sems dang rab tu 'brel ba yin pas/ des na 'di'i snying spang bar mdzad du gsol zhes brjod la/ de'i snying spangs nas de bzhin gshegs par rnam par bsam mo/ /yang sbyor ba
<p>223a.3</p>gzhan dag gis srung ba la sogs pa bsams nas khrag gis gsher ba'i gos bgos pa'am gcer bus chu bo'i ngogs gnyis kyi sa la sogs pa las bsgrub bya'i gzugs brnyan byas la rkang pa g.yon pas mnan te bsgrub par bya ba yang der dgug pa dang gzhug pa dang bcing ba byas la khros pas/ 
<p>223a.4</p>ji lta ba bzhin du mngon spyod kyi cho ga rdzogs pa la brtson par bya zhing be con sngon po can zlos pas de gsod pa la brtson pa'i rdo rje be con sngon po la sogs pa dpag tu med pa spro bar bya'o/ /kun du zhes bya ba la sogs pa la kun nas thams cad du sangs rgyas la sogs pa rnam par 'phro ba ste/ 
<p>223a.5</p>de'i bkod pa'i tshogs yod pas khro bo stobs po che la de skad ces bya ste de nyid rdo rje'o/ /dmigs pa zhes bya ba la sogs pa'i don ni bshad zin to/ /las kun rab tu sgrub par byed/ /ces bya ba ni rnal 'byor pa mos pa'i stobs kyis gsang sngags 'di nyid kyis zhi ba la sogs
<p>223a.6</p>pa'i las rnams kyang 'grub par 'gyur bas de skad ces bya'o/ /char pa che na gcod 'gyur la/ /zhes bya ba ni khro bo stobs po che'i rnal 'byor gyis nam mkha' la gnas pa'i chu'i tshogs rnams 'thungs par lhag par mos nas mtshon cha phyag rgyas sprin rnams gtub par
<p>223a.7</p>bya'o/ /char pa chung na rab tu 'bebs/ /zhes bya ba yang sbyor ba 'di nyid nas bshad do/ /kun du zhes bya ba la sogs pa la kun nas thams cad du 'bar bas snying por byas pas bcom ldan 'das 'dod pa'i rgyal po la de skad ces bya ste de la dmigs pas na de skad ces bya'o/ /
<p>223b</p>
<p>223b.1</p>rkang g.yas zhes bya ba la sogs pa la rkang pa g.yas pa'i mthil du zla ba'i dkyil 'khor gyi 'og tu yi ge a las sna tshogs rdo rje de'i yang 'og tu yi ge dzaHlas rdo rje lcags kyu kha thur du bltas pa rnam par bsams la mtshan de bsgrub par bya ba'i gzugs brnyan mnan no zhes bya
<p>223b.2</p>bar sbyar ro/ /sku gsum ye shes stobs ldan pas/ /zhes bya ba ni sku gsum gyi ye shes byin gyis brlabs la khro ba dang bcas pas g.yon phyogs su lus cung zad 'dud par bya'o/ /khro gnyer rim par bsnyer byas te/ /zhes bya ba la sogs pa ni dpral ba bskul ba
<p>223b.3</p>byas so zhes bya ba'i don to/ /rdo rje zhes bya ba la sogs pa la rdo rje ltar rab tu 'bar ba'i ye shes ni gdug pa rnams 'dul ba'i thabs kyi ye shes te des rab tu 'bar bas gtum por gyur pa ste khro bo mi g.yo ba'o/ /dmigs pa zhes bya ba la sogs pa'i don ni bshad zin to/ /
<p>223b.4</p>gtso bo zhes bya ba ni 'dir dran zhes bya ba dang rjes su sbyar ro/ /dgug byed cing zhes bya ba la sogs pa ni snga ma bzhin no/ /sku gsum gyi zhes bya ba la sogs pa la 'di ni rtag tu sku gsung thugs mi zad pa'i ye shes kyi mthar thug pa yin pas na sku gsum rdo rje'i ye shes so/ /de nyid hUM bzhis
<p>223b.5</p>bsnyen par dka' ba'i ngo bo nyid pas na 'bar ba'o/ /de nyid de bzhin gshegs pa rnams kyis thabs dang shes rab kyi khro bo'i gzugs kyis srid pa gsum po ma lus pa'i bdag por gyur cing mi shes pa'i bud shing rnams bsregs pas na 'bar ba'i rdo rje'o/ /de nyid bgegs rnams
<p>223b.6</p>'jig cing rnyog par byed pas na 'jigs pa chen po ste/ bcom ldan 'das gnod mdzes la de skad ces bya'o/ /dmigs pa zhes bya ba la sogs pa'i don ni bshad zin to/ /bcom ldan 'das 'di ni sku mdog nag po zhal g.yas dkar g.yon dmar ba phyag gnyis 'jig rten
<p>223b.7</p>gsum las rnam par rgyal ba'i phyag rgya bcing ba/ g.yas gnyis na rdo rje dang 'khor lo bsnams pa g.yon gnyis na lcags kyu dang zhags pa bsnams pa/ mi bskyod pa'i cod pan can g.yon brkyang bas bzhugs pa yi ge hUM las byung bar shes par bya'o/ /sku gsung
<p>224a</p>
<p>224a.1</p>rdo rje mchog mnga' ba'i/ /zhes bya ba ni rnam par snang mdzad ces bya ba dang sbyar ro/ /ye shes kyis 'joms zhes bya ba ni rang gi ting nge 'dzin gyi ye shes dang bral ba'o/ /lcags kyu yis ni rnam dral te/ /zhes bya ba ni snying gar ro/ /rdo rje zhags pas bcings nas su/ /
<p>224a.2</p>zhes pas ni mgul du'o/ /'di skad ston pa yin te/ gnod mdzes kyi rnal 'byor pas rang gi dkyil 'khor gyi dbus su 'dug ste/ nam mkha'i dbyings na bzhugs pa'i de bzhin gshegs pa thams cad lcags kyu dang zhags pa ji lta ba bzhin du bsnams pa'i gnod mdzes kyi sbyor
<p>224a.3</p>ba la zhugs pas bsgrub par bya ba rdo rje rlung gi dkyil 'khor la bskyon la dam tshig gi phyag rgya'i gzugs su bskyed la bu mo 'gugs pa la brtson par bsams nas ming dang spel ba'i sbyor bas sngags bzlas pa bya zhing dgug par bya'o/ /dgug ces bya ba la/ rab tu myur bar g.yo ba'i
<p>224a.4</p>mig /mig gi rdzi ma 'dren pa ni/ /'bar ba'i lta ba zhes grags te/ /'gro ba thams cad dgug par gsungs/ /zhes gsungs pa'i 'bar ba'i lta ba'ang dgug pa'i las thams cad la sbyar bar bya'o/ /rdo rje sems dpa' la sogs pa'i sngar bshad pa'i gsang
<p>224a.5</p>sngags kyis kyang mngon par 'dod pa'i las bsgrub tu rung ste gang 'di'i gdul bya'i skye bo rnams la rab tu snang ba'i dbang du mdzad nas spyan la sogs pa'i las so sor nges par bshad kyi 'o na kyang rnal 'byor pa'i mos pa'i dbang gis de dag thams cad kyang las thams cad mdzad pa yin no/ /
<p>224a.6</p>da ni thams cad kyi spyi'i las kyi tshig rnams kyi don gsungs pa yin te/ ye shes chen po zhes bya ba la sogs pa la ye shes chen po ni lha rnams sprul pa'i ye shes so/ /de'i rnam par bsgyings pa ni rnam par rol pa ste sangs rgyas la sogs pa 'gugs pa'o/ /de'i dga'
<p>224a.7</p>ston ni des dga' ston mdzad pa ste rnal 'byor pa rnams kyis mngon par 'dod pa'i dngos grub thob par mdzad pa'o/ /de la dmigs pas na ting nge 'dzin de la yang ming de skad ces bya ste/ las kyi tshogs bskyed pa'i rnam pa la thugs rtse gcig tu mdzad ces bya ba'i don to/ /
<p>224b</p>
<p>224b.1</p>sku gsum gyi mchog rdo rje 'chang skyed par mdzad pa zhes bya ba ni sku gsum gyi bdag nyid can rdo rje 'dzin pa bskyed pa'o/ /de nyid ni sangs rgyas byang chub ste de kho na nyid kyi ye shes kyi bdag po'i ngo bo nyid yin pas so/ /'byin zhes bya ba ni phyung ba ste las kyi tshogs rnams shes par bya ste/ rdo rje
<p>224b.2</p>'dzin pa'i rjes su dran nas las kyi tshogs rnams bshad do zhes bya ba'i don to/ /'dis ni 'di skad ston pa yin te las 'di dag thams cad la de yongs su rdzogs par bya ba'i phyir bcom ldan 'das de bskul ba bya ste dngos grub thams cad ni de la rag las pa yin pa'i phyir ro/ /de bas na 'di nyid
<p>224b.3</p>kyi 'og nas/ rgyal po kun gyi gnas la bzhugs/ /rdo rje sems dpa' sems dpa' che/ /kun gyi sems rab rdzogs mdzad pa/ /yang dang yang du rab bskul bar/ /zhes gsungs pa'i phyir ro/ /byang chub chen po rdo rje 'chang ba ni byang chub kyi sems kyi ngo bo nyid de/ de dran pa sngon du
<p>224b.4</p>'gro bas las kyi tshogs rnams bshad pa yin no/ /des ni 'di skad ston par 'gyur te byang chub kyi sems bsgom pa brtan par gyur pas khams gsum po sems tsam du shes nas las rnams byas na 'grub par 'gyur ro zhes pa'o/ /'khor lo che la rnam gnas nas/ /zhes bya
<p>224b.5</p>ba ni dkyil 'khor chen po la 'dug pas so/ /'di skad ston pa yin te/ gnod mdzes kyi dkyil 'khor la gnas pa ste/ dkyil 'khor de la gnas pa'i rnal 'byor pas de'i sngags bzlas shing sangs rgyas kyi sprin gnod mdzes kyi sbyor bas zhugs pa lcags kyu dang zhags pa bsnams pa
<p>224b.6</p>spros pas 'gugs par byed pa'o/ /sangs rgyas rnams kyi sprin ni de bzhin gshegs pa thams cad do/ /rdo rje 'chang ba'i sprin ni rdo rje sems dpa'i sprin no/ /gzhan dag la yang de bzhin no/ /dgug par gsungs pa 'di ni gtso bo ma yin gyi/ snga ma nyid dus dang po bya
<p>224b.7</p>bar yang shes par bya'o/ /de bas na gzhan dag las kyang / /sngags kyi sems dpas bya ba ni/ /rdo rje gsang ba rmad po che/ /khro bo rgyal po bkug nas ni/ /sangs rgyas thams cad rab tu mchod/ /ces gsungs pa yin no/ /da ni rnal 'byor thams cad kyi mngon par 'dod
<p>225a</p>
<p>225a.1</p>pa'i bu mo la sogs pa dgug pa yin te/ kun mkhyen ye shes rang bzhin gtso/ /zhes bya ba ni sku gsung thugs kyi ye shes kyi ngo bo nyid do/ /rang sngags skyes bur bdag bsgoms na/ /zhes bya ba ni gshin rje gshed la sogs pa gang yang rung ba'i rang gi lha'i skur rang
<p>225a.2</p>gi sngags kyi bdag nyid rnam par bsams pa'o/ /rlung la rkang pa bzhag nas su/ /zhes bya ba la sogs pa ni rkang pa'i 'og tu rlung gi dkyil 'khor gzhag pa gang yin pa de la de skad ces bya ste/ rlung gi dkyil 'khor la bskyon zhes bya ba'i don to/ /lcags kyus snying nas drangs nas ni/ /
<p>225a.3</p>zhes bya ba ni lcags kyus snying drangs pa gang yin pa de la de skad ces bya'o/ /'di skad ston pa yin te/ rnal 'byor pa rang gi lha'i phyag rgya chen po dang ldan pas de'i dkyil 'khor gyi dbus su 'dug ste/ mngon par 'dod pa'i bu mo dam tshig gi phyag rgya'i gzugs su bskyed la rlung gi dkyil 'khor
<p>225a.4</p>la bskyon te de la mngon par phyogs par drangs shing / rang gi lha'i gzugs kyis lcags kyu dang zhags pa thogs te/ gnas ji lta ba bzhin du bcings la drangs nas khyer te 'ongs par bsam pa dang dkyil 'khor pa rnams kyang de 'gugs par brtson par bsam zhing bdag nyid kyang ming dang
<p>225a.5</p>spel pa'i sbyor bas gsang sngags zlos shing dgug par bya'o/ /skyes pa dgug pa la ni sbyor ba 'di nyid go bzlog pa yin par shes par bya'o/ /thag ring po nas dgug na bsgrub par bya ba gal te yongs su bskams par 'gyur ba yang srid pas/ de ltar mi 'gyur bar bya ba'i phyir/ rdo rje rnam
<p>225a.6</p>par snang mdzad ni/ /zhes bya ba la sogs pa gsungs te bsams zhes bya ba ni bsgrub par bya ba'i mgo bo la'o/ /de ni zhes bya ba ni bsgrub par bya'o/ /'di skad ston pa yin te rlung gi dkyil 'khor la bskyon te thag ring po nas dgug na bsgrub par bya ba'i mgo la zla ba'i steng na bcom
<p>225a.7</p>ldan 'das rnam par snang mdzad sku mdog dkar po bdud rtsi 'bab pa bsams la dgug par bya'o zhes pa'o/ /rdo rje dkyil 'khor las byung ba/ /zhes bya ba ni rdo rje zla ba'i dkyil 'khor gyi steng du rnam par bzhugs par bsgom mo zhes shugs kyis sbyar ro/ /rdo rje lcags kyu sku chen
<p>225b</p>
<p>225b.1</p>po/ /zhes bya ba ni yi ge dzaHlas byung ba'i lcags kyu 'bar ba phyag na bsnams pa'i rang gi lha'o/ /'di ni bu mo dgug pa'i sbyor ba'i khyad par ro/ /gzhan dag na re/ rdo rje dkyil 'khor las byung ba/ /rdo rje lcags kyu sku chen po/ /zhes bya ba rdo rje rlung gi dkyil 'khor gyi gzugs su
<p>225b.2</p>yongs su gyur par bsgoms la de la bskyon nas bu mo dgug par bya'o zhes zer ro/ /rdo rje gsum gsungs khro bo ni/ /zhes bya ba ni sku gsung thugs kyi rdo rje'i yi ge las byung ba zhal gsum pa mi bskyod pa'i gtsug gi nor bu can/ sku mdog sngo ba rol pa'i stang stabs kyis bzhugs
<p>225b.3</p>par khro bo rdo rje sa 'og bsgom mo zhes bya ba ni lhag ma'o/ /gsal shing rdo rje lcags kyu zhags pa yis/ /zhes bya ba ni gsal shing dang zhags pa la sogs pa dang ldan pas 'di skad ces bya'o/ /de yang phyag g.yas pa gnyis na gsal shing dang lcags kyu bsnams pa/ g.yon
<p>225b.4</p>gnyis na rdo rje dang zhags pa bsnams pa yin par rigs so/ /nye bar mtshan pa 'dis na g.yas kyi cig shos la ni ral gri/ g.yon na dgra sta bsnams par la la 'dod do/ /drangs na zhes bya ba ni lcags kyus drangs nas zhags pas bcings la bsgyel ba'i tshul du byas pa'o/ /'di
<p>225b.5</p>skad ston pa yin te rnal 'byor pa ji skad du bshad pa'i rdo rje sa 'og rnal 'byor pas de'i dkyil 'khor gyi sbyor bas 'dug ste/ de nyid kyis snga ma bzhin du lha ma yin gyi bu mo 'gugs bzhin par bsams la ming dang spel nas de'i sngags bzlas pa'i sbyor bas dgug par bya ste/ lha ma
<p>225b.6</p>yin gyi bu mo dgug pa'i khyad par gyi sbyor ba'o/ /gzas zin tshe na khar bcug ste/ /rdzas rgyal rdo rje lcags kyus bsgrub/ /ces bya ba ni gzas zin pa'i tshe na rdzas khar bcug la rdo rje lcags kyus dgug pa'i sbyor bas nam mkha'i khams thams cad na gnas pa'i 'phags pa gshin
<p>225b.7</p>rje gshed la sogs pa 'gugs pa la brtson pa rnams dgug pa la sogs pa byas te bsgrub par bya'o/ /'di skad ston pa yin te/ rnal 'byor pas gshin rje gshed la sogs pa'i rang gi dkyil 'khor gyi dbus su 'dug ste/ gzas zin pa'i tshe rdzas khar bcug la der 'phags
<p>226a</p>
<p>226a.1</p>pa gshin rje gshed la sogs pa ji lta ba bzhin du dgug pa la sogs pa byas la zla ba'am nyi ma gzas zin pa la blta bzhin du ji srid gzas ma btang gi bar du bzlas par bya'o/ /de nas bsrung ba byas pa de ltar bsgrubs pa'i rdzas kyi rgyal po 'di nyid kyis drag po la sogs
<p>226a.2</p>pa gang yang rung ba'i ming bris la rkang ba g.yon pas mnan te bsgrub par bya ba yang rdo rje rlung gi dkyil 'khor la bskyon te/ gshin rje gshed la sogs pa rnams kyis lcags kyus drang zhing zhags pas bcings nas 'gugs bzhin par bsams la/ de bzhin du ming spel ba'i sbyor
<p>226a.3</p>bas gsang sngags bzlas na khugs par 'gyur ro/ /bud med dgug pa la ni rkang pa g.yas pas mnan no/ /sangs rgyas 'khor lo legs bsams te/ /'jam pa'i rdo rje rnam par bsgom/ /zhes bya ba ni rnam par snang mdzad kyi dkyil 'khor gyi dbus su ji skad bshad pa'i 'jam
<p>226a.4</p>dpal gyi skur bdag nyid bsgom par bya'o/ /lag na rdo rje lcags kyu thogs/ /zhes bya ba ni phyag gnyis na rdo rje dang lcags kyu bsnams pa ste/ snying gar 'di nyid bsgom zhes bya ba ni khyad par ro/ /'di skad ston pa yin te 'jam dpal gyi rnal 'byor ba rang gi dkyil 'khor gyi
<p>226a.5</p>dbus su 'dug ste/ rang gi snying gar nyi ma'i dkyil 'khor la ji skad du gsungs pa'i gshin rje gshed kyi skur de'i gsang sngags kyis bsgoms la snga ma bzhin du legs par spros te/ mngon par 'dod pa'i gnod sbyin mo'i snying gar zhugs pa dang / de bskal ba'i me bzhin du
<p>226a.6</p>sreg par 'gyur la rang gi mdun na bsil bar gyur pa'i lam yod pa la A gats+tsha A gats+tsha zhes bya ba'i sngags kyis 'jam dpal rdo rje la skyabs su 'gro bar mngon par 'dod par bsams la gshin rje gshed kyi gsang sngags yi ge k+Shi dang spel bas sngags bzlas la dgug par bya'o/ /
<p>226a.7</p>phyag rgya gsang sngags sbyor ba dang / /zhes bya ba la sogs pa la gshin rje gshed la sogs pa'i rnal 'byor bas rang gi dkyil 'khor gyi dbus su 'dug ste/ rang gi phyag rgya dang gsang sngags las byung ba'i gshin rje gshed la sogs pa grangs med pas nam mkha' kun du
<p>226b</p>
<p>226b.1</p>bkang ste/ 'khor lo dang rdo rje la sogs pa rang gi mtshan ma dang lcags kyu phyag na bsnams pas bsgrub par bya ba 'gugs par gyur par bsam zhing khyad par gyi sbyor bas dgug par bya'o/ /'di ni dgug pa spyi'i yin pas/ dgug par bya ba'i gnas su gsungs/ /zhes bya
<p>226b.2</p>ba yin te dgug pa thams cad kyi gzhir gyur pa yin no/ /gzhan du byas na 'grub mi 'gyur/ /zhes bya ba ni gal te spyi dang khyad par gyi sbyor ba dag gis 'gugs pa la sogs pa mi byed na de'i tshe de 'grub par mi 'gyur ro/ /de bas na gnyis kas kyang bya'o zhes bya bar gnas so/ /
<p>226b.3</p>rgyal po'i zhabs drung kun gnas pas/ /zhes bya ba ni rgyal po ni sngags thams cad kyi'o/ /kun gyi gnas la bzhugs zhes bya ba ni gnyis su med pa'i ye shes nyid kyis lha thams cad kyi sku la rnam par bzhugs pa'o/ /yang dang yang du bskul bar bya/ /zhes bya ba ni bcom ldan
<p>226b.4</p>'das bdag la dngos grub bstsal du gsol zhes skad cig re re zhing bskul bar bya ste/ ci'i phyir zhe na rgyal po kun gyi gnas la bzhugs pas bya ba yin pa'i phyir ro/ /gzhan dag ni dgug pa'i las rnams la bcom ldan 'das gnod mdzes nyid bskul bar bya'o zhes zer ro/ /ye shes
<p>226b.5</p>kyis zhes bya ba la sogs pa la ye shes kyis rnam par rgyal ba ni gdug pa'i rang bzhin zil gyis gnon pa ste zil gyis gnon pa gang yin pa de la de skad ces bya ste/ ral pa gcig ma'o/ /de nyid rdo rje ste dmigs pa zhes bya ba la sogs pa'i don ni bshad zin to/ /gsang sngags bzlas
<p>226b.6</p>brjod byas pa yis/ /zhes bya ba la sogs pa ni ral ba gcig ma'i rnal 'byor bas de'i dkyil 'khor gyi dbus su 'dug la snga ma bzhin du klu'i bu mo 'gugs par byed par bsams la/ bsgrub par bya ba'i ming dang mdung can ma'i sngags spel zhing bzla'o/ /'dod pa'i yon tan lngas
<p>226b.7</p>chags pa'i/ /zhes bya ba ni gzugs la sogs pa la rjes su chags pas bdag nyid kyis te/ bcom ldan 'das ma 'di yang sku mdog sngo bo cod pan la mi bskyod pas brgyan pa/ ral gri dang lcags kyu dang rdo rje dang sdigs mdzub dang bcas pa'i zhags pa dang khrag gis yongs su gang
<p>227a</p>
<p>227a.1</p>ba'i thod pa dang dgra sta phyag na bsnams pa/ rol pa'i stang stabs kyis legs par bzhugs pa/ yi ge hUM las byung ba mchog tu klu'i bu mo 'gugs par shes par bya'o/ /nam mkha' chen po zhes bya ba la sogs pa la nam mkha' ni go 'byed do/ /chen po ni thams cad
<p>227a.2</p>du khyab pa ste/ sems can gyi don mdzad pa'i phyir mgyogs pa'i shugs dang ldan pa'i sems kyis khyab par gang yin pa de la de skad ces bya ba ste/ des na 'jug par dka' ba'i phyir rgya mtsho dang chos mthun par gnas pa na skul byed ma la de skad ces bya'o/ /de nyid 'da' bar mi bya bas na dam
<p>227a.3</p>tshig go/ /de la dmigs pa ni zhes bya ba la sogs pa ni snga ma bzhin no/ /sbyor ba yis zhes bya ba ni spyi bor rnam par snang mdzad dgod pa la sogs pa'o/ /'di skad ston te/ skul byed ma'i rnal 'byor bas de'i dkyil 'khor gyi dbus su 'dug la/ klu'i bu mo la sogs pa rdo rje rlung gi
<p>227a.4</p>dkyil 'khor la bskyon te/ 'phags ma tsun de'i sku nam mkha' khyab pa rnams kyis 'gugs par byed par bsams la/ de bzhin gsang sngags bzlas nas bkug ste nye bar longs spyad bar bya'o/ /nam mkha' zhes bya ba la sogs pa la thams cad khyab pas nam mkha' ste/ rang
<p>227a.5</p>bzhin gyis rnam par dag pa chos nyid kyi ye shes so/ /de nyid mi phyed pas na rdo rje'o/ /des rnam par rgyal ba ni gdug pa rnams zil gyis gnon pa la brtson pa yin pa de la de skad ces bya ste khro gnyer can no/ /de nyid mchog ste de la dmigs pa zhes bya ba la sogs pa ni go sla'o/ 
<p>227a.6</p>chos zhes bya ba la sogs pa la chos chen po lung dang rtogs pa'i mtshan nyid do/ /de nyid gnyis su med pa'i ye shes kyi bdud rtsi 'dren pas na bdud rtsi'o/ /de nyid ni dam tshig ste rgyu rdzogs pa gang yin pa ste/ de yang 'dir rdo rje khro gnyer can gyi rnal 'byor bas de'i dkyil 'khor la
<p>227a.7</p>gnas te nye bar longs spyad par bya'o/ /yang na zhes bya ba la yang smos pas ni 'gog pa'i rdo rje bzlas pa la sogs pas sam/ rdo rje phra mo la sogs pa bsgoms pas sems rtse gcig pa thob pa'o/ /skye bo med pa'i zhes bya ba ni gtsug lag khang la sogs par ro/ /gsang sngags
<p>227b</p>
<p>227b.1</p>bye ba bzlas nas su/ /zhes bya ba ni yi ge'i phreng ba bzlas pas so/ /las rnams thams cad bya bar gsungs/ /zhes bya ba ni sngags de yis so/ /'di skad ston pa yin te lha'i bu mo mchog dgug pa la sogs pa ji skad du gsungs pa'i cho ga gang dag yod pa de dag thams cad la rdo rje phra mo la sogs pa
<p>227b.2</p>bsgoms pas sems rtse gcig pa thob pa'am bzlas brjod bye ba byas nas bya'o/ /bskrad pa la sogs pa ni bzlas brjod bye ba ma byas pa'am/ sems rtse gcig pa ma thob pas kyang dad pa brtan por byas pas la la byar rung ba yod do/ /gzhan dag slob dpon smod pa dang / /zhes bya ba la sogs pa ni mngon
<p>227b.3</p>spyod kyi yul gsungs pa yin no/ /nye bar mtshon pa 'dis ni dkon mchog gsum la gnod par byed pa la sogs pa'ang bsdu'o/ /byang chub dngos grub legs par thob/ /ces bya ba ni mngon spyod kyi yan lag 'dis mngon spyod bya bar 'os pa la las byas la sems can thams cad 'dul
<p>227b.4</p>ba'i thabs kyi bdag nyid can gyi byang chub rtogs par 'gyur ro/ /sku gsum ye shes las byung ba/ /zhes bya ba la sku dang gsung dang thugs las byung ba'i gsod pa'o/ /dgra la yang zhes bya ba la yang rgyud gzhan dag las/ phyogs bcu'i sems can thams cad kyi/ /lus dang
<p>227b.5</p>ngag sems bsad par ni/ /khyad par dag tu bsgom par bya/ /dgra rnams la ni gdon mi za/ /zhes gsungs pas 'dir so ma nyi mi bya ste 'di nyid kyis ni gcig tu bya ba bdag gi ngo bo nyid bstan pa yin no/ /'di ston pa yin te sems can thams cad gsod pa dang gtsug lag khang la
<p>227b.6</p>sogs pa rnam par 'jig pa dang / slob dpon la gnod par byed pa la sogs mngon spyod kyi yan lag bya bar 'os pa la lha'i bsrung ba dang bral bar bya ste/ bskal ba du mar dmyal ba la sogs par gnas par 'gyur ro zhes snying rje'i sems bskyed la mi bskyod pa la sogs pa'i sangs rgyas kyi
<p>227b.7</p>zhing du bskyod par bya'o zhes bsams nas med par bya ba'am/ bsad pa'i dngos po dmigs la gshin rje gshed la sogs pa'i rnal 'byor bas mngon spyod kyis bya ba'i las bya'o/ /khrag gam chu yis zhes bya ba la sogs pa ni cho ga gsungs pa yin te/ mtshan ma zhes bya ba ni bsrub
<p>228a</p>
<p>228a.1</p>par bya ba'i gzugs brnyan no/ /khro bo'i rgyal po zhes bya ba ni gshin rje gshed la sogs pa'o/ /gsang sngags brgya rtsa brgyad bzlas na/ /zhes bya ba ni bzlas brjod brgya rtsa brgyad byas pas so/ /sangs rgyas kyang ni nges par 'jig /ces bya ba ni sbyor ba phul du byung
<p>228a.2</p>bar gsungs pa yin te/ ci'i phyir zhe na 'di ltar de rnams la ni 'chi bar 'gyur ba ni mi srid la/ 'dir de dag gis mngon spyod bya ba'i phur bu bshad pa la yang ma yin na ci'i phyir gsungs she na/ de ni bden te de dag 'chi bar 'gyur ba mi srid pa nyid yin mod kyi/ 'on kyang sbyor ba 'di nyid
<p>228a.3</p>la dngos grub mchog stsol ba las mi ldog pa la bya'o/ /rgyud gzhan dag las/ 'ga' zhig sbyor ba ma thob pas/ /sangs rgyas gsod pa'i bdag nyid can/ /de la phan par bya ba'i phyir/ /dngos grub myur bar rab tu bsgom/ /zhes gsungs pas so/ /chus brlan pa'i zhes bya ba la
<p>228a.4</p>sogs pa ni bshad ma thag pa'i don nyid gsal bar bstan pas so/ /khro bo'i mdun du bcings nas su/ /zhes bya ba ni khro bo'i nga rgyal drag pos bya'o/ /khro bo 'khrugs pa yis zhes bya ba ni thams cad du khro bo'i lus 'bar bas khyab pa'i tshul gyis so/ /kha bzhin rnam par bsgyur byas te/ /
<p>228a.5</p>zhes bya ba ni kha bzhin rnam par bsgyur ba ni 'jigs par byed pa'i gzugs can te rnam par bsgyur ba des du mar rnam par bsgyur ba ste/ rang gi las kyi rjes su mthun pa'i stobs dang ldan pa de la de skad ces bya'o/ /nam mkha'i khams kyang 'jig par 'gyur/ /zhes pa 'dis ni che ba'i
<p>228a.6</p>bdag nyid bstan pa yin no/ /ma mo'i gnas zhes bya ba la sogs pa ni mngon spyod kyi gnas kyi nges pa gsungs pa ste/ gang na mo bdun po gnas pa ni ma mo'i gnas so/ /shing gcig tu zhes bya ba ni shing gzhan gyi grib mas ma non pa zhes bya ba'i don to/ /de'i rkang
<p>228a.7</p>rjes la zhes bya ba ni bsgrub par bya ba'i rkang pa rjes kyi sa'o/ /yang zhes bya ba'i sgras ni chu bo'i ngogs gnyis kyis la sogs pa yang bsdus te de dag gis gzugs brnyan bya'o zhes bya ba ni lhag ma'o/ /mi rus las byas phur bu dag /ces bya ba ni mi'i rus pa las byas
<p>228b</p>
<p>228b.1</p>pa'i phur bus so/ /phur bu yis ni zhes bya ba ni lte ba yan chad stod bdud rtsi 'khyil ba'i gzugs can la smad rdo rje rtse gcig pa'i dbyibs su byas pa'o/ /'di skad ston pa yin te/ gshin rje gshed la sogs pa yang rung ba'i sbyor ba byas la/ ji skad du bshad pa'i phur bu
<p>228b.2</p>blangs nas ngos bzhir yi ge hUM bzhi spyi bor gcig bkod la de nyid kyis dur khrod du sna tshogs rdo rje bris la rkang rjes kyis dang dug la sogs pa rnams kyis de'i gzugs brnyan byas te/ dug la sogs pa smes par byas pa'i ta la'i 'dab ma la sogs par de'i ming dang spel te gsang sngags bris la
<p>228b.3</p>de'i khong du bcug ste sa la sogs pas kyang bkab la/ yi ge a'i sa bon las sngar bris pa'i sna tshogs rdo rje'i steng du lho phyogs su mngon du phyogs par bzhag la gnod mdzes kyis bsgrub par bya ba'i snying drangs nas gzhug pa dang bcing ba byas la/ 'og nas bshad pa'i phur bu'i gsang sngags
<p>228b.4</p>brgya rtsa brgyad bzlas pa'i phur bus snying gar btab la nang gi yi ge as mtshan pa'i sna tshogs rdo rje bris pa'i kham phor gyis bkab ste/ de yang sas bkab la de'i steng du rkang pa g.yon pas mnan te nyi ma phyed dam mtshan phyed na gsang sngags brgya rtsa brgyad bzlas brjod bya'o/ /gdon
<p>228b.5</p>gyi las thams cad la phub ma dang rdo ba dang ni ma pa'i lo ma dang skyur rtsabs dang / ske tshe la sogs pa dang ldan pa'i 'bras chan dmar po rang nyid khro bo'i nga rgyal dang ldan pas nang gi sbyin sreg gi cho ga ji lta ba bzhin du bza' bar bya'o/ /dgra'i khyim sgor zhes tshig mang po snos pas ni grong rdal la
<p>228b.6</p>sogs pa yang bzung ste phur bu zhes bya bar rjes su sbyar bar bya'o/ /sbyor ba 'di dag la yang brkos te gzhug ces bya bar sbyar ro/ /shes dang mi shes rnam spangs pa/ /zhes bya ba ni shes pa dang mi shes pa'i rnam par rtog pa dang bral ba'am yang na gnyis su med pa'i rnam par 'jug
<p>228b.7</p>pa'i ye shes ni shes pa'o/ /mi shes pa ni de nyid mi shes pa ste de dang bral bas na mi shes spangs pa ste spangs pa ni dor ba'o/ /'di skad ston pa yin te 'di dag thams cad ni sems tsam mo zhes nges par bsams la gshin rje gshed la sogs pa gang yang rung ba'i nga rgyal gyis ji skad gsungs
<p>229a</p>
<p>229a.1</p>pa'i phur bus blangs la/ las kyi rjes su mthun pa'i bskul tshig dang spel ba'i gsang sngags brgya rtsa brgyad bzlas brjod byas la/ dgra'i khyim sgro la sogs par brkos te gzhug par bya'o/ /thod pa yongs su rdzogs pa zhes bya ba ni ji skad du bshad pa'i mtshan nyid thams
<p>229a.2</p>cad dang ldan pa'o/ /'am gyi sgra ni ma rnyed na gzhan dag kyang rung ba'o/ /rdo rje'i tshig gis zhes bya ba ni rdo rje'i tshig gis byin gyis brlabs pas na rdo rje'i tshig go/ /'di skad ston pa yin te/ che ge mo skrod ces bya ba dang spel ba gshin rje gshed la sogs pa gang yang rung ba'i gsang sngags ji skad du bshad
<p>229a.3</p>pa'i thod pa la dug la sogs pa rnams kyis legs par bris la/ rdo rje'i tshig gis brgya rtsa brgyad yongs su bzlas te dgra'i sgo khang la sogs par sbas na grong la sogs pa skrod par 'gyur ro/ /'chi ba'am bskams par 'gyur zhes bya ba ni sod cig pa'am skoms shig ces bya ba spel ba'i gsang
<p>229a.4</p>sngags bris pas so/ /nye bar mtshon pa 'dis na skrod cig ces pa la sogs pa yang yongs su bsdu'o/ /'di skad ston pa yin te khro bo gang yang rung ba'i nga rgyal du byas nas/ lha chen po gcer bu skra bshig pa lho phyogs na gnas pa 'dod pa'i rgyal po'i sngags dang phyag rgyas de bkug
<p>229a.5</p>la/ rdo rje 'di ni rdo rje che/ /sangs rgyas kun gyis byin brlabs pa/ /dam tshig 'das na myur bar ni/ /rigs rgyud bcas pa thal bar byed/ /oM ha na sa ma ya hUM phaT ces brjod la sngar bshad pa'i khro bo ti rI n+ti ri'i dam tshig byin la kha zhing tsha ba'i bkra mi shis pa'i me tog rnams kyis
<p>229a.6</p>mchod la de blangs nas de yang rang gi las bya bar bsgo ste slar btang na grong ngam grong khyer gyi lho phyogs kyi 'bus zos pa'i ta la'i 'dab ma la sogs pa la bdag nyid mngon par 'dod pa'i las dang rjes su mthun par bsgrub par bya ba'i ming dang spel ba'i sbyor bas gshin rje gshed la sogs pa
<p>229a.7</p>gang yang rung ba'i gsang sngags mi rus la sogs pa phyag rgyas gtor ba'i tshul gyis sam yi ge phyin phyogs su bris la dug la sogs pa dang ni ma pa'i lo ma la sogs pa dang mi gtsang bas bskus te gsang sngags brgya rtsa brgyad bzlas la me tog de lan bdun mngon par bzlas pa byas nas/ de'i
<p>229b</p>
<p>229b.1</p>'og tu ta la'i 'dab mar sbyar te me tog lhag ma rnams kyis dkri'o/ /de nas dgra'i sgo khar cog pus dong byas la nyi ma phyed dam mtshan phyed na sba bar bya'o/ /de bzhin gshegs pa zhes bya ba la sogs pa la de bzhin gshegs pa thams cad ji skad du bshad pa'i sgrub pa'i thabs kyi
<p>229b.2</p>rim pas sgrub pa la lan bdun zhugs pa'i sgrub pa po la dngos grub mi stsol na phur bus gdab pa 'di mngon par 'dod do/ /de rnams kyi sku gsum ni sku dang gsung dang thugs te ngo bo nyid dang longs spyod rdzogs pa dang sprul pa'i sku'o/ /de rnams kyi phur bus gdab pa'i phyir
<p>229b.3</p>rdo rje phur bus te bdud rtsi thab sbyor la sogs pa'i gzugs so/ /de nyid ye shes rdo rje ste de la dmigs pa zhes bya ba la sogs pa'i don ni bshad zin to/ /de bzhin gshegs pa thams cad phur bus gdab la thogs pa med pa'i gsang sngags gsung ba'i rnam par thugs rtse
<p>229b.4</p>gcig tu mdzad ces bya ba'i don to/ /thams cad ces bya ba la sogs pa la khams gsum po thams cad kyi ste khams gsum byung ba'i de bzhin gshegs pa la sogs pa'i ye shes ni ye shes kyi bdag nyid can te sku gsung thugs so/ /de rnams phur bus 'debs par byed
<p>229b.5</p>pa'i snying po gang yin pa de nyid ni rdo rje ste ming de skad ces bya'o/ /phur bu spyi'i sngags la ni sarba du Sh+TA na sarba pA paM zhes bya ba bton la bsgrub par bya ba'i ming gzhug par bya'o/ /A dz+nyA pa ya ti zhes bya ba la 'og tu lha sbyin gyi zhes bya ba la yang gzhug go/ /rdo rje sems dpa' mnyam
<p>229b.6</p>gzhag ste/ /zhes bya ba ni rdo rje sems dpa'i phyag rgya chen po bcings pa'o/ /sku gsum rdo rje'i mthar thug pa/ /zhes bya ba ni sku dang gsung dang thugs rdo rje'i mthar thug pa ste bsgrub par bya ba'i zhal gsum zhes bya ba ni lhag ma'o/ /sbyar zhes bya ba ni mi rus la sogs pa las
<p>229b.7</p>byas pa'i phur bu'i dbang du byas nas gdab po zhes bya ba'i don to/ /khro bo nas 'bras nyid du ni/ /zhes bya ba ni yi ge hUM las byung ba zhal gsum pa phyag drug pa sku mdog nag po rol pa'i stang stabs kyis bzhugs pa/ mi bskyod pa'i gtsug gi nor bu can/ phyag na ral gri dang lcags
<p>230a</p>
<p>230a.1</p>kyu dang / 'khor lo dang / zhags pa dang / dgra sta dang / rtse gsum pa bsnams pa'o/ /rdo rje gsum gyi phur bu bsam/ /zhes bya ba ni sku gsung thugs kyi phur bu'o/ /bdag nyid chen po stobs po che/ /zhes bya ba ni stobs po che'am rdo rje hUM mdzad chen po la sogs pas
<p>230a.2</p>so/ /bdud rtsi thab sbyor rdo rje dang / /zhes bya ba la sogs bdud rtsi thab sbyor gyi gzugs can gyi phur bus so/ /rdo rje'i rnal 'byor gyis zhes bya ba ni khro bo'i sbyor ba dang ldan pas 'di la phur bus gdab par bya'o zhes bya ba'i bsam pa brtan pos so/ /steng du'ang dam tshig de nyid ni/ /zhes
<p>230a.3</p>bya ba ni thugs ka nas brtsams te ji srid dbu'i bar rdo rje phur bu de nyid bsam par bya'o/ /dam tshig ni nges par bsgom par bya ba yin pa'i phyir ro/ /'di skad ston pa yin te gang gi tshe rnal 'byor pas bsgrub pa bdun gyis kyang ma grub na/ rdo rje sems dpa' 'am gang yang rung ba'i nga rgyal du ji lta
<p>230a.4</p>ba bzhin du byas la snga ma ltar mi rus la sogs pa las byas pa'i phur bu thogs te sa la sogs pa las byas pa'i rang gi lha mdun du bzhag ste/ der gnyis pa yang dgug cing gzhug la bcings nas phur bus yang dag par btab ste des kyang dbu nas brtsams te/ ji srid zhabs
<p>230a.5</p>kyi mthar thug gi bar du phug par bsams la sdigs mdzub bya ba la sogs pa 'og nas bshad pa'i sbyor ba rnams kyis bsgrub par bya'o/ /bsam gtan rdo rje'i sbyor ba yis/ /zhes bya ba 'dis ni bsam gtan gyi phur bu nyid gsungs pa'o/ /rgyal chen rdo rje sems dpa' dang / /
<p>230a.6</p>zhes bya ba la ni thugs rje'i rnal 'byor ba de la de skad ces bya'o/ /sangs rgyas kun kyang phur bus 'debs/ /zhes bya ba ni sangs rgyas kyang de'i phur bus 'debs zhes bya ba bsdam dang sbyar ro/ /spyi'i gsang sngags kyis de bzhin gshegs pa phur bus 'debs pa ni bcom ldan 'das
<p>230a.7</p>nyid gtso bo nyid de phur bus gdab pa de la ni de bzhin gshegs pa rnams yin no/ /lha lhag ma rnams phur bu gdab pa la ni rang gi bdag po rnams kyis bya'o/ /khyad par gyi gsang sngags kyis thams cad kyi phur bu gdab pa la ni sku rdo rje la sogs pa nyid kyis so/ /myur du 'chi
<p>230b</p>
<p>230b.1</p>ba 'am bskams par 'gyur/ /zhes bya ba ni sangs rgyas kyang zhes bya ba ni snga ma dang sbyar ro/ /'di skad ston pa yin te sku rdo rje'i rnal 'byor bas rang gi bsgrub par bya ba'i de bzhin gshegs pa mdun du bsams la de la gnyis pa yang dgug cing gzhug la bcings nas de'i steng du hUM las
<p>230b.2</p>phur bu ji lta ba bzhin du bsams la khros pas de la bka' bsgo ba'i tshul gyis phur bus gdab pa'i gsang sngags ji lta ba bzhin du zlos shing phur bus 'debs par bsams la/ phyag rgya dang tsham ngam gyis phur bus gdab par bya'o/ /sku la sogs pa'i phur bus gdab pa ni khyad par gyi
<p>230b.3</p>gsang sngags gsungs pa la/ sku'i ye shes ni rnam par snang mdzad kyi ye shes so/ /de'i rnam par bsgyings pa ni de bzhin gshegs pa la sogs pa'i sku'i phur bus sems can gyi don mdzad pa'o/ /de nyid ni rdo rje ste dmigs pa zhes bya ba'i don ni bshad zin to/ /de bzhin
<p>230b.4</p>gshegs pa la sogs pa'i sku'i phur bu'i gsang sngags gsungs pa'i rnam pa la thugs rtse gcig tu mdzad ces bya ba'i don to/ /rdo rje'i zhes bya ba la sogs pa la rdo rje'i sku ni rnam par snang mdzad de de nyid dam tshig go/ /gnyis su med pa ni gnyis su med pa'i ye shes kyi rgyu mthun pa
<p>230b.5</p>las byung ba de'i phur bu yin la de'i don gsang sngags 'byung zhes bya bar sbyar ro/ /stang stabs kyi phyag rgya gsungs pa ni phan tshun zhes bya ba la sogs pa yin te/ phan tshun dkri pa'i tshul du bya ba ni lag pa g.yon pa sgrubs la de'i steng du g.yas pa bzhag ste/ g.yon pa'i mthe'u chung
<p>230b.6</p>la sogs pas g.yas pa'i mthe'u chung la sogs pa bzung ste/ phan tshun dkri ba lta bur byas la g.yon pa'i mthe bo g.yas pa'i lag mthil gyi dbus su bkug la bzhag ste/ mthe bo dang sbyar ba ni mthe bo sbyor ba ste des rdo rje phur bu gdab par bya'o zhes bya ba'i don to/ /snang
<p>230b.7</p>mdzad zhabs kyis mnan nas su/ /zhes bya ba ni rnam par snang mdzad kyi sbyor bas bzung ba'o//btab pa tsam gyis zhes bya ba ni bsgrub par bya ba la'o/ /sku gsung ye shes las byung ba'i/ /zhes bya ba ni sku dang gsung dang thugs las byung ba'i bcom ldan 'das rnam par snang
<p>231a</p>
<p>231a.1</p>mdzad do/ /dam tshig mchog gi bzhengs par mdzad/ /ces bya ba ni bcom ldan 'das rnam par snang mdzad rdo rje phur bu'i rnam par yongs su gyur par bsgom pa ni dam tshig ste de nyid mchog gis 'byung bar 'gyur ba'o/ /gzhan du byas na brlag par 'gyur/ /
<p>231a.2</p>zhes bya ba ni gal te rdo rje phur bu 'byung ba ma bsgoms par sngags dang phyag rgya 'ba' zhig rab tu sbyar na de'i tshe mngon par 'dod pa'i dngos grub nyams par 'gyur ro/ /'di skad ston pa yin te rnam par snang mdzad kyi rnal 'byor pas khros pas rang gis bsgrub par bya ba mdun du ji lta ba bzhin
<p>231a.3</p>du bsams te tsham ngam gyi phyag rgya bcings te/ de'i 'og tu phyag rgya bcings pa las byung ba'i 'khor lo 'bar ba yongs su gyur pa'i rdo rje'i phur bu bsgrub par bya ba la sogs pa'i mgo nas brtsams te rkang pa'i mthar thug gi bar du gzugs brnyan gyi tshul du phur bus btab par
<p>231a.4</p>bsam mo/ /yang na btab pa tsam gyis sems dpa' che/ /zhes bya ba ni snga ma bzhin no/ /sku gsung ye shes las byung ba/ /zhes bya ba ni phur bu'i gzugs can gyi bcom ldan 'das rnam par snang mdzad do/ /dam tshig gis zhes bya ba la ni bcom ldan 'das de nyid
<p>231a.5</p>tsham ngam gyi phyag rgyas slar yang bsdu ba'i sbyor ba mchog gis cho ga bzhin du gnas ji lta bar slar bsdu'o zhes bstan to/ /bzhengs par mdzad ces bya ba ni bsgrub par bya ba la btab nas gyen du bzhud pa'o/ /gzhan du byas na brlag par 'gyur/ /zhes bya ba ni stang stabs rjes su
<p>231a.6</p>ma bsdus pa'i nyes pas srin po la sogs pa rnams kyis nye bar gnod pa byed pa'i glags rnyed par 'gyur bas gnod par 'gyur ba'i don to/ /de yang / sngags pas gang yang rung bzung nas/ /de la 'ang byams pa nyid du bya/ /rdo rje gar la gnas nas kyang / /de nas phyag
<p>231a.7</p>rgya legs par bsdu/ /las kyi cho ga mthong ba yis/ /rdo rje gnas su gzhag par bya/ /gzhan du gsang ba pa kun dang / /srin po rnams ni gnod byed de/ /glags skabs tshol bar byed pa yis/ /gnod byed rnams ni 'tshe byed cing / /glags tshol rjes mthun shes
<p>231b</p>
<p>231b.1</p>nas ni/ /sngags pa la ni rab gnod byed/ /de bas rnam pa thams cad du/ /sgrub pa po ni blo ldan pas/ /rdo rje'i gnas ni shes byas la/ /stang stabs bsdu la sbyar bar bya/ /zhes gsungs pa yin no/ /'di yang mtshams sbyar ba bstan pa las shes par bya'o/ /'di skad ston pa
<p>231b.2</p>yin te/ snga ma bzhin du stang stabs bya ba dag byas nas/ de bzhin du bsgrub par bya ba phur bus btab par rnam par bsams la/ rdo rje khu tshur gnyis kyis ji lta ba bzhin gar byas nas cho ga bzhin du rked pa g.yon pa'i gnas su bsdu bar bya'o/ /rdo rje thugs kyis zhes bya ba la sogs pa la
<p>231b.3</p>rdo rje thugs kyi ye shes chen po ni thugs rdo rje'i ye shes so/ /de'i rnam par snang mdzad bsgyings pa ni de bzhin gshegs pa la sogs pa'i thugs kyi phur bus rnal 'byor pa'i mngon par 'dod pa'i don rdzogs par mdzad pa ste de nyid rdo rje'o/ /dmigs pa zhes bya ba la sogs pa'i don ni bshad zin
<p>231b.4</p>to/ /dam tshig chen po yis zhes bya ba la sogs pa la chen po ni sangs rgyas la sogs pa ste/ de rnams kyi dam tshig ni 'og nas bshad pa'i stang stabs so/ /des phur bus 'dabs pas de'i don du gsang sngags byung ngo zhes bya bar sbyar ro/ /rtse mo lnga pa bcings nas su/ /zhes bya
<p>231b.5</p>ba la sogs pa la/ rdo rje bsdams pa bcings nas srin lag gnyis po go bzlog ste gung mo'i nang du gzhug /mthe bo dang mthe'u chung dag sbyar gung mo dag kyang sbyar bar byas la gung mo gnyis dam por sbyar ba'i tshigs gsum pa'i gnas su mdzub mo bkug nas rdo rje dang 'dra bar nas gang tsam
<p>231b.6</p>gyis ma reg par bzhag na rtse mo lnga pa bcings pa 'gyur te/ des rdo rje'i phur bu gdab par byas par 'gyur bas rdo rje phur bu gdab par bya ba'i don to/ /rdo rje thugs kyi zhabs kyis mnan/ /zhes bya ba ni thugs rdo rje'i sbyor bas gzung ba'o/ /sku gsum ye shes las byung ba'i/ /zhes bya ba
<p>231b.7</p>ni thugs rdo rje phur bu'i gzugs su'o/ /dam tshig mchog gis zhes bya ba la sogs pa'i yan lag dang spyi'i don bshad zin to/ /'jig rten dbang phyug ces bya ba la sogs pa la 'jig rten dbang phyug nyid ni gsung gi ngo bo'o/ /de nyid dam tshig ste de'i rnam par bsgyings pa ni
<p>232a</p>
<p>232a.1</p>de bzhin gshegs pa la sogs pa'i gsung gi phur bus sems can gyi don mdzad pa ste de nyid rdo rje'o/ /dmigs pa zhes bya ba la sogs pa'i don ni bshad zin to/ /gsung gi zhes bya ba la sogs pa la gsung gi dam tshig ni 'jig rten dbang phyug go/ /de'i stang stabs ni 'og
<p>232a.2</p>nas bshad pa'o/ /des phur bu 'debs pas na de'i don du gsang sngags phyung ngo zhes bya bar sbyor ro/ /rdo rje sor mo bcum pa yi/ /zhes bya ba la sogs pa la thal mo khong stong sbyar ba bcings la pad+ma kha bye ba lta bur rdo rje'i sor mo gzhag pa ni pad+ma kha bye 'bar ba ste des rdo rje'i phur bu gdab par
<p>232a.3</p>bya'o zhes sbyar ro/ /'dod chags rdo rje'i zhabs kyis mnan/ /zhes bya ba ni 'jig rten dbang phyug gis sbyor bas gzung ba'o/ /sku gsum ye shes las byung ba/ /zhes bya ba ni 'jig rten dbang phyug phur bu'i gzugs can no/ /dam tshig mchog gis zhes bya ba la sogs pa'i yan lag gi don dang spyi'i
<p>232a.4</p>don ni snga ma bzhin no/ /sku gsung thugs kyi chags pa yi/ /zhes bya ba ni rang gi lha'i sku gsung thugs bsgom pa gtso bo las byung ba'i yid bde ba'i khyad par dang ldan pa'i gsang sngags la sogs pas phur bu gdab po/ /cho ga bzang po tsam gyis ni/ /zhes bya ba ni bshad ma thag pa'i cho ga'i rnam
<p>232a.5</p>pas so/ /mnan gyur 'di la the tshom med/ /ces bya ba 'dis ni bsam gtan gyi phur bu bsgom pa gtso bor bstan to/ /mnyes shing zhes bya ba ni de bzhin gshegs pa la sogs pa'i phur bus rnal 'byor pa'i mngon par 'dod pa'i dngos grub gzigs pa'o/ /de nyid kyis na mgu ba mnyes
<p>232a.6</p>pa'o/ /rdo rje dbyangs ni 'di skad gsungs/ /zhes bya ba ni thogs pa med pa'i sgras gsungs pa'o/ /e ma'o gsang ba'i tshig gi mchog /ces bya ba ni spyi'i phur bu'o/ /e ma'o snying po kun 'dus pa/ /zhes bya ba ni sku'i phur bu'o/ /e ma'o zhi ba chos kyi tshig /ces bya ba ni gsung gi phur
<p>232a.7</p>bu'o/ /e ma'o ye shes phur bu gdab/ /ces bya ba ni thugs kyi phur bu'o/ /gsang sngags kyi phur bu zhes bya ba ni gang 'dir bshad ma thag pa'i gsang sngags de thams cad kyi phur bu'o/ /bde gshegs bka' yi rjes su byed/ /ces bya ba ni gang de bzhin gshegs pa'i bka' rjes su
<p>232b</p>
<p>232b.1</p>byad pa'i don gyis na 'di skad ston te/ gsang sngags kyi phur bu gdab pa la sogs pa ni don dam par mi srid mod kyi 'on kyang de bzhin gshegs pas dam tshig mchog mkhyen pas phur bus gdab pa la sogs pa gsungs pa yin no/ /'di dag ces bya ba la sogs pa la gnyis su med pa'i ye shes kyi rgyu
<p>232b.2</p>mthun pa nyid yin pas phur bu ni de kho na nyid las byung ba'o/ /da ni dkyil 'khor gyi lha rnams la ma gtogs pa'i 'od zer can la sogs pa'i gsang sngags dang las rnams kyang gsungs pa ni chom rkun thams cad ces bya ba la sogs pa yin te/ chom rkun thams cad 'ching zhing ldongs par byed pa'i
<p>232b.3</p>rdo rje ni 'od zer can no/ /de la dmigs pa zhes bya ba'i don ni bshad zin to/ /thugs ni dgyes shing mgu bar gyur/ /zhes bya ba ni gdug pa ma lus pa ldongs par byed pa'i rig sngags 'dis sems can gyi khams bde bar byas par gzigs pas rab tu dgyes pa brnyes pa'o/ /sbyor ba
<p>232b.4</p>zhes bya ba ni nye bar mtshon pa tsam ste des na bsgom pa la sogs pa yang mngon par brtson pa'o/ /de'i rab tu sbyor ba yang 'di yin te rta bdun gyi nye bar mdzes par byas pa'i shing rta la gnas pa'i gzhal yas khang gi nang du lha mo 'od zer can gyi nga rgyal ji lta ba bzhin du byas te/ de'i dkyil 'khor gyi
<p>232b.5</p>dbus kyi ngos thams cad la de'i grogs rnams der gnas par bsams la/ nyi ma'i dkyil 'khor gnyis kyis gzhal yas khang kha sbyar byas te/ de las byung ba'i 'od zer dmar po rnams lha mo 'od zer can gyi skur yongs su gyur pa khab dang skud pa thogs pas gdug pa rnams kyi kha dang
<p>232b.6</p>mig 'tshem par bsams la/ lag pa g.yon par zla ba rdo rje zla ba la yang 'khor lo rtsibs brgyad pa de'i lte bar 'od zer can gyi sngags nyid brtag go/ /sngags de'i logs kyi rtsibs rnams la grogs kyi ming bkod la/ dbugs mi 'byin par de'i sngags lan bdun brjod la/ oM AHhUM zhes
<p>232b.7</p>brjod nas/ rdo rje khu tshur gyis gos kyis g.yogs par byas la/ de ma bkrol bar 'od zer can gyi gsang sngags zlos shing mi smra bar dogs pa med cing blo brtan pas 'gro bar bya'o/ /gdon par byed pa zhes bya ba la sogs pa la gnod par byed pa thams cad ni sems can mang po la 'khu
<p>233a</p>
<p>233a.1</p>ngar byed pa la sogs pa'o/ /de rnams 'dul ba ni rang gi nyes pa las bzlog pa ste de ni rdo rje pad+ma dkar po'o/ /dmigs pa zhes bya ba la sogs pa'i don ni bshad zin to/ /dur khrod kyi ras la srin mo btsag gis bris nas zhes bya ba ni dur khrod kyi ras nyid la bri ba'o/ /
<p>233a.2</p>legs par sbas te zhes bya ba la dben par gzhag par bya'o zhes bya ba ni lhag ma'o/ /rig sngags brgya rtsa brgyad bzlas brjod byas la zhes bya ba ni rjes su mthun par bsgrub par bya ba'i ming bskul tshig dang bcas pa'o/ /ming nas smos shing zhes bya ba ni bsgrub par bya ba'i ming brjod pa'o/ /phyir
<p>233a.3</p>rgol ba dang dgra thams cad ces bya ba ni rdzas gcig mngon par 'dod pa las byung ba'i dgra bo ni phyir rgol ba'o/ /mi mdza' ba'i phyogs su lhung ba ni dgra bo'o/ /bcing ba zhes bya ba ni ci yang mi byed pa nyid du byed do/ /de nyid ni 'og mas bstan pa ni mnan pa dang zhes bya ba la sogs
<p>233a.4</p>te mi 'gul bar byas pa ni mnan pa'o/ /tshig dang bral bar byas pa ni rmongs pa'o/ /'di skad ston pa yin te rin la mi brtseg par nyes pa'am 'bad pa med las byung ba'i dur khrod kyi ras la bcom ldan 'das ji lta ba bzhin du bris la dben par bzhag ste/ dgug pa la sogs pa
<p>233a.5</p>byas nas gu gul gyis bdug pa bsreg la nyin zhag bdun gyi bar du thun bzhir me tog dmar po la sogs pa mchod pa rnam pa lngas legs par mchod la/ lha sbyin stam+b+ha ya zhe'am/ dzam+b+ha ya zhes bskul ba'i tshig dang bcas par rig pa la lan brgya rtsa brgyad bzlas la ras ris blangs
<p>233a.6</p>te nyi ma'i gung ngam mtshan phyed du dur khrod du song ste der tsog pus dong byas la/ thod pa gnyis kyi bar du ras ris bcug la sas bkab ste yungs kar dkar po la rig sngags lha sbyin stam+b+ha ya zhes bskul ba'i tshig dang ldan par brgya rtsa brgyad bzlas la/ de'i steng du gtor la las grub nas
<p>233a.7</p>bcom ldan 'das ma spyan drangs la ji lta ba bzhin mchod de slar gshegs su gsol lo/ /nad chen po zhes bya ba la sogs pa la nad chen po thams cad ni rims la sogs pa'o/ /de sel ba ni med par bsal te des na rnam par rgyal ba zhes bya ba ste ri khrod kyi lo ma can la de skad ces bya'o/ /
<p>233b</p>
<p>233b.1</p>de nyid ni ye shes kyi rdo rje'o/ /dmigs pa zhes bya ba la sogs pa'i don ni bshad zin to/ /yam shing zhes bya ba la sogs pa ni go sla'o/ /'di skad ston pa yin te zhi ba'i tshogs thab khung gi dbus su bcom ldan 'das yum ji lta ba bzhin du bskyed la/ de'i zhal du til la sogs pa mar la
<p>233b.2</p>sogs dang bsres pa dbul zhing sreg blugs re re'i rjes thogs la yang de'i sku las byung ba'i bdud rtsi'i chus yongs su gang ba'i bum pa 'dzin pa'i ri khrod kyi lo ma can gyi lha mo nam mkha' khyab pa rnams kyis bsgrub par bya ba'i dbang bskur bar gyur bas rims la sogs pa'i nad thams cad sel bar
<p>233b.3</p>bsam par bya'o/ /sdang ba thams cad ces bya ba la sogs pa la sdang ba thams cad rnam par 'joms pa ni nus pa med par byas pa'o/ /des sems can rnams gdug pa'i 'jigs pa las sgrol zhing thar bar byed pas na sdang ba thams cad rnam par sel ba zhes bya ste/ stong chen mo
<p>233b.4</p>rab tu 'joms ma la de skad ces bya'o/ /de nyid ye shes chen po'i stobs kyis rnam par rgyal ba zhes bya ste/ ye shes chen po'i stobs kyis rnam par rgyal bas so/ /dmigs pa zhes bya ba la sogs pa'i don ni bshad zin to/ /gyur ces bya ba ni de ltar gyur pa'o/ /gtso bo zhes bya
<p>233b.5</p>bde ltar shes nas 'di skad smras so zhes bya ba ni lhag ma'o/ /phyag stong ldan zhing zhal stong la/ /zhes bya ba ni sprul pa nyid kyis so/ /gang phyir/ brtson 'grus chen mo phyag brgyad pa/ /zhes bya ba dang / zhal ras nyi ma bzhi pa ste/ /zhes bya ba gsungs pa'i phyir ro/ /khro dang sgeg pa'i
<p>233b.6</p>nyams dang ldan/ /zhes bya ba ni sgeg pa'i nyams dang bcas pa dang ldan pa'o zhes bya ba'i bar du'o/ /phyag g.yon pad+ma rdo rje nor/ /zhes bya ba ni phyag g.yon pa la dang po na pad+ma'i steng na rdo rjes mtshan pa'i yid bzhin gyi nor bu bsnams pa'o/ /mdog dmar zhes bya ba ni nyi ma'i 'od kyi
<p>233b.7</p>dkyil 'khor can no/ /rang gi rnal 'byor la brtson pa/ /zhes bya ba ni rang gi nga rgyal du byas pa la rab tu 'bad pas so/ /'bar phreng can zhes bya ba la 'dir bsgom mo zhes bya ba ni lhag ma'o/ /de'i las kyis bskul ba'i zhes bya ba ni rgyud gzhan gyi dpung rnam par bzlog shig ces bya
<p>234a</p>
<p>234a.1</p>ba la sogs pa'i tshig dang ldan pas bskul bar bya'o zhes bya ba'i don to/ /rnal 'byor dbang phyug las 'dod pas/ /zhes bya ba ni sngags pas blo'i yul du byas pa'o/ /'di zhes bya ba ni rab tu sbyor bas so/ /dpung chen po zhes bya ba ni yan lag bzhi pa'i mtshan nyid do/ /
<p>234a.2</p>rnam par lta ba ni bdag la sogs pa bsrung ba'i phyir nges par rtog pa'o/ /gang thams cad bsrung ba de ni stobs kyi mchog ste shin tu stobs dang ldan pa'o/ /stong chen mo rab tu 'joms ma ni shin tu ngo mtshar du gyur pa la 'jug pas te stong gis lan stong du rnam par 'joms pas na bcom ldan 'das yum de la
<p>234a.3</p>de skad ces bya'o/ /de nyid ye shes kyis rnam par rgyal ba'i rdo rje'o/ /dmigs pa zhes bya ba la sogs pa'i don ni bshad zin no/ /'dis ni 'di skad ston pa yin te/ 'ga' zhig bdag nyid srung zhing gzhan gyi dpung rnam par 'jig pa la ji skad bshad pa'i bcom ldan 'das yum 'di dang sbyar bar
<p>234a.4</p>bya'o/ /brgya byin zhes bya ba la sogs pa la brgya byin gyi mngon par mtho ba ni bsgreng ba'o/ /'di'i don gyi stobs ni nus pa'i khyad par de yang dag par bskyed pa'i rgyal mtshan mchog gi dpung rgyan gang yin pa de la de skad ces bya'o/ /de nyid kyang lha ma yin rnam par 'dzoms pas na de skad
<p>234a.5</p>ces gsungs pa yin te de nyid ni rgyal ba'i rdo rje'o/ /dmigs pa zhes bya ba la sogs pa'i don ni bshad zin to/ /phyogs bsdigs pa yi phyag rgya can/ /zhes bya ba la rang rang gi phyogs na 'dug pa'i gdug pa rnams la bsdigs pa'i mdzub mo'i phyag rgya dang ldan pa'o zhes bya ba ni lhag
<p>234a.6</p>ma'o/ /bsdigs pa ste zhes bya ba ni bsrung ba'i bdag nyid can no/ /rdo rje ro langs phyung ba yis/ /zhes bya ba ni 'byin pa'o/ /dpung rnams bcom zhing gtong bar blta/ /zhes bya ba ni bcom ldan 'das ma de bsgom zhing de las byung ba'i ro langs rnams kyis gzhan gyi dpung rnam par 'dzoms
<p>234a.7</p>bar blta ba dang / bsgom par bya'o zhes 'dir gnyi ga sbyar ro/ /'di skad ston pa yin te sngar bsnyen pa byas la ras rin la mi brtseg par nyos te de'i sngags zlos pa la brtson zhing gso sbyong dang ldan pa'i bzo bo mkhas pas bcom ldan 'das ma ji lta ba bzhin du bris la/ des dgug pa la sogs
<p>234b</p>
<p>234b.1</p>pa byas te dus cung zad du yang bzlas la g.yul 'gyed pa'i sa phyogs su song ste glang po che'i rgyab tu gzhan gyi dpung la mngon par phyogs par ras ris bsgrengs la des dgug pa sogs pa byas te ras dkar po ma spyad pas g.yogs nas mtshon cha 'bab pa la mngon par phyogs pa'i dus su glang
<p>234b.2</p>bo'i mdun du brtan zhing mi dar la bab pa'i skyes bu mtshon cha stong thogs pas gshin rje gshed la sogs pa'i khro bo'i nga rgyal du byas la rig pa mig g.yo ba'i dar dpyangs bcings te bstan pa la sogs pa bsrung ba'i don du rgyal bar gyur cig pa'i sgra dbyangs dang dung gis sgra dang ca co gdon par bya zhing nga
<p>234b.3</p>rgyal bskyed la myur bar ras ris phyi nas de las byung ba'i ro langs rnams kyis gzhan gyi dpung 'joms par 'gyur bzhin par bltas la/ rgyal bar gyur cig rgyal bar gyur cig ces brjod cing gsang sngags gdon par bya'o/ /'jig rten gsum la zhes bya ba la sogs pa la 'jig rten gsum ni gnas
<p>234b.4</p>te de la gnas pa'i gdug pa rnam par 'jig par nus shing bsal ba'o/ /de la mkhas pa ni legs par byang ba ste rgyal mtshan mchog gi dpung rgyan la de skad ces bya'o/ /de nyid ni mchog ste sangs rgyas rnams kyi rtse mo yin la de nyid rdo rje'o/ /dmigs pa zhes bya ba la sogs pa'i don ni
<p>234b.5</p>bshad zin to/ /mngal zhes bya ba la sogs pa la bud med thams cad kyi mngal yang dag par bskyed pa ni mngal chags pa ste/ don de spros par mdzad pas na so sor 'brang ma chen mo la de skad ces bya ste de nyid rdo rje'o/ /de la dmigs pa zhes bya ba la sogs pa'i don ni bshad zin to/ /
<p>234b.6</p>'jigs pa dang ni skrag pa yis/ /zhes bya ba ni rjes su nye bar gyur par shes par bya'o/ /sku gsum 'phro ba dang ldan pa/ /zhes bya ba ni sku dang gsung dang thugs te gsum gyi tshul spro ba gang yin pa de la de skad ces bya ba ste bsgom pa zhes bya ba ni lhag ma'o/ /bum pa'i mtsho dang zhes bya ba la sogs pa
<p>234b.7</p>ni sbyor ba gsungs pa ste/ mngal 'dzag pa dang bu mi 'tsho ba dang / /mngal mi chags pa dang / mngal nyams pa rnams so so 'brang ma chen mo'i dkyil 'khor 'dir bcug la de zhes bya ba 'dis bsam mo zhes bya ba ni lhag ma'o/ /skal ngan ni zhes bya ba ni sdig pa'i lus byung ba'o/ /sdig pa
<p>235a</p>
<p>235a.1</p>dral bas dral nas kyang / /zhes bya ba ni sdig pa dral ba'i sngags phyag rgya dang bcas pas so/ /de la 'di ni sngags dang phyag rgya'o/ /rdo rje bcing ba dam byas te/ /gung mo gnyi ga sbyar nas su/ /tha ma bzhi ni rtse mo sbyar/ /sdig pa 'dzoms par grags pa yin/ /zhes gsungs pa
<p>235a.2</p>ni sdig pa dral ba'i phyag rgya'o/ /oM badzra pA Ni bi s+pho Ta ya sarba a pA ban+d+ha nA ni pra mak+Sha ya ga ti b+h+ya sarba satwA maM/ sarba ta thA ga tA badzra sa ma ya traT/ ces bya ba ni sngags so/ /'di skad ston pa yin te/ so so 'brang ma chen mo'i dkyil 'khor ji lta ba bzhin du bris la/ bud med bu mi 'tsho ba'am
<p>235a.3</p>mngal nyams pa dkyil 'khor du bcug la rig pa'i dbang bskur ba byin la dbang bskur ba'i dkyil 'khor du bkug ste bzhag nas/ ji skad du bshad pa'i sdig pa rdo rje zhags pa'i phyag rgya dang sngags kyis phyung la sdig pa dral ba'i phyag rgya dang sngags kyis yang dag par dral te/ so so 'brang ma chen
<p>235a.4</p>mo'i skur rnal 'byor ma chen mo bsams la sangs rgyas dang rdo rje 'dzin pa la sogs pa de'i lus la 'jam pa'i gzugs can du bzhugs par bsams la dbang bskur ba'i cho gas bum pa'i chus dbang bskur bar bya'o/ /mngal thams cad ces bya ba la bud med thams cad kyi mngal des rnam
<p>235a.5</p>par gzigs pas brtan par byed pa'i ye shes gang yin pa de so so 'brang zhing tshor bar byed pas bcom ldan 'das ma de la de skad ces bya ste de nyid rnam par rgyal ba'i rdo rje'o/ /dmigs pa zhes bya ba la sogs pa'i don ni bshad zin to/ /nor gyi rgyun zhes bya ba la sogs pa la nor gyi rgyun
<p>235a.6</p>ni mngon par 'dod pa'i rin po che'i rgyun yang dag par 'dzin cing sems can so so'i rgyud la mi g.yo bar byed pas nor gyi rgyun la de skad ces bya ste de nyid ye shes rdo rje'o/ /dmigs pa zhes bya ba la sogs pa ni snga ma bzhin no/ /bcom ldan 'das nor gyi rgyun zhes bya ba la zhes bya ba'i sgra ni sogs
<p>235a.7</p>pa'i sgra ste de bas na dbul ba rnam par 'jig pa zhes bya ba la sogs pa yongs su gzung ngo / /de bas na 'di ltar mtshan rnams zhes bya ba tshig mang po la smos pa yin no/ /ba'i zhes bya ba ni yi ge ba las bsam par bya ste bshad ma thag pa'i man ngag gzhug par gyur pa ji lta ba bzhin du
<p>235b</p>
<p>235b.1</p>bsams la rin po che spro bar bya'o zhes sbyar bar bya'o/ /de la khyim gyi phyogs dben pa zhig tu bcom ldan 'das ma ras ris la sogs par spyan drang ba la sogs pa'i cho ga thams cad ji lta ba bzhin du rdzogs par byas la khyim der tshul khrims rnam par dag cing dge ba phun sum tshogs pa'i bud med
<p>235b.2</p>gtso mo mchod pa la sogs pa byed du bcug ni khyim yang dag par 'byor par 'gyur bar shes par bya'o/ /nor gyi rgyun zhes bya ba la sogs pa la nor gyi rgyun rab tu 'bebs shing der rgya che ba'i ye shes kyi ngo bo nyid du gyur pas bcom ldan 'das yum la de skad ces bya ste de nyid rdo rje'o/ /
<p>235b.3</p>dmigs pa zhes bya ba la sogs pa ni sngar bshad zin to/ /'phrog ma'i zhes bya ba la 'phrog ma'i dga' ston ni spro ba ste des gnod sbyin ma'i tshogs dga' bar byed cing yid bde ba bskyed pa'o/ /des dngos grub tu gyur pa ste don de ni rdo rje'o/ /dmigs pa zhes bya ba la sogs pa ni rigs dang
<p>235b.4</p>ldan pa'i ming ste gnod sbyin ma'i tshogs dga' bar byed pa 'phrog ma'i gsang sngags gsungs pa'i rnam par thugs rtse gcig tu mdzod ces bya ba'i don to/ /dngos grub phyir ni mngon phyogs nas/ /zhes bya ba ni dngos grub stsol ba'i phyir mngon du phyogs par gyur pa'o/ /khro bo'i 'khor
<p>235b.5</p>lo gnod sbyin ma brgyad kyi zhes bya ba ni ji skad du bshad pa'i phyi'i dkyil 'khor du phyogs brgyad la khro bo brgyad yod pa'i khro bo'i 'khor lo der thugs rdo rje la sogs pa'i gnas su rdzogs bzang la sogs pa'i dam tshig gi phyag rgya'o/ /gnod sbyin mo brgyad po ni gnod sbyin gyi mdog can
<p>235b.6</p>no/ /dbus na 'phrog mas brgyan zhes bya ba ni rnam par snang mdzad kyi gnas su 'phrog pa rgyan thams cad kyis brgyan pa'o/ /lcags kyu'i 'bras bu ne'u le can/ /zhes bya ba ni gnod sbyin dang gnod sbyin mo rnams kyi lag pa g.yas pa gnyis na 'bras bu bI dza pU ra dang lcags
<p>235b.7</p>kyu thogs pa/ lag pa g.yon gyi dang pos ne'u le 'dzin pa gnyis pas stan la bsnyes te 'dzin pa'o/ /gnod sbyin brgyad kyis brgyan nas su/ /gnod sbyin ma kun bsgrub par bya/ /zhes bya ba ni rim pa gnyis pa la shar la sogs pa'i phyogs rnams su gang ba bzang po dang / rnam thos
<p>236a</p>
<p>236a.1</p>sras dang nor sbyin dang nor bu bzang po zhes bya ba'i gnod sbyin bzhi po sngon po dang ser po dang dmar po dang ser po'o/ /me la sogs pa'i mtshams rnams su bi tsi kuN+Da li dang ki li ma li dang sgo'i dbang mo dang / spyod pa'i dbang mo dmar mo dang ljang gu dang ser po dang gser gyi mdog
<p>236a.2</p>ste de rnams kyis bklubs shing brgyan pa gshin rje gshed la sogs pa'i sbyor bas ji lta ba bzhin du bsgrub par bya'o/ /'phrog ma yang g.yon gyi gnyis pas dga' byed nu ma ldud cing 'dzin pa'o/ /gsang sngags rnams kyi ye shes ni de'i rnam par bsgyings pas rnal 'byor pa'i mngon par 'dod pa'i las
<p>236a.3</p>bskyed par nus pa yin la/ de rab tu ston par byed pa'i gzhung ni rim par phye ba ste/ des na gsang sngags kyi ye shes bsgyings pa'i rim par phye ba'i sgrar gsungs so/ /le'u lnga pa'i 'grel pa'o// //gsang sngags mthu ni rang gi phyag rgya dang mchod pa'i cho ga med par phun sum tshogs par mi 'gyur
<p>236a.4</p>bas/ de nas zhes bya ba la sogs pa drug pa phyag rgya dang mchod pa'i le'u gsungs so/ /sku gsum gyi ye shes kyi rdo rje las yang dag par byung ba zhes bya ba ni sku rdo rje la sogs pa'i ye shes las byung ba'o/ /tha dad pa zhes bya ba ni rnam par snang mdzad la sogs pa'i dbye bas so so ba yin gyi rdo rje khu
<p>236a.5</p>tshur gnyis kyis phyi rol dang nang du rdo rje bcings pas kyang phyag rgya'i don ston pa ni ma yin no/ /'di na lus ni byin brlabs te/ /rang gi gzugs su rnam bsgoms na/ /zhes bya ba ni phyag rgya rim par phye ba 'di na dam tshig gi phyag rgya ni lus te sku byin gyis brlab pa'i lag pa'i phyag rgya bcings pa
<p>236a.6</p>yin par shes par bya'o/ /sgom par byed pa na yang rang gi ngo bo nyid ji lta ba bzhin gyi sbyor bas lha dang lha mo'i skus tha dad pa'i phyag rgya so so la ltos pas rnam bsgoms na zhes tshig dpang por byas pa yin no/ /lag pa gnyis khu tshur bcangs pa las zhes bya ba ni lag pa gnyis kyis rdo
<p>236a.7</p>rje'i bcing ba nang du bcings pa'i khu tshur byas pa'o/ /de nyid las zhes bya ba ni bshad ma thag pa'i phyag rgya bcings pa ste phyag rgya gsum po de dag sngags dang bcas pa ni lha thams cad kyi sku gsung thugs byin gyis rlob par byed pa yin no/ /lag pa gnyis zhes bya ba la sogs pa ni
<p>236b</p>
<p>236b.1</p>las kyi phyag rgya gsungs pa yin te go sla'o/ /gzung ba zhes bya ba ni g.yon pa'i mdzub mo bsgreng ba'o zhes snga ma dang sbyor ro/ /mthe bong gnyis ni bsnol byas la/ /mdzub mo'i rtse mo bkug nas ni/ /gung mo bsnyams pa'i tshigs su sbyar/ /rdo rje dbyings kyi dbang mor bshad/ /ces
<p>236b.2</p>gsungs pa dang de la bshad ma thag pa'i mtshan nyid can ni bcom ldan 'das rnam par snang mdzad kyi dam tshig gi phyag rgya yin par shes par bya'o/ /lag pa g.yon pa zhes bya ba ni pang par bkan te gzhag pa'o/ /g.yas pa zhes bya ba ni kha thur du bltas par bya'o/ /de bzhin du zhes bya
<p>236b.3</p>ba ni lag pa g.yon pa'o/ /mchog sbyin par mdzad pa zhes bya ba ni mchog sbyin pa'i tshul du'o/ /de nyid ces bya ba ni lag pa bkan pa'i tshul gyis so/ /bsam gtan gyi tshul du zhes bya ba ni bsam gtan gyi thabs kyis so/ /de nyid las zhes bya ba ni lag pa g.yon pa bkan pa'o/ /
<p>236b.4</p>mi 'jigs par sbyin par byas la zhes bya ba ni lag pa g.yon pa ba dan gsum par bdag dang nye bar gzhag pa ste des mi 'jigs pa sbyin pa'i tshul dang ldan pa'o/ /rdo rje sems ma la sogs pa'i dam tshig gi phyag rgya ni mi bskyod pa la sogs pa'i yang shes par bya'o/ /rdo rje bcing ba
<p>236b.5</p>zhes bya ba ni rdo rje bcing ba phyi rol du bcings pa'o/ /de nyid las zhes bya ba ni snga ma dang 'dra'o/ /de nyid ces bya ba ni bshad ma thag pa'i phyag rgya dang 'dra'o/ /de nyid las zhes bya ba la sogs pa ni rdo rje bsdams pa phyi rol du bcings pa la gung mo gnyis nang du bcug ste phan tshun lto
<p>236b.6</p>sbyar la gzhag pa'o/ /la la dag ni mthe bong dang mthe'u chung gnyis rdo rje ltar byas la rtse sprad par bya'o zhes man ngag las bshad do zhes zer ro/ /mi bskyod pa la sogs pa'i las kyi phyag rgya ni rang rang gi ji ltar rdo rje sems ma la sogs pa'i yang yin par shes par bya'o/ /bzhag la
<p>236b.7</p>zhes bya ba ni tshigs gsum par bzhag ste nas gang tsam gyis ma reg par bya bar blta bar bya'o/ /pad+ma kham phye ba'i tshul du byas pa ni pad+ma kha ma phye ba dang 'dra ba'o/ /mdzub mo gnyis zhes bya ba la sogs pa la mdzub mo gnyis kyis gung mo'i sen mo bkug nas mnan pa gang yin
<p>237a</p>
<p>237a.1</p>pa de la de skad ces bya ste/ mthe bo gnyis dang mdzub mo gnyis kyi bar du gung mo bcug la btsir nas gnas pa'o/ /thal mo sbyar zhes bya ba ni thal mo khong stong du byas pa'o/ /tshigs dbu mar zhes bya ba ni tshigs bar ma dang mdzub mor sbyar ba'o/ /mdzub mo
<p>237a.2</p>gnyis mthe bo'i rtse mor bkug pa zhes bya ba ni mdzub mo gnyis rtse sprad la mthe bong gnyis kyi steng du rin po che 'dra bar bkug nas sbyar la gzhag ces bya ba'i don to/ /mthe'u chung gi sen mo mnan nas zhes bya ba ni rang rang gi mthe'u chung gi sen mo lu gu rgyud 'dra ba la lhag ma rdo rje'i mtshan
<p>237a.3</p>nyid du byas pas sbyor bar bya'o/ /la la na re yang na stang stabs kyi sbyor ba ji lta ba bzhin du bya'o zhes zer ro/ /mdzub mo dang mthe'u chung gnyis lu gu rgyud ltar bcing zhes bya ba ni rdo rje khu tshur gnyis rgyab sbyar ba byas la lag pa gnyis kyi mdzub mo dang mthe'u chung lu gu rgyud ltar byas te
<p>237a.4</p>mdud pa byas pa'o/ /lag pa gnyis zhes bya ba la sogs pa la rdo rje bsdams pa bcings pas khu tshur nang du bcings te gung mo sbyar la rtse mo'i tshul du bzhag /srin lag gnyis gung mo'i rgyab tu bcar te bzlog pa'i tshul gyis gzhag /mdzub mo gnyis gung mo'i tshigs gsum
<p>237a.5</p>pa'i gnas su gdu bu'i tshul du gzhag /mthe bong gnyis gung mo la phyogs par bzhag la cung zad rdo rje 'dra bar dgug go/ /la la ni mthe'u chung sbyar bar byas la gung mo'i bar du gzhag go zhes zer ro/ /bzlog pa dpral bar gzhag ces bya ba ni bzlog ste khu tshur du bstan la dbral bar
<p>237a.6</p>gzhag pa'o/ /sen mo mnan nas zhes bya ba ni mnan pa'o/ /ral gri shubs nas phyung ba zhes bya ba la sogs pa ni lag pa g.yon pa'i mthe bos srin lag dang mthe'u chung mnan te gzhag pa la lag pa g.yas pas kyang rang gi srin lag dang mthe'u chung gi sen mo mnan la gung mo dang mdzub
<p>237a.7</p>mo gnyis ci bder bcug nas ral gri ltar drangs te de'i tshul du byas la lag pa g.yon pa snying gar ji lta ba bzhin du gzhag go/ /khro bo'i sor mo zhes bya ba ni lag pa g.yon pa'i mdzub mo bsgreng ba'o/ /rdo rje khu tshur zhes bya ba ni g.yon pa rdo rje khu tshur du byas pa'o/ /me tog gi tshul
<p>237b</p>
<p>237b.1</p>du zhes bya ba ni nA ga ge sar 'dra ba'o/ /g.yon pa zhes bya ba ni g.yon pa rdo rje khu tshur du byas pa'o/ /glang po che'i sna ltar zhes bya ba ni sna'i mdun du lag pa g.yas pa'i rdo rje khu tshur glang po che'i sna'i tshul du gzhag pa'o/ /bsgreng la zhes bya ba na 'dir g.yas kyi cha yin par shes par bya'o/ /g.yas
<p>237b.2</p>zhes bya ba la sogs pa la g.yas pa'i chas nam mkha' la bteg la/ g.yon pa'i rdo rje khu tshur du gnas pas g.yas pa'i lag mthil na ba dan gsum pa ji lta bar bya'o/ /chu rlabs ltar drang ba zhes bya ba ni chu rlabs 'dren pa ltar byas pa'o/ /g.yon pa zla ba'i tshul du byas/ /zhes bya ba ni g.yon pa
<p>237b.3</p>rdo rje khu tshur bcings la mthe bong dang mdzub mo gnyis zla ba phyed pa'i tshul du byas pa'o/ /g.yon pa rdo rje khu tshur zhes bya ba ni g.yon pa rdo rje khu tshur 'gying ba'i tshul gyis g.yon pa'i lta bur du gzhag pa'o/ /'dod chags kyi dug thams cad sel ba zhes bya ba 'dis ni rnam par snang mdzad la
<p>237b.4</p>sogs pa gang yang rung ba'i sbyor bas rnal 'byor pas dug bsal ba'i las byed pas na phyag rgya 'dis ji lta ba bzhin du bya'o zhes bstan to/ /mdzub mo bsgreng la zhes bya ba ni mdzub mo gnyis sdigs mdzub kyi tshul du bsgreng ba'o/ /'dis ni de bzhin gshegs pa thams cad spyan 'dren no zhes bya
<p>237b.5</p>ba ni de bzhin gshegs pa thams cad ni lcags kyus spyan drang ngo zhes gang gsungs pa de 'dis drang bar byas te/ oM badzra ad+ku sha A kaR+Sha ya hUM zhes bya ba'i sngags dang phyag rgya 'di sbyar bar bya'o/ /'gram pa gnyis su gzhag pa zhes bya ba ni 'gram pa gnyis su'o/ /khro bo rnams ni zhal gyi
<p>237b.6</p>phyag rgyas so zhes bya ba ni rdo rje mche ba'i phyag rgyas so/ /byang chub sems dpa' rnams ni rdo rje'i phyag rgyas so zhes bya ba ni rtse mo lnga pa bcings la zhes bya ba la sogs pa'i mtshan nyid can gyi rdo rje'i phyag rgyas so/ /rig ma'i lha mo rnams ni rigs kyi yum rnams kyis so zhes bya ba ni rdo
<p>237b.7</p>rje sems ma dang skul byed ma la sogs pa ni ci rigs par sangs rgyas spyan la sogs pa'i phyag rgyas te rigs kyi yum rnams kyi phyag rgyas so/ /bran rnams ni zhags pa'i phyag rgyas so zhes bya ba la 'og nas bshad pa'i rdo rje zhags pa'i phyag rgyas so/ /pho nya rnams ni lcags kyu'i phyag
<p>238a</p>
<p>238a.1</p>rgyas so zhes bya ba ni de bzhin gshegs pa spyan 'dren pa'i phyag rgya nyid do/ /phyag rgya'i rnam par dbye ba 'di ni spyan drang ba yin no/ /gzhug pa la sogs pa la ni thams cad kyang rdo rje'i zhags pa dang / lcags sgrog dang 'bebs pa'i phyag rgyas bya'o/ /drag po'i las la ni
<p>238a.2</p>rdo rje mkha' 'gro ma'i phyag rgya dang oM badzra DA ki ni che ge mo'i ra ka ta mA kaR+ShA ya a kr-iShu tsa sha ya hUM phaT ces bya ba dang sbyar ro/ /rdo rje khu tshur zhes bya ba ni so so'i'o/ /dkyil 'khor phyag rgya zhes bya ba ni dkyil 'khor gdeg pa'i phyag rgya ste/ 'di yang oM badzra tiSh+Tha zhes bya ba 'di dkyil 'khor gyi
<p>238a.3</p>bdag po'i snying po dang bcas pas snga ma bzhin du sbyar bar bya'o/ /mkhrig ma gnyis bsnol te zhes bya ba ni mdzub mo gnyis bsnol nas mkhrig ma gnyis kyi dbus su gzugs te/ kha thur du bltas pas ngos la bcar la gdeg par bya'o/ /sgo dbye ba'i phyag rgya yang oM badzrod g+ha Da
<p>238a.4</p>zhes bya ba la sogs pa'i sngags kyi sgra bsgrags la/ oM badzrod g+ha Da ya sa ma ya pra be shA ya hUM zhes bya ba'i gsang sngags dang sbyar bar bya'o/ /gdon thams cad skrag par byed pa'i phyag rgya ni oM hUM badzra rak+Sha sa ma ya phaT ces bya ba 'di dang ji lta ba bzhin du sbyar ro/ /lha ma yin gyi bu mo kun
<p>238a.5</p>smrar gzhug pa'i phyag rgyas zhes bya ba ni mtshan ma thob pas lha ma yin gyi phug tu 'jug pa na de'i sgo'i 'khrul 'khor la bltas la/ rdo rjes 'og gi sbyor bas rol pa'i stang stabs kyis 'dug nas ji skad du gsungs pa'i phyag rgya bcings te nga rgyal dang bcas pas gsang sngags brjod
<p>238a.6</p>la/ phyag rgya de bcings pa las byung ba'i rdo rje rtse lnga pa 'bar bas 'khrul 'khor rnam par gzhom par bya ba ni sbyor ba'o/ /de bas na lha ma yin gyi sgyu ma'i 'khrul 'khor gzhig pa zhes gsungs te/ gang gi tshe lha ma yin gyi bu mo legs par 'ongs so zhes bya ba la sogs
<p>238a.7</p>pa'i tshig mi smra na de'i tshe cho ga 'di nyid dang phyag rgya 'di nyid dran par bya'o/ /de bas na lha ma yin gyi bu mo smrar gzhug pa zhes gsungs pa yin no/ /stang stabs dang bcas par hUM zhes sgrogs pa zhes bya ba ni rol pa'i stang stabs dang bcas pas yi ge hUM brjod pa'o/ /rdo rje nag
<p>238b</p>
<p>238b.1</p>mo'i phyag rgya la dpung pa g.yas pa bteg la rdo rje khu tshur brdeg pa'i tshul du bya ba ste 'di yang mngon spyod kyi las rnams la/ oM badzra kA li tardzA ya hUM zhes bya ba 'di dang sbyar ro/ /rdo rje'i phur bu'i phyag rgya de bzhin gshegs pa la sogs pa gzhan dag la 'bebs pa'i tshe ni/ oM badzra kI li kI la ya
<p>238b.2</p>hUM zhes bya ba 'di dang sbyar ro/ /de bzhin gshegs pa la sogs pa'i phur bu'i sngags dang phyag rgya'i dbye ba nye bar ma bstan pa'i phyir ro/ /rdo rje khu tshur zhes bya ba ni g.yon pa'i rdo rje khu tshur gyis seng ldeng la sogs pa'i phur bu bzung la bsgrub par bya ba'i mgo la bzhag ste/ g.yas pa'i
<p>238b.3</p>rdo rje khu tshur gyis brdung ba ni rdo rje tho ba'i phyag rgya ste/ oM badzra mung+ga ra A ko Ta ya hUM zhes bya ba'i sngags dang sbyar ro/ /'di ni spyir phur bus 'debs pa la tshul 'di yin te/ bsam gtan dang phyag rgyas phur bu 'debs pa la ni phyag rgya nyid kyis phur bu gzhag par bsams la de bzhin du brdung
<p>238b.4</p>ngo / /lag pa gnyis zhes bya ba la sogs pa la lag pa gnyis kyi rdo rje khu tshur phan tshun rgyab sbyar la mthe'u chung gnyis mdud de mdzub mo gnyis so sor phye nas lcags sgrog ltar bcing bar bya'o/ /phyag rgya 'di yang oM badzra spoT ban+d+habarnya ya hUM zhes bya ba'i sngags 'di dang sbyar ro/ /bcing ba'i
<p>238b.5</p>'og tu mnyes par bya bar rigs pa yin pas rgyud gzhan dag las bstan pa'i sngags dang phyag rgyas bzung ste bshad ma thag pa'i phyag rgya de nyid dril bu ltar snying gar bskyod pa ni rdo rje 'bebs pa'i phyag rgya ste/ oM badzra A be sha hUM zhes bya ba 'di dang sbyar ro/ /bcing ba ni gzhug pa'i 'og tu 'byung
<p>238b.6</p>bas rdo rje zhags pa'i phyag rgya 'ba' zhig kyang ston par shes par bya ste/ rdo rje lcags kyu'i phyag rgya bcing ba las mdzub mo gnyis zhags par bya ba ni rdo rje zhags pa'i phyag rgya ste oM badzra pA sha pra be sha ya hUM zhes bya ba 'di dang sbyar ro/ /rdo rje sogs le'i phyag rgya ni gshin rje gshed la sogs pa
<p>238b.7</p>gang yang rung ba'i sbyor ba dang de'i gsang sngags kyis rnam par dag par bya'o zhes bskul ba'i tshig dang bcas pas bsgrub par bya ba'i mgo bo nas brtsams te rnam par dag pa ni mngon spyod kyi las kyi sbyor ba'o/ /rdo rje srin mo'i phyag rgya dang a la la zhes brjod la 'phags pa gshin rje gshed la sogs
<p>239a</p>
<p>239a.1</p>pa gang yang rung ba'i sbyor bas bsgrub par bya ba'i srung ba 'phrogs la mdun du rdo rje srin po la sogs pa rnams kyis rnam par za bar bsams la oM badzra rAk+Sha sa b+ha k+Sha ya tha phaT ces bya ba 'di dang sbyar ro/ /mthe bong zhes bya ba ni mthe bo dang gung mo chan pa'i phyag rgya dang stobs po che'i sbyor
<p>239a.2</p>bas so/ /oM badzra kro d+ha ma hA pa la/ ka ra ka ra/ ts+tshin+da ts+tshin+da hUM phaT ces bya ba 'dis sprin gtub pa'i lta ba dang sbyar ro/ /de bas na tshar gcod par bya'o zhes gsungs pa yin no/ /skam pa'i phyag rgya dang rdo rje hUM mdzad la sogs pa gang yang rung ba'i sbyor ba dang / oM badzra kI likI la ya sarba ba g+h+nI na
<p>239a.3</p>badzra d+ha ra adz+nyA ya/ bud+d+ha sa t+yen hUM hUM hUM phaT ces pa'i gsang sngags 'dis 'khrul 'khor thams cad dbyung ba la sbyar ro/ /gsang sngags 'di la yang sarba big+h+nA na zhes bya ba bor la bsgrub par bya ba'i ming gzhug go/ /rdo rje nam mkha' lding gi phyag rgya ni rta mgrin la sogs pa gang yang rung
<p>239a.4</p>ba'i khro bo yongs su gyur pa'i rdo rje nam mkha' lding gi gzugs kyis dug la sogs pas phog pa'i bsgrub par bya ba'i mgo bor rdo rje nam mkha' lding gi bdud rtsi'i rgyun yongs su ldugs par bsams la/ rnal 'byor pas kyang de'i tshul du bya zhing oM badzra mA rA ya na bi Sha me pa mA ya a mr-i ta
<p>239a.5</p>am+bu me g+hai hUM zhes brjod cing ji lta ba bzhin du sbyar ro/ /rdo rje mda'i phyag rgyas pha rol gyi dpung bshig pa'i sbyor ba ni 'di yin te/ khro bo gang yang rung ba'i nga rgyal du byas la yi ge ba las gzhu/ a las byung ba'i gzhu rgyud dang bcas pa g.yon pa'i rdo rje khu tshur gyis bzung la/ 
<p>239a.6</p>g.yas pa'i rdo rje khu tshur la sogs pas hUM las byung ba'i mda'i char hUM dang phaT kyi mde'u dang bcas pa hUM gi mda' me 'bar ba dang 'dra ba lag pas drangs nas gzhu lag par bzhag la khros pas phyogs bzhir hUM phaT ces brjod la 'phangs te des kyang pha rol gyi dpung thal bar byas par bsam
<p>239a.7</p>mo/ /'dod pa'i rgyal po la sogs pa'i khro bo gang yang rung ba'i sku se'u'i me tog ltar dmar ba'i ut+pal la dmar pos rna rgyan byas par bdag nyid bsams la snga ma bzhin du gzhu blangs te phaT las mda' de'i ltong gi phyogs su 'dod pa'i rgyal bo dbus su rdo rje dbang / rdo rje rtse gcig ba 'dra
<p>239b</p>
<p>239b.1</p>ba'i mde'u'i rtsa bar rdo rje chags pa mde'u'i rtse mor rnam par rgyal ba'i rdo rje ltong du mi bskyod pa bkod la bdag nyid kyi snying ga'i zla ba la yi ge k+Sh+maM bsam/ yi ge ka las bsgrub par bya ba mdun du bsams la/ badzra dr-i Sh+Ti ma Ta zhes bya ba mig tu bkod la/ rdo rje lta ba kun chags pas/ /rab tu dga' zhing
<p>239b.2</p>gdangs pa'i mig/ /de yis bud med bltas na ni/ /rtag tu dbang du gyur pa yin/ /zhes bya ba 'dis rdo rje blta bar byas la 'dod pa ni bdag go zhes bsgom zhing / oM Tak+ki ho che ge mo ba shaM mA na ya hUM dzaHzhes brjod la snying gar lcags kyu dmar po gsang bar nag po nu ma g.yas dang g.yon du
<p>239b.3</p>dkar po snying gar ljang gu'i rnam pas brdeg par bya'o/ /mda' re res phug pa'i 'og tu yang mda' las byung ba'i rnam par rgyal ba'i rdo rje la sogs pa'i grangs ji lta ba bzhin du de'i lus la zhugs nas dbang du byas par gyur par bsams la/ mun pa sel ba'i 'od zer dmar pos nang gi
<p>239b.4</p>lus thams cad dang / de nyid kyis phyi dang nang du bcas pa'i lus la khyab pa dang nye du dang mdza' bshes kyi tshogs rnams kyis sa la 'gyel ba las slong bar byed bzhin par gnas la 'du shes med cing khrag rab tu skyug pa la thug par bsams la/ rang gi dam tshig gi lha mo rang gi lus las
<p>239b.5</p>phyung bas bkug nas rkang mthil gyi 'og tu gzhag la sgrub pa pos bshad ma thag pa'i cho gas ji lta ba bzhin du srung ba bya'o/ /mnyes par byed pa'i rdo rje mda'i phyag rgya'i sbyor ba'o/ /khu tshur gnyis ni zhes bya ba ni lag pa gnyis kyis rdo rje bsdams pa nang du bcings par byas pa'i khu tshur
<p>239b.6</p>gyis yul gzhig pas glang bo che'i rgyab tu zhon te 'khor los sgyur ba ji lta ba bzhin du nga rgyal byas la 'khor los sgyur ba'i phyag rgya gos kyis bkab pa bcings te de las byung ba'i 'khor los sgyur ba'i tshogs kyis pha rol gyi dpung rnam par gtor bar bsams la phyag rgya 'phang tshul du bya ste 'khor
<p>239b.7</p>lo can gyi phyag rgya 'dis g.yul las sgrol bar byed do/ /khu tshur gnyis kyis mthe'u chung gnyis dkris la zhes bya ba ni rdo rje khu tshur gnyis mthe'u chung gnyis kyis lu gu rgyud kyi tshul du dkris la/ gshin rje gshed la sogs pa gang yang rung ba'i sbyor ba bya ste/ he ru ka'i rdo rje'i phyag rgya
<p>240a</p>
<p>240a.1</p>bcings la/ oM ha ru ka badzra sarba duSh+Ta ma yu mung d+ha bar ba na dza ka hUM phaT ces brjod la byin gyis brlab pa dang dbang bskur ba byas te/ dpral bar bzhag la gsang sngags 'di nyid lan bdun bzlas ta dur khrod du 'jug pa la sogs pa bya'o zhes bstan to/ /dur khrod du zhes bya ba la
<p>240a.2</p>sogs pa la gar byed pa ste lha chen po'i gzugs ji lta ba bzhin du bsgoms la gar byed cing de'i phyag rgya bcing ngo zhes bya ba'i don to/ /ma mo rnams kyi zhes bya ba ni khyab 'jug ma la sogs pa ste de rnams phyag rgyas byin gyis brlab pa la 'di nyid sbyar ro/ /lha rnams kyi dam tshig gi phyag rgya bstan
<p>240a.3</p>pa la ni rang gi bdag po'i dam tshig gi phyag rgya lag pa gnyis kyis bcings pa yin zhes bstan to/ /thams cad kyi rang gi sa bon gyi yi ge rnams ni chos kyi phyag rgya'o/ /so so'i las kyi phyag rgya ma gsungs pa dag gi yang phyag rgya dang po'i g.yas dang g.yon gnyi gar byas pa las byung ba'i rdo rje
<p>240a.4</p>khu tshur gyi ting nge 'dzin gyi le'u las gsungs pa'i rang gi mtshan ma 'dzin pa'i tshul du ni las kyi phyag rgya'o/ /phyag rgya chen po ma gsungs pa yang las kyi phyag rgya nyid rang gi mtshan ma dang bcas pa ni phyag rgya chen po'o/ /la lar ni drag po'i sgrub par bstan pa la ni phyag rgya bzhis rgyas btab
<p>240a.5</p>pa'i man ngag ji skad du bstan pa bzhin du bya'o/ /las kyi tshogs lhag ma rnams la ni de lhag ma yin no zhes zer ro/ /gzhan dag ni sgra ji bzhin par bya'o zhes zer ro/ /rdo rje sems ma la sogs pas/ rin chen cod pan phreng dbang bskur/ /zhes bya ba ni dam tshig dang chos dang
<p>240a.6</p>las dang phyag rgya chen po rnams kyis ci rigs pas rgyas btab nas rnam par snang mdzad dang byams pa la ni rdo rje rin chen ma'i sngags dang phyag rgya 'khor lo dang rin po che'i cod pan gyis dbang bskur bar gsungs pas dbang bskur ro/ /rdo rje sems dpa' la sogs pa la ni sems ma rdo rje la sogs
<p>240a.7</p>pa'i sngags dang phyag rgyas so/ /ji skad du bshad pa'i de bzhin gshegs pa rnams dang spyan la sogs pa'i dbang bskur ba dang / lhag ma dbang bskur ba ma gsungs pa la ni rang gi bdag po dang rjes su mthun par dbang bskur bas dbang bskur la dar dpyangs dang phreng bas dbang bskur
<p>240b</p>
<p>240b.1</p>ba ni thams cad la sbyar bar bya'o/ /rdo rje khu tshur gnyis kyis ni/ /rgyab tu mdud pa ltar dor bya/ /zhes bya ba ni dbang bskur ba'i 'og tu badzra tu Sh+ya ho zhes bya ba dang thal mo brdabs pas mnyes par byas la rdo rje khu tshur gnyis kyis rnam par snang mdzad la sogs pa'i dbu rgyan cod
<p>240b.2</p>pan gyi rtse mo'i cha la badzra ra k+Sha haM zhes bya ba bkod la de las byung ba'i 'od zer ljang gus go bgos par bsams nas/ go cha'i tshul du des bdag nyid go bgos la ji lta ba bzhin du bgyid ba dang bcas pas rna ba gnyis kyi mtha' ma la sogs pa nas dgrol zhing dar dpyangs dpyangs pa la sogs
<p>240b.3</p>pa'i tshul du bya'o/ /'khor lor zhes bya ba la sogs pa la de'i 'og tu ting nge 'dzin rim par phye ba las gsungs pa'i rigs kyis rang gi ting nge 'dzin la snyoms par zhugs pa'i dkyil 'khor gyi 'khor lo yang dag par zhugs par bsam mo/ /de nas mchod yon phul la bzhin
<p>240b.4</p>'dzum pas rdo rje gar las byung ba'i sgeg cing dga' ba'i rdo rje snying gar gnas pas zhes dang bcas shing 'dzum pa'i mig gis phyag bya bas phyag byas la/ 'dod chags chen po bde ba che/ /rdo rje chen po las che ba/ /rdo rje sems dpa' deng bdag grub/ /ces de kho na nyid kyis yang
<p>240b.5</p>dag par bskul bar bya'o/ /sangs rgyas sa rab ces bya ba la sogs pa la rdo rje sgeg mo la sogs pas mchod pa bzhin ye shes lnga'i bdag nyid can rdo rje 'dzin pa'i sa rab tu rdzogs par byed cing mthar phyin par byed pa ste/ phyi'i mchod pa rnams kyang bya'o zhes bya ba ni lhag ma'o/ /
<p>240b.6</p>sangs rgyas ni 'dir sangs rgyas rdo rje 'dzin par brjod ces gsungs pas rdo rje 'chang ba nyid yin par bzung ste/ phan yon dang bcas pas brjod pa'i dbang du byas nas thams cad las mchog tu gyur pa'i don ston pa'i phyir ro/ /gsang ba'i mchod pa nyid bstan pa'i phyir/ cung
<p>240b.7</p>zad ces bya ba la sogs pa gsungs te/ rdo rje khu tshur gnyis kyis 'gying bag tu byas nas g.yon phyogs su sgeg pas mgo cung zad btung ba ni sgeg mo'i phyag rgya'o/ /hUM zhes bya bas zhes bya ba la sogs pa la g.yon pa'i rdo rje khu tshur gyis mdzub mo bsgrengs la 'og tu gzhag /g.yas
<p>241a</p>
<p>241a.1</p>pa'i mdzub mo gar gyi rnam pas glu len cing pi wang bsgreng ba lta bur byas la sgeg pas lus cung zad bskyod pa ni glu ma'i phyag rgya ste phreng ba ma'i 'og tu shes par bya'o/ /de nas zhes bya ba la sogs pa la rin po che'i khu chur dag gis mgo bo la rin po che'i phreng ba bcing ba'i
<p>241a.2</p>tshul du bya ba ni phreng ba ma'i phyag rgya'o/ /phreng ba yis zhes bya ba ni phreng ba ma'i'o/ /lha rnams kun la zhes bya ba ni lha thams cad la ste phreng ba ma ni sgeg mo'i 'og tu shes par bya'o/ /lag pa gnyis zhes bya ba la sogs pa ji lta ba bzhin du gar bya ba ni gar mkhan ma'i phyag rgya'o/ /
<p>241a.3</p>phyi'i mchod pa bstan pa'i phyir me tog ces bya ba la sogs pa gsungs te/ /rdo rje khu tshur gnyis kyis gar byas pa las byung ba'i rdo rje thal mo spyi bor bzhag la phab ste snying gar me tog 'bul ba'i tshul du bya ba ni me tog ma'i phyag rgya'o/ /bdug spos rtse mo'i zhes bya ba la sogs
<p>241a.4</p>pa la de bzhin du rdo rje bcing ba byas la bzlog ste/ bsgrengs nas gung mo bdug spos kyi rtse mo'i tshul du byas nas gar gyis 'og tu bdug spos dbul ba'i tshul du bya zhing lag pa rnam grangs bskor ba ni bdug pa ma'i phyag rgya'o/ /mthe bo gnyis zhes bya ba la sogs pa la de bzhin
<p>241a.5</p>du rdo rje bcing ba las byung ba'i g.yas g.yon gyi mthe bong gnyis bsgrengs la mar me 'bul ba'i tshul du lag pa bskor ba ni mar me'i phyag rgya'o/ /dung gi tshul du zhes bya ba la sogs pa la de bzhin du rdo rje'i thal mo dung 'dra bar byas pa yongs su bskor nas dung phor nyid dang mchod yon 'bul
<p>241a.6</p>ba'i tshul du byas la yang slar bzlog nas de nyid dang gar bya ba'i sbyor bas byug pas byug pa'i tshul gyis lha thams cad la byug pa ni byug pa ma'i phyag rgya'o/ /'di rnams kyi snying bo ni/ ho badzra lA s+ye/ traT badzra mA le/ gri badzra gI ti/ kriT badzra nri t+ye/ tra badzra puSh+pe/ oM badzra d+hU pe/ kha
<p>241a.7</p>badzra A lo ke/ Ta ba badzra gan+d+he zhes bya ba dang rim bzhin sbyar ro/ /'di skad ston pa yin te/ snying gar sna tshogs rdo rje bsams la de'i 'og tu sgeg mo'i sa bon gyi yi ge bsams te/ de'i phreng ba las bdag nyid rdo rje sgeg mo'i gzugs su yongs su gyur par bsams la/ bshad
<p>241b</p>
<p>241b.1</p>ma thag pa'i de'i las kyi phyag rgya bcings te/ de'i tshe de nyid kyi gsang sngags 'don cing spro ba dang bsdu ba thams cad byas nas/ lha mo sgeg mo'i gzugs kyis 'dod pa dang dga' ba'i mchod pa rnams kyis dkyil 'khor gyi lha rnams la mchod par bya'o/ /de nas bsdus la rang gi lus kyi
<p>241b.2</p>nang du chud pa'i sna tshogs rdo rje la yang dag par dgug pa dang gzhug pa dang bcing ba dang dbang du byas la bzhag ste yid kyis dzaHhUM baM hoHzhes brjod do/ /de bzhin du dri'i bar gyi mchod pa rnams la yang bya'o/ /de nas zhes bya ba la sogs pa la yi ge oM 'don cing rdo rje'i khu tshur
<p>241b.3</p>gnyis kyis rdza rnga la sogs pa sil snyan brdung ba'i tshul bya'o/ /de bzhin du rnga yab g.yob pa'i tshul dang nyi ma 'dzin pa'i tshul dang / lag pa g.yas g.yon gnyis brkyang la srin lag gi tshigs dbu ma bkug nas ba dan gsum pa'i tshul du bsgrengs nas lag pa gnyis brkyang la
<p>241b.4</p>steng du bteg pa ltar gzhag pa dang / g.yon pa'i rdo rje khu tshur gyis rin po che'i phyi ma 'gyed pa ltar bya'o/ /lha bshos dbul ba ni go sla'o/ /de bzhin du rdo rje thal mo gnyis brkyang bas na bza' dbul ba dang / rdo rje khu tshur gnyis kyis na bza' bskon pa'i tshul du bya ba dang / lag
<p>241b.5</p>pa g.yon pas tshad med pa lta bu ni lha thams cad kyi gzhal yas khang ngo / /mkhrig ma'i steng du gdu bu 'dogs pa'i tshul du byas pas gdu bu dbul ba dang do shal 'dogs pa'i tshul gyis do shal dbul ba dang / zhabs la rkang gdub dbul ba'i tshul gyis rkang rgyan bya ba dang snyan la
<p>241b.6</p>snyan rgyan bya ba dang / de bzhin du [(]mgun [,]mgul [)]rgyan bya ba dang / dpung pa'i rtsa ba'i 'og tu dpung rgyan bya ba'i tshul dang / de nas sor bzhi'i 'og tu srung skud kyi tshul gyis srung skud bya ba dang me kha la'i tshul du sked par ska rags bya ba ste/ de dag dang gzhan dag kyang shes par bya'o/ /g.yon
<p>241b.7</p>pa de bzhin gshegs pa'i khu tshur du byas pa'i mthe bo'i steng du lag pa g.yas pa kha thur du bstan la brkyang ba'i gdugs kyi tshul gyis gdugs dbul ba dang lag pa g.yon pa pang bar bsam gtan bya ba ltar bzhag la lag pa g.yas pa kha thur du bstan te bla re bskyed pa'i bsam
<p>242a</p>
<p>242a.1</p>pas nam mkha' la yongs su bskor ro/ /rdo rje dril bu zhes bya ba la sogs pa ni sgo dbye ba'i yin par shes par bya'o zhes la la dag zer ro/ /gzhan dag ni mchod pa'i dbang du byas pa'i bdag nyid yin gyi rang bzhin gyi mchod pa'i 'bras bu la mi dad pa dang mi shes
<p>242a.2</p>pa'i sgo 'phang 'byed pa'i dril bu'i sgras rang gi lhag par mos pas bsgom pa'i don gyi 'bras bu ster ba'i nus pas dril bu nyid gsang sngags dkrol bas dbye ba bya'o zhes zer ro/ /'dis ni 'di skad ston te/ dril bu dkrol bas yid kyis rang bzhin gyi mchod pa'i tshogs kyi 'bras bu
<p>242a.3</p>phyin ci ma log pa stsol bar byin gyis rlobs par 'gyur ba yin no/ /de bas na gzhan dag las kyang de bzhin gshegs pa thams cad mchod par byas nas sam/ lha rnams rab tu bsgrubs nas dril bu dkrol lo zhes gsungs te/ bshad pa 'di dag kyang dril bu dkrol lo/ /mchod
<p>242a.4</p>pa'i mtha' zhes bya ba la sogs pa la badzra satwa su saM gra hA ta zhes bya ba la sogs pa'i gsang ba'i snying po glu blang ba sgeg pa la sogs pa'i nyams dang rjes su mthun pa'i glu len cing bstod pa'i mchod pa bya'o/ /de nas dkyil 'khor gyi lha rnams rang gi bde ba'i bdag nyid can sems
<p>242a.5</p>so sor rtogs pa'i rnam par bsgoms la sgeg mo la sogs pa'i rig pa'i lha mo rnams kyis bdag go zhes lus kyi ngo bo nyid kyi mchod pa'i dga' stobs rnams kyis 'gro ba ma lus par bkang la de dang tha mi dad pa'i nga rgyal dang glu blang ste/ stong pa shin tu rnal 'byor yod med mthus/ /nam
<p>242a.6</p>mkha' nyid du dam tshig nye bar gshegs/ /bde gshegs bde bar gshegs pa bzhengs su gsol/ rdo rje sems dpa' dpal bzang skal khyod bdag /ces bya bas blang bar bya'o/ /de nas de ltar blangs nas kyang / /oM sa gsum gyis ni phyag byas pa/ /oM sa
<p>242a.7</p>gsum gyi ni ston pa po/ /sa gsum la ni 'byor stsol pa/ /sa gsum bdag ni grub par mdzod/ /ces bya ba 'dis mchod cing bstod par bya'o/ /de nas rang gi dngos grub kyi phyir gsol ba gdab par bya ste/ rjes su chags pa'i rnam dag dga' ba'i pad+mo rnam dag pa'i/ /
<p>242b</p>
<p>242b.1</p>mchod pas mchod pa gsal bar rjes su mchod byas na/ /mchog tu rtag pa'i rnal 'byor bde bas bde ba grub par mdzod/ /kye mchog tu bde ba'i dam tshig ngo bo nyid/ /mchog tu bde ba shin tu rnal 'byor skal bzang mchog dgyes pa/ /rang gi dam tshig skyon med rtag par rol cig rol
<p>242b.2</p>cig ho/ /kye mchog tu gsang ba'i bdag po rang gi dam tshig yin pa'i phyir/ /rab tu gsang ba'i lha mo mchog rnams so/ /zhes bya'o/ /de nas dkyil 'khor byin gyis brlab pa'i phyir gsol ba gdab par bya ste/ 'gro ba'i rgyu ni rnam pa sna tshogs 'dul ba gsal bar mkhyen/ /dam
<p>242b.3</p>tshig thams cad dngos po brtan g.yo kun gyi ngo bor gyur/ /rgyal ba kun gyi bdag nyid rnal 'byor bde ba mkha' 'gro sgyu ma ho/ /kye dam pa rtag pa'i dngos grub chen po rab tu sgrub la ston/ /dzaHhUM baM hoH/ e ma ho bde mchog bde ba drongs/ /rnam par sprul hUM snang bar mdzod/ /a la la ho/ 
<p>242b.4</p>de bzhin gshegs pa thams cad kyi/ /mkha' 'gro sgyu ma sna tshogs kyis/ /slob ma gzhug tu gsol zhes bya'o/ /de nas dkyil 'khor 'di dag thams cad de'i gsang sngags brjod nas rang gi snying ga'i dam tshig gi phyag rgyar bcug ste/ dkyil 'khor gyi bdag po'i dam tshig gi
<p>242b.5</p>phyag rgya bcings la/ de'i gsang sngags brgya rtsa brgyad bzla'o/ /lhag ma rnams kyi gsang sngags ni lan bdun bzlas brjod bya'o/ /de nas grub pa'i dkyil 'khor gtsug tor la sogs pa las byung la/ rang gi gnas su bzhag ste/ dr-i D+ha badzra tiSh+tha zhes bya bas brtan par bya'o/ /
<p>242b.6</p>oM ba badzra muSh+Ti ba zhes bya bas dam tshig gi phyag rgyas byin gyis brlab par bya ba yang shes par bya'o/ /rdo rje theg pa zhes bya ba la sogs pa la ji skad du bshad pa'i yid kyi mchod pa ni chos kyi dbyings kyi rgyu mthun pa las byung ba'i phyir don dam pa'i mchod pa yod pas de nyid kyis na
<p>242b.7</p>'di ni rdo rje theg pa mnyes par byed pa ste rdo rje theg pa bsdus pa rnam par snang mdzad la sogs pa mnyes par byed pa yin te/ de rnams kyis dgyes pa'i ngo bo nyid du gyur pas so/ /gang gis rnam rtog rnam spangs te/ /zhes bya ba ni mi bden pa'i phyi'i don gyi rnam par rtog pa
<p>243a</p>
<p>243a.1</p>spangs pa'o/ /byang chub sems ni rnam bsgom pas/ /zhes bya ba ni byang chub kyi sems kyi le'u'i rim pas chos bdag med pa sgom par byed pa'o/ /lus dang sems ni rnam dag pas/ /zhes bya ba ni/ de nyid tshol la thog mar ni/ /thams cad yod ces brjod
<p>243a.2</p>par bya/ /don rnams rtogs shing chags med pas/ /de yi 'og tu dben pa'o/ /zhes bya ba'i tshul gyis so/ /rnam par snang mdzad la sogs pa kun rdzob kyi bden pa las mi 'da' ba'i tshul gyis mngon par yid ches pa'i rgyus dad pa gang yin pa'i zhes byed pa'i tshig mi mngon par mtshams
<p>243a.3</p>sbyar te/ de rnams kyi mchod pa ni bla na med pa'o/ /sems can gang gis zhes bya ba la sogs pa la gang dngos po la mngon par zhen pa dang / mngon par ma zhen pa'i mtshan nyid ni mtha' gnyis te de las dben pa chos bdag med pa'i ye shes ni dbu ma'i theg pa ste de bsgoms la dbyer mi phyed
<p>243a.4</p>pa dang ldan pa'i rgyun la gnas pa dag gi yin gyi theg pa dman pa la lhag par mos shing mngon par zhen pa'i mthar ltung ba de rnams kyi mchod pa ni kun rdzob pa'o/ /de'i zhes bya ba'i sgra ni tha dad pa'i rim pa dang nges pa gzung ba yin par blta bar bya'o zhes bya ba'i tshul gyis so/ /
<p>243a.5</p>mngon par zhen pa dang mthar ltung ba rnams kyis ni mchod pa nyid med par shes par bya'o/ /mtha' gnyis su rtog pa spangs pa ni yid kyi mchod pa 'ba' zhig tu ma zad kyi me tog la sogs pa'i dngos su 'byor pa'i mchod pa rnams kyang mig yor lta bur mngon par 'dus byas pas de la
<p>243a.6</p>yang mngon par zhen pa med de/ sgyu ma'i skyes bu bzhin du spyad par bya'o zhes bya ba'i tshul du shes par bya'o/ /de bas na/ bum pa gang ba ji snyed pa/ me tog la sogs rnams kyis mchod/ /ces bya ba'i rim pa 'dis gzhag par bya'o/ /de la re zhig rnam par rgyal
<p>243a.7</p>ba'i bum pa ji skad bshad pa la oM ma hA su kha badzra a mo g+ha sa ma yo da ka sid+d+h+ya a b+hi Shiny+tsa sarba su ka so ma na s+ya a d+h+ya ku ru ku ru dzaHhUM baM hoHa zhes bya bas dkyil 'khor gyi bdag po'i dam tshig gi phyag rgyas gzung ba'i 'khor lo dang / me tog gi lcug ma la nyi shu rtsa gcig
<p>243b</p>
<p>243b.1</p>bzlas te/ de'i gsang sngags kyis de'i mdun du gzhag go/ /bum pa gzhan rnams ni 'bru lnga la sogs pa dang ldan zhing mi bskyod pa la sogs pa'i mtshan mas mtshan pa la/ oM badzrod ka hUM zhes lan brgya rtsa brgyad bzlas brjod bya ste mi bskyod pa la sogs pa'i gsang sngags lan bdun bzlas la
<p>243b.2</p>de rnams kyi de nyid kyis gzhag par bya'o/ /de bzhin du bum pa gang ba la a mra'i lo ma la sogs pas kha dag bcing rdo rje'i chu'i sngags kyis lan bdun bzlas pa byas la lha thams cad la dbul bar bya'o/ /de nas yi ge oM la mngon par bskyod la rdo rje'i rtse mos bzlas pa'i chus
<p>243b.3</p>bsang gtor bya zhing / rdo rje me'i phyag rgya dang sngags kyis btab pa dang / rdo rje me tog la sogs pa'i phyag rgya dang / sngags yongs su bzlas pa'i me tog dang spos dang mar me dang byug pa so so'i gsang sngags brjod cing dkyil 'khor gyi lha thams cad la mchod par bya'o/ /de nas rdo rje
<p>243b.4</p>bcing ba byas nas ral gri 'phyar ba'i tshul gyis phyag rgya dang a kA ro mu khaM sarba d+harmA NAM Ad+ya nut+pan+na twA ta ces bya ba 'dis yongs su bzla zhing las thams cad pa'i chus bsang ba'i bza' ba dang bca' ba dang myang ba dang bldag pa rnam pa sna tshogs pa rnams so so'i gsang sngags
<p>243b.5</p>brjod nas dbul bar bya'o/ /de nas lha mo so so la re re'am spyir ras zung cig /oM sarba bad pU ra pU ra A brta A brta ho zhes mngon par bsngags la rang gi gsang sngags kyis kyang 'byor ba ci yod pas dbul bar bya'o/ /de nas thal mo sbyar ba spyi bor bzhag la/ oM
<p>243b.6</p>las byung ba'i dpag bsam gyi shing la sogs pas nam mkha'i khams thams cad gang bar byas la yid kyis dbul bar bya'o/ /oM a nut+ta ra sarba pA dza zhes bya ba la sogs pa 'og nas bshad pa'i gsang sngags lan gsum brjod pas byin gyis brlabs/ de nas
<p>243b.7</p>dril bu dkrol te yi ge brgya pa lan bdun bzlas pas dkyil 'khor brtan par bya'o/ /de nas rdo rje hUM mdzad kyi sbyor ba dang ldan pas phyi rol du byung la bcom ldan 'das dang lhan cig phyogs bcu nas 'ongs pa'i sems can mi snang ba thams cad la phyogs kyi gtor
<p>244a</p>
<p>244a.1</p>ma ji lta ba bzhin byin te nye reg byas nas slar zhugs la sbyin sreg byas te phyag rgya dang phyag rgya'i lan dag gis mchod pa yang bya bar shes par bya'o/ /mchod pa de dag ces bya ba la sogs pa la gong du bshad ma thag pa'i mchod pa thabs kyi bdag nyid can de dag gsan
<p>244a.2</p>pa dang sems can gyi don du 'gyur bar gzigs pas ngo mtshar du gyur pa'i spyan phye nas legs so zhes bya ba rab tu gsung pa ste/ mchog tu dgyes par mdzad pa'o/ /e ma'o zhes bya ba la sogs pa la e ma'o zhes bya ba ni ngo mtshar du gyur pa'o/ /su zhig ce na sangs rgyas
<p>244a.3</p>thams cad kye'o/ /ci zhig ngo mtshar du gyur zhe na thabs zhes bya ste/ thabs zhes bya ba ni don dam pa'i mchod pa'i tshogs gsungs pa yin no/ /ci'i phyir zhe na sangs rgyas byang chub thob pa'i zhes gsungs pa ste de thob pa'i phyir ro/ /gang gis she na rdo rje bsgoms pas zhes bya ba
<p>244a.4</p>ste/ rdo rje bsgom pa ni rnam par snang mdzad la sogs pa bsgom pa ste/ sgrub pa pos zhes bya ba ni lhag ma'o/ /de'i khyad par ji lta bu zhe na/ dka' ba med pas zhes bya ba gsungs te/ dka' ba med pa ste nyon mongs pa thams cad dang bral ba'i thabs gang yin pa des byang chub
<p>244a.5</p>ste chos thams cad phyin ci ma log par khong du chud pa thob cing mngon sum du byed pa'o/ /rdo rje theg chen zhes bya ba la sogs pa la gang bcom ldan 'das rnam par snang mdzad kyis rdo rje'i theg pa bla na med pa ste/ theg pa chen po mngon sum du mdzad pa de ni rnam par rtog pa'i dri ma thams
<p>244a.6</p>cad dang bral ba'i phyir legs so zhes bya ba'o/ /ji ltar thugs su chud pa'i ngo bo nyid de ston pa de yang chos dang gang zag la bdag med pa rab tu ston pa lags so/ /de yang rtog ge thams cad kyis rtog par mi nus pas zab pa nyid dang brtan pa nyid shes bya'i dkyil 'khor ma lus par
<p>244a.7</p>khyab par byed pa yin pas na rgya che ba ste de yang smra ba po'i gdul bya ma lus par zil gyis mnan te gnas pas legs so/ /de la'ang thogs pa med pa'i de bzhin gshegs pa la sogs pa'i rin po che'i bsdus pa gang yin pa 'dus pa de'ang skyes bu dam pa'i don sgrub pa
<p>244b</p>
<p>244b.1</p>dang nye bar 'tsham pa'i mthar thug pa yin pa'i phyir legs so zhes pa'o/ /ye shes sku gsum las byung ba'i/ /zhes bya ba ni rnam par snang mdzad la sogs pa'i ye shes las byung ba'o/ /byang chub sems dpa' zhes bya ba ni byams pa la sogs pa'o/ /sangs rgyas thams cad
<p>244b.2</p>kyis rdo rje theg pa'i bsngags pa zhes bya ba ni de byas pa'i phan yon la dgyes pas gsungs pa'o/ /dga' ba zhes bya ba ni sngon byung ba'i chos thos pas yid bde ba thob par gyur pa yin la dus phyis sngon chos 'dis bdag cag bslus so zhes sems shing yid bde ba thob pas mchi ma
<p>244b.3</p>'byin cing rab tu ngu bar gyur pa yin gyi/ byang chub sems dpa' rnams la ni yid mi bde ba nyid mi 'byung ngo zhes la la 'dod do/ /gzhan dag na re de dag kyang nam zhig bdag mngon par rdzogs par sangs rgyas nas 'gro ba ma lus pa'i mngon par 'dod pa'i don rdzogs par byed pa'i
<p>244b.4</p>chos kyi 'khor lo bskor bar bya zhes 'di ltar rtag tu dga' zhing 'dod pa nyid yin gyi/ de rnams kyi nang du 'di yongs su mi shes pa'i byang chub sems dpa' mi srid do zhes zer ro/ /de la 'di ni gsang ba 'dus pa'i rgyud phyi ma lta bu yin pas 'di nyid bskal pa gzhan la bstan pa'i phyir/ 
<p>244b.5</p>de'i tshe byung ba'i byams pa la sogs pa rnams ni mdo sde'i spyod par byed pa byung ste/ de yang gsang ba 'dus pa'i rgyud las de nas phyag na rdo rje de bzhin gshegs pa thams cad kyi bdag pos de bzhin gshegs pa thams cad dang byang chub sems dpa' de dag la bos te gsungs pa bcom
<p>244b.6</p>ldan 'das de bzhin gshegs pa rnams sngon byung ba na brjod kyis mi lang ba'i sangs rgyas kyi zhing gi rdul phra rab dang mnyam pa'i bskal pa yang 'das/ gang bcom ldan 'das mar me mdzad de bzhin gshegs pa dgra bcom pa yang dag par rdzogs pa'i sangs rgyas rnams kyang 'das/ 'od
<p>244b.7</p>srungs thub pa chen po mngon par sangs rgyas pas kyang ma gsungs te/ ci'i phyir zhe na/ bcom ldan 'das gsang ba chen po'i don bshad pa de'i tshe de'i dus na sems can rnams skal ba med pa'i phyir ro zhes che ba'i bdag nyid bstan pa'i phyir gsungs te/ de ni sgra ji bzhin yin par shes
<p>245a</p>
<p>245a.1</p>par bya'o zhes zer ro/ /gtso bo zhes bya ba la sogs pa la sngon chad ma rnyed pa la sogs pa'i chos thos pas mgu ba ste yid dga' bar gyur pa'o/ /mtha' rnams med pa ni mngon par zhen pa'i mtha' gnyis dang bral ba'o/ /skye ba med pa ni ji ltar yongs su brtags
<p>245a.2</p>pa'i skye ba'i ngo bo nyid med pa'o/ /yi ge med pa ni ngag gi spyod yul thams cad las 'das pa'i rang bzhin can yin pas so/ /gnas pa med pa ni so sor nges pa'i gnas med pas so/ /rnam pa de dag gis nam mkha' 'dra'o/ /de nyid kyis rnam par rtog pa'i dri ma thams
<p>245a.3</p>cad dang bral bas rnam rtog las grol ba zhes bya'o/ /rtog pa rnams kyis zhes bya ba la sogs pa la gdul bya'i skye bo rnams kyis bcom ldan 'das de rnam par rtog pa mi mnga' yang yid bzhin gyi nor bu lta bur rang nyid so sor snang ba'i tshul gyis sngags la sogs pa ston par/ rnam par
<p>245a.4</p>brtags pas rtag pas brtags/ /zhes bya ba la rtogs pa'i thabs su brtags pa gang gis ye shes kyi sres po kun zhes bya ba la ye shes rtog pa la sogs pa byang chub sems dpa' thams cad sangs rgyas kyi sa thob cing rtogs par gyur pa'o/ /bde ba las 'khrungs zhes bya ba la
<p>245a.5</p>sogs pa la bde ba ni byang chub kyi sems kyi bdag nyid can no/ /de las 'khrungs pa ni don gyi dngos po'i rnam pa gnyis su med par bsgoms pa ste de las byung ba'i phyir ro/ /rdo rje 'chang ba ni gnyis su med pa'i sems kyi ngo bo nyid du rtag tu byung ba'o/ /dngos po ni yod pa ngo bo ste/ de
<p>245a.6</p>gnyis su med pa'i rnam pa ni dngos po med pa ste/ de'i 'byung gnas so/ /gang du zhes pa ni rgyud gang du rdo rje 'chang ba de nyid dang por rnam par snang mdzad du yi ge oM gyis ston pa ste/ dag pa'i gdul bya rnams rnam par dag par bya ba'i phyir gang gis sangs rgyas rnam par snang mdzad
<p>245a.7</p>du sprul pa gang yin pa de la de skad ces bya ba'o/ /gzugs med tshul gyis zhes bya ba ni sangs rgyas kyi rnam par bkod pas gdul bya rnams dka' bar bya ba'i phyir de bzhin gshegs pa la sogs pa'i sprul pa'i phreng ba gang gis bskor ba de la de skad ces bya'o/ /sgyu 'phrul dra ba
<p>245b</p>
<p>245b.1</p>khyod la phyag 'tshal lo/ /zhes bya ba ni rgyud la phyag byas pas bcom ldan 'das la phyag byas pa yin no/ /gsung snyan zhes bya ba la sogs pa la spros pa med pa'i gsung du bzhugs pa ni 'jig rten dbang phyug ste/ yi ge thams cad kyis khyab par byas pa'i tshogs dang ldan pa'i rgyud gang
<p>245b.2</p>yin pa de la phyag 'tshal lo zhes bya bar sbyor ro/ /mig gsum pa ni lha chen po'o/ /'dul bar mdzad pa ni chung ma dang bcas pa rnam par dul bar byas pa ste/ des na gang gi sgyu 'phrul gyi tshul du ma dang ldan pa'i mkhas pas ni de las gzhan pa med pa'o/ /yang rgyud gang du rjes su chags
<p>245b.3</p>pa'i ngo bo nyid du gyur pa rdo rje 'chang de la phyag 'tshal lo zhes snga ma dang sbyar ro/ /khyad par ji lta bu zhe na/ lha mo dag ces bya ba sogs pa gsungs te/ lhan cig skyes pa'i gnas pa dang / sgeg pa dang bcas pa'i dgongs pas phyag g.yas kyis rdo rje bstod nas gsor zhing phyag
<p>245b.4</p>g.yon gyis dril bu legs par bsnams te dkrol ba rigs lnga ma lus pa yang dag par bsdus pa'i lha mo dang btsun mo'i tshul gyis 'dus par mdzad pa gang yin pa de la de skad ces bya'o/ /dam tshig thob cing bya ba byas pas btsun mo'i don 'di nyid gsal bar gsang ba lnga'i sems
<p>245b.5</p>dpa' chen po'i rim pa las gsungs pa ni gcig gi ste/ kI li kI las rdo rje sems dpa' phyag gis kun nas 'khyud pa la brtson pa dang / gnyis pa ste rdo rje chags mas rjes su chags shing rab tu dga' bar nus pa dang / gsum pa ste rdo rje snyems ma khro bo'i tshul gyis me tog gi phreng ba
<p>245b.6</p>cung zad 'phen par shes par bya'o/ /de la bzhi pa ni rdo rje mtshon cha mo ste/ rab tu dga' ma'i mda' 'phen cing 'bigs par byed do/ /de ltar lha mo thams cad 'dus pas btsun mo'i gzugs byed par khong du chud par bya'o/ /'dis ni 'di skad ston te/ bcom ldan 'das
<p>245b.7</p>rdo rje 'chang 'dir gsang ba lnga'i de kho na nyid kyi rim pas kyang bsgom par bya'o zhes pa'o/ /glu de dag gis bsdus pa'i don rnal 'byor pas bsgoms na rab tu dga' ba'i rdo rje mnyam pa nyid des thob par 'gyur ro/ /phyag rgya dang mchod pa'i cho ga rab tu ston pa'i gzhung gi le'u la ni phyag
<p>246a</p>
<p>246a.1</p>rgya dang mchod pa rim par phye ba'i sgrar brjod do/ /le'u drug pa'i 'grel pa'o// //phyag rgya dang mchod pa yang kun rdzob dang don dam pa'i byang chub kyi sems bsgom pa dang bral bas sems can rnams la khyad par gyi mthu ster bar mi 'gyur bas/ de nas zhes bya ba la sogs
<p>246a.2</p>pa bdun pa byang chub kyi sems bsgom pa'i ye shes bskyed pa'i le'u gsungs pa yin no/ /de la 'khor na gnas pa'i byang chub sems dpa' rnams kyi don la gzigs nas de bzhin gshegs pa rnams gsol ba 'debs par mdzad kyi mi mkhyen pa ni ma yin par shes par bya ste/ tshogs
<p>246a.3</p>dang chos kyi sku dang ni/ /'gro ba'i don ni spyod pa yis/ /sangs rgyas thams cad mnyam pa ste/ /sku tshe rigs dang tshad kyis min/ /zhes bya ba'i grub pa'i mtha'i rjes su 'brangs na de mi srid pas/ de bzhin gshegs pa rnams kyi thugs su chud nas byang chub kyi sems rnams yongs
<p>246a.4</p>su mkhyen pa'i phyir ni ma yin no/ /tshig mthun par dbyangs kyi sgra skad gcig gis zhes bya ba la dbyangs ni lte ba nas byung nas dung gi sgrar gyur cing snying gi pad+ma'i thig le las byung ba'i tshig gis cha shas lkog ma'i gnas su yongs su gyur pa'o/ /de nas lce'i rtsa ba las byung ba ni sgra zhes
<p>246a.5</p>bya'o/ /de nas yi ge'i ming can gyis sgra dbyangs lce la gnas pa'i tshig ni 'di skad de ji skad du/ dung gi sgra ni gsal ba dbyangs/ /pad+ma'i khams la yang dag gnas/ /pad+ma'i ge sar thig le las/ /tshigs rnams kyi ni cha shas te/ /lkog mar phyin nas dbyangs su 'gyur/ /
<p>246a.6</p>dbyangs las lhag pa'i sgra yin la/ /slar yang lce ru phyin pa ni/ /dam pa'i yi ge bzang po'o/ /zhes bshad pa yin no/ /dgongs pa gcig pas ni 'di nyid gcig pa nyid de de lta bu'i tshig mthun pa'i sgra dbyangs des bshad par gsol ba 'debs pa'o/ /la la ni rnam grangs
<p>246a.7</p>yin par 'dod do/ /bcom ldan 'das zhes bya ba la sogs pa la dus gsum gyi sangs rgyas rnams kyi thugs su chud par bya ba'i ngo bo nyid yin pas na de bzhin gshegs pa kun gyi'o/ /gnyis su med pa'i ye shes kyi ngo bo nyid yin pas na ye shes so/ /gsung rab thams cad kyi
<p>246b</p>
<p>246b.1</p>snying po yin pas na snying po'o/ /rang bzhin gyis 'od gsal bar gyur pas na mchog tu dri ma med pa'o/ /byang chub kyi bdag nyid can gyi sems ni byang chub kyi sems te don dam pa'o/ /de las lhag par gyur pa med pas na bla na med pa ste 'dis ni chos kyi sku'i ngo bo nyid du bstan pa yin no/ /rnam
<p>246b.2</p>par snang mdzad la sogs pa'i phyag rgya chen po la sogs pa'i ngo bo nyid du gyur pa ni de bzhin gshegs pa thams cad kyi'o/ /ji skad du gsungs pa'i ye shes yongs su gyur pa yin pas na ye shes so/ /gzod ma nas ma skyes par lhag par mos pas rnam par bsgoms par gyur pas na snying
<p>246b.3</p>po'o/ /rnal 'byor chen po'i rnam par dgod pa la bzhugs pa'i lha 'khor lor ston pas na mchog tu dri ma med pa'o/ /byang chub thob pa'i thabs kyi mchog gi ngo bo nyid du gyur pas byang chub kyi sems te kun rdzob po/ /thabs thams cad kyi mchog tu gyur pas bla na med pa ste/ 'dis ni
<p>246b.4</p>longs spyod rdzogs pa'i sku'i ngo bo nyid du bstan pa yin te 'brel pas bstan pa las 'di ltar yang shes par bya'o/ /byang chub kyi sems gnyis po nyid bshad pa'i phyir gsol ba btab pa'i phyir dang / ji lta ba nyid skabs la bab par gzigs pa'i phyir byang chub sems dpa' thams cad la 'di
<p>246b.5</p>skad ces bka' stsal to zhes bya ba ste/ byang chub kyi sems brtan pas de dag nyid kyis don du 'gyur ba'i phyir de rnams la 'di skad gsungs kyi de bzhin gshegs pa thams cad la yang ji skad gsungs pa'i bshad pa rigs pa ma yin te byang chub kyi sems skyed cig ces bya ba ni lhag
<p>246b.6</p>ma'o/ /de la don dam pa'i byang chub kyi sems kyi dbang du mdzad nas gnas pa ni sems lus lta bu dang zhes bya ba ste de bzhin gshegs pa la sogs pa'i sku ni don dam par dngos po med pa'i ngo bo nyid yin pas mig yor tsam yin pas na de lta bu ste de dang 'dra bar sems gnyis
<p>246b.7</p>su med pa'i rnam par 'jug pas bskyed par bya'o zhes nye bar bstan pa'i tshig gis snga ma dang sbyar ro/ /lus sems lta bu dang zhes bya ba ni ji ltar sems don dam par gzung ba dang 'dzin pa po med pas gnyis kyis rnam par dben pa yin la lus kyang de dang 'dra'o zhes bya ba
<p>247a</p>
<p>247a.1</p>ni snga ma bzhin no/ /sems kyang tshig tu rab tu brjod pa lta bu yin no zhes bya ba ni ji lta ba tshig tu brjod pa ni skyed par byed pa'i rgyu med pas sgra brnyan dang mtshungs pa'i ngo bo nyid yin la sems kyang de dang 'dra'o zhes bya ba ni snga ma bzhin te lus kyang tshig tu rab tu brjod pa lta bu'o
<p>247a.2</p>zhes shes par bya'o/ /lus dang sems dag ni dngos po med pa ngo bo nyid yin pas nus pa med par bstan zhing skye ba med pa'i rang bzhin dag gi don gyis rgya cher dngos po med par gyur pas de so sor spros nas bstan pa ni ma yin no/ /'di skad ston pa yin te/ ji skad du bshad pa'i lus
<p>247a.3</p>dang ngag dang sems ni chos bdag med pa mnyam pas ngo bo nyid gcig pa ste/ 'di ni don dam pa'i byang chub kyi sems so/ /'brel bar bstan pa las/ 'di ltar yang shes par bya ste/ lus dang ngag dang sems rdo rje lta bur ji lta ba bzhin bsgoms pa'i sems skyed cig ces
<p>247a.4</p>bya'o/ /phyogs 'di la ni lus la brten pa'i phyir sems la lus zhes bya ste/ 'di ni thabs kyi ngo bo ste kun rdzob byang chub kyi sems so/ /de nas zhes bya ba la sogs pa la de bzhin gshegs pa thams cad kyi sku dang gsung dang thugs lta bur ji skad du bshad pa'i don dam pa
<p>247a.5</p>kun rdzob kyi thabs kyi ngo bos byang chub kyi sems gnyis su med pas gcig tu sbyor ba byas pas bdag nyid kyi lus dang ngag dang sems dngos po med par byas nas ji skad du bshad pa rtogs pa ste dga' bas rang dga'i tshig tu smra ba'i ched du brjod pa ni/ e ma'o zhes bya ba la sogs pa'o/ /
<p>247a.6</p>e ma'o ni ngo mtshar du gyur pa'o/ /kun du bzang po ni rnam par snang mdzad chen po'o/ /'dod chags la sogs pa'i spyod pa rnam par dag pa ston par mdzad pa'o/ /sku gsung thugs kyi rdo rje can/ /zhes pa ni rnam par snang mdzad kyi thabs kyi ngo bo'o/ /ci zhig ngo mtshar che zhe na/ chos
<p>247a.7</p>rnams skye ba med pa ste/ /zhes bya ba la sogs pa ste/ skye ba med pa ni gnyis su med pa'i ye shes kyi bdag nyid can no/ /'gyur ba med pa ni chos rnams yi ge med pas ngo bo nyid las mi 'phro ba'i chos nyid can no/ /gnas pa med pa ni so sor nges pa'i gnas la mi
<p>247b</p>
<p>247b.1</p>brten pa'o/ /rtog dang smra ba rnams spangs pa/ /zhes bya ba ni de bzhin gshegs pa la sogs par rtog cing smra ba dang bral ba'o/ /bskyed par bya zhes rab tu gsungs/ /zhes pa ni don dam par skye ba med kyang gdul bya rnams la rjes su brtse bas skye ba med pa la sogs pa las bzlog
<p>247b.2</p>pa nas/ gang 'di rnam par snang mdzad la sogs pa bskyed par rab tu gsungs shing sgra sgrogs pa 'di ni ngo mtshar che ste/ de bzhin gshegs pa gcig pu nyid gdul bya rnams kyi mos pa'i dbang gis rnam pa lngar gyur te ji skad du/ 'jig rten khams ni stong dag tu/ /ngas ni mdo sde gang
<p>247b.3</p>bshad pa/ tshig 'bru tha dad don gcig ste/ /zhes bya ba la sogs pa gsungs pa de thabs kyi ngo bos gcig las kyang gdul bya'i skye ba'i dbang gis rnam pa lngar so sor snang ngo / /de yang 'di ni rang byung bcom ldan 'das/ /gcig pu rab tu che ba'i lha/ /sangs rgyas rdo rje 'dzin
<p>247b.4</p>la sogs/ /gdul bya rnams la bcos mar bshad/ /ces gsungs pas so/ /de ltar de bzhin gshegs pa'i rigs kyi sems byang chub kyi sems rnam pa gnyis pa bstan nas/ da ni bcom ldan 'das rnam par snang mdzad de nyid mi bskyod pa la sogs pa'i sku'i tshul
<p>247b.5</p>de la mos pa'i skye bo rnams la rjes su brtse ba'i phyir de'i rigs kyi byang chub kyi sems gsungs pas 'dir de nyid la gsol ba btab pa la som nyi mi bya'o/ /de bzhin du thams cad la yang bka' stsal ba/ kun la dang po nyid yin par shes par bya'o/ /la la ni sgra ji bzhin pa
<p>247b.6</p>nyid la zhugs te/ des ni yang dag par gsungs pas rtogs shing khong du chud pa ma yin no zhes shes so/ /de nas bcom ldan 'das kyis byang chub kyi sems 'di gsungs so zhes bya bar sbyar ro/ /ci zhig mdzad nas she na gsung zhes bya ba la sogs pa gsungs te/ gsung
<p>247b.7</p>gis spros pa ni gsung gi rnam par rtog pas byang chub kyi sems rab tu ston pa'i mtshan nyid can no/ /'di nyid ni mi slu ba'i don skyed pas rdo rje'o/ /de la dmigs pa zhes bya ba la sogs pa'i don ni bshad zin to/ /rang gi byang chub sems kyi sems ston pa'i rnam pa la
<p>248a</p>
<p>248a.1</p>thugs rtse gcig tu mdzad nas zhes bya ba'i don to/ /ting nge 'dzin 'og nas 'byung ba rnams kyi don yang 'di bzhin du bshad par bya'o/ /dngos po 'di dag ces bya ba la sogs pa la byang chub sems la sogs pa'i bdag nyid can rdo rje sems dpa' la sogs pa rnams dang / 
<p>248a.2</p>phung po la sogs pa ni dngos po ste/ de rnams la ni gnyis su rnam par rtog pas dngos por brtags pas na dngos po ste de ni skye ba med pa'o/ /ci'i phyir zhe na/ chos rnams med cing chos can med/ /ces bya ba gsungs te don dam pa gnyis su med pa'i ngo bo nyid yin pa'i phyir ro/ /'di ni
<p>248a.3</p>don dam pa byang chub kyi sems so/ /rdo rje rigs ji ltar 'byung ba yin zhe na/ nam mkha' bzhin du dmigs pa med pa'i zhes bya ba gsungs te/ ji ltar nam mkha' ni rdzas thams cad du med cing dmigs pa las 'das pa yin yang rtog pa grag pa'i blos dmigs par byed de/ rdo rje'i rigs
<p>248a.4</p>kyang de dang 'dra bar blta bar bya'o/ /'di ni kun rdzob pa byang chub kyi sems so/ /byang chub sems 'di brtan pa yin zhe na bya ba la brtan pa yin zhe na bya ba ni gang don dam pa'i byang chub kyi sems su bshad pa de ni rnam par rtog bas mi phyed cing de 'jig par byed pa ma yin la/ kun rdzob byang
<p>248a.5</p>chub kyi sems gang yin pa de la'ang 'khor bar sems can gyi don byed pa de ni skyo bar mi 'gyur bas brtan pa yin no/ /de bzhin gshegs pa thams cad ces bya ba la sogs pa la/ de bzhin gshegs pa thams cad ni thams cad gzugs kyi sku'i ngo bo'o/ /de rnams dmigs su med
<p>248a.6</p>pa ni don dam par gnyis su med pa'i ye shes kyi ngo bo nyid yin pas so/ /dngos po 'di dag ces bya ba la sogs pa sbyin pa'i pha rol tu phyin pa'i bdag nyid can rin po che'i rigs kyi bsdus pa rdo rje rin chen la sogs pa dang phung po la sogs pa ni dngos po ste ji ltar yongs su snang ba
<p>248a.7</p>'di dag ni dngos po med pa nyid yin no/ /ci'i phyir zhe na/ chos kyi mtshan nyid spangs pa yin/ /zhes gsungs pa ste chos ni ji skad du bshad pa'i gzugs la sogs pa'i ngo bo nyid do/ /de rnams kyi mtshan nyid ni gzugs la sogs pa de dag nyid skye ba dang mi rtag pa la
<p>248b</p>
<p>248b.1</p>sogs pa'o/ /de rnams spangs pa ni bral ba ste skye ba med pa la sogs pa gzugs la sogs pa'i ngo bor brtag pa med pa'i phyir 'di ni don dam pa'o/ /de ltar na rdo rje rin chen la sogs pa ji ltar 'byung zhe na/ bdag med chos las yang dag 'byung / /zhes bya ba gsungs
<p>248b.2</p>te/ bdag med pa'i chos ni ji skad du bshad pa ste/ de bas na gal te bdag sangs rgyas su gyur na 'gro ba ma lus pa'i 'dod pa'i don ma lus pa rdzogs par bya'o zhes de lta bu'i mtshan nyid can gyi smon lam gyi shugs kyi stobs kyis gdul bya rnams la mig yor tsam du so sor 'byung
<p>248b.3</p>ba ni yang dag par 'byung ba ste 'di ni kun rdzob po/ /de yang / rtag tu dri med thugs rje'i shugs las byung / /smon lam grub pa mi 'gag chos nyid can/ /'gro ba'i don grub lhur mdzad mtha' yas pa/ /thugs rje'i bdag nyid rtag tu rnam par snang / /zhes bya ba la sogs
<p>248b.4</p>pa gsungs pa yin no/ /byang chub sems ni brtan pa yin/ /zhes bya ba'i don ni snga ma bzhin no/ /me lce 'bar ba zhes bya ba la sogs pa la 'bar ba dang bcas pa'i me lta bu'i rdo rje 'bar ba nyon mongs pa'i mun nag thams cad dang bral ba so sor rtog pa'i ye shes te/ de la
<p>248b.5</p>dmigs pa zhes bya ba la sogs pa'i don ni snga ma bzhin no/ /dngos po zhes bya ba la sogs pa la shes rab kyi pha rol tu phyin pa'i bdag nyid can chos kyi rigs kyis bsdus pa rdo rje chos la sogs pa dang phung po la sogs pa ni dngos po ste de skye ba med pa ni snga ma bzhin no/ /de bas na/ skye ba
<p>248b.6</p>med pa'i dngos po de rnams la/ /dngos po med cing bsgom pa med/ /ces bya ste de rnams la dngos po med pas tshul gang gis spyi'i mtshan nyid bsgom pa'i tshul de med pas na sgom pa yang med de 'di ni don dam pa'o/ /'o na rdo rje chos ji ltar 'byung zhe na/ nam mkha' yi ni gnas thob
<p>248b.7</p>par/ /de ltar dngos rnams rab tu brjod/ /ces bya ba gsungs te/ nam mkha' nyid gnas su gyur pa ji skad du bshad pa'i byang chub kyi sems bsgom pa la gnas pa gang yin pa de la de skad ces bya'o/ /de thob pa ni chos thams cad nam mkha' dang mnyam par gnas pa'i sems
<p>249a</p>
<p>249a.1</p>brtan pa thob nas 'jig rten las 'das pa'i ye shes kyi rjes la yang dag par 'jig rten pa'i ye shes bsgoms pas rdo rje chos la sogs pa'i mtshan nyid mjal zhing yul du byas pa ste 'di ni kun rdzob bo/ /de bzhin gshegs pa thams cad ces bya ba la sogs pa la de bzhin
<p>249a.2</p>gshegs pa thams cad ni gzugs kyi sku'i ngo bo nyid do/ /de nyid ni bla ma yin la de rnams kyi yang bla ma ni ngo bo nyid kyi sku ste de nyid rdo rje'o/ /chos rnams rang bzhin 'od gsal ba/ /zhes bya ba la sogs pa la brtson 'grus kyi pha rol tu phyin pa la sogs pa'i bdag nyid can las kyi rigs
<p>249a.3</p>kyis bsdus pa'i rdo rje la sogs pa dang phung po la sogs pa ni chos rnams te de rnams ni rang bzhin te ngo bo nyid kyis 'od gsal ba ste/ gnyis su med pa'i ye shes kyi snang ba'i ngo bo nyid yin pa'i phyir ro/ /de dag kyang ci'i phyir zhe na/ gzod nas dag cing zhes bya ba gsungs te/ skye ba la sogs pa'i
<p>249a.4</p>nyes pa rnams ma skyes pas gzod nas dag pa'o/ /de dag kyang ci'i phyir zhe na/ rnyog pa med ces bya ba gsungs te don dam par rnam par rtog pa'i rnyog pa thams cad dang bral bas na rnyog pa med pa'o/ /de nyid kyis na/ sems can med cing srog kyang med/ /ces bya ba gsungs te/ 
<p>249a.5</p>thog pa med cing mnyam med la/ /bsam gyis mi khyab byang chub 'di/ /skye dang 'gag pa stong pas na/ /ri bong rwa bzhin bdag med do/ /zhes bshad pas sems can la sogs pa'i rnam par rtog pa thag ring du spangs pa yin pas na med pa zhes bya'o/ /sangs rgyas nyid med byang chub
<p>249a.6</p>med/ /ces bya ba ni gnyis su med pa'i ye shes rtogs pa'i gnas skabs na sangs rgyas nyid dang byang chub ces bya ba mngon par rtogs pa'i ngo bo 'di ni rnam par rtog pa la spyod pa ste sangs rgyas nyid dang byang chub pa med do/ /de bas na/ dngos dang dngos med yongs tshel ba/ /zag med mya
<p>249a.7</p>ngan 'das zhes brjod/ /ces bshad pa yin gyi de bzhin gshegs pa thams cad med pa nyid ni ma yin no/ /gzhan yang chos thams cad kyi de kho na nyid gnyis su med par rig pa'i sems dang sems las byung ba'i ngo bo nyid gnyis su med pa'i rnam par snang mdzad ni ngo bo nyid med pas med
<p>249b</p>
<p>249b.1</p>ces bshad pa yin te 'di ni don dam pa'i byang chub kyi sems so/ /'o na rdo rje la sogs par ji ltar so sor snang zhe na/ rmi lam sgyu ma ltar snang ba'i/ /zhes bya ba gsungs te ji ltar rmi lam la sogs par rab tu snang bas gnyis su rnam par rtog pa rtsad nas 'byin par brtags pa de bzhin
<p>249b.2</p>du rdo rje la sogs pa yang snang ste 'di ni kun rdzob bo/ /byang chub sems 'di brtan pa yin/ /zhes bya ba'i don ni bshad zin to/ /de bzhin gshegs pa thams cad kyi sku dang gsung dang thugs kyi rdo rje de bzhin gshegs pa zhes bya ba ni rnam par snang mdzad kyi'o/ /byang
<p>249b.3</p>chub kyi sems rnam par dag pa thob nas zhes bya ba ni bshad ma thag pa'i byang chub kyi sems dam pa'o/ /e ma'o zhes bya ba la sogs pa la/ e ma'o zhes bya ba ni ngo mtshar du gyur pa'o/ /chos kyi sku'i ngo bo nyid du gyur pas na sangs rgyas so/ /rnam par rtog pa thams cad dang
<p>249b.4</p>bral bas na dag pa'o/ /de nyid 'di lta bu'i mngon par 'dod pa'i don rdzogs par byed pa'i chos ston pa la nye bar dmigs par mdzad pa de yang legs so zhes pa'o/ /bdag med chos las legs byung ba/ /zhes bya ba ni chos bdag med pa rnam pa las yang dag par byung zhing skyes pa'i don
<p>249b.5</p>dam pa'i byang chub sems de la phyag 'tshal lo zhes don dam pa la ston pa'o/ /byang chub tshogs kyis zhes bya ba la sogs pa la/ byang chub tshogs kyis bsgom pa yis/ /zhes bya ba ni byang chub kyi sems skyed par byed pa'i bsod nams dang ye shes kyi tshogs smon lam gyis bsgos par
<p>249b.6</p>gyur pas so/ /mi g.yo yi ge las byung ba/ /zhes bya ba ni mi 'gyur bas na mi g.yo ba ste/ don dam pa'i sems so/ /de'i ngo bo nyid ni oM la sogs pa'i yi ge la yang nye bar 'dogs pas de skad ces bya ste/ yi ge'i rnam pa mngon par 'du byas pa'i gnas skabs
<p>249b.7</p>de las skyes pa na byung ba'o/ /rmi lam sogs ltar de las skyes/ /zhes bya ba ni rmi lam la sogs pa ltar so sor snang ba tsam du skye bar zad de de ltar na de nyid ni gdod ma nas ma skyes pa'i ngo bo nyid du gyur pa'i thugs rdo rje rnam par snang mdzad la phyag 'tshal lo zhes bya ba ste kun rdzob
<p>250a</p>
<p>250a.1</p>tu ston pa'o/ /thabs kyi ngo bo nyid kun rdzob kyi byang chub kyi sems su bstan pa de ji ltar bsgom par bya zhe na/ gnas dang stan ni zhes bya ba la sogs pa gsungs te/ gnas dang stan ni rnam bsams te/ /sems dpa'i skyil mo krung bcas nas/ /zhes bya ba ni ji skad du bshad
<p>250a.2</p>pa'i gnas rnam par bsam zhing bskyed nas der yang pad+ma la sogs par bya'o zhes bya ba ni tshig gi lhag ma'o/ /ji zhig byas nas she na/ dang por rang bzhin dag pa'o/ /zhes bya ba la sogs pa gsungs te zhes pa'i sgra ni don lhag ma rnams nye bar mtshon te/ oM sarba ta thA ga ta a nu
<p>250a.3</p>ShaM si ta/ sarba satwa naM tsa sarba sid+d+ha ya saM par+ya n+taM sarba ta thA ga ta sh+tsa a d+hiSh+ThA na taM swa b+hA ba shud+d+haH sarba d+harmAH swa b+hA ba shud+d+ho\u0f85haM zhes brjod la/ rang bzhin gyis dag par lhag par mos pas dag pa'i chos kyi tshul la gnas par 'gyur ro/ /rdo rje sems ma ni nye bar mtshon pa tsam ste/ des
<p>250a.4</p>na rang gi rigs te yum lnga'i dam tshig gi phyag rgya rnams kyis kyang bya bar shes par bya'o/ /byin gyis brlab ces bya ba ni nye bar mtshon pa tsam ste/ des na dbang bskur ba dang ting nge 'dzin dang mchod pa yang bya'o zhes gsungs pa yin no/ /yid kyis hUM las rdo rje can/ /zhes bya ba
<p>250a.5</p>ni yi ge hUM las byung ba'i rdo rje can te rdo rje 'chang bar rang gi lus yid kyis rnam par bsams la byin gyis brlab pa dang dbang bskur bar bsgoms nas yang dag par mchod de rang gi nga rgyal bskyed la gnas dang stan bskyed par bya'o zhes pa ni rim pa'o/ /lcags kyu ni zhes bya ba la
<p>250a.6</p>sogs pa la mdun du gzhal yas khang dang dkyil 'khor rnam par bsams pa'i steng du dkyil 'khor gnyis pa yang spyan drang zhing legs par bstod la lag pa steng du bstod nas bskor ba'i rdo rje lcags kyus dgug par bya'o/ /'di ni nye bar mtshon pa tsam ste/ gzhug pa
<p>250a.7</p>dang bcing ba dang dbang du'ang bya bar shes par bya'o/ /byed nas dang por phyogs bcings te/ /zhes bya ba la sogs pa la phyogs bcings pa'i rjes la dam tshig ces bya ba'i nye bar mtshon pas na chos dang las dang phyag rgya chen po rnams kyis rgyas gdab par bya'o zhes bya bar yang
<p>250b</p>
<p>250b.1</p>rigs pa yin no/ /la la ni sgra ji bzhin pa nyid du smra'o/ /sbyor ba bya zhes bya ba ni sngags dang phyag rgya dag gis so/ /'di ni bya ba'i rgyud kyi dbang du byas pa'o/ /de'i rim pa ni 'di yin te mchod yon dang zhabs bkru ba dang zhal bsil rnams phul la gdan ji lta ba bzhin du bstabs
<p>250b.2</p>te thal mo sbyar nas/ bde bar gshegs so bcom ldan 'das/ /tshur gshegs 'dir ni bzhugs su gsol/ /bdag las mchod pa bzhes nas ni/ /bdag kyang blo dang ldan par mdzod/ /ces bya ba brjod la bcom ldan 'das ji srid 'dir mchod pa bgyid pa de srid du bden
<p>250b.3</p>pa dam pas bzhugs su gsol zhes gsol ba btab ste/ phur bu dang phyogs dang dkyil 'khor bcing ba dang ra ba dang dra ba byas la yang mchod pa phul te/ dam tshig la sogs pa phyag rgya ba zhis rgyas gdab par bya'o/ /dbang bskur ba zhes bya ba ni rjes su mthun pa'i dbang bskur ba
<p>250b.4</p>brtan par bya'o zhes snga ma dang sbyar ro/ /mtshon cha go cha la sogs zhes bya ba ni sogs pa'i sgras dbu dang spyi gtsug tu mtshon cha dang go cha bya ba ma lus pa yongs su gzung ngo / /sil snyan mchod sogs bsgom par bya/ /zhes bya ba ni ji skad du bshad pa'i phyag rgya dang mchod pa'i
<p>250b.5</p>cho ga bya ba'i rim gyis so/ /rnam pa kun gyis mnyes bya ba ni sngar bshad ma thag pa'i phyi dang gsang ba'i mchod pa la sogs pa'i khyad par gyis so/ /rnal 'byor bdag nyid can gyis brtag/ /ces bya ba ni yang de bzhin du bcom ldan 'das kyi spyan sngar mgo dang gtsug la
<p>250b.6</p>sogs pas bdag nyid kyi sbyor ba byas la/ rdo rje la sogs pa blangs nas bzlas pa dang bsgom pa dag bya'o/ /'di skad ston pa yin te ji skad du bshad pa'i phyi'i khrus bya ba'i cho gas khrus bya ba'am/ nang gi khrus byas nas lha'i khang pa ji lta ba bzhin du zhugs la 'dug ste/ de nas oM swa b+hA ba
<p>250b.7</p>shudz+haHsarba d+harmAHswa b+hA ba shurjo\u0f85haM zhes brjod la/ thal mo gsum gyis bgegs bsal nas/ rang gi lus lha'i skur skad cig gis bsams te/ lkog ma'i phyogs su yi ge hrIH las pad+ma 'dab ma brgyad pa las pad+ma'i 'dab ma gcig lcer gyur pa la a las zla bar gyur pa'i
<p>251a</p>
<p>251a.1</p>steng du hUM las rdo rje rtse lnga pa dkar po bsams la/ oM badzra dzi hwa zhes bya bas byin gyis brlab po/ /de nas lag pa gnyis la a gnyis las zla ba bsams la/ der yi ge hUM las rdo rje gnyis bsam pa dang yi ge hUM nyid las sor mo rnams rdo rje rtse gcig pa'i rnam
<p>251a.2</p>par bsams la gung mo dang mdzub mo dang srin lag dang mthe'u chung dang mthe bo rnams su grangs ji lta ba bzhin du/ oM hUM tra~M` a khaM zhes bya ba'i yi ge lnga bkod la/ de bzhin gshegs pa thams cad la sogs pa rang gi lha'i gzugs kyi gzugs brnyan du snang bas bdag nyid ni rgyal po'i
<p>251a.3</p>bka' mngon sum pa ltar 'da' bar dka' bar bsgoms nas phyag rgya phan tshun bcings te/ thal mo mdun du phyogs pas mnyam par byas la a n+yo n+yA nu ga ta sarba d+harmA zhes brjod do/ /de nas sor mo rnams phan tshun rtse mo bsnol ba byas la a t+yan+tA nu pra biSh+Tha sarba d+harmA hUM badzra any+dza li zhes brjod do/ /
<p>251a.4</p>de nas rdo rje bsdams pa legs par bcings la/ a t+yan+tA nu pra biSh+Tha sarba d+harmA zhes brjod de rdo rje bsdams pa bcings pa des mthar thug pa med pa'i nam mkha'i khams na bzhugs pa'i sangs rgyas kyi yon tan bsdus la hUM badzra ban+d+ha zhes brjod do/ /de nas rang gi snying ga'i zla ba la rdo rje yongs
<p>251a.5</p>su gyur pa las rdo rje'i 'khor lo rtsibs brgyad pa de'i dbus su'ang yi ge oM bsams la badzra ban+d+ha traT ces brjod la/ rdo rje bsdams pa rang gi snying gar dkrol bar de na bzhugs pa'i sangs rgyas kyi yon tan rdo rje 'khor lo la rab tu bzhugs par bsam mo/ /de nas rnam par snang
<p>251a.6</p>mdzad kyi dam tshig gi phyag rgya bcings la/ oM dzi na dzikaa zhes bya ba 'dis phyag rgya bcing ba byas la dkyil 'khor chen po'i phyag rgya bcing pa yang de bzhin bya'o/ /de nas rdo rje 'bebs pa'i phyag rgya bcings la badzra A be sha a zhes lan gsum brjod la mnyes par bya'o/ /
<p>251a.7</p>rdo rje bsdams pa bcings la mthe'u chung dang srin lag gi rtsa ba'i nang du mthe bo bcug la snying gar cung zad bskyod pa ni rdo rje 'bebs pa'i dam tshig gi phyag rgya'o/ /de nas tiSh+Tha badzra dr-i D+ho me b+ha ba/ hr-i da yaM me a d+hi tiSh+Tha sarba sid+d+him+ma me bra yats+tsha hUM ha ha ha ha hoHzhes bya ba 'dis dbab pa nye bar
<p>251b</p>
<p>251b.1</p>bsdu bar byas la badzra san+d+hi zhes bya ba'i sngags kyis dam tshig gi khu tshur bcang zhing / oM badzra muSh+Ti baM zhes bya ba'i sngags 'dis brtan par bya'o/ /rdo rje 'bebs pa'i dam tshig gi phyag rgya bcings la mdzub mo bkug cing tshigs gsum pa'i rgyab tu bcings pa 'di ni dam tshig gi rdo rje'i khu
<p>251b.2</p>tshur ro/ /de nas sngar bshad pa'i rim pas bgegs la sogs pa gzhom pa nas me tog la sogs pa mchod pa lnga bskyed pa'i mthar thug pa'i cho ga byas la/ rdo rje 'khor lo'i phyag rgya bcings te khar bzhag nas oM badzra tsakra hUM zhes brgya rtsa brgyad brjod la mdun du dkyil 'khor
<p>251b.3</p>bsam par bya'o/ /rdo rje khu tshur gnyis bcings la mdzub mo dang mthe'u chung lcags kyu ltar mdud pa byas pa ni 'di'i phyag rgya'i mtshan nyid do/ /de nas oM sarba ta thA ga ta kA ya bA ka tsit+ta badzra pra NA me badzra ban+d+ha naM ka ro mi zhes brjod la yan lag lngas phyag rgya'o/ /gal te 'byor na
<p>251b.4</p>bdug spos la sogs pa phyi'i mchod pa lnga dang / yang mchod pa rnam pa brgyad kyis yang dag par mchod nas mchod pa nyi shu'i bar du ji lta ba bzhin du byas la/ rang gi snying ga dang dpral ba dang lce dang spyi gtsug tu a las zla ba'i dkyil 'khor bsam zhing der yang rdo rje dang rin po
<p>251b.5</p>che dang / pad+ma dang ral gri hUM traM a khaM zhes bya ba las bskyed la snying ga dang dpral ba dang kha dang spyi bor gnas pa'i rdo rje thal mo brkyang nas lus thams cad sa la phab ste/ shar dang lho dang nub dang byang gi phyogs su grangs ci lta ba bzhin snying po 'dis phyag bya'o/ /oM sarba ta thA ga ta
<p>251b.6</p>pU dza u pas+tha nA ya At+ma naM ni r+yA ta yA mi/ sarba ta thA ga ta badzra satwa a d+hi tiSh+Tha swa mAM/ sarba ta thA ga ta pU dza a b+hi She kA ya At+ma nAM ni r+yA ta yA mi/ sarba ta thA ga ta badzra rat+na a b+hi Shi ny+tsa mAM/ oM sarba ta thA ga ta pU dza pra brta nA yA At+ma naM ni r+yA ta yA mi/ sarba ta thA ga ta badzra d+harmA pra brtA ya
<p>251b.7</p>mAM/ oM sarba ta thA ga ta pU dza karma Ne At+ma nAM ni r+yA ta yA mi/ sarba ta thA ga ta badzra karma ku ru mAM/ de nas mdun du 'dug la ji lta ba bzhin du sdig pa bshags pa la sogs pa'i rim gyis sdom pa blangs la smon lam bya ste/ chos bdag med pa'i mnyam pa nyid kyis rang gi snying gar
<p>252a</p>
<p>252a.1</p>dkyil 'khor bcug la rdo rje gnod sbyin dang rdo rje hUM mdzad kyi sngags dang phyag rgya dag gis ji lta ba bzhin du sdig pa bsal bar bya'o/ /de nas chos kyi 'khor lo'i phyag rgya bcings la/ hUM Tak+ki s+pho Ta ya ma hA bi dA ga badzra badzra d+ha ra san+t+ye na tha zhes bya ba'i sngags kyi mthar de bzhin
<p>252a.2</p>gshegs pa thams cad la sogs pa'i 'dod chags dang bral bas dral bar bya'o/ /rdo rje bsdams pa dam bcings te/ /mthe bo mthe'u chung sbyar nas ni/ /lhag ma rnams ni 'khor lor bya/ /chos kyi 'khor lo zhes byar grags/ /zhes bya ba ni chos kyi 'khor lo'i
<p>252a.3</p>phyag rgya'o/ /de nas rab tu dga' ba'i rdo rje'i phyag rgya bcings la/ oM mahA su kha badzra satwa ya sarba satwe b+h+yo/ dzaHhUM baM hoHzhes bya ba'am ma h+yaM zhes bya ba'i sngags lan bdun brjod par bya'o/ /rdo rje bsdams pa dam bcings la/ /g.yon pa'i mthe'u chung mngal du ni/ /g.yas pa yis ni
<p>252a.4</p>mthe bo mtshan/ /bcug la bskyod cing cung zad btsir/ /zhes bya ba 'di ni rab tu dga' ba'i rdo rje'i phyag rgya'o/ /de nas rang gi snying gar zla ba'i dkyil 'khor la 'khor lo'i dbus su gnas pa'i yi ge oM bsams la/ de'i 'od zer gyis reg pa las bdag nyid sdig pa thams
<p>252a.5</p>cad dang bral zhing bsod nams thams cad dang ldan par bsams la/ reg pa de nyid kyis rnam par snang mdzad kyi skur nges par bsams la sku dang gsung dang thugs byin gyis brlabs pa'i phyag rgya rnams kyis mgo dang snying ga dang lkog mar byin gyis brlab ste snying ga dang dpral ba dang / mgo
<p>252a.6</p>dang lkog ma dang spyi bo rnams su zla ba'i dkyil 'khor la gnas pa'i rdo rje la sogs pa'i yi ge hUM la sogs pas mtshan par bsam mo/ /de nas snying gar rdo rje sems dpa'i phyag rgyas oM satwa badzre Ni hUM/ a d+hi tiSh+Tha mAM zhes bya bas byin gyis brlab po/ /de bzhin du rnam par snang mdzad
<p>252a.7</p>kyi dam tshig gi phyag rgya bcings la g.yas su bskor ba'i bar gyi sbyor bas lus thams cad yongs su bskor la snying gar bzhag nas/ oM badzra d+hA twI shwa ri hUM badzra Ni a d+hi tiSh+Tha mAM zhes bya bas byin gyis brlab po/ /de nas de bzhin gshegs pa lnga'i sa bon gyi yi ge byin gyis brlabs
<p>252b</p>
<p>252b.1</p>ba'i gtso bo lnga dang ldan pa'i rin po che'i cod pan mgo la bsams la/ rdo rje rin chen gyi phyag rgya dpral bar bzhag ste/ oM badzra rat+na a b+hi ny+tsa mAM zhes pas dbang bskur ro/ /de nas rnam pa thams cad kyi mchog dang ldan pa'i rang gi lha'i gzugs su rnam par bsam mo/ /de nas ji lta
<p>252b.2</p>ba bzhin du mchod pa byas la rdo rje dbyings ni bdag go zhes nga rgyal bya'o/ /de nas thal mo sbyar ba byas la/ oM bi ma la lo da d+hi hUM zhes bya bas rgya mtsho chen po de'i steng du oM a tsal b+hi ra hUM swA hA zhes bya bas sa gzhi gser gyi rang bzhin can/ de'i steng du oM a tsa la hUM zhes bya bas rin po
<p>252b.3</p>che sna bzhi'i rang bzhin gyi ri'i rgyal po ri rab byin gyis brlab bo/ /de nas gzhan 'phrul dbang byed kyi dbang sgyur gyi rgyal po'i gnas ji lta ba bzhin du bskyed la/ de'i steng du yi ge b+hUM las zur bzhi la sogs pa dang ldan pa'i khang pa brtsegs ma rnam par bsams la de'i phyogs
<p>252b.4</p>gcig tu pad+ma bsam ste/ der 'dug nas mdun du rnam par snang mdzad kyi dam tshig gi dkyil 'khor ji lta ba bzhin du rnam par bsams la rdo rje dang dril bu 'dzin pas rang gi gnas la bzhugs pa'i dkyil 'khor gyi lha rnams bsgoms te/ sku gsung thugs byin gyis brlab pa'i
<p>252b.5</p>phyag rgya rnams kyis byin gyis brlab pa dang / rdo rje srung bas go bgos la mchod yon phul te ji lta ba bzhin du spyan drangs la khang pa brtsegs ma'i nang du gnas pa la rang gi lha'i nga rgyal du byas nas rdo rje thal mo bskor ba snying gar bzhag nas mgo cung zad btud de bstod pa bya'o/ /
<p>252b.6</p>de nas dgug pa la sogs pa bya ba ste/ de bzhin du sgo bcing ba dang srung ba thams cad kyis legs par bsrungs la/ dam tshig la sogs pa'i phyag rgya bzhis rgyas gdab po/ /de nas rang dang rjes su mthun pa'i dbang bskur bas dbang bskur la snying gar snying po bkod de/ de
<p>252b.7</p>nyid la nye ba'i snying po la sogs pa lhag par mos pas snying ga'i phyogs su dbu dang gtsug phud dang nu ma gnyis dang lag pa g.yas pa'i rtsa ba dang g.yon pa'i rtsa ba dang lus thams cad la dgod do/ /de nas bdug spos la sogs pa'i mchod pa brgyad byas la/ dpag
<p>253a</p>
<p>253a.1</p>bsam gyi shing la sogs pa yang phul nas dril bu blangs te bstod pas mnyes par byas la phyag bzhi bya'o/ /da nas rang gi dam tshig gi phyag rgyas bdag nyid byin gyis brlabs la spos chus dbang bskur te de bzhin du snying po dgod pa byas na spos chus rdo rje rin chen gyi dbang
<p>253a.2</p>bskur bas dbang bskur la/ mdun du dkyil 'khor bsgoms nas bdag nyid kyang rang gi lha'i ngo bo la rdo rje dang dril bu thogs par gyur pas lha'i thugs ka'i zla ba las bzla bar bya ba'i snying po rnam par bkod nas ji tsam 'dod kyi bar du bzlas pa dang bsgom pa bya'o/ /phyag rgya dang
<p>253a.3</p>byin gyis brlab pa lhod par gyur pa'am/ bdag nyid gtong bar 'dod na yi ge brgya pa bzlas par bya'o/ /de nas bzlas brjod ji lta ba bzhin du phul la/ mngon par 'dod pa'i dngos grub kyi phyir gsol ba byas nas sbyin sreg byas te bdug spos la sogs pa rnams kyis yang dag par
<p>253a.4</p>mchod la mtshan brgya rtsa brgyad kyis bstod de/ dkyil 'khor gshegs su gsol ba'i rim pas lha rnams gshegs su gsol la/ bdag nyid dbang bskur ba dang go bgo ba byas nas langs la/ mchod rten gyi las la sogs pa nyin re bzhin thun bzhir bya ste 'di ni byin gyis brlab pa zhes bya
<p>253a.5</p>ba'i rnal 'byor ro/ /gzugs nyid ces bya ba ni rang gi lus rang gi lha'i mtshan nyid du sbyor ro/ /byin gyis brlab pa zhes bya ba la sogs pa ni rnal 'byor gsum gyi mtshan nyid ces bya ba ste/ byin gyis brlab pa zhes bya ba ni sngags dang phyag rgyas so/ /byang chub sems ni dag pa
<p>253a.6</p>dang / /zhes bya ba ni don dam par byang chub kyi sems bsgoms pas blo shin tu rnam par dag pa'o/ /gsang sngags sa bon skye ba che/ /zhes bya ba ni de'i rjes las thob pa'i dag pa'i 'jig rten pa'i sems so/ /phyag rgya'i tshogs su brtag pa yis/ /rim gyis gzugs
<p>253a.7</p>ni rdzogs byas pa/ /zhes bya ba ni/ de bzhin nyid snang sgyu las byung / /gsal dang grib ma las kyang 'das/ /'phags pa'i rigs kyi sngags las skyes/ /gnyis gyur 'jig pa la rab brtson/ /zhes bya ba'i rim gyis so/ /yongs su rdzogs pa'i rnal 'byor
<p>253b</p>
<p>253b.1</p>ni go sla bas 'dir ma smos so/ /dang po dam tshig byin brlab pa/ /zhes bya ba ni dang po byin gyis brlab pa'i rnal 'byor ro/ /dam tshig ni dam tshig la mngon par zhen pa'i phyi rol gyi don yod par smra ba rnams kyi phyir yin par shes par bya'o/ /rnal 'byor spyod pa'i zhes bya ba la
<p>253b.2</p>rnal 'byor spyod pa'i rnam par shes pa tsam du smras so/ /dbu ma'i zhes bya ba ni chos thams cad skye ba med par smra ba'o/ /'di ni rnal 'byor cho gar bshad/ /ces bya ba ni rnal 'byor gyi cho ga'i dbye ba'i rnam pa gsum mo/ /rtag pa'i rnal 'byor gsal bar bstan pa'i phyir
<p>253b.3</p>nyon mongs dri mar zhes bya ba la sogs pa gsungs te/ byang chub sems kyi dag pa ni don dam pa'i byang chub kyi sems so/ /de ni rang bzhin zhes bya ba la sogs pa la/ thal mo gsum gyis sbyar zhes bya ba ni lha'i khang par zhugs pa'i 'og tu der swa b+hA wa shud+d+haHsarba d+harmAHswa b+hA
<p>253b.4</p>wa shud+d+ho\u0f85haM zhes brjod la/ bgegs rnam par bsal te byang chub kyi sems ji lta bas sems sbyang bar bya'o zhes la la 'dod do/ /gzhan dag na re thal mo gsum gdab pa tsam gyis sems kyi ngo bo nyid rtogs par byas pa'i 'og tu/ oM shU n+ya tA dz+nyA na badzra swa b+hA wa At+ma ko\u0f85haM zhes bya ba ngo bo
<p>253b.5</p>nyid dag pa yongs su ston par byed pa'i tshig 'dis rab tu sad pa dang byin gyis brlab par bya'o zhes zer ro/ /sems la so sor brtag par bya/ /zhes bya ba ni ji skad bshad pa bzhin du bsams pa'i dkyil 'khor gyi dbus su rnam par snang mdzad kyi rang gi dam tshig gis sku la 'khyud par
<p>253b.6</p>rnam par bsams la/ a li tsam gyi gzugs can/ oM tsit+ta brti be d+haM ka ro mi zhes brjod pas de'i zhal du zhugs nas dam tshig gi phyag rgya'i pad+ma'i gnas su song ba ste/ 'dis ni sems kyi so sor rtog pa zhugs shing 'phangs par byas par 'gyur ro/ /phyi rol rang bzhin
<p>253b.7</p>stong par bya/ /zhes bya ba ni phyi rol ngo bo nyid kyi rang bzhin stong pa yin par bsam mo zhes bya ba ni lhag ma'o/ /sems tsam la ni gnas nas su/ /byang chub tshogs kyi bag chags des/ /zhes bya ba ni ji skad du bshad pa'i rnam par snang mdzad byang chub kyi sems kyi gzugs
<p>254a</p>
<p>254a.1</p>su yongs su gyur pa la der yang dkyil 'khor lha rnams rab tu zhugs par bsams la/ de'i 'og tu bdag nyid mnyam par bzhag ste/ sems dpa'i gzugs gsal ba la chos kyi ri mos dbugs su phug la snying ga dang 'od dang stan zla ba'i rnam pa dang bcas pa
<p>254a.2</p>mchog tu mya ngan las 'das pa'i bde ba chen po'i ngo bo rnam par snang mdzad ting nge 'dzin la snyoms par zhugs pa bsod nams dang ye shes kyi tshogs yongs su rdzogs pa'i bdag nyid can la/ bde bar gshegs pa thams cad kyi thugs kyang de nyid du drangs la brgyal bar gyur pa la/ a la
<p>254a.3</p>sogs pa'i sangs rgyas kyi yon tan gyi ngo bo zhugs par bsam zhing oM d+harma d+hA tu swa b+hA wa At+ma ko\u0f85haM zhes bya bas byin gyis brlab po/ /des sgo byas pa'i zhes bya ba la sogs pa la snying ga la sogs par a bkod la oM bo d+hi tsit+ta u pA da yA mi/ zhes brjod la thabs dang shes rab kyi ye
<p>254a.4</p>shes sgom par byed pas bdag nyid bsgoms shing gcig tu gyur par bsgoms la spyan la sogs pas ji lta ba bzhin du bslangs nas kun du bzang po'i gzugs su rnam par bsams la yi ge ka la sogs pa zhugs par byas nas snying ga la sogs pa'i zla ba'i gzugs kyi steng du brtag par
<p>254a.5</p>bya'o/ /de nas rgyud gzhan gyi nang nas gsungs pa'i rim pas dam tshig dang chos dang las kyi phyag rgya bsams la/ thugs ka'i zla ba la yi ge oM bkod nas rnam par snang mdzad ji lta ba bzhin du bsam par bya'o/ /pad+ma la gnas pa zhes bya ba ni 'og tu paM las byung ba'i pad+ma bsams
<p>254a.6</p>pa'i steng du bdag nyid mtshan thams cad dang ldan par bsgom mo/ /de bzhin du/ oM gyi myu gus bkrun pa yi/ /yan lag kun gyi mtshan nyid gzugs/ /rdo rje sku ni bsgom par bya/ /zhes bya ba 'dis ting nge 'dzin rim par phye ba gsum pa'i don dang sbyar ro/ /de nas sku
<p>254a.7</p>ma lus pa'i ngo bor gyur pa'i yi ge oM ni spyi gtsug tu bsam/ gsung ma lus pa'i ngo bo yi ge AHlkog mar bsam/ thugs ma lus pa'i ngo bo yi ge hUM snying gar bsam mo zhes bya ba ni lhag ma ste/ de dag gis ni rgyud kyi bdag po'i rnal 'byor gsungs pa yin no/ /yi ge
<p>254b</p>
<p>254b.1</p>gsum gyis zhes bya ba la sogs pas ni thugs rdo rje la sogs pa'i rnal 'byor gsungs pa yin te ting nge 'dzin rim par phye ba las gsungs pa'i rang gi sa bon gyi yi ge de rnam par bkod pa'i 'og tu rdo rje sems dpa' rang gi lha'i sku mdog dang bzhugs tshul dang gdan dang 'od dang phyag mtshan rnams
<p>254b.2</p>lhag par bsgoms te/ mdog gzugs 'od dang 'dra bar bsam/ /zhes bya ba'i nye bar mtshon pas so/ /nga rgyal bskyed ces bya ba la sogs pas ni tha mal pa ma yin pa nyid du gsungs pa'o/ /de nas/ rdo rje'i bdag nyid bdag yin brjod/ /ces bya ba'i nye bar mtshon pas rnam par
<p>254b.3</p>snang mdzad kyi lus la/ oM badzra At+ma ko\u0f85haM/ /oM swa b+hA wa shud+d+ho\u0f85haM/ oM sa ras mo\u0f85haM zhes nga rgyal yin no/ /ji lta bya ba yin te/ de dag ni rnal 'byor chen po bskyed par bya ba'i 'og tu shes par bya'o/ /cha shas kyi dra ba can zhes bya ba ni spyan la sogs pa'i dra ba rang gi lus
<p>254b.4</p>la rnam par dgod pa'o/ /ye shes sems dpa' rdzogs par brtag /ces bya ba mdun du ye shes sems dpa' ji lta ba bzhin du bsgoms la dgug pa la sogs pas rang gi lus la bskyed par bya'o/ /der bskyed nas de'i 'og tu lag pa'i phyag rgyas go cha dang mtshon cha la sogs
<p>254b.5</p>pa brtag go zhes bya bar sbyar ro/ /ye shes sems dpa' bsgrub pa'i sngon du 'di bya'o zhes zer ro/ /la la ni ji skad du bshad pa bzhin rigs pa yin no zhes zer ro/ /de 'og lag pa'i phyag rgya yis/ /zhes bya ba ni gsol ba 'debs pa sngon du 'gro bas byin gyis brlab pa byas nas/ de'i
<p>254b.6</p>'og tu lag pa'i phyag rgya byin gyis brlab pa mngon du bya'o/ /go cha mtshon cha la sogs bya/ /zhes bya ba ni phyag rgya rnams kyis dbang bskur ba'i 'og tu bya ba khong du chud par bya'o/ /rdzogs sangs rgyas lngas dbang bskur te/ /zhes bya ba ni cho ga'i tshul nyid ni ma yin gyi srid
<p>254b.7</p>pa'i dbang du mdzad nas gsungs pa yin te/ de ci'i phyir zhe na/ thams cad la ni sangs rgyas lnga'i cod pan du byas par mi 'dod do/ /byang chub sems ni zhes bya 'dis/ /cod pan phreng ba rnams kyis brgyan/ /zhes bya ba'i bar gyi gzhung gis ni dang po'i sbyor ba'i ting nge
<p>255a</p>
<p>255a.1</p>'dzin gsungs pa yin no/ /de nas de 'og ces bya ba la sogs pa la/ ji lta ba bzhin du mngon par rdzogs par sangs rgyas nas thugs rdo rje la sogs pa bzhi sprul pa'i phyir de dang lhan cig tu ji skad du bshad pa'i gnas su babs nas/ spyan la sogs pa'i lha mo
<p>255a.2</p>sangs rgyas kyi sprul ba mdzad pa'i sgyu ma spro bar bya'o/ /phyogs bcur khro bo bcu dang zhes bya ba ni shar la sogs pa phyogs bcu'i mthar thug par gshin rje gshed la sogs pa'i khro bo bcu spro zhes bya bar sbyar ro/ /de ci'i phyir zhe na/ 'di ltar dkyil 'khor bri ba'i dus su
<p>255a.3</p>gtsug tor 'khor los sgyur ba chen po dang / gnod mdzes dag steng dang 'og dang bla ga ba dang phur bu'i tshul du bsam par bya'o zhes shes par bya'o/ /dkyil 'khor gyi rim par phye ba las khro bo brgyad bstan pa ni nye bar mtshon pa tsam yin no/ /ji lta bu zhig ce na/ yan lag
<p>255a.4</p>ces bya ba la sogs pa gsungs te/ yan lag bzhi yi dpung dang ldan/ /zhes bya ba ni lha mo bzhi'i tshogs dang ldan pa'o/ /yan lag bzhi yi dpung dang ldan/ /zhes gsungs pa'i don de nyid bstan pa'i phyir/ bsnyems ma dang ni zhes bya ba la sogs pa gsungs te/ 'dir
<p>255a.5</p>bsnyems ma zhes bya ba'i sgras ni ki li ki la yongs su gzung ngo / /me tog ldan ma ni rdo rje chags ma'o/ /mtshon cha ma ni rdo rje mtshon cha ma'o/ /rtse mo can ni dus thams cad pa'i me tog gi phreng bas brdegs pas na/ phyag rgya'i nye bar mtshon pa ni rdo rje bsnyems ma yin no/ /
<p>255a.6</p>rdo rje mtshon cha ma la sogs pa bzhi ni/ spyan la sogs bzhi'i ngo bo nyid yin no/ /sgyu ma'i cha byad rnam mang po'i/ /zhes bya ba ni gdul bya'i yid mgu bar byed pa'i sgyu ma'i rnam pa'i cha byad sna tshogs pa gang yin pa de la de skad ces bya'o/ /rnam par rol pas byin gyis brlab/ /ces bya
<p>255a.7</p>ba ni rnam par rol pa ste rdo rje dang pad+ma'i rtse 'dzin byin gyis brlab cing rdzogs par mdzad pa'o/ /de nyid chen po'i bdag nyid lngas/ /zhes bya ba ni de nyid chen po ni lha mo lnga'i bdag nyid do/ /bdag nyid lngas zhes pa ye shes lnga'i bdag nyid can gang yin pa de la de skad ces bya'o/ /
<p>255b</p>
<p>255b.1</p>phyogs bzhir 'khor lo gnas byas te/ /zhes bya ba ni sngar bshad pa'i lha mo de rnams phyogs bzhir 'khor lo ste dkyil 'khor gyi tshul gyis gnas par byas shing 'jog pa gang yin pa de la de skad ces bya'o/ /des na rang gi dam tshig gis skul 'khyud pa'o/ /'phags ma bzhi yi dga' ba
<p>255b.2</p>ni/ /zhes bya ba ni spyan la sogs pa'am/ rdo rje mtshon cha ma la sogs pa 'phags ma bzhi po dga' bde yang dag par skyed pa gang yin pa de la de skad ces bya'o/ /dga' bas zhes bya ba ni rang gi dam tshig gi phyag rgya'i dga' ba las byung ba'i so so rang gis rig pa'i bde ba'i ngo bo ste/ de'i
<p>255b.3</p>rjes la ji skad du bshad pa'i khro bo rnams spro bar bya'o zhes bya bar sbyar ro/ /de ltar spro ba bstan nas/ da ni thams cad ces bya ba la sogs pas bsdu ba gsungs pa yin te/ ji skad du gsungs pa'i spro ba sna tshogs pas khyab par byas nas bkug ste dkyil 'khor gyi sbyor bar bzhag
<p>255b.4</p>la/ de'i dbus su sna tshogs pa gnas par bya'o zhes bya ba ni lhag ma ste/ 'di dag gis ni dkyil 'khor rgyal po mchog ces bya ba'i ting nge 'dzin gnyis pa gsungs pa yin no/ /las kyi mchog ces bya ba'i ting nge 'dzin gsum pa ste gsang ba'i tshogs mthon po la sogs
<p>255b.5</p>pa'i rjes su 'brangs nas shes par bya'o/ /ting nge 'dzin gsum bskyed nas da ni bzlas pa dang bsgom par bya'o zhes bstan pa'i phyir/ rab dga'i longs spyod longs spyod pa/ /zhes bya ba gsungs te shes rab dang thabs las byung ba'i khyad par ni rab tu dga' ba'o/ /de la sogs
<p>255b.6</p>pa'i don ni bshad zin to// //ting 'dzin kun gyis 'khor lo blta/ /zhes bya ba la sogs pas ni slar yang ye shes kyi dkyil 'khor spyan drangs shing bstod pa la sogs pa byas nas ci rigs pa dkyil 'khor gyi 'khor lo dam tshig gi phyag rgyas ting nge 'dzin la snyoms par
<p>255b.7</p>zhugs par blta zhing bsam pa nyid dang bdag nyid kyang rjes su mnyes pa thob par byas la/ oM sarba ta thA ga tA nu rA ga Na badzra swa b+hA wa At+ma ko\u0f85haM zhes bya bas byin gyis brlabs te/ rdo rje'i gzugs dam tshig gi phyag rgya'i pad+ma des sgeg pa la sogs pa'i tshul gyis rol pa nyid kyi rab tu
<p>256a</p>
<p>256a.1</p>gzhug par bya zhes bya bar sbyar ro/ /de nas ci zhig bya zhe na/ pad+ma'i zhes bya ba la sogs pa gsungs te/ dam tshig gi lha mo'i pad+ma'i gzugs kyis gzugs rnams rab tu dga' ba gang yin pa de las sangs rgyas dang rdo rje 'chang la sogs pa spro zhes bya ba ni lhag ma'o/ /
<p>256a.2</p>yang na blta zhes bya ba snga ma dang sbyar ro/ /ting 'dzin kun gyis dkyil 'khor blta/ /zhes ji skad du gsungs pa de nyid kyi khyad par ni ma lus zhes bya ba la sogs pa yin te/ 'ang zhes bya ba'i sgra'i don lhag ma ma lus pa'i lha rnams kyi 'khor lo rnams kyang zhes bya ba'i don to/ /mdog
<p>256a.3</p>ldan zhes bya ba ni rigs dang rjes su mthun pa dang las dang rjes su mthun pa dang ldan pa'i bdag nyid can gyi gzugs ni mdog ldan bdag nyid can gzugs so/ /mdog dang ldan pa'i bdag nyid can gyi gzugs kyang yin la spro ba yang yin pas de skad ces bya'o/ /de yang ji skad du bshad
<p>256a.4</p>pa'i yi ge e dang a las byung ba'i sna tshogs rdo rje ska rags kyis nye bar mdzes pa/ yi ge traM las byung ba'i rin po che zur gsum gyi nang du chud pa/ yi ge hri las byung ba'i pad+ma'i dbus na gnas pa las/ mdog dang ldan pa'i bdag nyid can gyi gzugs su spro pa'i lha mo'i 'khor lo gang
<p>256a.5</p>yin pa de la de skad ces bya ste de ltar yang blta'o zhes bya ba snga ma dang sbyar ro/ /rdo rje gzhug par bya'o zhes gsungs pa ji ltar bsam zhe na/ rgyud rnams zhes bya ba la sogs pa gsungs te/ rgyud gzhan dag las byung ba'i mtshan nyid dang ldan pa dngos su'am/ bsam gtan las
<p>256a.6</p>bdag nyid can byung ba rang gi bsam gtan la gnas par bsam mo/ /sgeg mo glu dang gar rnams dang / /zhes bya ba la sogs pa la sku rdo rje la sogs pa'i mchod pa'i tshul gyis pad+mar rdo rje bcug ste/ oM sarba twa thA ga ta pU dza badzra swa b+hA wa At+ma ko\u0f85haM zhes brjod la mchod
<p>256a.7</p>pa bya'o/ /sgeg mo zhes bya ba la sogs pa smos mod kyi phreng ba mas kyang mchod par bya zhes bya'o/ /phyi'i mchod pa zhes bya ba la sogs pa ni go sla'o/ /gang 'di ltar gsungs mod kyi 'on kyang phyi'i mchod pa dang sgeg mo la sogs pa'i mchod pa la snyoms par 'jug pa'i
<p>256b</p>
<p>256b.1</p>mchod pa'i rim gyis phyi dang gsang ba'i mchod pa bya'o zhes ston pa yin no/ /bsgom pas zhes bya ba ni rnal 'byor bsgom pas so/ /myur ches pa dang bul ches dang zhes bya ba'i sgra ni shas cher 'di ltar mi bya'o/ /gug skyed nyams min par zhes bya ba ni 'di dag mtshang bar mi bya'o/ /
<p>256b.2</p>rtog pa ngan pa spangs te zhes bya ba ni rtag pa dang chad pa la sogs pa'i rtog pa dang bral bas so/ /ba dan tshul du bya bas zhes bya ba ni sngar bshad pa'i mchod pa nyi shu nye bar mtshon pa yin no/ /mchod ces bya ba la bya'o zhes bya ba ni lhag ma'o/ /gshegs su gsol zhes bya ba ni slar
<p>256b.3</p>gshegs su gsol ba ste/ sprul pa rnams ni rang gi lus nyid la nye bar bsdu bar bya'o/ /sku dang zhes bya ba la sogs pas ni mnyam par gzhag pa'i rnal 'byor gsungs pa yin no/ /bar chad byed pa rnams la ni/ /zhes bya ba ni bgegs kyis gtses par gyur pa'o/ /rdo rje theg
<p>256b.4</p>pa rab rdzogs pa/ /zhes bya ba ni rnam par snang mdzad kyi'o/ /sna tshogs las rnams ston pa po/ /zhes bya ba ni don yod par grub pa'o/ /rin chen zhes bya ba ni rin chen 'byung ldan no/ /'dod chags chen po zhes bya ba la sogs pa ni 'od dpag tu med pa'o/ /dpal ldan
<p>256b.5</p>zhes bya ba la sogs pa ni mi bskyod pa'o/ /'dis ni 'di skad ston te/ de bzhin gshegs pa lnga'i phul du byed pa'o/ /de'i ye shes byung ba'i yon tan thob nas bdag nyid de bzhin gshegs par gyur pa'o/ /'dir rnal 'byor rnams kyis rim pa dang / lha bsgom
<p>256b.6</p>pa'i tshul rgya cher ni de kho na nyid bsdus pa dang / gsang ba 'dus pa la sogs pa las byung ba de bzhin du shes par bya'o/ /sgrub pa'i thabs logs na yod pas 'dir ma bris so/ /yongs su rtog pa'i rnal 'byor mang du yod mod kyi 'dir ma bstan no/ /byang chub kyi
<p>256b.7</p>sems ni ji skad du bshad pa'i rnam pa gnyis so/ /bsgom pa ni yang dang yang du mngon du byed pa'o/ /de'i ye shes sgrub pa ni byang chub kyi sems rnam pa gnyis mngon par rtogs pa'i tshul dus nges par so sor bsgrub pa ste/ de ston pa'i gzhung gi le'u la rim par phye
<p>257a</p>
<p>257a.1</p>ba'i sgrar brjod do/ /le'u bdun pa'i 'grel pa'o// //byang chub kyi sems bsgom pa rdzogs su zin kyang sbyor ba'i thabs med par phun sum tshogs par mi 'gyur pas/ de nas zhes bya ba la sogs pas brgyad pa sbyor ba'i thabs kyi sgrub pa'i rim par phye ba gsungs
<p>257a.2</p>pa yin te/ bcom ldan 'das kyis bka' stsal to zhes bya bar sbyar ro/ /ci zhig mdzad nas she na/ de bzhin gshegs pa thams cad kyi/ /zhes bya ba la sogs pa gsungs te de bzhin gshegs pa thams cad de rnam par snang mdzad la sogs pa'i bka' ni zhi ba la
<p>257a.3</p>sogs pa'i las skyed pa'o/ /de la bskyed pa'i don gyi 'khor lo ni dkyil 'khor te de rab tu bsgrub cing bskyed pas de'i don du ye shes kyi rdo rje la dmigs pa gang yin pa zhes bya ba la sogs pa'i don ni bshad zin te/ /de bzhin gshegs pa thams cad zhi ba la
<p>257a.4</p>sogs pa'i las byed pa'i dkyil 'khor ston pa'i rnam pa la thugs rtse gcig tu mdzad ces bya ba'i don to/ /'khor lo thams cad ces bya ba la sogs pa la 'khor lo thams cad la rang gi ming las byung ba'i dkyil 'khor thams cad rab tu bsgrubs te/ zhi ba la sogs
<p>257a.5</p>pa la rab tu sbyor ba'i las gang yin pa de'i tshogs ni mang po'o/ /de'i phyi dang nang gi bdag nyid can gyi cho ga bka' stsal to zhes pa ste gsungs pa'o/ /lha ni zhes bya ba la sogs pa la rnam par snang mdzad la sogs pa'i lha gang yang rung ba zhig dkyil 'khor gyi dbus su
<p>257a.6</p>bkod na dkyil 'khor de de nyid yin te/ rnam par snang mdzad 'byung ba rdo rje zhes mkhas pa rnams kyis brjod do/ /'di ltar ston pa yin te/ rnam par snang mdzad kyi dkyil 'khor ni sngar bshad pa nyid do/ /gang gi tshe mi bskyod pa la sogs pa bzhi'i dkyil 'khor
<p>257a.7</p>byed pa de'i tshe dbus su gang bris pa'i gnas su rnam par snang mdzad bri'o zhes kha cig zer ro/ /gzhan dag ni mi bskyod pa'i dkyil 'khor la rnam par snang mdzad ni mi bskyod pa'i gnas su'o/ /de'i gnas su ni mi bskyod pa bri'o/ /rin chen 'byung ldan gyi dkyil
<p>257b</p>
<p>257b.1</p>'khor la ni rnam par snang mdzad ni mi bskyod pa'i gnas su mi bskyod pa ni rin chen 'byung ldan gyi gnas su rin chen 'byung ldan ni rnam par snang mdzad kyi gnas su bri'o zhes zer ro/ /'od dpag tu med pa dang don yod grub pa'i dkyil 'khor la yang 'di nyid kyi rjes su 'brangs nas
<p>257b.2</p>shes par bya'o/ /spyan la sogs pa'i dkyil 'khor la yang rnam par snang mdzad nyid spyan la sogs pa'i gzugs ji lta bar bsams la/ spyan la sogs pa yang rang nyid kyi gnas su bzhugs par bsgom mo/ /'od zer can la sogs pa'i dkyil 'khor gyi lha la ma
<p>257b.3</p>gtogs pa'i lha rnams kyi dkyil 'khor la ni byang chub kyi sems rim par phye ba'i rim pa nyid kyis rnam par snang mdzad la sogs pa'i sku yongs su gyur pa nyid 'od zer can la sogs pa'i lha rnams kyi gzugs su gyur nas rang gi gnas su bzhugs la/ lha lhag ma rnams kyi
<p>257b.4</p>tshul ni de bzhin du bsam par bya'o/ /'phrog ma'i drag po sgrub pa'i dkyil 'khor du ni/ ji skad du bshad pa las de'i rim pa gzhan yin te/ de yang / khro bo'i 'khor lor gnod sbyin mo/ /brgyad kyi dbus na 'phrog mas brgyan/ /gnod sbyin brgyad kyis rnam
<p>257b.5</p>par brgyan/ /gnod sbyin mo kun bsgrub par bya/ /zhes bshad pa yin no/ /de la ma gtogs par bshad pa'i gnod sbyin dang / gnod sbyin mo gzhan dag sgrub pa la ni tshul 'di nyid yin te/ gnod sbyin mo gang sgrub pa de dbus su bkod pa de la dbus su ni
<p>257b.6</p>'phrog ma'o/ /gnod sbyin dang gnod sbyin mor bshad pa la ma gtogs pa rigs gzhan dag sgrub pa la thams cad du 'phrog ma med par de'i gnas su bsgrub par bya ba'i gnod sbyin nam gnod sbyin mo bsam par bya'o/ /la la ni rnam par snang mdzad kyi dkyil 'khor
<p>257b.7</p>bton nas de'i gnas su bshad pa dang / ma bshad pa'i gnod sbyin dang gnod sbyin mo bkod la sngon du 'gro bas bsgrub par bya'o zhes zer te/ des ni drag po'i sgrub pa'i gzhung gi don yang dag par rtogs par shes mod kyi sngar bshad pa'i don de nyid gzhung dang rjes su mthun
<p>258a</p>
<p>258a.1</p>par mthong ngo / /lha chen po la sogs pa'i dkyil 'khor la ni rnam par snang mdzad la sogs pa'i gnas su khro bo'i rdo rje dang / sgyu ma'i rdo rje dang rdo rje dril bu dang mi smra ba'i rdo rje dang rdo rje mtshon cha grangs ji lta ba bzhin du dgod par shes par bya ste/ de la rdo rje dril bu ni mdog
<p>258a.2</p>dmar ba gdong drug pa lag pa bzhi pa g.yas na mdung thung dang dril bu thogs pa/ g.yon na khyim bya dang dril bu 'dzin pa rma bya la zhon pa'o/ /rdo rje mtshon cha ni mdog ser skya lag pa bzhi pa/ g.yas na rdo rje dang lcags kyu thogs pa/ g.yon gyi gcig gis ni stan la bsnyems thabs su 'dug la/ 
<p>258a.3</p>gnyis pas ni rang gi rdo rje 'dzin pa glang po che dkar po la zhon pa'o/ /spyan ma la sogs pa'i gnas su ni 'jigs byed ma la sogs pa lha mo bzhi ste/ de la 'jigs byed ma ni mdog ljang gu g.yas kyis rdo rje 'dzin pa/ g.yon gyis ral phub thogs pa'o/ /dpal mo ni mdog ser ba
<p>258a.4</p>g.yas na rdo rje g.yon na pad+ma thogs pa'o/ /dbyangs can ma ni mdog ljang gu g.yas g.yon gnyis na rdo rje dang pi wang thogs pa'o/ /dka' thub zlog ma ni mdog ljang gu g.yas kyi lag pa gnyis na rdo rje dang 'khor lo thogs pa/ g.yon gnyis na dung dang po ti thogs pa seng ge
<p>258a.5</p>zhon pa'o/ /rdo rje sems ma la sogs pa'i gnas su ni drag mo dang tshangs ma dang khyab 'jug ma dang gzhon nu ma dang / nag mo dang / nag mo chen mo dang / gnod sbyin mo dang / srin mo rnams dgod par bya'o/ /de la 'di rnams kyi lag pa la lag cha ni mdung rtse gsum
<p>258a.6</p>pa dang / phreng ba dang 'khor lo dang dril bu dang / gri dang chu gri dang mche ba dang kha T+wAM ga rim bzhin thogs pa g.yon gyi sdigs mdzub bsgreng pa'o/ /phyi'i dkyil 'khor du gshin rje gshed la sogs pa dgod pa yang de bzhin te/ 'di ni khro bo rdo rje drag po sgrub pa'i dkyil 'khor ro/ /
<p>258a.7</p>khro bo rdo rje ma gtogs pa'i lha gzhan sgrub pa la ni rnam par snang mdzad la sogs pa nyid dgod par bya'o/ /'dir ma bshad pa'i sgrub thabs la/ rdo rje'i rigs pa mchog bton la/ de'i gnas su rang gi bsgrub par bya ba'i ting nge 'dzin 'jig rten pa'i lha gang yang rung ba dgod par
<p>258b</p>
<p>258b.1</p>bya'o zhes khong du chud par bya'o/ /'di yang la la dag ni rnam par snang mdzad kyi dkyil 'khor du de bton la/ lha chen po la sogs pa gang yang rung ba dgod pa sngon du 'gro bas bsgrub pa ni shin tu 'brel pa med par smra pa yin pas de'i gzhung ni ma bris te/ ji skad du bshad pa 'di nyid shin
<p>258b.2</p>tu rigs pa kho nar mthong ngo de yang / rdo rje'i ting 'dzin bsgoms nas ni/ /rdo rje hUM mdzad kyis bskul na/ /mod la dngos grub thob par 'gyur/ /zhes sngar bshad pa yin no/ /zhi dang zhes bya ba la sogs pa la/ rang gi dkyil 'khor gyi bdag po'i sbyor bas dkyil
<p>258b.3</p>'khor gyi lha rnams bsgoms te las dang rjes su mthun par lha rnams sprul la/ che ge mo'i zhi bar mdzod cig ces bya ba la sogs pa bskul ba'i tshig dang ldan pas gsang sngags bzlas nas zhi ba la sogs pa'i las rnams la lha'i 'khor lo nges par sbyar bas las de rnams bya'o/ /de
<p>258b.4</p>ltar bstan nas da ni zhi ba spyan dang zhes bya ba la sogs pa lha rnams kyi so sor nges pa las de nyid du gsungs pa yin te thams cad du yang / gsum pa'i mtha' can dag gis bya/ /zhes 'og nas bshad pa dang sbyar ro/ /'od zer can dang ri khrod ma/ /zhes bya ba 'dir sbyar bar bya zhes
<p>258b.5</p>bya ba ni lhag ma'o/ /chags pa'i rdo rjes zhes bya ba ni snying rje chen po'i chags pa'o/ /gsang sngags de nyid kyis bskul na/ /zhes bya ba ni gsang sngags la las dang rjes su mthun par bskul ba'i tshig bcug pas yang dag par bskul ba'o/ /lha rnams kyi so so'i nges pa
<p>258b.6</p>bstan nas da ni spyan dang zhes bya ba la sogs pas las kyi sbyor ba nges par gsungs te/ ril ba spyi blugs kyis brgyan pa/ /zhes bya ba ni phreng ba dang ril ba spyi blugs kyis mdzes par byas pa'o/ /dang po ting 'dzin gyis sprul nas/ /zhes bya ba ni dang po ste thog mar ting nge
<p>258b.7</p>'dzin de bsam gtan gyis sprul cing bskyed nas/ bdag nyid rnam par snang mdzad kyi skur bsam pa yin par shes par bya'o/ /de nyid kyi phyir/ rnam par snang mdzad gnas 'dug ste/ /zhes bya ba gsungs pa yin no/ /bum pa zla ba'i mdangs ldan pa/ /zhes bya ba ni zla ba'i
<p>259a</p>
<p>259a.1</p>'od 'dra ba'i bum pa de la de skad ces bya'o/ /bdud rtsi 'o mas rab bkang ste/ /zhes bya ba ni byang chub kyi sems kyi chus bkang ba lag pa gnyis kyis 'dzin par bsam mo zhes bya bar sbyar ro/ /lag gnyis pad rtsa dkar mchog gi/ /zhes bya ba ni lag pa pad+ma'i rtsa
<p>259a.2</p>ba'i mdog ltar dkar ba'i mchog gang yin pa de la de skad ces bya'o/ /'di skad ston te/ dkyil 'khor gyi dbus su zla ba'i dkyil 'khor gyi steng du rnam par snang mdzad dbang po zhi zhing sku mdog dkar bar bdag nyid bsgoms la rang gi snying gar nad pa bsam ste/ rang gi dam tshig gi
<p>259a.3</p>phyag rgya dang yang dag par sbyor ba'i byang chub kyi sems las spyan dang skul byed ma'i ngo bor rnam par bsams la/ phyag gnyis kyis ji skad du bshad pa'i bum pa bsnams shing / phyag gzhan phreng ba dang ril ba spyi blugs kyis brgyan pa sprul la/ de rnams kyis nam mkha'
<p>259a.4</p>bkang ste sngags brjod pa las byung ba'i 'od zer gyi tshogs rnams kyis bskul la bsgrub par bya ba la dbang bskur te der rab tu zhugs nas yang de rnams kyi ba spu'i bu ga rnams las rnam par snang mdzad kha sbyar gyi sbyor bas phyung ba las yang dag par byung ba'i byang chub kyi sems kyi chu'i rgyun
<p>259a.5</p>rnams kyis de la dbang bskur bar bya'o/ /de nas de rnams kyang de nyid du rab tu zhugs par yang shes par bya'o/ /sbyor ba 'di dag dang 'brel pa gzhan dag las kyang / ba spu'i bu ga rnams las ni/ /sangs rgyas sprin ni rnam par spro/ /zhes bya ba la sogs pas ston pa yin no/ /
<p>259a.6</p>de nas des bla na med pa'i zhi ba thob par rnam par bsam mo/ /rin chen ma zhes bya ba la sogs pa la rin chen 'byung ldan gyi ting nge 'dzin du dang por sprul cing bsam mo zhes bya ba ni lhag ma'o/ /rin chen ma zhes bya ba la sogs pa ni rin chen sgrol ma'o/ /phyag na rin chen pad+ma
<p>259a.7</p>can/ /zhes bya ba ni phyag gnyis kyis pad+ma dang rin po che bsnams la/ cig shos gnyis kyis ni ji skad du bshad pa'i bum pa bsnams pa'o/ /bdud rtsis rab tu gang ba dang / /zhes bya ba ni bsam mo zhes snga ma dang sbyar ro/ /'di skad ston te/ dkyil 'khor gyi
<p>259b</p>
<p>259b.1</p>dbus su zla ba'i dkyil 'khor ser po'i steng du bdag nyid rin chen 'byung ldan sku mdog ser por bsams la/ rang gi snying ga'i zla ba'i dkyil 'khor la bsgrub bya bsams nas snga ma bzhin du rin chen sgrol ma dang gos dkar mo'i gzugs la phyag gnyis na bum pa thogs shing / de
<p>259b.2</p>las gzhan pa'i phyag gis pad+ma dang rin po che bsnams pa sprul la/ de rnams kyis nam mkha' ma lus par bkang ste/ de bzhin du bkug nas bsgrub par bya ba la dbang bskur la de rnams der rab tu gzhug go/ /de nas yang de'i pa spu'i bu ga rnams las rin chen 'byung ldan ma bzhin du
<p>259b.3</p>phyung la/ de las byung ba'i byang chub kyi sems kyi chu'i rgyun gyis mngon par dbang bskur la/ de yang der gzhug par bya bar shes par bya ste/ ba spu'i bu ga rnams las ni/ /rin chen sprin ni spro bar bya/ /zhes bya ba la sogs pas ston pa yin no/ /de rnams kyis bla na med pa'i
<p>259b.4</p>sangs rgyas thob par gyur par bsam mo/ /lha mo sku chen zhes bya ba la sogs pa la/ 'od dpag tu med pa sku mdog dmar por bsam zhes bya ba la ni lhag ma'o/ /sgrol ma de bzhin lu gu rgyud/ /ces bya ba ni sgrol ma dang lu gu rgyud dang bcas par bsam par bya ste/ phyag gnyis
<p>259b.5</p>na ni zhags pa dang lcags kyu 'dzin pa/ phyag cig shos gnyis na ni me tog can gyi mda' dang gzhu bsnams pa'o/ /de nas de dag bsam pa ni/ bkug ste mda' yis bsnun na ni/ /zhes bya ba ste/ lcags kyus bkug la mda' bsnun pa'o/ /nye bar mtshon pa 'dis ni zhags
<p>259b.6</p>pas bcings pas kyang dbang du mdzad pa'o/ /'di skad ston te rang gi dkyil 'khor gyi dbus su zla ba'i dkyil 'khor pad+ma dmar po'i mdog can/ de'i steng du bdag nyid 'od dpag tu med pa mdog dmar ba rang gi snying gar zla ba'i dkyil 'khor pad+ma dmar po'i mdog can la bsgrub
<p>259b.7</p>par bya ba bsams nas snga ma bzhin du sgrol ma dang lu gu rgyud kyi gzugs can ma ji skad du bshad pa'i mtshon cha thogs pa sprul nas/ des nam mkha' ma lus par bkang bas bsgrub par bya ba bcings nas bkug ste/ rang gi snying gar bcug nas/ snga ma bzhin du mda'i sbyor
<p>260a</p>
<p>260a.1</p>bas bsnun pas de rnams der gzhug go/ /de nas yang de'i ba spu'i bu ga rnams las 'od dpag tu med pa ji lta ba bzhin du phyung la/ de las byung ba'i byang chub kyi sems kyi chu'i rgyun gyis de dbang bskur nas de'ang der gzhug go zhes snga ma bzhin du shes
<p>260a.2</p>par bya'o/ /de nas de bla na med pa'i dbang du 'gyur ba thob par bsam par bya'o/ /yams dang zhes bya ba la sogs pa la yams ni nad 'go ba'i 'chi bas 'chi ba dang / khyim la sogs par srin po la sogs pa mthong ba ste des byas pa'i nye bar 'tshe ba ni gnod pa ste/ nye bar
<p>260a.3</p>'tshe ba de rnams gzhig cing bskyab pa'i phyir 'od zer can dang ri khrod can gyi shing lo ma rab tu sbyar bar bya'o zhes shes par bya'o/ /ji ltar zhe na sku chen gyis kyang zhes bya ba la sogs pa gsungs te/ sngar bshad pa'i tshul du zhes bya ba ni ting nge 'dzin rim par phye ba las gsungs pa'i tshul
<p>260a.4</p>du mtshon cha la sogs pa bsnams par bsam par bya'o/ /ci zhig byas nas she na/ bdud rtsi yis kyang rnam par bzlog /ces bya ba gsungs te/ bdud rtsi'i char 'bebs pa'i rgyur gyur pas yams dang gnod pa'i rnam pa bzlog par bya'o zhes shes par bya'o/ /'di skad ston te/ 
<p>260a.5</p>rang gi dkyil 'khor gyi dbus su zla ba'i dkyil 'khor ljang gu de'i steng du bdag nyid don yod par grub pa sku mdog margad lta bu'i mdog can gyi rang gi snying ga'i zla ba'i dkyil 'khor mdog ljang gu la bsgrub par bya ba bsams te/ 'od zer can dang ri khrod kyi lo ma can gyi gzugs la khro
<p>260a.6</p>bo ji lta ba bzhin skur sprul pa de rnams kyis nam mkha' ma lus par bkang ste/ de'i lus las byung ba'i khro bo 'bar ba rnams kyis gdug pa rnams kyi mig dang kha tshems shing thal bar byas par rnam par bsams la/ 'od zer can la sogs pa'i lha mo'i tshul gyis zhi ba'i
<p>260a.7</p>gzugs su yongs su gyur nas bum pa thogs pa bkug nas dbang bskur te de rnams der gzhug go/ /de nas yang de'i ba spu'i bu ga rnams nas don yod par grub pa ji lta ba sprul la/ de las byung ba'i byang chub kyi sems kyi chu'i rgyun gyis dbang bskur te/ de yang der rab tu
<p>260b</p>
<p>260b.1</p>zhugs pa ni snga ma bzhin du shes par bya'o/ /de nas de nye bar 'tshe ba dang bral ba rnam par bsam mo/ /margad lta bu'i mdog can la/ /zhes bya ba ni don yod par grub pa sku mdog ljang gu'i rnam par bsams la bshad ma thag pa'i sbyor ba bya'o zhes ston pa yin no/ /la la dag ni mi bskyod pa margad kyi mdog
<p>260b.2</p>lta bu'i zhes zer te/ de ni mdog dang rjes su mi mthun pas mi rigs so/ /hUM zhes bya ba'i sgra sgrogs pa/ /zhes bya ba ni yi ge hUM 'don pa ste/ mi bskyod pa sku mdog in+d+ra nI la lta bur bsam mo zhes bya ba ni lhag ma'o/ /rdo rjes bsdigs par brtson pa yis/ /zhes bya ba ni nye bar mtshon pa 'dis ni ting nge 'dzin rim par phye ba
<p>260b.3</p>las gsungs pa'i mtshon cha bsnams pa yin par rigs so/ /'di skad ston te rang gi dkyil 'khor gyi dbus su nyi ma'i dkyil 'khor gyi steng du bdag nyid mi bskyod pa sku mdog sngon por bsams la/ rang gi snying gar nyi ma'i dkyil 'khor la bsgrub par bya ba srung ba dang bral zhing
<p>260b.4</p>lhas spangs par bsams la snga ma bzhin du khro gnyer can dang mA ma kI'i gzugs kyi sprul pas nam mkha' ma lus pa kun bkang ste/ de bzhin du bkug nas rdo rje me'i char gyis bsregs la de rnams der gzhug go/ /yang de'i ba spu'i bu ga rnams las mi bskyod pa ji lta ba
<p>260b.5</p>bzhin du sprul la/ de bzhin du rdo rje me'i char 'bebs par bya ste/ de'i lus la de zhugs pas bskams shing shi bar bsam mo/ /yan lag gzhig pa la yang cho ga 'di nyid bya'o/ /'di ni nang gi zhi ba la sogs pa'i cho ga ste/ bsgrub par bya ba mdun du bsams
<p>260b.6</p>la las lnga po bya ba ni phyi'i cho ga'o/ /byin brlabs zhes bya ba la sogs pa la byin gyis brlabs pa'i ngo bo nyid ni rdo rje sems ma'o/ /dam tshig dang dbang bskur ba'i ngo bo nyid ni rin chen sems ma'o/ /de nyid 'og nas gsungs pa ni/ rdo rje sems ma rin chen 'chang / /zhes
<p>260b.7</p>bya ba yin no/ /chos dang rdo rje las chos ma/ /zhes bya ba ni chos kyi sems ma dang las kyi sems ma ste/ de ltar na lha mo bzhi po'i 'di nyid sbyar ro/ /ji ltar zhe na/ sbyor ba zhes bya ba gsungs te/ bshad ma thag pa'i zhi ba la sogs pa'i las bzhi'i tshig sbyar ro/ /
<p>261a</p>
<p>261a.1</p>zhes ston to/ /bcu drug ces bya ba ni nye bar mtshon pa 'dis ni tshad gsungs pa yin te/ chos dang byams pa la sogs pa gzung ngo / /rang gi phyogs zhes bya ba la sogs pa la shar la sogs pa'i phyogs na gnas pa'i byams pa la sogs pas zhi ba dang rgyas pa dang dbang dang
<p>261a.2</p>yams dang gnod pa nye bar zhi ba'i las nges par byed pa'o/ /'bras bu don yod sbyin byed pa'i/ /khro bo'i lus la legs gnas te/ /zhes bya ba la sogs pas ni don chen po nyid yin pa'i phyir bstan pa'i don du slar yang mngon spyod kyi las bya ba gsungs pa yin te/ khro bo'i lus la
<p>261a.3</p>zhes bya ba ni gshin rje gshed la sogs pa'i skur legs par gnas par byas la/ khro bo'i rgyal po las la nges par sbyar bar bya'o/ /ji ltar zhe na dam tshig ces bya ba la sogs pa gsungs te/ dam tshig la sogs pa ni rdo rje sems dpa' la sogs pa bsgrub par bya ba'i lus
<p>261a.4</p>la gnas shing sku gsung thugs sgom pas rnam par bsgom pa'o/ /bskul ba ni bcom ldan 'das 'di ni dkon mchog gsum la gnod pa byed pa'o zhes bya ba la sogs pa'i bskul ba rnams kyis phyung ste zhes bya ba'i don to/ /de'i ras zhes bya ba ni dur khrod kyi ras so/ /de'i
<p>261a.5</p>gzugs brnyan bcing bar bya/ /zhes bya ba ni bsgrub par bya ba'i lus kyi rnam pa dang 'dra bar byas la bya'o/ /phur bu zhes bya ba ni snga ma bzhin du mngon par 'dus byas pas so/ /me 'bar ba la zhes bya ba ni 'bar ba'i me la ste bskams pa dang bcad pa ni snga ma bzhin te/ gong
<p>261a.6</p>nas gong du phul du byung ba'i sbyor bas so/ /rus sbal gyi ni rkang stabs sbyar/ /zhes bya ba ni tsog tsog por 'dug ste rkang ba g.yon pa'i steng du rkang pa g.yas pa gzhag par bya ba ni rus sbal gyi rkang stabs kyi mtshan nyid do/ /las 'di zhes bya ba ni las rnams so/ /'di
<p>261a.7</p>skad bstan pa yin te/ rang gi dkyil 'khor gyi dbus su gshin rje gshed la sogs pa gang yang rung ba'i sbyor bas 'dug la/ dkon mchog gsum la gnod pa byed pa'i bsgrub bya mdun du bsams te/ de'i snying gar de rang gi lha 'dod pa'i rgyal pos bkug la de'i mgo
<p>261b</p>
<p>261b.1</p>'khor lo'am pad+ma'am rdo rje 'bar ba kun du 'khrugs pa rnam par bsams la/ bcom ldan 'das kyis zhes bya ba la sogs pas ji lta ba bzhin du bzlog la bsgrub par bya ba'i snying ga'i zla ba la de'i ming bris la/ oM ma Ni ri ti na ra pa ti ra dzA yo gi ni dza swA hA/ zhes bya ba kha dog
<p>261b.2</p>lnga pa'i 'od zer gyi tshogs kyis ming drangs nas bkug pa'i tshul du rig sngags dang spel bas rang gi rkang ba'i 'og tu gzhag go/ /de nas byang chub sems kyi ji lta ba bzhin du dpral ba sngon du 'gro bas/ mgo dang spyi gtsug la sogs pa'i srung ba bsal la/ ji skad du bshad pa'i
<p>261b.3</p>tshul gyis de'i gzugs brnyan bskyed de rnam par shes pa rlung dang 'dra zhing srin bu me khyer lta bur lcags kyus bkug nas/ zhags pas gzhug cing lcags sgrog gis bcings te gzir ba 'di lta bu zhag bdun gyi bar du'o/ /de nas rkang bas mnan la dus de srid kyi bar du bzlas
<p>261b.4</p>brjod bya'o/ /de nas po son cha'i tsher mas phug la dus de srid kyi bar du bzla'o/ /de nas phur bus btab la de bzhin du bzla'o/ /de nas mes gdung bar bya'o/ /de nas gcad do/ /de nas sbyin sreg byed cing zhag bdun bzla'o/ /de ltar nyin zhag bdun
<p>261b.5</p>khro bo'i nga rgyal byas la 'bar ba'i lus kyis las byas na nges par 'jig par 'gyur bar gdon mi za'o/ /cho ga bzhin du dgug par bya/ /zhes bya ba ni sngar bshad pa'i cho gas so/ /rdo rje gzhan gyis zhes pa ni gshin rje gshed la sogs pa'i khro bo'o/ /bsnun par byed
<p>261b.6</p>pa zhes bya ba ni brdeg bzhin pa'o/ /gtub pa dang zhes bya ba ni rnam par gzhig pa'o/ /rgyu ma lang long nar bar bsam/ /zhes bya ba ni rgyu ma dang yan lag kun dbral zhing nar la bsgrub par bya ba 'jig pas rnam par myos par bsam par bya'o zhes snga ma dang sbyar ro/ /'di skad
<p>261b.7</p>ston te rang gi dkyil 'khor gyi dbus su gshin rje gshed la sogs pa gang yang rung pa'i sbyor bas 'dug la bsgrub par bya ba mdun du bsams te/ srung ba la sogs pa dang phral la/ ji skad du bshad pa'i khro bo sprul nas/ la las ni zhags pas bcings nas lho phyogs su khrid
<p>262a</p>
<p>262a.1</p>par gyur pa dang / la las ni rdo rjes brdeg bzhin pa dang la las ni gtun shing gis brdung bzhin pa dang la las ni 'khor los gcod bzhin pa dang / la las ni lcags kyu la sogs pas 'dren bzhin pa dang / la las ni za bzhin par rnam par bsams la
<p>262a.2</p>sngar bshad pa'i rdo rje gnod sbyin gyi phyag rgyas bcings te 'bar ba'i tshul gyis ji skad du bshad pa'i gsang sngags bzlas nas/ dkyil 'khor gyi lha rnams de gsod par brtson par bsam par bya'o/ /ming nas bskul bar bya ba ni che ga mo zo shig ces bya ba la sogs pas bskul pa
<p>262a.3</p>ste/ sngar bshad pa'i bskul pa'i sbyor ba 'di dang sbyar ro/ /rlung gi zhes bya ba la sogs pas ni sbyor ba gzhan gsungs pa'o/ /rdo rje khro bos zhes bya ba ni dbyug sngon la sogs pa'o/ /dkri bar bya zhes bya ba ni bsgrub par bya ba la bsam zhes bya ba ni lhag ma ste/ 'di ni
<p>262a.4</p>bsam gtan gyis skrod pa'o/ /'di skad ston te khro bo gang yang rung ba'i sbyor bas rang gi dkyil 'khor gyi dbus su 'dug la/ bsgrub par bya ba de bzhin du mgo dang gtsug la sogs pa'i srung ba bsal la/ yaM las rlung gi dkyil 'khor bskyed pa la bskyon te rdo rje rnga mo'i rgyab tu
<p>262a.5</p>bskyon te/ gcer bu spyi gtsug skra grol ba til mar gyis lus bskus la/ bsgrub par bya ba'i kha dang gdong dang / lag pa gnyis dang / snying ga dang / lkog mar yi ge yaM du ba'i mdog can bsams la/ dbyug sngon gyi rdo rjes mtshan pa'i dbyug pas rdo rje rnga mo brdab
<p>262a.6</p>pas lho phyogs su khyer zhing rnga mo'i gcin gyis de'i lus yongs su g.yengs par gyur par bsams te/ de nyid dang lhan cig tu yul gzhan du phyin par bsam par bya zhing kha gdong ma bkrus shing ji srid du bya rog ma langs pa de srid du/ oM b+he ri b+he ri gan+d+ha ri tsaN+Da lI ma taM gi swA hA zhes
<p>262a.7</p>brjod la kha'i dbugs kyis bsgrub par bya ba bteg na nges par skrod par 'gyur ro/ /de'i rkang rjes sa zhes bya ba la sogs pa'i sbyor ba'i don ni bshad zin to/ /de ltar na de'i sbyor ba'i las zhes bya ba ni ji skad du bshad pa'i cho gas bstan pa'i gsang sngags bri ba la sogs pa'i las
<p>262b</p>
<p>262b.1</p>kyis bskrad par 'gyur zhes kyang sbyar ro/ /bsgom zhing cho ga bzhin byas na/ /zhes bya ba ni rang gi sbyor bas de bzhin du 'dug pa la bsam gtan gyis bskrad pa'i sbyor ba bsgoms pas skrod par 'gyur ro zhes 'og nas smos pa dang sbyor ro/ /de'i ming gsang sngags dang spel zhing zhes
<p>262b.2</p>bya ba ni bsgrub par bya ba'i ming dang sngags su spel ba ste/ 'dis kyang phyi dang nang gi rnam pa'i bye brag can gyi sbyor ba ma lus pa gsungs pa yin no/ /'di skad ston te/ de bzhin du khro bo gang yang rung ba'i sbyor bas rang gi dkyil 'khor gyi dbus su 'dug la srung ba la sogs pa
<p>262b.3</p>bsal te/ ta la'i lo ma la sogs pa phyag rgya gtor ba'i tshul lam yi ge go bzlog pa'i tshul gyis bdud rtsi 'khyil ba la sogs pa gang yang rung ba'i sngags che ge mo skrod cig ces bya ba'i tshig dang spel ba'i sbyor bas dug la sogs pas bris la ni ma pa'i lo ma sme bar byas pa
<p>262b.4</p>dang / khrag la sogs pa bskus la/ ta la'i lo ma de 'ug pa'i sgros sam dge sbyong gi skras dkri shing spel ba byas la/ nyi ma phyed dam mtshan phyed la khyim gyi dbus la sogs par brkos nas ji skad bshad pa'i bsam gtan gyis bkod pa'i sbyor bas bsgom par bya'o/ /'thab
<p>262b.5</p>mo 'gyed pa zhes bya ba ni lha'i gzugs su bsgoms pas gnas la 'thab bzhin par yongs su bsam mo zhes sbyar ro/ /'di skad ston te de bzhin du gshin rje gshed la sogs pa'i rang gi dkyil 'khor gyi dbus su 'dug la bsgrub par bya ba'i srung la sogs pa bsal te/ de'i
<p>262b.6</p>gnas dang nye bar gshin rje gshed la sogs pa'i khro bo gnyis bsams la/ de'i snying gar yi ge hUM dmar po dang nag po bsams la bsgrub par bya ba'i dpral bar yang bkod nas/ khro bo gnyis 'thab bzhin par bsgrub par bya ba dbye zhing 'gras par bsam mo/ /rang gi lag
<p>262b.7</p>pa'i sen mo la de'i ming gi yi ge'i phreng ba phyin ci log tu bkod la/ phan tshun bdar nas che ge mo 'gras par gyur cig ces bskul la khros pas rang gis gsang sngags bzla bar bya'o/ /hUM zhes bya bas gang ba'i zhes bya ba ni yi ge hUM brjod pas so/ /rdo rje phra mo bsgoms
<p>263a</p>
<p>263a.1</p>byas nas/ /zhes bya ba ni hUM las byung ba'i nas 'bru tsam gyi rdo rje rtse mo lnga pa 'bar bar bsams la dgang bar bya'o zhes 'og ma dang sbyar ro/ /gang du zhe na/ sna yi rtse mo nas bton te/ /zhes bya ba gsungs te/ man ngag ji lta ba bzhin du sna'i rtse mor bsgom pas/ 
<p>263a.2</p>rdo rje phra mo bskyed nas des dus phyis dgang bar bya'o/ /sna tshogs rdo rje zhes bya ba la sogs pa ni re re zhing rtse mo lnga pa la kha bzhi pa'i rdo rje'o/ /yang na re re zhing rtse gsum pa kha bzhi ba'i rdo rje ni sna tshogs rdo rje'o/ /bcings nas su zhes bya ba ni lag pa'i dbus la sogs
<p>263a.3</p>pa'o/ /rdo rje 'bar ba la zhes bya ba la sogs pa ji skad du bshad pa'i rdo rje 'bar pas bsgrub par bya ba'i lus skems pa gang yin pa de la de skad ces bya'o/ /'di skad ston pa yin te/ man ngag ji lta ba bzhin du rdo rje phra mo bsgom pas bskyed la/ de bzhin du khro bo
<p>263a.4</p>gang yang rung ba'i sbyor bas rang dkyil 'khor gyi dbus su 'dug ste bsgrub par bya ba mdun du bsams la srung ba la sogs pa bsal nas/ hUM zhes brjod la sna'i dbugs kyis ji skad du bshad pa'i rdo rje drangs te/ de bsgrub par bya ba'i rkang pa la sogs pa'i gnas su sna tshogs rdo rje
<p>263a.5</p>rnam par spros la bsgrub par bya ba 'di'i gsher ba'i rdzas rnams rdo rje mkha' 'gro mas gzhibs par bsams la ji skad bshad pa'i 'dod pa'i rgyal po'i phyag rgya bcings nas khro bo zhes pas/ oM zhes bya ba la sogs par bstan pa'i gsang sngags des bsad pa la sogs pa'i sbyor
<p>263a.6</p>bas 'don par bya'o/ /mkhas pas zhes bya ba ni mkhas pas zhes bya'o zhes snga ma dang sbyar ba'am de nas mkhas pas dgab kyi 'og ma dang sbyar ro/ /rlung gi phyogs song ste zhes bya ba ni rlung gi phyogs kyi cha ste rlung lhas phye ba'i mtshams so/ /de dag ces bya ba ni
<p>263a.7</p>thig le'o/ /de ni zhes bya ba ni kham phor de bsam mo zhes sbyar te/ de ni zhes bya ba ni ri rab kyis mnan par bsgom mo zhes shes par bya'o/ /yaM zhes bya ba la sogs pa la yaM las byung ba'i rlung bdun 'og gi char gnas pa rnams kyis yongs su g.yo ba dang ri rab de
<p>263b</p>
<p>263b.1</p>zhes bya ba ni snga ma bzhin du rlung mnan par bya'o zhes bya ba'i don to/ /nang du rlung rnams nges par chud par bya zhes bya ba ni bya ba'i khyad par gyis ni gnyis pa yin te/ nang ste dbus su rlung rnams chud cing sbas pa ste rlung tshogs ri rab kyis g.yogs pa gang yin pa de la de skad ces bya'o/ /gzhan yang
<p>263b.2</p>de nyid khyad par ni/ laM zhes bya ba la sogs pa gsungs pa yin te/ yi ge laM las mtshan pa'i dbang chen gyi dkyil 'khor gang yin pa der ro/ /'di skad ston te rnam par snang mdzad kyi rnal 'byor bas ji skad du bshad pa'i phyogs su song la/ de'i dkyil 'khor gru bzhi ba byas te/ 
<p>263b.3</p>der 'khor lo'i sbyor bas mtha' mar drug dbus su gcig byas te de rnams la yang yaM bkod la/ de yongs su gyur pa las/ rlung lha rnams su bsams te 'dod pa'i rgyal pos gnyis pa yang bkug nas gzhug pa dang bcing ba dang dam tshig dang / bka' bsgo pa ji lta ba bzhin du byas te/ 
<p>263b.4</p>hUM hUM sUM hUM zhes bya ba las bskyed pa'i kham phor las ri'i rgyal po ri rab kha thur du bltas pa la yi ge haM bzlas la rab tu bkab ste/ de'i steng du yi ge laM las dbang chen gyi dkyil 'khor zur bzhi pa kha dog ser po bsams la/ dbang chen gyi dkyil 'khor de yang khro bo'i rdo rje chen po rtse
<p>263b.5</p>lnga bas mnan par rnam par bsams la de'i steng du rkang pa g.yon pa bzhag nas/ 'phags pa mi g.yo mgon gyi gsang sngags la rjes su mthun pa'i bskul tshig dang bcas pa brgya rtsa brgyad bzlas par bya'o zhes bstan pa 'di ni de gtso bor bstan pa yin gyi sbyor ba gzhan gyi bya ba la
<p>263b.6</p>yang nyes pa med do/ /klu brgyad dgod dbus zhes bya ba ni shar gyi 'dab ma nas brtsams te sngar bshad pa'i klu brgyad dgod pa'o/ /rdo rje khro bo'i sku zhes bya ba ni gtso bor khro bo stobs po che'i skus so/ /gzir nas su zhes bya ba ni gzir bar bsam mo zhes bya ba tshig gi lhag ma'o/ /
<p>263b.7</p>'di skad ston te de bzhin du rang gi dkyil 'khor gyi dbus su stobs po che'i sbyor bas 'dug la mdun du spang leb la sogs pa'i gzhi la me'i dkyil 'khor de'i 'og tu rlung der yang chu'i dbus su ji skad du bshad pa'i pad+ma bris la/ de'i 'dab ma brgyad la ji skad du bshad pa'i klu brgyad
<p>264a</p>
<p>264a.1</p>yi ge na hUM gnyis kyi bar du bcug pa'i rnam par dgod la/ der yang stobs po ches klu dgug pa la sogs pa byas te/ rting pas bteg par bsams la/ hUM gis rab tu gzir bar gyur pas klu'i bdag po skyugs par gyur pa rnam par bsams la char phob shig ces
<p>264a.2</p>pa'i bskul tshig dang bcas par sngags bzla'o/ /dbus zhes bya ba ni lte ba la'o/ /klu rnams kyi snying po yongs su bcug ces bya ba ni klu'i sa bon gyi yi ge hUM gnyis dang spel ba nyid kyis yongs su bskor ro/ /hUM zhes bya ba bzlas brjod byas na ni/ /zhes bya ba ni yi ge hUM dang spel
<p>264a.3</p>la yi ge na bzlas shing bsams na klu'i tshogs rnams kyis char 'bebs so/ /bshad ma thag pa'i sbyor ba 'di ni btsun pa mar me mdzad seng ges kyang de skad du bshad do/ /'di skad ston te/ gal te sngar bshad pa'i sbyor bas char mi 'bab na thams cad de bzhin du bskyed nas dbus kyi
<p>264a.4</p>na'i nang du brgyad car bcug la hUM na hUM zhes bya bya ba bzla/ stobs po che bsgoms la rang nyid kyis bzlas pa bya'o/ /bkug nas zhes bya ba ni bkug pa'o/ /'byung ba zhes bya ba ni rnam par 'byin pa'o/ /'di skad ston te de bzhin du rlung gi dkyil 'khor dbus su rta mgrin gyi gzugs khams
<p>264a.5</p>gsum pa'i tshad tsam gyis gnas la/ lce'i dbus su yi ge hUM 'bar ba'i phreng bas khyab par bkod la/ ji skad du bshad pa'i kha dog can gyi kha gdangs pa'i dbugs rngub pa'i rlung sgra dang bcas pas man+dA ra la sogs pa ji skad bshad pa'i sprin rnams bkug la dbugs dbyung ba'i rlung
<p>264a.6</p>gis shing bal bzhin gtor la rang gi phreng ba'i sngags bzlas te/ sbyor ba 'di la gtsor ni rta mgrin sbyar ro/ /bcad gtub ste zhes bya ba ni sprin rnams btub bo/ /'di skad ston to/ /de bzhin du dkyil 'khor gyi dbus su bdud rtsi thab sbyor gyi sbyor bas 'dug la nyi ma'i dkyil
<p>264a.7</p>'khor la de'i mdog can gyi yi ge hUM bkod la sdigs mdzub bya ba'i tshul gyis rang gi gsang sngags bzlas pas/ hUM las byung ba'i rdo rje la sogs pas sprin rnams btub par bsams te/ sbyor ba 'di la gtsor ni bdud rtsi thab sbyor sbyar ro/ /rnam par snang mdzad kyi zhes bya ba ni
<p>264b</p>
<p>264b.1</p>rnam par snang mdzad kyi sbyor bas gnas par bsam pa'o/ /mda' gzhu zhes bya ba la sogs pa la/ mda' gzhu la sogs pa thogs nas de dang des 'phen cing drag po'i char rab tu 'bebs pa'o/ /de nyid kyis ni bdud las rnam par rgyal ba ste phyag drug ces gsungs pas ni g.yon gyi
<p>264b.2</p>gcig gis ni sdigs mdzub mdzad par yang shes par bya'o/ /skrag par mdzad ces bya ba ni 'jigs par mdzad pa'o/ /de lta bur bsams nas ci zhig byed ce na 'jigs shing zhes bya ba la sogs pa gsungs te sngar bshad pa'i gdug pa rnams yin par shes par bya'o/ /'di skad ston te de
<p>264b.3</p>bzhin du rnam par snang mdzad kyi sbyor bas 'dug la/ yi ge haM las dpral ba las mi g.yo ba byung ste yi ge hUM las sgra sgrogs pa las byung ba'i me'i dkyil 'khor gyis bskor te bzhugs pa de'i phyag tu yi ge kha las ral grir yongs su brtags pa dang / k+Sh+mAM las zhags pa/ hUM dang
<p>264b.4</p>spel ba'i d+hI las gzhu/ ho snga ma bzhin spel ba las mda'/ hUM las rdo rje byung bar bsams pa la dkyil 'khor gyi lha rnams kyis kyang yongs su bskor bar bsgoms nas/ zhags pas bkug nas bgegs rnams kun nas ral gri la sogs pas gtub par bsams te gsang
<p>264b.5</p>sngags bzlas brjod bya'o/ /phur bu zhes bya ba ni phur bus gdab pa byas pa'o/ /'od zer can gyi gsang sngags bzlas pa yis/ /zhes bya ba ni 'od zer can gyi gsang sngags 'don pas lan nyi shu rtsa gcig pas mngon par bsngags pa'i phur bu ste des mig tu gdab pa zhes sbyar ro/ /
<p>264b.6</p>phyi bzhin rdo rje gtun shing dag gis brdungs/ /zhes bya ba ni rdo rje gtun shing thogs pa'i khro bos rgyab nas brdung bar bsam par bya'o/ /'di skad ston te de bzhin du gshin rje gshed la sogs pa gang yang rung ba'i sbyor bas 'dug la/ rkang rjes kyi sa dang mi'i khrag dang dur
<p>264b.7</p>khrod kyi sol ba rnams las mi'i gzugs byas la/ mi rus las byas pa'i phur bu ji skad du bshad pa'i gzugs can la/ 'od zer can gyi gsang sngags lan nyi shu rtsa gcig bzlas te des mig gnyis su phur bus gdab pa'i mi'i gzugs brnyan rdo rje khro bo rdo rje gtun shing
<p>265a</p>
<p>265a.1</p>thogs pas brdung zhing de rengs par bya ba'o/ /tshogs kyi bdag po lho phyogs su mngon par phyogs nas gdug pa'i khar bcug par yang bsams la ji skad du bshad pa'i gsang sngags bka' lung bsgom pa'i tshul gyis bzla'o/ /zhugs pa'i 'og tu des zos par bsam mo/ /
<p>265a.2</p>las 'di bsams pas mod las ni/ /zhes bya ba ni ji skad du bshad pa'i bsam gtan gyis gzugs brnyan bya ba la sogs pa'i las rnams kyis so/ /mkha' la zhes bya ba ni bdag nyid nam mkha'i phyogs su gnas la brgya byin du bsam mo zhes bya ba'i don to/ /klu brgyad dag
<p>265a.3</p>dang char sprin dag la bsgo/ /zhes bya ba ni ji skad du bshad pa'i bka' bsgo bar bsam mo zhes bshad pa'i tshig gis snga ma dang sbyar ro/ /de nas ci zhig bya zhe na/ brgya byin zhes bya ba la sogs pa gsungs so/ /sprin tshogs zhes bya ba ni klu la bya bar 'dod de/ de ci'i phyir zhe na sngar
<p>265a.4</p>de nyid las bsgo ba'i phyir ro/ /'dab mas bkab nas ni zhes bya ba ni gshog pa'i rlung gis de bkab pa'o/ /mchus brkos zhes bya ba ni mchu btsugs pa'o zhes bya bar sbyar ro/ /'di skad ston te/ de bzhin du khro bo gang yang rung ba'i sbyor bas rang gi dkyil 'khor gyi dbus su
<p>265a.5</p>'dug la/ nam mkha' la gnas pa'i brgya byin du bdag nyid rnam par bsams la bar snang la gnas nas 'og tu ji skad du bshad pa'i nam mkha' lding dang / klu'i khyim la sogs pa tshig pa sel bar byed par bsams la/ ji skad du bshad pa'i sngags bzlas shing bka' bsgo bas char
<p>265a.6</p>gyi rgyun gyis me gsod cing / klu'i tshogs nam mkha' lding gi gshog pa'i rlung gis g.yab pa dang mchus btsugs pas de byed par bsam mo/ /lha mo bzhi pos yongs su bskor/ /zhes bya ba ni rdo rje mtshon cha la sogs pas yongs su bskor ba'o/ /de nyid gsungs pa ni/ bsnyems ma
<p>265a.7</p>zhes bya ba la sogs pa ste bsnyems ma dang rdo rje mtshon cha ma dang / rdo rje byams ma dang / rdo rje ki li tI li'o/ /chu srin rgyal mtshan ni rdo rje byams ma'o/ /me tog gi gzhu dang rol bas mtshan pa dang / rdo rje bsnyems ma rnams kyis yongs su bskor ba'o/ /g.yas pa'i phyag gis zhes bya ba ni g.yas
<p>265b</p>
<p>265b.1</p>pa rdo rje bsnams pa'o/ /g.yon pas rdo rje dril bu dkur 'jog pa'o zhes bya ba ni rked pa'i phyogs su rdo rje dril bu 'jog pa gang yin pa de la de skad ces bya'o/ /bcom ldan 'das kyis phyag lhag ma dag la ni me tog can gyi mda' dang gzhu bsnams pa'o/ /ldem bag ces bya ba la sogs pa la ldem bag
<p>265b.2</p>gi lha mo rnams kyi 'jo tshul gyis yongs su bshad la/ des sgeg cing rol pa dang bcas pa'o/ /sems dpa' byung ba zhes bya ba la sogs pa la/ sems dpa' ni rdo rje sems dpa' la sogs pa ste/ de byung ba ni sprul pa'o/ /de'i sprin ni de'i tshogs so/ /de dang 'brel ba ni rab tu
<p>265b.3</p>'brel bar byas pa gang yin pa de la de skad ces bya'o/ /rin chen cod pan zhes bya ba la sogs pa la dbang bskur ba'i phyir rin thang che ba'i rin po che'i cod pan bcings shing dar dpyangs rna ba gnyis kyi mthar 'phyang ba gang yin pa de la de skad ces bya'o/ /nam mkha' las bab pa'i zhes
<p>265b.4</p>bya ba ni nam mkha'i phyogs las rdo rje'i thog 'bab pa zlog par byed par bsam pa'o/ /oM zhes bya ba la sogs pa la che ge mo zhes bya ba'i sgra ni sems can gyi sgra rab tu ston par byed pa yin no/ /de nas ni yi ge dzaHde nas yi ge hUM bkod pa byas la/ su ra ta zhes bya ba'i sgra'i mthar s+t+waM
<p>265b.5</p>zhes rab tu sbyar ro/ /gal te rgyud gzhan dag las bshad pa su ra ta s+t+waM zhes pa rnam par dgod dam zhe na/ ban+d+ha zhes bya ba gsungs te/ yi ge paM rnam par bkod la rgyud gzhan dag dang rjes su mthun par yi ge hoHyang gzung bar bya ste/ las dang rjes su mthun par bskul ba'i tshig
<p>265b.6</p>gzhug ste/ de nas mtha' mar phaT ces bya ba ste/ sngags 'di dag rigs par sbyar ba ni/ oM ma hA su kha badzra satwa dzaHhUM baM hoHsu ra ta s+t+waM che ge mo'i badzra pa taM ni ba ra ya phaT ces bya'o/ /de ltar zhes bya ba la sogs pa la thog ma dang tha ma med cing / gnyis su med pa'i byang chub
<p>265b.7</p>kyi sems ye shes bla na med pa de nyid ni sa bon gyi ngo bo nyid pas go 'phang ste gnas yin la/ de rgyas par byed pa ni rnal 'byor pa'i rgyud la rgya cher gnas par byed cing gnyis su rtog pa'i 'ching ba sel bar byed pa/ rnal 'byor pa rab tu sad par byed pas rgyas par byed pa ste ji skad
<p>266a</p>
<p>266a.1</p>du bshad pa'i sbyor ba'i rim pa 'dis bsgom zhing bsams la/ nam mkha' las ni bab pa yi/ /thog thog rnam par bzlog par bya/ /zhes snga ma dang sbyar ro/ /'di skad ston te/ rang gi dkyil 'khor gyi dbus su rdo rje sems dpa'i sbyor bas 'dug la/ bsgrub
<p>266a.2</p>par bya ba'i steng gi nam mkha'i phyogs su ji skad du bshad pa'i lha mo bzhis yongs su bskor ba'i bde ba chen po rnam par bsams la/ ser ba 'bab pa bzlog pa'i phyir oM zhes bya ba la sogs pa'i sngags gdon pas bcom ldan 'das bskul bar bya'o/ /de nas bcom ldan 'das
<p>266a.3</p>kyis 'di skad gsungs so zhes mi mngon pa'i tshig gis sbyar ro/ /ci zhig mdzad ce na mi 'khrugs zhes bya ba la sogs pa gsungs so/ /mi bskyod pa dang rin chen 'byung ldan dang snang ba mtha' yas dang / don yod grub pa'i rgyal po dang / sngags kyi sems dpa'i
<p>266a.4</p>bskal pa bzang po pa bcu drug ni nye bar mtshon pa tsam mo/ /khro bo ni gshin rje gshed la sogs pa'o/ /rig pa'i rgyal mo ni spyan la sogs pa'i rig pa'i lha mo'o/ /thams cad ldan pa ni thams cad dang bcas pa'o/ /rnam par gzigs pa ni lta ba'o/ /sku
<p>266a.5</p>gsung thugs kyi rdo rje can/ /zhes bya ba ni rdo rje can ni rdo rje 'dzin pa dgyes shing rol pa'o/ /smin ma mdzes par bskyod nas su/ /zhes bya ba ni smin ma mdzes par bskyod cing rnam par brtse ba'i khyad par rtsom pas rab tu 'dzin pa g.yon pa'i smin ma bskyod cing 'jigs par
<p>266a.6</p>bskyod pa ste des zhes 'og ma dang sbyar ro/ /yan lag 'phrog ma'i 'dzum mdzad nas/ /zhes bya ba ni yan lag rnam par dgod pa rnams kyis te tshig snga ma rnams dang sbyar ro/ /thugs kyis sems ni dga' ba mdzad/ /ces bya ba ni gnyis su med pa'i rdo rje ye shes kyi
<p>266a.7</p>ngo bo nyid kyis thugs kyi bdag nyid kyis sems rdo rje sems dpa' dang 'brel ba'i dga' bas mos par mdzad pa'o zhes shes par bya'o/ /bsgribs nas rdo rje gsor nas des/ /zhes bya ba ni rdo rje 'debs pas so/ /ldem bag ces bya ba la sogs pa smos la/ ldem
<p>266b</p>
<p>266b.1</p>bag dang sgeg pa dang bcas pas/ rdo rje'i lta ba'i rol pas bltas pa'i ngo bo nyid gang yin pa de ni ldem bag 'jo tshul gyis bltas pa'o/ /lag pa gnyis zhes bya ba la sogs pa la rdo rje khu tshur gnyis kyis pad+ma bskor ba'i tshul du yongs su bskor nas spyi bor me tog gi thal mo sbyar ba byas te gsol ba zhes bya bar
<p>266b.2</p>sbyar ro/ /ji skad rnam pa thams cad du/ /zhes bya ba ni phyi dang nang gis so/ /zur gyis rnam par gzigs pa dang / /zhes bya ba ni rnam par lta ba ni gzigs pa ste bzhad pa chen po dang zur gyis gzigs pa ci'i phyir mdzad ces bya ba'i don to/ /smin ma bskyod pa 'dzum mdzad pa/ /
<p>266b.3</p>zhes bya ba ni smin ma bskyod cing 'dzum pa dang bcas pa 'dzum pa dang 'byed pa la sogs pa'i mtshan nyid can gyis so/ /bstan zhing zab pa'i gsung gis ni/ /zhes bya ba ni rgyun mi 'chad par ston pa'i gsung gi zab mo'i don ston pas so/ /bde bas byang chub thob 'gyur ldan/ /zhes bya ba
<p>266b.4</p>ni dngos su bstan pas so/ /nyon cig ces bya ba ni tshig yongs su bsgyur nas sbyar ro/ /gang la zhes bya ba la sogs pa la dngos po gang gi chos bdag med pa'i mtshan nyid can gyi ngo bo ni gnyis su med pa'i mtshan nyid de brtags pa'i ngo bor med pa'o/ /mtha' gnyis kyi ni mtshan ma med/ /
<p>266b.5</p>ces bya ba ni rtag pa dang chad pa dang bral te chos kyi dbyings thog ma dang tha ma med pa'o/ /de la yang 'ga' zhig 'khrul par 'gyur zhe na/ de phyir dbus la spyod pa med pa dag /ces te skad cig ma re re zhing 'jig pas na skad cig ma gsum gyi gnas skabs kyi dbus med do/ /de med pas na
<p>266b.6</p>de la mngon par zhen pa ring du spangs pa nyid yin no/ /yang na 'jug pa dang ldan pa'i sems dag gis dbus dag na ji skad du bshad pa'i ye shes rtogs pa'i bdag nyid can gyi gnas pa'i sems mtha' gnyis la ltos pa de'i dbus na zhen par byed pa rnam par rtog pa med de/ dga' ba med
<p>266b.7</p>pa'i phyir ro/ /dus gsum nyid la yongs su gnas pa'i dus gsum po med pas dus gsum 'das pa'o zhes snga ma dang sbyar ro/ /thams cad du khyab pas na nam mkha' 'dra ba'o/ /de la zhes bya ba la sogs pa la de ltar 'di lta bu'i ye shes la gnas par gyur na/ de rtogs pa'i
<p>267a</p>
<p>267a.1</p>mtshan nyid can gyi byang chub nyams su myang bar bya ba med pas/ rnam par snang mdzad la sogs pa bsgom pa'i thabs kyi ye shes dang bral ba yin te/ de las ji skad du bshad pa de'i ye shes rtogs par 'dod pa'i thabs rnams ngas bshad par bya'o zhes pa'o/ /phung po la zhes bya
<p>267a.2</p>ba la sogs pa la phung po lnga la bdag nyid kyi gzung ba dang 'dzin pa'i rnam pas so sor snang bar gyur pa'i dngos po ni dngos po med pa ste/ don dam par sems can dmigs su med pas dngos po de nyid ni gnyis su med pa'i ye shes kyi mtshan nyid do/ /sems can la phan 'dogs par byed pa sbyor
<p>267a.3</p>ba la sogs pa byang chub kyi sems kyi grogs su gyur pa sprul pa dang bcas pas sems can la rjes su phan 'dogs par byed de/ de bzhin gshegs pa la sogs pa'i sprul pa'i rgyu mdzad pa'i dag pa 'jig rten pa'i ye shes kyis sku gsum gyi mchog dkyil 'khor gyi lha rnams mchod nas/ bdag nyid
<p>267a.4</p>rnam par snang mdzad la sogs pa'i ngo bor bsdus pa las bskyed par bya'o/ /thabs nye bar bstan nas/ da ni sems rin po che'i bdag nyid che bar bstan pa'i phyir/ sems kyi zhes bya ba la sogs pa gsungs te/ sku ni zhes bya ba sku rdo rje'o/ /sems kyi chos rnams bstan pa yis/ /zhes bya ba ni chos
<p>267a.5</p>ston pa'i ngo bo gsung rdo rje thob pa'o/ /sems kyis byang chub thob gyur pas/ /zhes bya ba ni thugs rdo rje'i ngo bo nyid do/ /sku rdo rje la sogs pa de rnams la yang dngos por mngon par zhen par mi bya'o zhes bstan pa'i phyir/ de bzhin nyid kyi rnam par bsgom/ /zhes bya ba gsungs te de bzhin nyid kyi rnam par
<p>267a.6</p>bsgom pa'o/ /gnyis su med pa'i ye shes la mngon par zhugs pas rnam par snang mdzad la sogs pa'i skur ji ltar bsgom zhe na/ sems ni zhes bya ba la sogs pa gsungs te/ ji skad du bshad pa'i mtshan nyid can gyis sems sku rdo rje la sogs pa'i rnam par yongs su gyur pa ni sgyu ma lta bu'i
<p>267a.7</p>rnam pa rang dbang du gyur par mos pas rab tu bsgom zhing bsam par bya'o/ /de bas sku rdo rje la sogs par mngon par byang chub pa yang sgyu ma dang 'dra'o/ /dper na zhes bya ba la sogs pa ni dpe gsungs pa'o/ /gyo mo zhes bya ba la gyo mo la sogs pa'i sbyor bas so/ /zhen pa'i sems la
<p>267b</p>
<p>267b.1</p>zhes bya ba ni sems chos nyid kyis nye bar bsgos pas so/ /de bzhin zhes bya ba la sogs pas ni dpes bstan pa'i don gsungs te/ bsod nams ye shes kyi rang bzhin zhes bya ba ni bsod nams kyi ngo bo nyid dang / ye shes kyi ngo bo nyid kyi tshogs kyis zhes bya ba blta bar bya'o/ /tshogs kyi bsgos pa'i sems
<p>267b.2</p>zhes bya ba ni sngar bshad pa'i tshogs dang ldan pas so/ /sems rang bzhin gyis 'od gsal ba nyid du bstan nas/ da ni glo bur gyi dri ma can nyid du bstan pa'i phyir/ dngos po zhes bya ba la sogs pa gsungs te/ dngos po de rnams kyi don dam pa'i ngo bo nyid ni brtags pa'i ngo bo nyid dang bral ba nyid dngos po
<p>267b.3</p>med pa'i ngo bo nyid kyi mtshan nyid can yin par mi shes pas gzugs la sogs pa mi bden zhing yod pa ma yin pa'i dngos po la rnam par rtog pas gzung ba dang 'dzin par zhen pa'i bag chags kyis bsgos pas rin po che'i sems dri ma can du byas pa yin no/ /de nas rnal 'byor de spyod pa'i gzhung gis
<p>267b.4</p>kyang dngos po rnams ngo bo nyid med par bstan nas/ da ni mdo sde ba'i gzhung sun 'byin pas kyang dngos po thams cad mnyam pa nyid du gsungs pa ni 'byung ba chen po zhes bya ba la sogs pa ste/ 'byung ba chen po bzhi ni sa la sogs pa'o/ /dngos po thams cad ni gzugs la sogs pa thams cad do/ /ldan pa
<p>267b.5</p>ni 'dres pa'o/ /gzugs zhes bya ba ni bsten pa'o/ /de lta na yang dngos po de rnams la gtsang ba dang mi gtsang ba la sogs par yongs su brtags pa'i mi shes pa'i stobs kyis sgro btags pa yin no/ /sogs pa'i sgras ni gcig dang du ma la sogs pa'i dngos por yongs su brtags pa ni
<p>267b.6</p>mi rigs te/ gcig dang du ma'i dngos po dag ni phan tshun 'gal ba yin no zhes shes par bya'o/ /so sor snang ba'i dbang gis yod pa yin no zhes kyang shes par mi bya ste/ zla ba gnyis su mthong ba yod pa nyid du thal bar 'gyur ro/ /'byung ba chen po bzhi'i phra rab cha shas dang cha shas can
<p>267b.7</p>ma yin pa dang ji lta ba bzhin brtag par bya ba ma yin pa la sogs pa rgya cher sbyar bar bya'o/ /de bas na rigs pa rjes su zhugs pa rnams kyis rnam par brtags pa thams cad ni sems can nyid yin pas gnas so/ /de'i phyir gang 'di gzung ba la sogs par yongs su brtags pa de ni
<p>268a</p>
<p>268a.1</p>bdag tu 'dzin pa la mngon par zhen pa ste/ nye bar mtshon pa 'dis ni phung po dang khams dang skye mched la sogs par mngon par zhen pas chos kyi de kho na nyid mi rtogs shing mu stegs la sogs pa'i tshul du byas pas byang chub ji ltar thob par 'gyur
<p>268a.2</p>zhes pa'o/ /las dang rjes su 'brel pa gsungs pa ni byang chub ces bya ba la sogs pa ste/ byang chub ni rnam pa gnyis nyid du gsungs te/ gang gi phyir 'di las gzhan pa byang chub ni de rnams kyis 'gyur bas de yang bya ba ma yin no zhes byang
<p>268a.3</p>chub kyi mtshan nyid bstan pa'i phyir 'di skad gsungs te/ ji srid du gzung ba dang 'dzin pa la sogs pa'i rnam par rtog pa la kun du spyod pa de srid du phyin ci log gi rnam par rtog la ldog par mi 'gyur ro/ /de mi ldog na grol bar ga la 'gyur zhes
<p>268a.4</p>bya bar dgongs so/ /rgya cher ni 'di nyid gzhan las ston pas der brtag par bya ste/ 'dir ni zhib tu ma bshad do/ /lhag bcas phung po'i ngo bo ste/ /zhes bya ba la sogs pa la yongs su gdung ba'i bdag nyid can gyi nyon mongs pa dang / 
<p>268a.5</p>shes bya'i sgrib pa'i bag chags med pas na nam mkha' ltar dri ma med pa ste/ longs spyod rdzogs pa'i sku rdo rje la sogs pa'i ngo bo nyid chos kyi dbyings kyi rgyu mthun pa las byung ba ni lhag ma dang bcas pa'i byang chub yin par shes par bya ste/ phung
<p>268a.6</p>po ngo bo nyid ces gong ma dang sbyar bar bya'o/ /gzung ba dang 'dzin pa'i rnam pa las ldog cing phung po lnga med pa nyid du med pa'i ye shes nam mkha' ltar dri ma med pa gang yin pa de la ni lhag ma med pa'i byang chub yin no zhes shes par bya ste/ 'di
<p>268a.7</p>ni phung po med pa yin la 'di nyid kyis na gnyis su med pa'i ye shes kyi ngo bor bzung ste/ thog ma dang tha ma med pa'i ngo bo nyid yin pa'i phyir ro/ /byang chub gnyis de dag kyang nyon mongs pa dang shes bya'i sgrib pa yang spangs shing / bsod nams dang ye shes
<p>268b</p>
<p>268b.1</p>kyi tshogs yongs su rdzogs par byed la sems can rnams la rjes su phan 'dogs par byed pa'i sbyin pa la sogs pa byang chub kyi sems kyi grogs su gyur pa dang chos bdag med pa bsgom pa la mngon par brtson pas thob par 'gyur ro/ /'di ltar de dag thams
<p>268b.2</p>cad ni theg pa dman pa la med de/ de rnams ni ji skad du bshad pa'i byang chub kyis 'dul ba'i snod du gyur pa ma yin no/ /bla med byang chub 'di lta bu/ /zhes bya ba ni byang chub rnam pa gnyis po 'di dag nyid do/ /rdo rje ye shes rnams kyi thabs/ /zhes bya ba nas
<p>268b.3</p>mkha' ltar dri ma med pa yin no zhes bya ba'i bar gyi don byang chub kyi sems rim par phye ba las gsungs mod kyi/ de ltar gsungs pa'i drag po bsgrub pa'i bya ba la yang chos kyi de kho na nyid kyi rang gi ngo bo rtogs pa nyid kyis bya'o zhes bstan pa'i phyir ro/ /de'i
<p>268b.4</p>byang chub ces bya ba la sogs pa la rnal 'byor pa gang zhig ji skad du bshad pa'i bsgom pa dang / bzlas pa la rab tu zhugs pas sgrub pa bdun gyi bar gyis kyang ma grub na ji skad du bshad pa'i byang chub bsgrub pa'i phyir dang / las sna tshogs pa bya ba'i don du drag po bsgrub
<p>268b.5</p>pa'i cho ga ma lus par gsungs pa yin no/ /bde ba'i thabs kyis zhes bya ba ni thabs de las so/ /'di zhes bya ba ni lha 'di rnams kyi phyag rgya rnams dang / sngar bstan pa'i bsgom pa rnams kyi drag po bsgrub pa la sogs pa'i las la sbyar bar bya'o/ /
<p>268b.6</p>dam tshig ces bya ba ni rang gi bden pa'i tshig yongs su skyo bas rgyal bas bstan pa'i las bzhi po byed pa'o/ /las gang la rab tu sbyar bar bya zhe na/ de'i phyir rdo rje lcags kyu la sogs pa'i so so'i nges pa'i las gsungs pa ni gsang sngags rigs pas zhes bya
<p>268b.7</p>ba la sogs pa ste/ rdo rje hUM mdzad la sogs pa'i sbyor bas gnas te/ hUM las byung ba'i rdo rje lcags kyu btab pas dgug par bya'o zhes shes par bya'o/ /de nas ci zhig bya zhe na/ 'di ni zhes bya ba la sogs pa gsungs te/ rdo rje bcing bas bcing bar bya/ /zhes
<p>269a</p>
<p>269a.1</p>bya ba ni gzhug pa'i 'og tu rdo rje lcags sgrog gis bcing bar bya'o zhes shes par bya'o/ /rdo rje lcags kyu'i 'og tu ni rdo rje zhags pas bcing ba yin pas/ rdo rje khu tshur gyis bzung nas zhes bya ba 'dir rdo rje khu tshur gyis bzung nas btsir bar bya bar shes par bya'o/ /
<p>269a.2</p>rdo rje nag mo la sogs pa ni 'dir sgrub po zhes bya bar sbyar ro/ /de nas zhes bya ba la sogs pa la de nas 'khor thams cad kyis drag po sgrub pa'i cho ga bsam pa gcig gis legs so zhes bya ba la sogs pa gsol to/ /gtso bo rdo rje rnam snang mdzad/ /ces bya ba la sogs
<p>269a.3</p>pa 'di dag las legs so zhes bya ba dang pos ni sku'i sgo nas so/ /gnyis pas ni gsung gi sgo nas so/ /gsum pas ni thugs kyi sgo nas so/ /bzhi pas ni sku dang gsung dang thugs kyi sgo nas so/ /thugs rdo rje'i lcags kyus kun nas 'bar zhes bya ba ni thugs rdo rje nyid
<p>269a.4</p>lcags kyu dang 'dra bas gdul bya'i skye bo 'gugs pa'i phyir gang 'di ltar 'bar bar gyur pa de legs so/ /gsang chen zhes bya ba ni thams cad la mi ston pas so/ /theg pa'i tshul 'di la gnas na/ zhes bya ba ni ye shes 'di theg pa'i sbyor ba'i mtshan nyid la gnas pa'o/ /
<p>269a.5</p>bde bas zhes bya ba la sogs pa la bla na med pa'i byang chub bde bas thob pa'o/ /sngags 'di rnams kyi phyag rgya ni sngar smras pa dang mthun no/ /'di skad ston pa yin te/ ji skad du bshad pa'i rnal 'byor pas rdo rje hUM mdzad la sogs pa'i sbyor bas rang gi dkyil
<p>269a.6</p>'khor gyi dbus su 'dug la bsgrub par bya ba'i lha mdun du bsam ste/ gnyis pa rdo rje lcags kyu la sogs pa'i sngags dang phyag rgyas dgug pa dang gzhug pa dang bcing ba dang rdo rje khu tshur gyi gzung bas yang dag par bzung nas/ gnas lngar phur bus gdab cing
<p>269a.7</p>brdung ba dang / sdigs mdzub la sogs pa byas nas bsgrub par bya'o/ /ye shes snying po'i snying po can/ /zhes bya ba ni drag po bsgrub pa'i ye shes kyi snying po'i snying po can gyi gsang sngags kyi mchog yin no zhes bya bar sbyar bar bya'o/ /'di dag su la bstan mi bya/ /
<p>269b</p>
<p>269b.1</p>zhes bya ba ni gang yang rung ba 'ga' zhig la mi bstan pa dang sgrub pa la'ang dang por zhugs ma thag pa rnams la bsgrub par mi bya'o/ /sbyor ba zhes bya ba la sogs pa la zhi ba la sogs pa'i sbyor ba'i thabs kyis ji skad du bshad pa'i ngo bo nyid sgrub pa ste/ de ston pa'i gzhung gi
<p>269b.2</p>le'u la rim par phye ba'i sgrar bshad do/ /le'u brgyad pa'i 'grel pa'o// //sbyor ba yang sbyin sreg gis yongs su rdzogs par 'gyur bas/ /de nas zhes bya ba la sogs pa rim par phye ba dgu pa gsungs pa yin te/ bcom ldan 'das kyis 'di skad bshad
<p>269b.3</p>do zhes nye bar mtshon pa'i tshig gis sbyor ro/ /ci zhig mdzad nas she na/ sbyor ba'i las thams cad ces bya ba la sogs pa gsungs te sbyor ba ni rnam par dgod pa'i khyad par ro/ /las thams cad ni dbab pa la sogs pa'o/ /de'i tshogs ni las mang po'o/ /de'i
<p>269b.4</p>rjes su 'brel pa ni 'di ltar bya'o zhes pa'i nges pa'o/ /de nyid ni rdo rje'i ngo bo ste/ /de las dmigs pa zhes bya ba la sogs pa'i don ni bshad zin to/ /dbab pa la sogs pa zhes bya ba la sogs pa'i rnam par gzhag pa ston pa'i rnam pa la thugs rtse gcig tu mdzad
<p>269b.5</p>ces bya ba'i don to/ /dbab pa la sogs pa las bya ba 'di bshad do zhes bya ba la 'dir ye shes snying po can khyod nyon cig ces gsungs so zhes mtshams sbyar ro/ /oM zhes bya ba mgor bzhag ste/ /zhes bya ba la sogs pa la gang gi mgor yi ge oM gzhag pa dang / 
<p>269b.6</p>kha'i pad+ma la yi ge a gzhag pa dang snying gar yi ge hUM bskul bar bzhag pa gang yin pa'o zhes sbyar ba thams cad du bya'o/ /yaM ni rlung gi dkyil 'khor la/ /zhes bya ba yi ge yaM las byung ba'i rlung gi dkyil 'khor ro/ /bzhag nas zhes bya ba ni der 'jog pas na de
<p>269b.7</p>skad ces bya ste/ der bsgrub par bya ba bsam mo zhes bya bar shes par bya'o/ /dbab snod skul byed gzung ba de'i/ /zhes bya ba ni dbab pa'i snod do/ /skul byed ma'i gzugs su bsam pa'o/ /gzugs kyi ngo bor zhes bya ba ni bsgrub par bya ba'i gzugs yongs su
<p>270a</p>
<p>270a.1</p>gyur nas skul byed ma'i ngo bor bsam pa'o/ /rdo rje 'chang ba'i nga rgyal gyis/ /zhes bya ba ni rdo rje 'chang ba ni bdag go zhes nga rgyal du byas pa gang yin pa de la de skad ces bya'o/ /'di skad ston te/ dkyil 'khor du slob ma gzhug pa dang / dam tshig bstan
<p>270a.2</p>pa la sogs pa ji lta ba bzhin du byas la/ de'i mgo la rnam par snang mdzad lkog mar gsung rdo rje snying gar thugs rdo rje ji lta ba bzhin du bsams la/ rkang pa'i 'og tu yi ge yaM/ /mtha' ma gnyis su ha rnam par bzhag ste/ ba dan dang rlung gi dkyil 'khor du bsams
<p>270a.3</p>la bsgrub par bya ba skul byed ma'i sku ji lta ba bzhin du bsgoms te/ dril bu dkrol ba la rdo rje sems dpa'i nga rgyal gyis ji skad du bshad pa'i phreng ba'i sngags bzlas par bya'o/ /dbang chen dkyil 'khor la gnas oM/ /zhes bya ba la sogs pa la yi ge laM
<p>270a.4</p>las dbang chen gyi dkyil 'khor gnas brgyad du oM dang 'brel ba'i rnam pa dgod pas lte ba'i nang na gnas pa'o/ /dbus su zhes bya ba ni dgug par bya ba'i ming ngo / /hUM bzhi yis ni rnam par mdzes/ /zhes bya ba ni phyogs bzhi nas hUM gis bskor ba'o/ /
<p>270a.5</p>bsgom zhing gsang sngags bskul tshig gis/ /zhes bya ba ni che ge mo rengs par gyis shig ces bya ba'i bskul ba'i tshig dang bcas pa'i gsang sngags kyis te/ bzlas pa zhes bya ba ni bzlas brjod byas pa'i yi ge ba'i srad bus zhes bya bar sbyar ro/ /dkri bar bya zhes
<p>270a.6</p>bya ba ni bsgrub par bya ba rengs par bsgom zhing dkri ba'o/ /de ci zhig byed ce na/ 'dis ni zhes bya ba la sogs pa gsungs so/ /'di skad ston pa yin te/ de bzhin du gshin rje gshed la sogs pa gang yang rung ba'i sbyor bas 'dug la kham phor gcig la yi ge
<p>270a.7</p>yaM yongs su bzlas pa'i yung ba'i khu bas dbang chen gyi dkyil 'khor bris la/ de'i phyogs brgyad du oM brgyad de'i dbus su de nyid kyis pad+ma 'dab ma brgyad pa bri/ 'dab ma de la yi ge baM brgyad/ /lte ba la phyogs bzhi na yi ge hUM bzhi bzhi bkod pas bskor bar bsgrub par bya
<p>270b</p>
<p>270b.1</p>ba'i ming bris la/ ji skad du bshad pa'i mi'i ming gis de'i snying drangs la gzhug pa dang bcing ba byas nas de'i ming yongs su gyur ba'i bsgrub par bya ba de'i mgor yang yi ge hUM gzhag pa las rdo rje 'chang khros par gyur pa des kyang mnan par bsams la/ kham phor gnyis par
<p>270b.2</p>yang de bzhin bris te/ des snga ma bkab la yi ge ba las byung ba'i srad bu ser pos gshin rje gshed la sogs pa gang yang rung ba'i gsang sngags bskul ba'i tshig dang bcas par brgya rtsa brgyad pas dbugs mi gtong bar dkris la mdud pa byas te/ rkang pa
<p>270b.3</p>g.yon par mnan nas de bzhin du gsang sngags brgya rtsa brgyad bzla bar bya'o/ /sku gsum ldan pa'i mda' thogs shing / /zhes bya ba ni sku rdo rje la sogs pa'i yi ge gsum bkod pa'i mda' de'i phyag g.yas kyis yongs su 'dzin pa'o/ /g.yon pa
<p>270b.4</p>yis ni zhes bya ba ni g.yon gyis so/ /'dod pas zhes bya ba ni 'dod chags kyis so/ /bzhag ste zhes bya ba ni mdun du 'jog pa'o/ /pad+ma zhes bya ba ni nye bar mtshon pa ste/ des na gnas lngar ro/ /rnal 'byor can gyis zhes bya ba ni rnal
<p>270b.5</p>'byor pas so/ /'di skad ston te de bzhin du 'dod chags rdo rje can gyi gzugs kyis mda' la sogs pa ji lta ba bzhin du 'dzin cing mdun du bud med rnam par bsgoms la/ de'i spyi bor zla ba'i dkyil 'khor la oM dzaM zhes bya ba bkod la/ de las byung ba'i
<p>270b.6</p>'od zer dmar po'i tshogs kyis gnas bcu bdun du gtogs pa'i dregs pa sad par byas pas des kyang de brgyal bar byas shing dregs pa 'dor bar bsams la snga ma bzhin du rdo rje mda'i sbyor bas gnas lngar dbug par bya'o/ /ngos gnyis la ni pad+ma bri/ /
<p>270b.7</p>zhes bya ba ni ngos gnyis su pad+ma bri ba'o/ /mdzes par bya zhes bya ba nye bar mdzes pa'o/ /bri ba ni pad+ma'i lte ba la bri'o/ /mi yis btags nas ni zhes bya ba ni mi skras bcings nas zlum por bya bas so/ /thing ril gyi rkang rus kyis zhes bya ba ni thing ril
<p>271a</p>
<p>271a.1</p>zhes bya ba ni bya'i rkang pa'i rus pas so/ /khrem hUM ming nas brjod cing brdung / /zhes bya ba ni zas sbyin ma khug cig khreM hUM zhes bya ba brjod cing brdung ngo / /ci zhig byas nas she na/ lam gyi sum mdor zhes bya ba la sogs pa gsungs te/ g.yon
<p>271a.2</p>pa zhes bya ba ni rkang pa g.yon pas so/ /'gugs par brtson pa zhes bya ba ni zas sbyin ma 'gugs par brtson pa'o/ /lcags kyus bya zhes bya ba ni rkang pa g.yon pa'i mthe bong nyid kyis rdo rjes mtshan pa'i lcags kyu bri'o zhes snga ma dang sbyar ro/ /
<p>271a.3</p>gzugs can gyis ni rting par brdung / /zhes bya ba ni rnal 'byor pas rkang pas 'gugs pa'i tshul du bya'o/ /'di ni khams gnas pa'i zhes bya ba ni khams gsum na gnas pa'i zas sbyin ma rnams so/ /'di skad ston te mi'i mgo thod
<p>271a.4</p>gnyis las cang te'u byas la/ spre'u'i pags pas g.yogs nas bud med na tshod dang po dang ldan pa'i khrag gis ngos gnyis su pad+ma bris la/ der yang yi ge khreM bkod nas he ru ka'i sbyor ba byas la de'i sngags dang phyag rgyas byin gyis brlabs te/ nyi ma
<p>271a.5</p>phyed dam mtshan phyed na lam gyi sum mdor rkang pa g.yon pa'i mthe bos dkyil 'khor phyed dang 'dra ba byas la/ de'i grar yang rdo rjes mtshan pa'i lcags kyu byas la de'i dbus su 'dug ste/ rkang pas 'gugs pa'i tshul du byas nas/ khrag 'thung gi sngags kyi mthar zas
<p>271a.6</p>sbyin ma bkug la/ khreM hUM zhes bya ba dang / mi'i skras 'khor lor byas la thing ril gyi rkang pa'i rus pas brdungs nas/ khrag 'thung gis zas sbyin ma bsnams te byon par bsam par bya'o/ /rnal 'byor pa sems la dbang du gyur pa thob pas tshig tsam la sogs pas thams cad
<p>271a.7</p>dbang du 'gyur ba bstan pa'i phyir/ gang yang rung ba'i gzugs brnyan la/ /gnas pa yis ni nga rgyal gyis/ /zhes bya ba gsungs te/ rnam par snang mdzad la sogs pa gang yang rung ba'i gzugs brnyan du gnas pa'i nga rgyal gyis so/ /tshig gi rnam pa tsam gyis kyang / /zhes bya ba
<p>271b</p>
<p>271b.1</p>ni tshig gam lus kyi rnam pas kyang lha la sogs pa mngag gzhug tu 'gyur zhing thams cad byed par 'gyur ro zhes tshig rnam par bsgyur bar sbyar bar bya'o/ /gang tshe dbang nyid la gnas pa/ /zhes bya ba ni dbang nyid la gnas pas gnas pa'o/ /ma tsam gyis kyang gcod pa'i
<p>271b.2</p>mchog /ces bya ba ni gsod pas 'dul ba ma tsam gyis kyang gcod pa'i mchog go/ /glu dang gar zhes bya ba ni bsgom pas bsgrub par bya ba dang gcig tu gyur nas bdag nyid ji lta ba bzhin du gar rab tu byas pas 'gro ba'i gzugs lha'i ye shes su bsgrub pa'o/ /de la
<p>271b.3</p>dang por sbyin sreg bya/ /me ni lha yi zhal yin pas/ /zhes bya ba ni de la sbyin sreg dang po byas nas/ gzhan dag la sbyin sreg bya ba yin pas 'di skad ces bshad do/ /gtsub shing las ni byung ba'i me/ /zhes bya ba ni zhi ba'i bud shing gtsubs pa las byung ba'i
<p>271b.4</p>me'o/ /dge ba yi ni las rnams byed/ /ces bya ba ni zhi ba la sogs pa'i las su gang gsungs pa de nyid ni dge ba'i las te de byed pa'o/ /gdol pa'am dur khrod las byung ba'i/ /zhes bya ba ni rigs ngan gyi khyim las byung ba dang / dur khrod kyi shing la sogs pa las
<p>271b.5</p>byung ba'o/ /thab khung zlum po zhes bya ba la sogs pa la/ zhi ba'i thab khung zlum po ste/ /rgyas pa la ni zur bzhi pa/ /dbang gi don du zla gam ste/ /mngon spyod la ni gru gsum mo/ /zhes bshad pa'o/ /zhi ba'i thab khung ni 'di ltar bdud dang yams kyi 'tshe ba nye bar
<p>271b.6</p>zhi bar shes par bya'o/ /dkyil 'khor zur bzhi kha khyer la/ /rdo rje'i mtshan ma dag gis brgyan/ /zhes bya ba ni rdo rje zhes bya ba ni nye bar mtshon pas kha khyer dang dkyil 'khor gyi mtshams su/ las kyi rjes su mthun par rnam par snang mdzad la sogs pa'i mtshan
<p>271b.7</p>ma gzhag pa'o/ /la la dag ni thams cad du yang rdo rje rtse lnga pa nyid kyis brgyan par bya'o zhes zer ro/ /sbyin sreg de nyid tshul rigs pas/ /zhes bya ba ni ji skad du gsungs pa'o/ /pad+ma'i zhes bya ba la sogs pa la zhi ba'i ni gtsug tor ro/ /dbang gi ni pad+ma'o/ /mngon spyod kyi ni rdo rje
<p>272a</p>
<p>272a.1</p>rtse lnga par grags pa'i rdo rje'o/ /rdo rje ni bdud dang yams kyi 'tshe ba nye bar zhi ba'i don du'o/ /rgyas pa ni rin po che ste de dag thams cad kyang zhi ba la sogs pa'i thab khung gi dbus su pad+ma'i steng du bya'o/ /ji ltar rigs par 'dug nas su/ /zhes bya ba ni zhi ba la sogs pa'i las la
<p>272a.2</p>ku sha'i chun po'i stan la sogs pa la 'dug pa'o/ /dgang gzar mar gyis bkang nas ni/ /blugs gzar bkang ste de bzhin bsreg/ ces bya ba ni dgang gzar mar gyis yongs su bkang bas rigs kyi snying po'i gsang sngags brjod la rim gyis blugs gzar yongs su bkang bas sreg blugs dbul bar bya ste/ 
<p>272a.3</p>des me'i gzi byin bskyed par bya ste/ sbyin sreg la dgos g.yas su bzhag /ces bya ba ni las kyi cho ga ji lta bas sbyin sreg gi rdzas dri dang me tog la sogs pa gzhag go/ /g.yon du chu yi snod dag go/ /zhes bya ba ni bsang gtor gyi chu'i snod do/ /las kun byed pas bzlas nas su/ /
<p>272a.4</p>zhes bya ba las thams cad pa ste rigs thams cad las thams cad byed pas so/ /bsang gtor dang ni 'thor 'thung byas/ /zhes bya ba ni bsang gtor bya ba nyid kyis 'thor 'thung la sogs pa bya'i gzhan mi dgos so/ /la la ni gnyis pa la yang las thams cad byed pa dang rang gi
<p>272a.5</p>gsang sngags dang rigs kyi snying po'i rig pa dag bzlas brjod bya bar shes par bya'o zhes 'dod do/ /ku sha'i rtse mo zhes bya ba la sogs pa la thab khung 'khor ba yongs su bskor ba ste/ dang por shar du rtse bstan dgram/ /gnyis pa lho ru kha bltas pa/ /gsum pa rtse mo nub tu blta/ /
<p>272a.6</p>bzhi pa byang du rtse bltas pa'o/ /zhes bya ba'i tshul 'dis ku sha'i rtse mos mnan pa'i thab khung bya'o/ /g.yas pa mi 'jigs mtheb bskyod cing / /zhes bya ba ni lag pa g.yon pas lag pa g.yas pa'i mkhrig ma gzung la lag pa g.yas pa brkyang ste mi 'jigs pa sbyin pa'i tshul du
<p>272a.7</p>byas la/ mthe bo lag pa'i mthil du gzhag ste spyan 'dren pa'i tshul gyis bskyod par bya'o/ /lag g.yon rdo rje bsang gtor te/ /zhes bya ba ni bdud rtsi thab sbyor gyi g.yon pa'i rdo rje khu tshur gyi phyag rgyas so/ /de la lag pa g.yas pas ji bzhin du bsangs la/ phyag rgya bzhis mngon
<p>272b</p>
<p>272b.1</p>par rgyas gdab bo/ /mchod yon mchod pa rnam lnga dbul/ /zhes bya ba ni mchod yon dang zhabs bsil dang / bsang gtor phul nas me tog la sogs pa rnams kyis mchod do/ /thog ma dang tha mar de ji ltar bsam zhe na/ me'i phyogs nas bod pa ni/ /zhes bya ba la sogs pa gsungs te/ me'i
<p>272b.2</p>phyogs nas ji skad du gsungs pa'i gzugs so/ /las kyi 'od zer rnams kyis brgyan/ /zhes bya ba ni zhi ba la sogs pa la dkar po la sogs pa'i 'od zer rnams kyis brgyan cing spud pa'o/ /de'i phyag ji ltar bsam zhe na lag pa dang po zhes bya ba la sogs pa gsungs te/ 
<p>272b.3</p>bzhugs su gsol zhes bya ba ni spyan drangs pa'i 'og tu'o/ /de la sbyin sreg la dgongs pa/ /kun la lan gsum sreg blugs 'bul/ /zhes bya ba ni mchod yon la sogs pa phul ba'i 'og tu bgegs dang bcas pa dang / bgegs med par rtags la sbyin sreg gi yo byad
<p>272b.4</p>mar la sogs pa thams cad las sreg blugs lan gsum dbul lo/ /rim pa 'di yi tshul gyis ni/ /mkhas pas lha rnams tshim par bya/ /zhes bya ba ni de nas pad+ma dang zla ba la lha rnams ji lta ba bzhin du bsams te/ rang gi gnas nas spyan drangs la mchod yon la sogs pa
<p>272b.5</p>phul nas/ dang po las dang rjes su mthun pa'i sngags kyis dgang blugs phul la phyi nang gi gsang sngags kyis kyang ji lta ba bzhin du sbyin sreg byas la mkhas pa dag gis lha rnams tshim par bya'o/ /legs par tshim byas bzod gsol te/ /zhes bya ba ni yo byad ma tshang ba la
<p>272b.6</p>sogs pa nyes par mi gzung ba'i phyir bzod pa mdzod cig ces brjod de/ 'dod pa'i dngos grub gsol ba gdab/ /ces bya ba ni zhi ba la sogs pa'i mngon par 'dod pa'i dngos grub rdzogs pa'i phyir gsol ba btab nas ji lta ba bzhin du gshegs su gsol bar bya'o zhes shes
<p>272b.7</p>par bya'o/ /'khyil pa zhes bya ba ni 'khyil bar gyur pa'o/ /sgom dang bzlas la 'bad par bya/ /zhes bya ba ni de'i 'og tu'o/ /oM zhes bya ba dang zhes bya ba la sogs pa yi ge oM gyi glu'i rnam pa sngags kyis mthar bya ba ni rgyas pa'i las la sbyar ro/ /swA hA ni zhi ba la'o/ /ho ni
<p>273a</p>
<p>273a.1</p>dbang la shes par bya'o/ /mngon spyod la ni yi ge hUM gis so/ /bdud dang yams kyi 'tshe ba nye bar zhi ba la yi ge phaT kyis rab tu zhi bar byas pa'o/ /de ltar byas nas de'i 'og tu/ /zhi ba'i sems kyis zhi ba la/ /zhes bya ba ni sngags pas zhi ba'i las la sems zhi
<p>273a.2</p>ba ste bdud dang yams kyi 'tshe ba nye bar zhi ba la yang bskul ba'i tshig dang zhes bya ba la sogs pa ste/ che ge mo zhi bar mdzod cig ces bya ba la sogs pa bskul ba'i tshig dang gsang sngags spel ba dang ldan pas las bya'o/ /sngags bsgrubs zhes bya ba la sogs pa la zhi ba la sogs
<p>273a.3</p>pa'i las sna tshogs pa gang yin pa la/ rnam par snang mdzad la sogs pa nges par sbyar ba las las gang yin pa de nyid yongs su rdzogs nas mchod par bya'o/ /bshang gci la sogs pa'i sbyin sreg byas pas ji ltar sdig par mi 'gyur zhes 'ga' zhig som nyi skye bar 'gyur ba ji ste
<p>273a.4</p>zhes bya ba la sogs pa gsungs te/ ci ste ye shes sems dpa'i zhal/ /mi gtsang ba yis bkang na ko/ /zhes bya ba ni zhal yongs su bkang ba'i phyir/ ci'i phyir bsngags par bya ba ma yin par yongs su gzung / gal te zhes bya ba la sogs pas ni gtan tshigs gsungs pa ste
<p>273a.5</p>sdig pa yin na mngon par 'dod pa'i 'bras bu ji ltar 'byung ste de bas na med do zhes ston te/ chos ni rang bzhin gyis dag ste/ /skye ba med cing gnas med kyang / /zhes bya ba ni don dam par ro/ /sems can ye shes zhes bya ba la sogs pa la sangs rgyas rnams kyis lhag par mos pa'i 'bras
<p>273a.6</p>bu'i ye shes rab tu grub pa'i phyir bstan to/ /dam pa'i don du dge spangs na/ /zhes bya ba ni gang gi phyir gnyis su med pa'i ye shes ni bag chags thams cad rtsa ba nas 'byin pas so/ /smos ci dgos zhes bya ba ni 'dzin par rtog pa'o/ /dpe bstan pa'i phyir dper na chu klung zhes bya ba
<p>273a.7</p>la sogs pa ste/ chu gang chu klung gis zhes bya ba ni 'dir mthong ngo zhes shes par bya'o/ /chu las rgal ba'i gzings byas nas/ /zhes bya ba ni chu de las brgal ba'i phyir ro/ /dpe bstan pa'i don gsungs pa ni/ de bzhin zhes bya ba la sogs pa yin te/ chos kyi lam ni bskyed
<p>273b</p>
<p>273b.1</p>byas kyang / /zhes bya ba ni ji skad du bshad pa'i chos kyi lam la gnas pas 'khor ba'i pha rol tu son pa'o/ /chos dang chos min rnam spangs nas/ /zhes bya ba ni de gnyis ka'i rnam par rtog pa dang bral ba'o/ /'di skad ston te/ bag chags thams cad rtsad nas 'don pa'i phyir
<p>273b.2</p>bsod nams kyang sdang bar bya na gzhan dag lta ci smos/ /da ni de ltar bstan pa 'di bcom ldan 'das kyis gsungs pa yin no zhes som nyi dang bral ba'i bsam pas rab tu 'jug par bya'o zhes bstan pa'i phyir/ de'i phyir zhes bya ba la sogs pa gsungs te/ ji skad du bshad pa'i lung gi
<p>273b.3</p>chos la goms pa'i rgyud kyis zab mo'i chos rnam par 'phel bar bya'o/ /las kyi rim pa rgyas pa bstan pa ni 'dir ma gsungs so/ /zhi ba'i thab khung ni khru gang tsam shin tu mdzes pa zlum por byas pa de'i 'og sor bcu gnyis brko zhing mtha' kun du sor bzhi yongs su dor ba/ kha khyer sor bzhi pa ngos
<p>273b.4</p>shin tu mnyam par bya'o/ /mtshams su ni rdo rje'o/ /de'i dbus su ni pad+ma'i steng du 'khor lo'i tshad sor brgyad pa dpangs su sor gcig pa gzhag go/ /thab khung las dkar gyis byugs shing mtha' kun du khru gang tsam gyis gzhi skyong nul bya zhing yang ba'i lci bas byug par bya'o/ /de nas tsan+dan dkar
<p>273b.5</p>po dang me tog dkar po dri zhim pa'i sel ma gtor la thun gsum du bya ste/ 'di ni thab khung gi mtshan nyid do/ /dgang gzar dang blugs gzar ni seng ldeng la sogs pa'i rgyu las bya ste/ yu ba'i tshad ni skyes bu tshad dang ldan pa'i mtheb sor nyi shu rtsa bzhi pa'o/ /de'i phyi rol du steng gi cha la
<p>273b.6</p>zur bzhi sor bzhi'i tshad la 'og tu zabs su sor gnyis pa rko zhing khu ba 'dzag pa'i bu ga zlum po mthe'u chung gi tshad tsam la de'i dbus su de dang rjes su 'tsham pa'i 'khor lo/ de'i rtse mo'i char sor brgyad pa'i tshad dam pad+ma'i 'dab ma 'dra ba bya'o/ /yu ba'i 'og gi char ni rdo rje dang
<p>273b.7</p>rin po cher byas la yu ba de bzhin gshegs pa'i khu tshur gyis gzung bar bya ste/ 'di ni blugs gzar gyi mtshan nyid do/ /dgang gzar ni khru gang gi tshad la de'i kha pad+ma'i 'dab ma 'dra ba las sor gnyis pa'i tshad sor gcig brkos pa'i dbus su ni 'khor lo bya'o/ /yu ba'i 'og
<p>274a</p>
<p>274a.1</p>gi char rdo rje rin po che bya ba ni snga ma bzhin te 'di ni dgang gzar gyi mtshan nyid do/ /bud shing gi don du ni dgon pa'i ba lang gi lci ba bzang po dang / de bzhin du sha li dang shing dri zhim po dag kyang zhi ba'i las la bud shing yin no/ /rdzas ni ba'i 'o ma dang zho dang 'bras
<p>274a.2</p>yos dang til dang dUr ba dang ku sha sngon po dang / pri yang ku'i me tog dang / 'bras sA lu'i chan dang / me tog dkar po dang / nA ga ge sar dang / thang chu dri zhim pa dang / sbrang rtsi dang / 'bras dang / zho la sogs pa ji snyed pa'am/ yang na mchod sbyin gyi rdzas rnams kyis sreg blugs
<p>274a.3</p>bya'o/ /yam shing ni lo ma dang bcas shing rlan dang bcas pa/ rtse mo las skyes pa mtho gang tsam la sbrang rtsi dang 'o ma dang mar la btags shing tsan+dan dkar po'i chus yongs su bsgos pa'o/ /yang yam shing gi mtshan nyid ni/ pa la sha dang u du m+WA ra/ /bla ga sha dang ni n+ya gro d+ha/ /arka
<p>274a.4</p>dang ni seng ldeng dang / /a mra be kaM ka dang ni/ /kasma ri dang sha mi dang / /a pa marga las byung ba/ /a shwat+tha dang bcas pa ni/ /yam shing bcu gnyis dag tu bstan/ /sar pa las ni mdzub gang tsam/ /las rnams kun la dbul bar bya/ /bzang zhing sar la drang ba dang / /dri zhim
<p>274a.5</p>chu yis bkrus pa dang / /zhi ba'i sreg rdzas gang cung zad/ /de bzhin rgyas pa'i sreg rdzas dang / /gang yang bdag gi kha zas dag /las rnams kun la dbul bar bya/ /zhi ba la ni mngar ba dang / /me tog dri bzang dkar po shis/ /de bas las de byed pa yi/ /mdor na de yi
<p>274a.6</p>dbang du bya/ /ti la ka dang ku ta dza dang / /kar ni pa la so ma dang / /bil pa'i me tog ka rany+dza/ /thams cad las ni thams cad pa/ /bu ram thang chu bsres pa dang / /ri lu bzang po bya ba ni/ /rdzogs sangs 'jig rten 'dren pa yis/ /zhi ba yi ni las la gsungs/ /tu ru ska dang
<p>274a.7</p>a ga ru/ /ga pur tsan+dan bu ram dang / /thang chu dang ni zho dag ni/ /las rnams kun la 'jug pa yin/ /dri zhim shing skyes thang chu ni/ /zhi ba yi ni las la grags/ /mngar ba mchog tu bshad pa na/ /ser skya las rnams thams cad la'o/ /dri yi rdzas ni yid 'ong dang / /dkar
<p>274b</p>
<p>274b.1</p>po zhi ba'i las la gsungs/ /khyad par na ni a ga ru/ /nag po las rnams kun la bsngags/ /swa sti'i thug pa 'bras yos dang / /mar dang sbrang rtsi nas 'o thug /bi dza pU ra de dag rnams/ /nges par zhi ba'i lha bshos so/ /swa ste ka dang u lo pi/ /bzang po ci 'byor bu ram can/ /lag
<p>274b.2</p>pan rtsa ba 'bras bu can/ /'o thug dag ni 'dod pa ste/ /de ni thams cad 'dod ces bya/ /lha bshos don grub byed pa'o/ /de lta bu'am yon tan thams cad dang ldan pas zhi ba'i las byed par 'dod na phyi'i khrus bya'o/ /khrus bya ba'i cho gas khrus bya ba'am nang gi khrus byas la ji lta ba bzhin
<p>274b.3</p>du sbyin sreg gi khang par rab tu zhugs te bsang ba la sogs pa dang / phyogs bcing ba la sogs pa gnas brtan par byas pa'i bar gyi cho ga byas te sbyin sreg gi yo byad thams cad rdo rje rtse mo bzlas pa'i chus yongs su bsangs la/ bdud rtsi thab sbyor gyis kyang yongs su bzlas te
<p>274b.4</p>g.yas phyogs su gzhag go/ /bsang gtor gyi chu snod la bdud rtsi thab sbyor gyi yongs su bzlas nas gzhag go/ /mchod yon gyi snod kyang snga ma bzhin du mngon par 'dus byas la bdud rtsi thab sbyor gyis mngon par bsngags shing rigs kyi snying po dang rigs kyi rig pa dag yongs su
<p>274b.5</p>bzlas la g.yon phyogs su gzhag go/ /de nas gos dkar po bgos shing shin tu gtsang bas/ ri rab ri yi brag 'dra bar/ /'dzum pa med pa yi ni mig /byams pa'i lta ba yin par bshad/ /nad dang gnod pa dug sel lo/ /zhes bya ba byams pa'i lta bas shar ram byang du bltas
<p>274b.6</p>te ku sha'i chun po dang pad+ma'i gdan gyis 'dug nas/ ji lta ba bzhin du lha'i rnal 'byor byas pa'i cho ga ji lta ba bzhin byas nas/ de'i chos dang dam tshig bzung la de bzhin du khang pa brtsegs ma bsams te/ gcig pur zhugs la spos kyis byug pa dang / bo de tse gcig gis
<p>274b.7</p>dbus su mtshan ma'i gdu bu la sangs rgyas spyan gyi rig pa brgya rtsa brgyad yongs su bzlas te lag pa g.yas pa'i mkhrig mar bcing ngo / /de'i lag pa'i srin lag gi sor mo la rnam par snang mdzad kyi snying po/ de bzhin du bzlas pa'i bsang byed kyang gdags par bya'o/ /de nas
<p>275a</p>
<p>275a.1</p>ku sha'i gsang sngags bzlas nas dgod par bya ste sngags pa mnyam par bzhag nas zhi ba'i las rnams rab tu bsgrub pa'i phyir/ dang po shar du rtse bstan dgram/ /gnyis pa lho phyogs kha bltas la/ /gsum pa'i rtse mo nub byang du'o/ /de nas thab khung ku sha'i rtse mo
<p>275a.2</p>gyen du blta ba mthug pas bkab la las dang rjes su mthun pa'i me tog gis kun du nye bar mdzes par bya'o/ /oM badzra satwa a zhes bya ba ni ku sha la gdab pa'i sngags so/ /de nas yi ge oM dang swA hA'i mthar thug pa las thab khung byung bar bsams la/ mngar zhing 'o ma can gyi
<p>275a.3</p>shing las byung ba'i rgyun bzhag gi me'am/ dge 'dun gyi'am/ tshang bang chen po'i me las sbyin sreg gi me blangs la/ oM badzra a mr-i te hUM phaT ces bya bas ji lta ba bzhin bsang zhing sbyangs nas de'i gsang sngags brjod nas thab khung du bcug ste/ sngar bshad pa'i yam shing gi
<p>275a.4</p>rlung yab kyis rlung dang / ji skad du bdag po'i gsang sngags kyis me'i phyogs su mngon par rang gis phyogs nas rdo rje me ji skad du bshad pa'i gzugs can drang srong rnams kyis yongs su bskor ba mdog dkar po spyan drangs la thab khung gi dbus su nye bar bzhugs par bsam
<p>275a.5</p>mo/ /de nas mchod yon dang zhabs bsil dang 'thor 'thung phul nas de nyid kyi phyag rgya chen po la dmigs te/ oM ag+na ye ha bya ka bya ha Na yA di pyA di pa mA swA hA zhes brjod do/ /lag pa g.yas pa bteg nas ni/ /'bar ba'i tshul du bstan pa dag /rdo rje me yi phyag rgya 'di/ /rang gi
<p>275a.6</p>yin par yongs su brtag /chos kyi cho ga shes pa yi/ /sngags pas lce la zla ba dang / /de steng rdo rje dkar po bsam/ /hUM ni dbus su bsam par bya/ /lag pa g.yas dang g.yon dag gis/ /gar gyi tshul gyis brtag pa dag /'dir ni las kyi rgyar grags te/ /sngags par
<p>275a.7</p>las kyi dngos grub ster/ /de nas phyag rgya chen po ji lta ba bzhin du bcings nas/ oM badzra ban+d+ha haM zhes brjod do/ /rdo rje srung ba dam bcings nas/ /rdo rje bcings pa btsir ba dag /'di ni srung ba'i dam tshig ste/ /sems can thams cad bsrung ba'o/ /zhes bya bas dam tshig bsgo bar bya'o/ /
<p>275b</p>
<p>275b.1</p>de nas mchod yon phul ba rang gi gsang sngags kyis me tog la sogs pas mchod do/ /de nas g.yon pa'i de bzhin gshegs pa'i khu tshur gyis blugs gzar bzung la g.yas pas dgang gzar bzung nas/ des mar blangs la rim gyis yongs su bkang ste/ me lha'i gsang sngags
<p>275b.2</p>brjod cing des dgang blugs gsum mam mkhas pas gus pa dang bcas pas dbul lo/ /yo byad can thams cad las kyang sreg blugs gsum gsum dbul lo/ /de nas blo dang ldan pas bgegs med pa dang bgegs dang bcas pa yang dag par brtags nas
<p>275b.3</p>bgegs dang bcas pa la rdo rje gnod sbyin gyis bgegs za ba dag byas la/ de nas mkhas pas bdud rtsi thab sbyor gyi gsang sngags kyis khang ba de bsang gtor bya'o/ /de nas spos dang me tog la sogs pas yang dag par mchod pa'i don ji lta ba bzhin du byas la g.yas nas
<p>275b.4</p>bskor zhing bsang gtor bya'o/ /yang rang gi rig pas mar la sogs pa mkhas pas sbyin blugs gsum dbul lo/ /de nas slar yang legs par bsang gtor dang 'thor 'thung yang dang yang bya'o/ /de nas me 'bar ba'i rnam par bsams la sbyin sreg gi gnas su gzhag go/ /
<p>275b.5</p>de nas thab kyi dbus su pad+ma de yang zla ba'i dkyil 'khor de'i steng du rang gi sngags swA hA'i mthar thug pas rnam par snang mdzad sku mdog dkar po thugs zhi ba'i bdag nyid can na bza' dkar po bsnams pa/ dbang po zhi ba'i rang gi dam tshig gi phyag rgya dang bcas pa la dkyil 'khor
<p>275b.6</p>gyi lha rnams kyis yongs su bskor ba'am/ gsang ba lnga'i de kho na nyid chen po'i tshul ji lta ba bzhin du blos bsams la/ sgo phye ste bsdu ba byas nas mtshan brgya rtsa brgyad kyis bstod la dgug pa dang / gzhug pa dang / bcing ba dang / dbang du bya ba byas nas/ rdo rje gnod
<p>275b.7</p>sbyin gyis bgegs bsal la/ phyogs dang mtshams dang dkyil 'khor bcing ba dang dra ba dang rab byas la/ rdo rje srung bas bsrung bya thams cad yang dag par bsrungs la/ rdo rje khu tshur gyis sgo bcad de mchod yon phul nas phyag rgya bzhis rgyas btab la dbang bskur nas
<p>276a</p>
<p>276a.1</p>yang mchod yon phul te/ de kho na nyid kyi bskul bas yang dag par bskul la/ de nyid la phyi dang gsang ba'i mchod pa byas te rdo rje glus yang dag par bstod nas bde ba'i bdag nyid du bsams la/ bslang ba la sogs pa byas nas rang gi snying gar yang dag par
<p>276a.2</p>bcug ste de'i gsang sngags brgya rtsa brgyad yongs su bzlas nas phyir phyung la de nyid du bzhag ste brtan par byas la yang dag par mnyes par bya'o/ /bzlas brjod la ji lta ba dang / dkyil 'khor la ji lta ba de bzhin du sbyin sreg bsgom pa 'di la som nyi mi bya'o/ /bzlas pa na
<p>276a.3</p>'bar ba'i dkyil 'khor ram yang dag pa ji lta ba bzhin du bsgrubs nas mthe bong dang srin lag dag gis me tog gcig bzung nas de nyid du yang dag par gzhag par bya'o/ /de nas mchod yon dang 'thor 'thung dang zhabs bsil ba dang bsang gtor dag byas nas me tog
<p>276a.4</p>la sogs pa dag gis yang dag par mchod par bya'o/ /thog mar ston pa mthu chen dang / /shes rab pha rol phyin ma dang / /nyan thos 'dod chags bral rnams dang / /byang chub sems dpa' rnams la mchod/ /byams ma de bzhin gshegs mdzod yum/ /rig sngags
<p>276a.5</p>gzhan gyis mi thub dang / /dga' bo zhes bya klu rgyal gnyis/ /gnas gtsang rigs kyi lha rnams dang / /'di dag las la dgod bya zhing / /zhi la rtag tu mchod par bya/ /byug spos me tog la sogs pa/ /legs par bzhag nas las rnams bya/ /yang mchod yon phul
<p>276a.6</p>la 'thor 'thung dang bsang gtor byas te/ snga ma bzhin du blugs gzar mar gyis bkang la/ de'i steng du dgang gzar kha sbubs te bzhag nas/ bcom ldan 'das mngon sum bzhin bltas la de'i ljags la yi ge hUM bkod de/ oM dzi na dzika ces brjod nas sreg blugs
<p>276a.7</p>gsum gsum dbul te/ dgang blugs dbul ba thams cad la yang pus mo'i bar du lag pa bcug ste bya'o/ /de nas g.yon ngos su bsgrub par bya ba bzhag pa'am/ bsams la de'i dus thams cad du bsags pa'i sdig pa lte bar gnas pa la yi ge hUM gi 'bar bas
<p>276b</p>
<p>276b.1</p>phyung la dum bu brgyar byas te til du yongs su brtags la/ oM sarba pA paM da ha na badzrA ya/ lha sbyin gyi sarba pA paM b+hasmi ku ru swA hA/ zhes brjod la lag pa g.yas pa'i mthe bo dang srin lag gi bar nas til gyi sbyin sreg brgya rtsa brgyad bya'o/ /de nas yang mchod yon phul ba de bzhin du dgang
<p>276b.2</p>blugs gsum phul te/ oM dzi na dzika lha sbyin gyi shAn+ti kuM ru swA hA zhes ji skad du bshad pa'i yam shing dbul te de la ni nges pa med do/ /de nas dgang gzar gyis mar la sogs pa khu ba'i rdzas thams cad bsgrub par bya ba'i lag pa g.yas pa g.yon pas bzung la sreg blugs brgya dbul
<p>276b.3</p>lo/ /dgang gzar phul 'og tu dgang gzar gyi rtse mo dang swA hA swA hA zhes bya bas 'gengs te des de'i mgo la 'od zer dkar po 'bar ba 'bab pa'i rnam pa bya ba'am/ lha'i sku la sku dpag tu med pa 'dzin pa rnam par phyung la de'i mgo la 'bab pas de rnams kyi rims la sogs
<p>276b.4</p>pa thams cad dang bral zhing shel sgang dag pa lta bur bya bar rnam par bsam mo/ /de nas til la sogs pa dang / de nas bza' ba rnams dbul bar bya ste 'dir yang / de nas yam shing rjes su dbul/ /yam shing 'og tu mar dbul zhing / /de nas til dang 'bras chan rnams/ /
<p>276b.5</p>cho ga 'di ni mdor bsdus pa'o/ /zhes gsungs pa ni/ zhu ba'i rdzas thams cad ni zhal cung zad gdangs par bsams te dbul lo/ /yam shing ni 'od kyi dkyil 'khor du'o/ /zho dang 'bras chan dang bza' ba la sogs pa dag ni phyag tu'o/ /me tog ni dbu la'o/ /dri ni thugs
<p>276b.6</p>kar ro/ /spos ni 'od kyi rtse mor ro/ /mar me ni 'od kyi dkyil 'khor la dbul lo/ /la la na re rdzas thams cad kyang zhal du dbul lo zhes zer ro/ /dgang blugs dbul pa'i 'og tu 'bar ba'i mtshan ma rnams rtogs par bya ba brtsam par bya ste/ de nas/ dgang blugs
<p>276b.7</p>phul nas rab 'bar ba'i/ /mkhas pas 'bar ba'i mtshan ma las/ /las kyi dngos grub mtshan ma ni/ /de yis nges par skye bar 'gyur/ /'ja' dang 'dra zhing mdog sdug dang / /phyi ru bcag pa lta bu dang / /g.yas su 'khor zhing shin tu snum/ /in+d+ra bkod pa'i 'od 'dra dang / /
<p>277a</p>
<p>277a.1</p>le brgan rtsi dang bai DUr+ya'i/ /mdog 'dra dbyibs ni blugs gzar dang / /mdung rtse gsum dang rdo rje dang / /dpal be'u nya dang pad+ma dung / /rnga yab gdugs dang rgyal mtshan dang / /bum pa g.yung drung 'dra byung dang / /gling bu rdza rnga ltar zab dang / /yid 'ong dri ni zhim pa dang / /
<p>277a.2</p>gzugs ni dkar zhing du ba med/ /nyi ma ltar 'bar du ba med/ /g.yas su bskor zhing 'bar ba dang / /shin tu 'bar zhing 'bar ba sla/ /zhi la kha dog ser po ni/ /lha rnams kun gyis rab tu bsngags/ /rdo rje zhi zhing de bzhin du/ /bsgrub bya rjes su 'dzin la brtson/ /gzhan yang rtse
<p>277a.3</p>gcig 'bar ba dam pa ste/ /rtse gnyis pa ni 'bring du bshad/ /rtse gsum pa ni tha chad de/ /de dag gis ni dngos grub ster/ /de ltar mtshan ma brtags nas ni/ /dri ma med cing bgegs bral ba/ /sgrub pa pos ni 'bad gyur pas/ /sgrub pa nye bar brtsam par bya/ /de nas bzlog
<p>277a.4</p>nas gzhan dag ni/ /dri ma can dang bdugs pa dang / /me ni las dang mi mthun dang / /du ba mang zhing 'phro ba dang / /'bar bar dka' zhing cung zad 'bar/ /me lce rnam par chad pa dang / /gzi brjid dag kyang rtsub pa dang / /gnag cing pa la sha yi mdog /mdung dang de bzhin zhib
<p>277a.5</p>ma dang / /de bzhin ba lang mgo dang ni/ /mi ro'i dri dang dri mi zhim/ /bong bu'i dri dang dri mi zhim/ /sbyin sreg byed pa 'bar bas gdungs/ /me lce rnam par rgod pa dang / /bgegs dang bcas pa'i me rnams ni/ /rgod cing gzugs ni 'jigs bag can/ /de lta bu ni bgegs dang
<p>277a.6</p>bcas par shes nas me dang lha'i khang pa bsangs nas rdo rje gnod sbyin gyi phyag rgya dang sngags su bcas pas rnam par sbyangs la/ rdo rje srung bas bsrung zhing yongs su skyong ba byas la bdud rtsi thab spyor kyi sngags kyis lan bdun bdun sreg blugs dbul bar bya'o/ /de nas de
<p>277a.7</p>bzhin du mchod yon phul la ci 'dod pa'i sbyin sreg bya'o/ /spyan la sogs pa rnams kyis kyang de bzhin du bskul tshig dang rdzas thams cad la de bzhin du sreg blugs bdun bdun dbul lo/ /de ltar ji skad du gsungs pa bzhin sbyin sreg byas nas mthar gzi byin bskyed
<p>277b</p>
<p>277b.1</p>pa'i phyir/ yi ge hUM dang rang gi sngags brjod nas mar gyi sreg blugs bdun dbul lo/ /de nas mchod yon phul la 'thor 'thung gi phyag rgya dang las thams cad pas bzlas pa'i chus 'thor 'thung phul la bsang gtor byas nas phyi dang gsang ba'i mchod pa rnams kyis yang dag par
<p>277b.2</p>mchod la legs par bstod de phyag byas nas mchod yon phul la me tog dang bcas pa'i thal mo sbyar te/ bcom ldan 'das la btud nas/ /gang yang bdag blo gti mug pas/ /legs spyad 'di la nyes byas gang / /gang phyir lus can skyabs gyur pas/ /de ni mgon pos bzod
<p>277b.3</p>par mdzod/ /ma rnyed pa dang ma tshang dang / /mgon po nus pa ma mchis pas/ /'dir ni bya ba gang byas pa/ /de dag thams cad bzod par mdzod/ /ces bya ba 'dis gsol ba gdab bo/ /de nas mngon par 'dod pa'i dngos grub gsol la dkyil 'khor du bshad pa'i rim pas
<p>277b.4</p>gshegs su gsol lo/ /de nas sbyin sreg gi khang pa'am dkyil 'khor du mchod yon phul nas rab tu 'jug par bya'o/ /de nas me lha 'bar ba'i rnam pa dang mthe bo dang srin lag gis me tog blangs la/ oM a g+na ye ha bya ka bya bA hA nA ya surba bad hi to b+ha ba zhes bya bas bzhugs su gsol
<p>277b.5</p>lo/ /de nas mchod yon phul la nye reg dang bsang gtor dang 'thor 'thung byas te dgang blugs phul la sreg rdzas kyi lhag ma thams cad las sreg blugs gsum phul la de'i 'og tu dgang blugs gsum phul nas bsang gtor dang 'thor 'thung dang nye reg dang mchod yon phul
<p>277b.6</p>te/ me tog la sogs pas kyang mchod pa byas nas a kA ro mu khaM zhes bya ba la sogs pa'i sngags kyis phyogs bcing ba la sogs pa bsal la/ oM ag+na ye ha bya ba ha Na ya gats+tsha gats+tsha swA hA/ zhes brjod la spyan drang ba'i phyag rgya nyid las mthe bos gshegs su gsol lo/ /
<p>277b.7</p>de nyid du srung ba byas la bzlas pa'i khang pa'am dkyil 'khor du zhugs la legs par mchod de bzlas pa'am bsgom pa ci rigs par byas la gshegs su gsol ba la sogs pa bya'o/ /byams pa'i drin la nye ba'am/ /dkon mchog gsum la gcig tu gzhol/ /sngags pas rim pa 'di
<p>278a</p>
<p>278a.1</p>yis ni/ /bsgrub par bya ba'i zhi ba bya/ /zla ba yar gyi tshes gcig la/ /mgo btsugs nas ni brtsam par bya/ /bye brag tu ni srod la ste/ /de ni zhi ba'i las kyi dus/ /gtsang ma'i ris kyi lha rnams la/ /de nas kun du gzigs pas na/ /las rnams myur du 'grub par
<p>278a.2</p>'gyur/ /de bas der ni kun brtsam mo/ /dus min 'chi dang nad rnams dang / /yams kyi nad dang gnod pa dang / /de bzhin bgegs dang 'go nad dang / /zhi bar byed pas zhi zhes bya/ /zhi ba'i tshig go/ /'di nyid kyi rjes su 'brangs nas rgyas pa la sogs pa'i las gzhan dag
<p>278a.3</p>la'ang shes par bya ste de dag gi dbye ba ni gzhung mangs kyis 'jigs pas 'dir rgyas par ma bris so/ /da ni dam tshig med na dngos grub tu mi 'gyur bar bstan pa'i phyir dbang po gnyis ni zhes bya ba la sogs pa gsung ste/ rang gi lha'i nga rgyal gyis gzi byin bskyed cing 'bar bar
<p>278a.4</p>gyur pas rnam pa thams cad kyi mchog dang ldan pa'i rang gi lha'i skur bsgoms pa'i ye shes kyi tshe 'di nyid la ye shes rdzogs par bya'o zhes sbyar ro/ /dam tshig 'di dag thams cad kyang sku rdo rje la sogs pa'i dbye bas gsum du yang 'gyur bas/ las las byung bar zhes
<p>278a.5</p>bya ba la sogs pa gsungs te dge ba dang mi dge ba'i las las byung ba'i skyes pa dang bud med kyi gzugs yid du 'ong ba dang / yid du mi 'ong ba dpag tu med pa mthong ba ni de nyid kyi sprul pa ste/ de bas na sku rdo rje nyid du lus thams cad kyi ngo bo yin no zhes rnal 'byor pas
<p>278a.6</p>lhag par mos pa byas te/ de nas de bzhin gshegs pa sku rdo rje rnam par snang mdzad khams gsum pa thams cad kyi lus rdo rje la gnas shing zhes gzhan dag las gsungs pas so/ /ngan rtog ces bya ba la sogs pa la/ sems can thams cad kyi sems la
<p>278a.7</p>brtags pa dang bdag la sogs pa'i rtog pa'i dra ba rnams dang dbyig pa dang thal lcag la sogs pas brdung zhing smad pa dang / sun dbyung bar mi bya'o/ /bdag nyid kyis kyang smad par mi bya ste/ sdug bsngal ba dang yid mi bde ba thams cad mi 'dod bzhin du rgyun du 'byung
<p>278b</p>
<p>278b.1</p>ba las ci nus par rang gi bdag nyid thams cad la rtag tu bsrung bar bya'o zhes bya ba la sogs pa gsungs pa'i phyir ro/ /de yang thugs rdo rje yang gang yin pa de nyid ni sems can thams cad kyi ngo bo yin no/ /de yang de nas bcom ldan 'das de bzhin gshegs pa thugs rdo rje khams
<p>278b.2</p>gsum pa thams cad kyi sems rdo rje la gnas shing zhes gsungs pa'i phyir/ srid pa'i bskyed rtsub ces bya ba la sogs pa la/ srid pa ni nor so sor sgrub pa la bsdu zhing lhur len pa yin par shes par bya'o/ /tshig ni ngag gi rnam pa'o/ /ji skad du bshad pa'i pha rol po'i tshig kyang smod
<p>278b.3</p>par mi bya'o zhes kyang shes par bya'o/ /gtan tshigs kyang 'dir de bzhin du khong du chud par bya'o/ /rang gi lus su gtogs pa'i sha la sogs pa la rnam par snang mdzad la sogs pa bsam par bya'o zhes bstan pa'i phyir/ rnam par snang mdzad ces bya ba la sogs pa gsungs te/ 
<p>278b.4</p>rang gi lus po'i sha la yi ge oM las rnam par snang mdzad ji lta ba bzhin du bsam par bya'o/ /rkang ni mi bskyod pa'i gnas zhes bya ba ni rkang ni byang chub kyi sems te de nyid mi bskyod pa'i bzhugs gnas yin pas na gnas so/ /de yang 'di skad du ston te/ rkang la yi ge hUM las mi
<p>278b.5</p>bskyod pa bsam par bya'o zhes bya'o/ /rin chen 'byung ba zhes bya ba ni yi ge tra~M` las rin chen 'byung ldan bsam mo/ /sems can rnams kyi zhes bya ba la sogs pa la sems can rnams kyi phung po'i rus gong yi ge a las snang ba mtha' yas bsam pa'o/ /rtsa'i zhes bya ba la sogs
<p>278b.6</p>pa la rtsa'i tshigs rnams kyi rgyun la khaM las don yod grub pa bsam mo/ /gang 'dir rten dang brten pa'i ngo bo nyid kyis rnam par snang mdzad la sogs par bstan mod kyi 'on kyang de'i ngo bo nyid yin par shes par bya'o/ /dam tshig mkhas pa zhes bya ba la sogs pa la/ sha la sogs
<p>278b.7</p>pa'i ngo bo nyid rnam par snang mdzad la sogs par sngags pa rnams kyis gsang ba yin par bstan to/ /rten cing zhes bya ba la sogs pa la me tog la sogs pas mchod nas/ spyan la sogs pas ji lta ba bzhin du bya ste bza' bar bya'o zhes gzhan dag 'dod mod kyis de nyid mi
<p>279a</p>
<p>279a.1</p>rigs par 'di nyid kyi 'og nas ston to/ /'dod chags zhes bya ba la sogs pa la 'dod chags ni rdo rje chos so/ /zhe sdang ni rdo rje sems dpa'o/ /rmongs pa ni rnam par snang mdzad do/ /sred pa ni yid kyis mngon par 'dod pa ste de yang rdo rje rin chen no/ /'du byed
<p>279a.2</p>ni phrag dog ste de yang sna tshogs rdo rje'o/ /gsung rdo rje la sogs pa 'di dag 'dod chags la sogs pa'i ngo bo nyid ji ltar yin pa ni bcom ldan 'das kyis zla gsang thig le'i rgyud las gsal bar bstan te/ de 'dir gtan tshigs kyi tshul gyis bri bar bya ste/ shes rab thabs
<p>279a.3</p>kyi rang bzhin gyis/ /sems can thams cad dga' mdzad cing / /pad+mas pad+ma sad mdzad pas/ /de phyir 'dod chags zhes brjod do/ /ngan song gsum gyis 'jigs byed du/ /sems can nyon mongs sdang byed pas/ /de yi phyir na rdo rje che/ /zhe sdang zhes ni bsgrags pa yis/ /ngan
<p>279a.4</p>song 'jigs pa chen po ru/ /sems can thams cad rmongs byed pas/ /de yi phyir ni gti mug che/ /rtag pa thub pa mchog yin no/ /bde chen sbyin pa'i sprin gyis ni/ /sems can thams cad nga rgyal bskyed/ /nam mkha' bde ba bsdu ba'i phyir/ /de'i phyir mkhas chen nga rgyal yin/ /ro
<p>279a.5</p>la sogs pa mnyam sbyor bas/ /phrag dog rdo rje gdon mi za/ /sna tshogs pa ni phye ba'i phyir/ /de yi phyir ni sna tshogs che/ /zhes gsungs pa yin no/ /la la ni 'dod chags la sogs pa nyid byang chub kyi ngo bor bsgom pa khyad par du brlabs nas gsung rdo rje la sogs pa'i ngo bo nyid
<p>279a.6</p>kyis chos lnga'i thar pa thob par byed pa bstan la/ de la mngon par zhen pa ma spangs pas ni sdig pa dang bcas shing nyon mongs pa la nye bar brten pas ni mi shes pa thob par byed pa'i ngo bo nyid yin par de bzhin gshegs pas gsungs pa yin no/ /de yang / thabs chen rnams
<p>279a.7</p>dang ldan gyur na/ /nyon mongs byang chub yan lag 'gyur/ /'khor ba'ang zhi ba'i mtshan nyid de/ /de phyir de bzhin gshegs bsam yas/ /zhes bshad pa'i phyir ro zhes zer ro/ /bshang gci zhes bya ba la sogs pa la bshang ba la sogs pa rtag tu yongs su 'dzag pa'i
<p>279b</p>
<p>279b.1</p>chos can du gyur pa 'byung ba chen po'i bdag nyid can gyi dam tshig ni rnam par snang mdzad la sogs pa'i ngo bos bsten par 'os pa nyid du bskyed cing bsgom pa la brtson pas de man ngag bzhin du sbyar ba dang rtogs pa dang rab tu 'bar bar byas nas bza' bar bya'o/ /dkyil 'khor la
<p>279b.2</p>sogs pa la yang rdzas 'di nyid kyis slob ma rnams la dam tshig gi phyir sbyin par bya ste dam tshig gis gsang sngags rnams grub par 'gyur ro/ /zhes gsungs pas 'dir som nyi mi bya'o/ /sbyin sreg rab tu ston pa'i gzhung gi le'u la ni sbyin sreg gi rim par phye ba'i sgrar
<p>279b.3</p>brjod do/ /le'u dgu pa'i 'grel pa'o// //sbyin sreg byas kyang cho ga ma tshang bas kyang dngos grub kyi snod du mi 'gyur bas de nas zhes bya ba la sogs pas bcu pa cho ga thams cad bstan pa'i rim par phye ba gsungs te/ bcom ldan 'das kyis bka' stsal
<p>279b.4</p>to zhes bya bar sbyar ro/ /ci zhig mdzad nas she na/ ting nge 'dzin thams cad ces bya ba la sogs pa gsung ste/ ting nge 'dzin thams cad ni rnam par snang mdzad la sogs pa'i ting nge 'dzin to/ /de rnams kyi dngos grub ni 'khor lo la sogs pa'i dngos grub bo/ /de nyid ni dam pa'i
<p>279b.5</p>rdo rje'o/ /dmigs pa zhes bya ba la sogs pa'i don ni bshad zin to/ /rnam par snang mdzad la sogs pa'i 'khor lo la sogs pa'i dngos grub ston pa'i rnam par thugs rtse gcig tu mdzad ces bya ba'i don to/ /dam tshig thams cad kyi zhes bya ba la sogs pa la/ dkyil 'khor
<p>279b.6</p>gyi lha thams cad kyi 'khor lo la sogs pa'i dngos grub gsungs so zhes bya ba'i don te/ gsang sngags zhes bya ba la sogs pa la rang gi lha'i sku gsung thugs bsgom pa la mngon par brtson pas 'khor lo la sogs pa'i dngos grub bdag la stsol cig ces bya ba'i bskul tshig
<p>279b.7</p>dang bcas par gsang sngags brjod la de'i 'og tu 'khor lo la sogs pa la sku rdo rje la sogs pa gzhug cing bsgom pa'i rnam par byas nas/ rang rang gi dkyil 'khor gyi dbus su 'khor lo la sogs pa'i rdzas bsgrub par bya'o/ /dngos grub sgrub pa'i thabs gsang chen zhes
<p>280a</p>
<p>280a.1</p>bya ba ni bu mo la sogs pa'i dngos grub sgrub pa'i thabs kyang nyon cig ces 'dir dang gi sgra yod par blta'o/ /de gsal bar bstan pa'i phyir rnam par snang mdzad ces bya ba la sogs pa gsungs pa ni go sla'o/ /'di skad ston te/ ji skad du bshad pa'i sbyor bas lha'i
<p>280a.2</p>rnal 'byor byas la/ tshes grangs dang rgyu skar la sogs pa shis pa la 'khor lo'i dngos grub kyi phyir sku rdo rje la mchod yon phul te/ ji skad du bcom ldan 'das kyi bka' thob pa de srid kyi bar du gsang sngags dam pa bzlas pa'am bsgom par bya'o/ /de nas bkra shis dang dge
<p>280a.3</p>mtshan dag bya zhing dul ba'i spyod lam phun sum tshogs pas bdag nyid song la rin la mi rtseg par gnam lcags nyo'o/ /de nas bzo bo bzang po la gla rngan la mi rtseg par 'khor lo rtsibs brgyad pa'am drug pa mtho gang pa byas nas las thams cad bzlas pa'i chu dang spyan gyi
<p>280a.4</p>gsang sngags bzlas pa'i chus bsang gtor bya'o/ /de nas las thams cad bzlas pa'i ba yi rnam lngas bkru'o/ /de nas til gyi chus so/ /de nas spos kyi chus so/ /de nas rnam par snang mdzad kyi snying po bzlas pa'i spos chus bkru'o/ /de nas shin tu bsngags pa'i snod kyi steng du
<p>280a.5</p>bzhag la thun bzhir bzlas pa dang sgom pa ji lta ba bzhin du byas nas/ gsang sngags tshim par bya ba'i phyir/ rdzas dang rjes su mthun pa'i sbyin sreg ji lta ba bzhin du byas te/ oM te dze te dze swA ni sid+d+hi sa d+hA ya hUM phaT ces bya ba 'di ni sbyin sreg byas la rdzas gzi byin bskyed do/ /me
<p>280a.6</p>tog la sogs pas kyang mchod nas las thams cad pas kyang bzlas pa'i chu dang / lag pas bran zhing reg par bya'o/ /de nas sgrub pa la bab pa'i dus su ri bo la sogs par dkyil 'khor bris la dkyil 'khor gyi las thams cad ji lta ba bzhin du rdzogs par bya ste bdag
<p>280a.7</p>nyid dbang bskur ba la sogs pa byas nas/ rnam par snang mdzad dang spyan gyi sngags kyis sbyin sreg brgya rtsa brgyad dang ldan pas 'khor lo la sbyin sreg dbul lo/ /dkyil 'khor gyi lha rnams la yang rdzas dang rjes su mthun par sbyin sreg bya'o/ /de nas ji skad bshad pa'i gsang
<p>280b</p>
<p>280b.1</p>sngags kyis brgya rtsa brgyad sbyin sreg byas pas gzi byin bskyed pa legs par gsungs nas/ sbyin sreg ji lta ba bzhin du nye bar bsdu bar bya'o/ /de nas dkyil 'khor gyi sar zhugs la mchod yon dbul ba la sogs pa'i mchod pa byas nas phyag byas te/ 'khor lo mdun du bzhag la
<p>280b.2</p>der yang sku rdo rje la sogs bzhugs par bsgoms nas/ oM dzi na dzika /tsakra sid+d+hi me pra yats+tsha zhes bya ba'i gsang sngags mtshan thog thag bzlas brjod bya'o/ /de nas nyi ma 'char ba na 'khor lo 'bar bar mthong na langs te/ spyan gyi gsang sngags brjod cing de blangs la yi ge
<p>280b.3</p>brgya pas brtan par byas nas dkyil 'khor ji lta ba bzhin du bsdu bar byas te/ sangs rgyas la sogs pa la mchod pa'i phyir rdzas rnam par bgo bar bya zhing / bla ma la ni rin po che la sogs pa bdag tu bzung ba yod pas mchod la phyag byas nas de'i skal ba blang bar bya'o/ /sgrub
<p>280b.4</p>pa'i grogs mchog la ni nor sbyin pa'am bla ma'i yang dag pa'i man ngag byin pas de'i skal ba blangs la rnam par snang mdzad kyi sngags zlos shing gang du 'dod pas song na ji skad 'dod pa'i yon tan dang ldan par 'gyur ro/ /rdo rje la sogs pa sgrub pa yang de bzhin no/ /sku
<p>280b.5</p>gsum rnam par 'phel 'gyur zhing / /zhes bya ba ni oM AHhUM zhes bya bas sku rdo rje la sogs pa rab tu zhugs pa 'phel bar 'gyur ro/ /rdzas kyi dngos grub bstan nas da ni bu mo bsgrub pa bstan pa'i phyir/ rdzas kyis dngos grub ces bya ba la sogs pa gsungs te/ phyag rgya chen po'i
<p>280b.6</p>rjes thogs la dam tshig gi phyag rgya bsgrub pa'o/ /rnal 'byor che la rnam gnas pas/ /zhes bya ba ni dkyil 'khor gyi lha rnams rang gi lus la dgod cing 'jog pas so/ /de la rnam par snang mdzad kyi rnal 'byor chen po ni 'di yin te/ lha thams cad kyi gnas su sa ma ya a zhes bya bas
<p>280b.7</p>zla ba'i dkyil 'khor la sogs pa bkod la/ snying gar mi bskyod pa rnam par bsam mo/ /dpral bar ni rin chen 'byung ldan/ /lkog ma ni 'od dpag tu med pa/ spyi bor don yod par grub pa/ mig gnyis su sangs rgyas spyan/ /mi bskyod pa'i g.yon logs su mA ma
<p>281a</p>
<p>281a.1</p>kI'o/ /'od dpag med kyi g.yon logs su gos dkar mo/ don yod par grub pa'i g.yon logs su sgrol ma/ mi bskyod pa la sogs pa'i g.yon logs su rdo rje sems ma la sogs pa bzhi mi bskyod pa'i rgyab tu skul byed ma rin chen 'byung ldan gyi g.yon
<p>281a.2</p>logs su rin chen sgrol ma/ de bzhin gshegs pa lhag ma'i rgyab tu khro gnyer can ma dang rdo rje lu gu rgyud/ lte bar gshin rje gshed/ mdzod spur gzhan gyis mi thub pa/ kha la rta mgrin gsang ba'i gnas su bdud rtsi thab sbyor/ rkang pa gnyis su stobs po che/ dpral ba'i steng
<p>281a.3</p>du mi g.yo ba/ mi bskyod pa'i mdun du 'dod pa'i rgyal po/ dpung pa gnyis su dbyug sngon can/ mi bskyod pa dang 'dod pa'i rgyal po'i bar du gnod mdzes rgyal po/ spyi gtsug gi steng du 'khor los sgyur ba/ spyi gtsug gi dbus su rnam par snang mdzad bsam par bya'o/ /
<p>281a.4</p>de nas dzaHhUM baM hoHzhes brjod la yid kyis rnam par snang mdzad la sogs pa'i ye shes sems dpa' phab ste/ rnam par snang mdzad la sogs pa dgug pa dang / gzhug pa dang / bcing ba dang dbang du bya ba ji lta ba bzhin du byas nas phyag rgya bzhis rgyas gdab par bya'o/ /gang
<p>281a.5</p>'di bu mo bsgrub pa bstan pa yin mod kyi 'on kyang phyag rgya chen po la sogs pa bsgrub pa la yang shes par bya'o/ /rang gi lha'i rnal 'byor gyis dus ji srid du grub par ma gyur na rnal 'byor chen po'i tshul gyis dngos grub 'thob ste/ slob dpon gyi dbang bskur bas dbang bskur
<p>281a.6</p>ba nyid kyis rnal 'byor chen po bsgom par bya'i/ rang gi rig pa'i dbang bskur bas ni ma yin no/ /mi bskyod pa la sogs pa'i rnal 'byor chen po yang de bzhin du shes par bya'o/ /de bzhin gshegs pa'i btsun mo che/ /zhes bya ba ni sangs rgyas spyan no/ /zhe sdang rigs ni 'dren
<p>281a.7</p>mdzad pa/ /rdo rje gdan can mA ma kI/ /zhes bya ba ni zhe sdang gi rigs 'thob par byed pa'o zhes sbyar ro/ /rin chen 'byung ba'i lha mo dang / /zhes bya ba ni gos dkar mo'o/ /lha mo 'gro la dbang mdzad ma/ /zhes bya ba la sogs pa ni sgrol ma la sogs pa'i lha mo'o/ /bu mo
<p>281b</p>
<p>281b.1</p>'di dag ces bya ba la sogs pa ni/ spyan la sogs pa'i rnal 'byor ma ste/ bu mo ni nges par spyan la sogs pa'i tshig gi sgrar brjod do/ /de bas na bu mo 'di dag ste spyan la sogs pa'i rnal 'byor ma ni mig yangs shing mdzes la lo bcu drug lon pa'i na tshod dang ldan pa/ gzugs
<p>281b.2</p>dang lang tshos brgyan pa/ /gsang sngags kyi rgyud la shin tu byang ba/ /gzhan yang rang gi dam tshig dang phyag rgya shin tu legs par bslab pa blangs pa la/ rdo rje dang ni pad+ma bskul/ /zhes 'og nas smos pa'i tshig dang sbyar ro/ /rang gi phyag rgya'i khyad par bstan pa'i phyir lha mo'i
<p>281b.3</p>zhes bya ba la sogs pa smos te/ lha mo byi dor legs byas te/ /zhes bya ba ni rang gi lha'i rnal 'byor du byas pa ni byi dor ro/ /rigs lnga yi ni tshogs chen ma/ /zhes bya ba ni rnal 'byor chen por byas la gzhag ste/ gsang ba bskul lo zhes 'og nas smos pa dang sbyar ro/ /
<p>281b.4</p>ji skad bskul zhe na gzhag ste sprad pa'i sbyor ba yis/ /zhes bya ba la sogs pa gsungs te/ de nyid bstan pa ni pad+ma la ni zhes bya ba la sogs pa ste/ dam tshig gi phyag rgya'i gsang ba'i pad+ma der rdo rje gzhug pa byas la de dang lhan cig sprad pa dang 'khyud nas rdo rje dang pad+ma
<p>281b.5</p>bskul bar bya'o zhes bya bar shes par bya'o/ /'di nyid gsungs pa ni gar gyi tshul gyis zhes bya ba la sogs pa ste rus sbal bskor ba bcings pa la sogs pa'i gar gyi tshul gyis bskor ba la sogs pa'i rim gyis mchan khung bsdams pa'i gar ro/ /de bzhin spro dang bsdu
<p>281b.6</p>ba yis/ /zhes bya ba ni sangs rgyas rnams kyis nam mkha' khyab par bsam pa'i sangs rgyas la sogs pa la dga' bas mnyes par bya ste/ nam mkha' la mngon par 'phags pa'i tshul du bya'o zhes thams cad du gnas so/ /mdo las sgyu ma
<p>281b.7</p>dregs myos nas zhes bya ba la sogs pa la/ de nas skad cig gis lha mo'i yang dag pa'i bde bas tshim pa'i rdo rje las byung ba'i bdud rtsi de nyid phyung la de ji lta ba bzhin du legs par brten te rab tu 'bar bar byas te/ pad+ma la gnas pa nyid khas btung zhing rang gi lha'i
<p>282a</p>
<p>282a.1</p>nga rgyal dang ldan pas tshim par bya/ rnal 'byor mas kyang tshul 'di bzhin rdo rje las bdud rtsi blangs la btung bar bya'o/ /'thungs pa tsam nyid kyis zhes bya ba ni 'thungs pa'i 'og tu/ de bzhin gshegs pa lnga'i skur yongs su gyur pa 'thob pa ni khyad par gyi
<p>282a.2</p>'bras bu nyid bstan pa yin no/ /de yang 'di skad ston te/ dang po rdo rje phra mo'i ting nge 'dzin bsgoms pas sems rtse gcig pa thob cing brtan par byas nas/ tshul 'di ltar sngar ting nge 'dzin nyi tshe tsam gyis blo byang bar byas la/ de'i 'og tu dngos su bya ba yin gyi/ gzhan du ni
<p>282a.3</p>dngos grub tu mi 'gyur te de yang / gzhan du 'dod pa'i longs spyod la/ /mngon par zhen pa skye 'gyur na/ /ma bslabs dbang gi sngags pa ni/ /nyams par 'gyur gyi 'grub mi 'gyur/ /slob ma bzang la'ang rnam kun du/ /sbyor ba 'di ni mi bstan te/ /bsam pa khyad par shes
<p>282a.4</p>byas nas/ /mna' bsgags nas ni bstan par bya/ /zhes gsungs pa dang po'i rdo rje phra mo'i ting nge 'dzin gyis sems rtse gcig pa thob cing sems sbyang ba dang 'bar ba'i nus pa yod par byas na dngos grub tu 'gyur gyi/ gzhan du 'dod pa'i yul gyis sems 'phrogs te nyon mongs
<p>282a.5</p>pa'i dbang du gyur pas dngos grub nyams shing the tshom gyi gzhir gyur pas sems can dmyal ba la sogs par skye bar 'gyur bas dus la bab cing sems dbang du gyur na gdod cig mngon sum du bya ba yin no/ /nam mkha' 'dra ba'i chos kun la/ /zhes bya ba la sogs pa la nam
<p>282a.6</p>mkha' dang 'dra bar rnam par rtog pa dang bral ba'i chos thams cad la shes rab dang thabs su ldan pas bshad ma thag pa'i cho ga rnam par spel zhing rdzogs par bya'o/ /rdo rje pad+mas byin brlabs pas/ /zhes bya ba ni byang chub kyi sems sngon du 'gro ba zhes byed pa'i tshig mi mngon par
<p>282a.7</p>byas nas sbyar ro/ /rjes su chags pa zhes bya ba la sogs pa la dam tshig gi phyag rgya la rjes su chags pas rjes su mnyes par byas na 'grub par 'gyur ro zhes snga ma dang sbyar ro/ /ji ltar 'grub par 'gyur zhe na/ bde ba thabs zhes bya ba gsungs te 'di yang bya ba'i khyad par
<p>282b</p>
<p>282b.1</p>gyis gnyis pa yin no/ /khyad par bstan nas da ni thun mong du bstan pa'i phyir/ sbyor ba'i khyad par zhes bya ba la sogs pa gsungs te/ 'di ltar rdo rje sems ma la sogs pa bzhi'am skul byed ma la sogs pa bzhi'i sbyor ba'i khyad par gyis lam gsum du 'jug pa ste/ dus gsum du gshegs
<p>282b.2</p>pa'i gsang sngags rnams 'grub par 'gyur ro zhes 'og ma dang sbyar ro/ /las kyi phyag rgya ngas bshad dang / /zhes bya ba ni phyag rgya rim par phye ba las/ las kyi phyag rgya'i de kho na nyid de'i tshul du bstan pas 'grub par 'gyur ro zhes bya bar sbyar ro/ /lag pa'i phyag rgya dag ces bya ba ni
<p>282b.3</p>lag pas byas pa'i dam tshig gi phyag rgya'i de kho na nyid kyi tshul lo/ /ye shes phyag rgyas rab bskul bas/ /zhes bya ba ni ji skad du bshad pa'i phyag rgyas rab tu bskul bas so/ /dam tshig mchog gis 'grub par 'gyur/ /zhes bya ba ni rang gi bdag po dang ldan pas so/ /'dis
<p>282b.4</p>rnal 'byor bcir 'gyur zhe na/ thub pa chen po zhes bya ba la sogs pa gsungs so/ /phyi dang nang gis la sogs pa'i khams lnga po rnal 'byor pas spyan la sogs pa'i ngo bor rnam par bsgom par bya'o zhes bstan pa'i phyir/ de nas zhes bya la sogs pa gsungs te khams
<p>282b.5</p>gsum gyi dam tshig gi 'khor lo 'di zhes bya ba ni srid pa gsum po 'di nyid ni khams gsum ste/ der dam tshig 'khor lo ni spyan la sogs pa'i ngo bo nyid gang yin pa'o/ /sgrol ma zhes bya ba la sogs pa la/ /sgrol ma rlung du rab tu bsgrags/ /gos dkar mo ni me zhes brjod/ /
<p>282b.6</p>ces bya bar sbyar te gzhan dag las 'dir/ gos dkar can dang sgrol ma ni/ /me dang rlung du rab tu bsgrags/ /zhes gsungs pas so/ /mkha' dbyings zhes bya ba ni nam mkha'i dbyings ni chos kyi dbyings te gnyis su med pa'i ye shes kyi ngo bo nyid do/ /de nyid rdo rje 'chang bar
<p>282b.7</p>bshad/ /ces bya ba ni/ rdzas thams cad dang bral bas nam mkha' rdo rje ste/ dngos po med pa la nam mkha' rdo rje zhes bya bar gzhan dag gi rjes su 'brangs nas shes par bya'o/ /de bzhin gshegs pa thams cad kyi zhes bya ba la sogs pa la/ de bzhin gshegs pa thams cad
<p>283a</p>
<p>283a.1</p>kyis ni rnam par snang mdzad la sogs pa'i'o/ /mnyam pa nyid du gnas pa ni don dam par gnyis su med pa'i ngo bo nyid do/ /de nyid la gnas pa ni thams cad du rtag tu bzhugs pa'i phyir ro/ /dmigs pa zhes bya ba la sogs pa'i don ni bshad zin to/ /de bzhin
<p>283a.2</p>gshegs pa thams cad kyi ngo bo nyid gcig tu dmigs pa'i rnam pa la thugs rtse gcig tu mdzad ces bya ba'i don to/ /byams pa la sogs pa khyed thams cad kyis ting nge 'dzin 'di nyid mngon du bya'o zhes bstan par bya ba'i phyir/ dkyil 'khor gyi
<p>283a.3</p>'khor lo la rnam par gzigs nas cang mi gsung bar gyur pa yin te/ 'di ni bcom ldan 'das kyis chos bdag med pa'i ye shes rgyu mthun pa nye bar bstan nas chos rnams de nyid nye bar bsdu ba'i sgo nas der rdzogs par bstan pa yin no/ /de nas zhes bya ba la sogs
<p>283a.4</p>pa la/ dus bstan pa'i 'og tu byams pa ji skad du bshad pa'i ting nge 'dzin la snyoms par zhugs nas byang chub ni dge ba'i gshes gnyen la rag lus pa yin no zhes bya ba rnam par bsams nas slob dpon gyis slob ma la sangs rgyas la sogs pa ster ba yin par shes
<p>283a.5</p>te/ de bzhin gshegs pa ltar gus pa bskyed par bya'o zhes bsams nas/ de bzhin gshegs pas gsungs par 'dod nas phyag byas te 'di skad ces gsol to zhes bya ba la sogs pa ni gdul bya'i skye bo'i the tshom bzlog pa'i phyir rang nyid kyis ma gsungs so zhes shes
<p>283a.6</p>par bya'o/ /rdo rje byang chub kyi sems su zhes bya ba la sogs pa la sangs rgyas nyid la sogs pa thob par byed pas sam/ slob ma dam bcas pa de byas pas ni de'i sgra gsungs pa yin no/ /des kyang 'di ltar blta bar bya'o zhes bya ba ni ci'i phyir zhe na/ byams pa byang chub kyi
<p>283a.7</p>sems rdo rje slob dpon dang gnyis su med pa'i phyir ro zhes bya ba 'og ma dang sbyar ro gang gi phyir zhe na/ ji skad du bshad pa'i byang chub kyi sems dang / de gnyis ni mnyam pa'i tshul gyis gnas pas na gnyis byar med pa'i phyir ro zhes gsungs so/ /bar nas zhes bya ba'i
<p>283b</p>
<p>283b.1</p>sgra ni mngon par 'dod pa'i don rdzogs par byed pa nyid do zhes rigs pa dang ldan par yongs su gzung ngo / /rigs kyi bu zhes bya ba la sogs pa la/ 'di ltar dngos su sangs rgyas dang byang chub sems dpa' thams cad dus gsum du byon nas 'di skad gsungs te/ kun nas kyang rnal
<p>283b.2</p>'byor chen po'i rnam par gzhag pas bzhugs nas de bzhin gshegs pa thams cad kyis mchod pa rjes su 'dzin pa'i mtshan nyid rnams yang dag par mchod cing rjes su gsungs nas yang slar gshegs par mdzad pa'o/ /'di skad ston te slob mas slob dpon ni sangs rgyas la sogs
<p>283b.3</p>pa yang bka' bzhin byed pa'o zhes khong du chud nas sangs rgyas la sogs pa sgrub par 'dod pas slob dpon nyid kun nas gzung bar bya'o zhes bya ba ste don 'di nyid gsal bar byed pa'i phyir 'di skad ces bya ba la sogs pa gsungs te/ brgyud pa'i rim gyis bdag cag la man ngag ston pa
<p>283b.4</p>rtsol ba skyed par mdzad pas na bdag de bzhin gshegs pa thams cad kyi pha yin no/ /bdag cag gi ma yin no zhes de bzhin gshegs pa gsungs pa'am/ dkyil 'khor du bshad pa'i sgrub pa'i thabs kyi rim gyis rdzogs par byas pas na de skad gsungs so/ /ji srid kyi sgras ni
<p>283b.5</p>bdag gi don ni sems can gyi don byas pa ste mchog tu phan btags pa'o zhes bya ba la sogs pa yongs su bzung ngo / /bdag cag ni ston pa'o zhes bya ba ni dam tshig las 'da' bar byed pa'i slob ma mthong nas dngos grub sbyin pa'i phyir rang gi lung bsgo ba la 'jog pas bdag cag
<p>283b.6</p>ston pa'o/ /dper na zhes bya ba la sogs pa la sangs rgyas dang byang chub sems dpa' thams cad kyi phyag rgya bzhi la bsod nams kyi phung po ji snyed skye ba bas slob dpon gyi ba spu'i khung bu gcig nas bsod nams kyi phung po skye ba gang yin pa de ni snga ma bas ches lhag pa'i bsod
<p>283b.7</p>nams kyi phung po skye bar 'gyur ro zhes pa ste sgrub pa pos de bzhin gshegs pa rnams pas slob dpon 'di ches lhag par blta bar bya ste/ de rnams kyi dam tshig thob pa de la rag lus so/ /zhes 'di ltar mchog tu bstan pa'i tshig gi ngo bo dngos su khong du chud par mi nus pa'i
<p>284a</p>
<p>284a.1</p>phyir sems can gyi khams shin tu dad pa med pas/ gzhan yang byas pa de gsal bar bya ba'i phyir de nas zhes bya ba la sogs pa smras te/ byang chub kyi sems zhes bya ba la sogs pa 'og ma dang sbyar te/ ji skad kyi sgras sangs rgyas la sogs pa 'thob pa'i rgyur gyur
<p>284a.2</p>pa zhes bya ba la sogs par yongs su gzung ste/ de yang slob dpon yin no zhes bya bar dgongs so/ /de nas zhes bya ba la sogs pa de lta bu'i mthu chen po dang ldan pa'i rdo rje slob dpon chen po la brnyas pa'i sems cung zad bskyed pa tsam gyis yun ring por dmyal ba'i gnas su gnas
<p>284a.3</p>par 'gyur ro zhes gdul bya rnams kyis khong du chud par bya ba'i phyir 'jigs shing skrag pa'i yid kyis cang mi smra bar gyur to/ /de ltar rnam par snang mdzad kyi slob dpon la nan tan du bya ba bstan nas/ de la sangs rgyas thams cad kyi gzhung ma yin par gdul ba'i skye bo 'ga'
<p>284a.4</p>zhig som nyi skye bar 'gyur bas de bzlog par bya ba'i phyir/ de ni mi bskyod pa la sogs pa yang don de nyid gsungs pa'i phyir/ de nas zhes bya ba la sogs pa gsungs so/ /de bzhin gshegs pa 'od dpag med dang / de bzhin gshegs pa rnam par snang mdzad ces bya ba ni
<p>284a.5</p>'od dpag tu med pa'i sgra ni snang ba mtha' yas so/ /rdo rje 'chang zhes bya ba la sogs pa la/ rnam par snang mdzad la sogs pa thams cad kyi rdo rje 'chang ba ni ye shes 'dzin pa ste/ de'i dngos grub ni phyag rgya chen po la sogs pa'i dngos grub po/ /de'i dam tshig gi rgyur gyur pa ni
<p>284a.6</p>slob dpon te de la dmigs pa ni mngon sum du mdzad pa'o/ /de nyid rdo rje ste ting nge 'dzin gang la dmigs pa'i ting nge 'dzin gyis 'di skad ston te/ dam tshig gang la yin pa mngon sum du mdzad pa ste de bzhin gshegs pa thams cad la sogs pa'i dngos grub dang / dam tshig gi
<p>284a.7</p>slob dpon la dmigs pa'i rnam par thugs rtse gcig tu mdzad ces bya ba'i don to/ /phyogs bcu dus gsum du byung ba'i zhes bya ba ni snga ma bzhin du mchod par byed pa'o/ /mchod pa mdzad cing phyag 'tshal bar mdzod cig ces bya ba ni ting nge 'dzin gsum gyi rim gyis dkyil 'khor bsgrub pa la
<p>284b</p>
<p>284b.1</p>sogs par 'jug pa la phyag 'tshal ba ste/ thams cad kyis gus pa bskyed par bya ba'i phyir zhes bya ba ste spyi'i don ni snga ma bzhin no/ /de ci'i phyir zhe na/ zhes bya ba la sogs pa ni 'di ltar slob dpon la nan tan tu bya ba las ldog par mi bya ste/ bdag cag rnams kyis slob dpon 'di nyid las mi
<p>284b.2</p>'bral ba las phyag rgya chen po la sogs pa'i dngos grub thams cad bsgrub par bya'o zhes 'di lta bu'i bsam pas 'jug pa'i gdul bya rnams la/ de dang bral bas gsang sngags kyi dngos grub med do zhes bya ba de bzhin gshegs pa rnams kyis rab tu bstan par bzhed nas gsungs pa yin no/ /
<p>284b.3</p>de nas zhes bya ba la sogs pa ni byams pa la sogs pa byang chub sems dpa' de rnams kyi de bzhin gshegs pa de dag la 'og nas bshad pa'i don gsol ba'o/ /de bzhin gshegs pa thams cad kyi zhes bya ba la sogs pa la de bzhin gshegs pa thams cad la sogs pa'i dngos
<p>284b.4</p>grub gang la gnas she na/ gsang ba gsum ni zhes bya ba la sogs pa gsungs te/ sku rdo rje la sogs pa gsang ba gsum dang ldan pa'i slob dpon gyi lus la sogs pa la gnas pa'o/ /lus dang ngag dang yid kyi rdo rje'i gsang ba gang la gnas pa zhes bya ba
<p>284b.5</p>ni/ de bzhin gshegs pa rnams dang / slob dpon gyi yang zhes shes par bya'o/ /gang du yang ma yin no zhes bya bar de bzhin gshegs pa thams cad kyis gsungs so zhes snga ma dang sbyar te/ de bzhin gshegs pa thams cad kyi sku rdo rje la
<p>284b.6</p>sogs pa ji ltar yongs su brtags pa'i ngo bo nyid ni don dam par dngos po med pa'i ngo bo nyid yin pas gang la yang mi gnas so/ /de bzhin du slob dpon gyi yang don dam par gnyis su med pa'i ye shes yin par de yang so sor nges pa'i phyogs na gnas pa ma yin pas gang na yang mi
<p>284b.7</p>gnas so zhes brjod do/ /de nas zhes bya ba la sogs pa la de bzhin gshegs pa la sogs pa'i sku rdo rje la sogs pa ji lta ba bzhin du yongs su brtags pa'i don dam par dngos po med pa'i ngo bo nyid yin la/ slob dpon gyi lus dang ngag dang yid kyang don dam par med pa nyid yin pa
<p>285a</p>
<p>285a.1</p>las kun rdzob tu dngos grub de 'byung bar 'gyur ba ni/ sngags kyi tshul gyis chos nyid kyi che ba'i bdag nyid yin par mthong nas dga' ba thob bas ngo mtshar du gyur pa dang / gzhan yang chos nyid ni so sor rang gis rig pa'o zhes rab tu bstan pa'i phyir/ ci 'ang mi zer bar
<p>285a.2</p>'khod do zhes bya ba ni 'di nyid kyi rnam grangs so/ /'di skad ston te/ ji skad du bshad pa bzhin slob dpon la nan tan du bya ste dngos grub rnams ni de la rag las pa'i phyir ro/ /de bas na 'di ltar rgyud gzhan dag las slob dpon la smod par byed pa la ni dngos grub thams cad gzhan du 'gyur bar
<p>285a.3</p>gsungs so/ /stang stabs zhes bya ba ni yan lag gi 'gyur ba ste brkyang bskum la sogs pa'i mtshan nyid can no/ /'dug stangs zhes bya ba ni gnas pa'o/ /las la sbyar ba zhes bya ba ni zhi ba la sogs pa'i las rnams la nges par sbyar ba'o/ /slar bsdu ba zhes bya ba ni nye bar bsdu ba'o/ /bcu
<p>285a.4</p>yin par zhes bya ba ni dkyil 'khor la sogs pa de kho na nyid bcu ste rang gi lha'i sbyor ba tsam dang 'brel ba yin par sangs rgyas rnams gsungs pas 'dis ni sangs rgyas thams cad kyi rjes su mthun pa'i gzhung du bstan pa yin no/ /dus gsum du byung ba'i rgyal ba thugs rje ro gcig pa rnams
<p>285a.5</p>kyis zhes bya ba 'di ni sdud par byed pa'i tshig yin no/ /gsang ba dang gsang chen dang ye shes zhes bya ba ni dkyil 'khor la sogs pa ste de kho na nyid rnam pa bcu gsang ba ste/ rang gi dam tshig gi phyag rgya dang snyoms par 'jug pa dang ldan pa'i sbyor ba yang dag pa 'brel bar gsungs so
<p>285a.6</p>zhes snga ma dang sbyar ro/ /gsang ba rnam pa lnga'i de kho na nyid chen po dang 'brel ba'i dkyil 'khor la sogs pa rnam pa bcu ni gsang chen yin no zhes de bzhin du sbyar ro/ /de bas na 'di ltar rnam pa gsum gyis zhes bya ba la sogs pa gsungs te de dkyil 'khor gyi de kho na nyid la sogs
<p>285a.7</p>pa'i dbye bas rnam pa gsum du snying po'i ngo bo bstan pa yin no/ /bla mas dam tshig ji lta ba'i dbang du byas nas bshad par bya'o zhes bya ba ni de kho na nyid la sogs pa la lhag par mos pa rnams la de kho na nyid la sogs pa'i rim gyis mngon par 'dus byas pa dang bcas pas bstan par
<p>285b</p>
<p>285b.1</p>bya'i mos pa dang mi mthun par gzhan du bstan na dam tshig nyams shing de yang bslus par 'gyur ro/ /de kho na nyid la sogs pa nyid gsungs pa ni sems can rnams la zhes bya ba la sogs pa yin te/ rnal 'byor gyi rim pa ni rang gi lha'i rnal 'byor tsam gyi rim pa'o/ /lhag pa'i rnal
<p>285b.2</p>'byor gyi rim pa ni dam tshig gi phyag rgya dang yang dag par sbyor ba dang ldan pa'i rang gi lha'i rnal 'byor gyi rim pa'o/ /rnal 'byor chen po'i rim pa ni gsang ba lnga'i bdag nyid kyi rang gi lha'i rim pas te 'di dag gis dkyil 'khor gyi cho ga la sogs pa gnas skabs ji lta ba
<p>285b.3</p>bzhin du dkyil 'khor gyi de kho na nyid la sogs pa cung zad bstan pa cung zad tsam gyis nyung du bstan pa yin te/ 'dir bshad pa'i dkyil 'khor la sogs pa de kho na nyid rnam pa bcu la sogs pa slob dpon gyi kha las rgya cher shes par bya ste gzhung mangs kyis dogs pas 'dir ma bris so/ /
<p>285b.4</p>bshad ma thag pa'i don de kho na nyid rnams ni/ thams cad na yang yod par bstan pa'i phyir 'di dag gi zhes bya ba la sogs pa gsungs te 'di dag ces bya ba ni dkyil 'khor gyi de kho na nyid la sogs pa gsal bar phye ba las ltos pa yin pas so/ /dam tshig thams cad nyams par
<p>285b.5</p>byed do/ /zhes bya ba la sogs pa la 'dir 'di ltar sbyar bar bya ste/ sems can la mchog tu phan 'dogs par byed pa bsngags shing yid du 'ong ba la sogs pa yul du byas nas bsod nams bsags pa'i rgyur gyur pa la brten nas byang chub kyi spyod pa la spyad par bya ba yin no/ /de bas
<p>285b.6</p>bslus shing yang dag pa'i tshul ma bstan na dam tshig ste rdo rje sems dpa' la sogs pa'i dam tshig las nyams shing yongs su zad par 'gyur ro/ /de'i dam tshig las nyams pa la bdud dang mkha' 'gro la sogs pas yongs su bzung ste/ de nas de gsod la de ltar skyes bu shi bar
<p>285b.7</p>gyur nas kyang sems can dmyal ba mi zad pa ste mnar med pa la sogs pa'i ngan song du 'gro bar 'gyur ro/ /shes par byas nas zhes bya ba ni gang gi phyir sems can slu ba ni nyes pa chen po yin te de bas na de rnams de bzhin gshegs pa'i lam yang dag par spyod pa la gzud cing
<p>286a</p>
<p>286a.1</p>yang nas yang thos pas zhes bya ba dang 'dzin du gzhug pa dang / ji ltar thos pa de bzhin du man ngag byin pas/ de nyid la brten pa la sogs pa'i rim gyis gsang sngags kyi tshul theg pa chen po la sems can rnams sbyar zhing gzhug par bya'o/ /rdo rje theg pa la
<p>286a.2</p>zhugs pa'i rnal 'byor pas bzlas pa dang sgom pa la mngon par mi dga' na byang chub thob par dka'o zhes bstan pa'i phyir dang / rgyud kyi mthar ji skad du bshad pa'i dngos grub bsgrub pa la spro ba skyed pa'i phyir/ gang zhig 'di la brtson pa ma byas pa/ /zhes bya ba la sogs pa
<p>286a.3</p>gsungs te ji skad du bshad pa'i gsang sngags kyi tshul gyi bdud rtsi'i ro thos pa dang shes shing rtogs pa thob pas sdig pa gzhom pa'i phyir bzlas pa dang sgom pa la brtson pas mi byed pa de dka' thub kyi spyod pa la sogs pas ji ltar mngon par byang chub par 'gyur zhes shes par bya ste gang
<p>286a.4</p>bde blag gis sbyor bas mi nus pa gang yin pa ste dga' ba nyid ni ma yin no zhes bya ba'i don to/ /rnam pa gzhan gyis byang chub pa med do zhes bkag nas da ni gang gis rnal 'byor bsgom par bya ba de bstan pa'i phyir/ rnal 'byor gcig ces bya ba la sogs pa gsungs te/ rnam par
<p>286a.5</p>snang mdzad la sogs pa gang yang rung ba'i rnal 'byor shes par byas la/ skye bo med par song ste sgra'i tsher ma la sogs pa dang bral ba'i gnas su phyin nas 'du 'dzi thams cad dang bral bar byas te/ dngos grub kyi rnam pa cho ga gang gis skye ba gang la bzlas brjod la sogs pa la
<p>286a.6</p>zhugs pa'i skye bo de nyid la sangs rgyas kyi yon tan stobs bcu dang / mi 'jigs pa la sogs pa rnams dang ldan zhing sems can gyi don byed pa'i nus pa dang ldan pa'i bsod nams kyi tshogs bsags pa rnyed cing thob par 'gyur bar bya'o/ /rnal 'byor gyi khyad par yang ji lta bu
<p>286a.7</p>zhe na/ de'i khyad par bstan pa'i phyir chos bdag med pa bsgoms pa zhes bya ba la sogs pa gsungs te gang chos bdag med pa khong du chud pa mkhas pas so/ /shes rab dang ye shes kyi 'jo tshul gyis zhes pa ni thabs dang bcas pa'i shes rab dang ye shes kyi rnam par rtse zhing rol
<p>286b</p>
<p>286b.1</p>pa gang yin pa'o/ /spro ba dang bsdu ba dang gsang ba lnga'i bdag nyid can gyi gtso bo la mchod par bya'o zhes bya ba ni sangs rgyas la mchod pa me tog la sogs pa spro ba dang bsdu ba dang gsang ba lnga'i bdag nyid can gyi gtso bo rang gi lhag pa'i lha sgom pa'i sbyor bas mchod pa gang la yod pa
<p>286b.2</p>de nyid thob pas mchod do zhes sbyar ro/ /gzhan yang de nyid kyi khyad par bstan pa'i phyir dngos po thams cad ces bya ba la sogs pa gsungs te/ don dam par dngos po med pa'i ngo bo nyid yin pas na dkyil 'khor gyi de kho na nyid la sogs pa gzhi bcu ste/ de kho na nyid bcu'i gzhi thams cad
<p>286b.3</p>ni rnam par snang mdzad la sogs pa'i rim gyis sbyor ba goms pas dngos po thams cad kyi don rtogs pa'o/ /zla gsang thig le'i tshul gyis rdo rje dang pad+mas dbang bskur ba nyid ni bshang gci la sogs pa'i ngo bo rnam par snang mdzad la sogs pa'i ngo bo nyid du yongs su gyur par
<p>286b.4</p>lhag par mos nas sbyang ba la sogs pa byas te/ nyin re zhing spyad de sangs rgyas kyi thabs mkhas pa bsam gyis mi khyab pas 'di lta ste 'di nyid kyis kyang 'bras bu rab tu stsol bar 'gyur te/ gsang sngags kyi chos nyid bsam pa yin no zhes yid la byas pas bdud rtsi lnga rnams kyis
<p>286b.5</p>dga' ba dang mgu bar byed do/ /bdud rtsi lngas dga' bar byed do zhes bya ba la la ni me long lta bu la sogs pa'i ye shes lnga'i rgyu mthun pa/ des rigs lnga'i ngo bo nyid bdud rtsi lnga ste des dga' bar byed pa'o zhes bya ba ni snga ma bzhin no/ /gsang bar bya ba'i chos gsang bas/ /zhes bya
<p>286b.6</p>ba ni 'og nas shin tu gsang zhing sba bar byas te zhes pa skal ba ngan pa'i skye bo rnams kyi phyir ston par mi byed kyi rang nyid sbas pas 'jog pa'o/ /gzugs sgra zhes bya ba la sogs pa la bltas pa dang reg pas blta bar bya ba'i gzugs dang rna bas mnyan par bya ba thams cad do/ /reg
<p>286b.7</p>pa ni reg byas reg pa'o/ /'dod pa'i yon tan lnga po 'di dag la spyod nas rnal 'byor la gnas shing / rnam par snang mdzad la sogs pa'i sangs rgyas nyid ni 'dod par bya ba yin pas na 'dod pa'o/ /de nyid bslab cing goms par bya bas na yon tan no/ /de rnams kyi rnam pa ni
<p>287a</p>
<p>287a.1</p>gzugs brnyan la sogs pa'i mtshan nyid de za ba la sogs pa'i rnal 'byor sems shing rang gi lha'i sbyor ba bsgoms pas spyod cing rnam par spyod par 'gyur ba ste thams cad rtogs shing khong du chud pa'i tshul lo/ /'di skad ston te gzugs la sogs pa yul
<p>287a.2</p>lnga ni rnam par snang mdzad la sogs pa'i bdag nyid can du rnal 'byor pas thams cad du bsgrub par bya'o zhes pa'o/ /bltas dang khu tshur rnam pa yis/ /sems can thams cad dbang du byed/ /ces bya ba ni blta ba ni mthong ba'o/ /khu tshur ni bcing ba'o/ /nye bar mtshon pa 'dis na
<p>287a.3</p>smin ma bskyod pa la sogs pa yongs su gzung ste tshul de dag gis sems can thams cad dbang du byed pas na 'di skad ces bya'o/ /'di ston te mnyam par ma bzhag pa'i sbyor bas gang gi tshe rnal 'byor ba spyod pa de'i tshe mthong ba la sogs pas rang gi lha'i nga rgyal du byas nas sems can thams
<p>287a.4</p>cad rang dbang du byed de/ de'i bdag nyid ni lha'i nga rgyal nyid kyis sems par byed do/ /de nas gang gi tshes bdag la sogs pa mngag gzhug par gyur pa de'i tshe bdag nyid kyis phyogs bcing ba dang / snga ma bzhin du bzlas pa dang sgom pa la sogs pa la brtson pa nyid kyis bsgrub
<p>287a.5</p>pa'i mtshan ma thob par byas nas sgrub pa la 'jug par bya'o/ /'khor lo la sogs pa'i dngos grub thams cad kyi bya ba'i thabs ni cho ga thams cad de de ston pa'i gzhung gi le'u la rim par phye ba'i sgrar brjod do/ /bcom ldan 'das kyis de skad ces bka' stsal nas zhes bya ba la sogs pa
<p>287a.6</p>la bcom ldan 'das kyis rgyud gsungs pas yang dag pa'i don rdzogs par mthong bas yid dga' bar gyur pa ste/ lha dang mi dang lha ma yin dang bcas pa'i 'jig rten pa mngon par dga' ba ste/ ji skad du gsungs pa rang gis thos pa'i shes pas mngon sum du thos shing yid la 'jog
<p>287a.7</p>pas bcom ldan 'das rnam par snang mdzad las thos pas na byams pa la sogs pa mngon par dga' bar gyur ba ste/ bstod do zhes bya ba'i sgras ni yongs su rdzogs pa'o/ /rgyud kyi rgyal po chen po sgyu 'phrul dra ba'i rgya cher bshad pa/ slob dpon mkhas pa chen po kun dga' snying pos
<p>287b</p>
<p>287b.1</p>mdzad pa rdzogs so// //zhu chen gyi lo tsA ba dge slong rin chen bzang pos bsgyur zhing zhus te gtan la phab pa'o//[ ]@## / /rgya gar skad du/ mA ya dzA la tan+t+ra rA dza pany+dzi ka /bod skad du/ rgyud kyi rgyal po sgyu 'phrul dra ba'i dka' 'grel/ bcom ldan 'das ngag gi dbang
<p>287b.2</p>phyug la phyag 'tshal lo/ /sgyu 'phrul dra ba dri ma sel mdzad pa/ /thabs dang shes rab las byung phyag 'tshal te/ /de yi rtogs par dka' ba'i tshig bshad pa/ /dran par bya ba'i phyir ni bri bar bya/ /'dir de kho na nyid rnam pa bcu ni gtso bo yin pas yang dag par brjod par bya ba yin la/ ji
<p>287b.3</p>srid bcom ldan 'das rnam par snang mdzad chen po 'di gdul bya'i skye bo rnams ji lta ba bzhin du rjes su gzung bar bya ba'i phyir byung bar gyur pas 'grel pa la sogs pa gsum ni don gyi dbang gis ston par 'gyur ro/ /'dir sdud par byed pa phyag na rdo rje tshad ma nyid yin par bstan par bya ba'i
<p>287b.4</p>phyir gleng gzhi bshad pa smras pa ni 'di skad ces bya ba la sogs pa la/ 'di skad ces bya ba ni rgyud kyi don thams cad ston pa'i tshig gi phrad do/ /bdag gis zhes bya ba ni mngon sum du thos kyis rtogs pa ma yin pa'o/ /dus gcig na zhes bya ba ni gzhan du gzhan dag thos pa ste bdag
<p>287b.5</p>nyid thos pa mang por ston to/ /bcom ldan 'das zhes bya ba 'dis ni mi shes pa spang ba phun sum tshogs pa'o/ /khang pa brtsegs pa'i zhes bya ba la sogs pas ni me long lta bu dang mnyam pa nyid dang so sor kun du rtog pa dang bya ba sgrub pa'i ye shes kyi sgo nas gnas phun sum tshogs
<p>287b.6</p>pa ste/ 'di dag gis bdag gi phun sum tshogs pa bstan nas gzhan gyi phun sum tshogs pa nye bar bstan par bya ba'i phyir/ rdo rje'i 'khor lo zhes bya ba la sogs pa gsungs te rdo rje 'khor los rab tu spras pa'i cha byad sna tshogs 'chang ba'i de bzhin gshegs pa la sogs pa'i rigs
<p>287b.7</p>dang ldan pa rnams kyi cha lugs bsgyur ba rnam pa sna tshogs kyis spras pa'i rnam par snang mdzad kyi sprul pas zhes bya ba'i bar du'o/ /rnam par snang mdzad kyi zhes bya ba la sogs pas ni gzhan gyi don mdzad pa'i thabs phun sum tshogs pa ste rnam par snang mdzad nyid snying po yin la
<p>288a</p>
<p>288a.1</p>de las byung bas na rnam par snang mdzad kyi snying po las byung ba'o/ /sna tshogs ni don yod grub pa'i dbang phyug go/ /rdo rje ni mi bskyod pa'o/ /rin po che ni rin chen 'byung ldan no/ /thabs dang shes rab dag gis rnam par rol pa bstan par bya ba'i phyir spyod pa zhes bya ba la
<p>288a.2</p>sogs pa gsungs te/ spyod pa ni la la dag gis thabs kyi pha rol tu phyin pa'o zhes 'dod do/ /spyad pa spyod pas rnam par snang mdzad la sogs pa'i lha mo bzhi'i pad+ma'i go skabs nas sam/ stong pa nyid la sogs pa'i rnam par thar pa'i sgo bzhi'i ngo bo'i rdo rje'i go skabs nas byung
<p>288a.3</p>ba'i byang chub sems dpa' sems dpa' chen po'i tshogs la sogs pa'i 'khor dpag tu med pa rnams kyis yongs su bskor ba'o/ /mdun gyis bltas pa zhes bya ba ni gtso bor byas pa'o/ /thugs rje chen po sngon du 'gro ba'i sems can thams cad bsgral ba la mngon par
<p>288a.4</p>brtson par mdzad pa ni bshad ma thag pa nyid kyi rgyud bstan pa yin no/ /de nas zhes bya ba la sogs pa ni rgyud kyi don nye bar ston te sgyu 'phrul gyi dra ba ni dam tshig gi dkyil 'khor la sogs pa ste kun rdzob yin pa'i phyir ro/ /ye shes chen pos rnam par bsgyings pa ni byang chub kyi sems
<p>288a.5</p>las byung ba'i phyir ro/ /sgrub pa zhes bya ba ni rgyu'o/ /rol pas zhes bya ba ni thabs dang shes rab dag gi rnam par 'phrul pas rol cing rtse ba'o/ /stang stabs kyis zhes bya ba ni g.yas brkyang ba la sogs pa'i stang stabs rnams kyis mi mthun pa'i phyogs thams cad rnam par
<p>288a.6</p>'jig pa yin pas na stang stabs kyis rnam par rgyal ba'o/ /thabs dang shes rab las byung ba ni byang chub sems kyi bdag nyid can bde ba chen po'o/ /de las rdo rje ni dam tshig la sogs pa ste/ de ni gdul bya'i skye bo rnams sgrol bar byed pas ni sgrol ba'o/ /de lta bu'i rol bas bzhad pa
<p>288a.7</p>ston pa'i rnam par 'phrul pa ting nge 'dzin gang du ston pa de la de skad ces bya'o/ /ye shes rgya mtsho che ni 'od dpag tu med pa'o/ /yid bzhin nor bu rin chen sbyin ni don yod par grub pa ste de ni yid bzhin gyi nor bu rin po che dang 'dra bar bla na med pa'i mchod pa'i don rdzogs par byed bas so/ /
<p>288b</p>
<p>288b.1</p>rgyud kyi rgyal po sgyu 'phrul dra ba'i le'u dang po'i bshad pa'o// //rnam par snang mdzad 'byung ba zhes bya ba'i dkyil 'khor gyi rgyal po chen po bstan par bya ba'i phyir/ de nas bcom ldan 'das zhes bya ba la sogs pa gsungs te/ sgyu 'phrul chen po'i ye shes ni spyan la sogs pa'i lha mo
<p>288b.2</p>bskyad pa'i byang chub kyi sems te de rnam par bsgyings pa'o/ /gsang ba ni dkyil 'khor chen po'o/ /de nyid phun sum tshogs pa thams cad kyi gnas su gyur pas na byin gyi rlabs kyi mchog go/ /mi phyed pas na rdo rje'o/ /de ston pa'i ting nge 'dzin gang yin pa de la'ang de skad ces bya ste de la
<p>288b.3</p>snyoms par zhugs pa'o/ /ye shes chen po ni byang chub kyi sems te de nyid 'bar ba'o/ /'di nyid kyi snying po can gang yin pa ni rdo rje'i ste dkyil 'khor ba rnams kyi'o/ /de nyid ni snying po ste de rnams kyi 'byung gnas so/ /grangs su 'gro bar 'gyur ba zhes bya ba ni sangs rgyas kyi zhing che ge mo
<p>288b.4</p>zhes bya bar de bzhin gshegs pa 'di zhes bya bar 'gyur ro zhes grangs su 'gro bar mkhyen par 'gyur ro zhes bya ba'i bar du'o/ /dang po kho nar sa yongs su gzung bar bya'o zhes bya ba ni 'di skad ston par 'gyur te/ dang por ji skad bstan pa'i mtshan nyid dang ldan pa'i slob dpon gyis
<p>288b.5</p>mngon par 'dus byas pa'i sa gzhir/ rnam par snang mdzad ji lta ba bzhin du gyur nas gdan bzhir rang gi lha'i gzugs spro ba la sogs pas bsgoms la sprul pa'i sprin phyung ste/ de dag nyid kyis phyogs bcu na bzhugs pa'i de bzhin gshegs pa 'khor dang bcas pa rnams la khyed rnams
<p>288b.6</p>kyis 'dir byin gyis brlab pa la brtson par mdzod cig ces gsol bar bsam zhing slob dpon dang slob ma de srung bar mdzod cig ces bskul la/ de nas de dag yang dag par bsdus te/ nang du bsgoms nas rang gi snying ga'i zla ba'i rdo rje'i lte ba'i yi ge hUM gi nang du gnas par byas la/ 
<p>288b.7</p>de las byung ba'i rdo rje 'dzin pa'i sku rang gi rig pa dang ldan pa dang / bcom ldan 'das rnam par snang mdzad gcig tu gyur par byas nas/ yi ge gsum la sogs pas byin gyis brlab pa sngon du 'gro bas lag pa g.yas pas rdo rje gsor la g.yon dkur brten pas rdo rje dril bu gsil
<p>289a</p>
<p>289a.1</p>zhing / rkang pa'i 'og tu hUM bkod pa las rdo rje 'bar ba phyung ste/ rgyan gyis brgyan pa dang bcas pa'i khro bo'i nga rgyal dang ldan pas yi ge hUM brjod pa sngon du 'gro ba dang / slob dpon ming 'di zhes bya ba la sogs brjod nas/ rang gi rdo rje las khro bo'i lus phyung ste/ 
<p>289a.2</p>myur ba nyid du rdo rje'i 'gros kyis dkyil 'khor gyis kun du bskor nas gdug pa can thams cad bskrad par bya ste/ de lta bus ni sa gzhi yongs su gzung ba byas par gyur pa yin no/ /nyi ma gnyis pa la dkyil 'khor bri ba 'byung bar 'gyur bas g.yas brkyang ba la sogs pa'i
<p>289a.3</p>stang stabs la rnam par gnas pas/ ji lta bzhin du mngon par 'dus byas pa'i dkyil 'khor gyi sa gzhi rdo rje'i rang bzhin du byin gyis brlab po/ /g.yas brkyang ba ni g.yon pa'i byin pa bskum la g.yas pa rgyar mtho lngar brkyang ba ni g.yas brkyang ba'o/ /g.yon brkyang ba ni g.yon
<p>289a.4</p>de bzhin du brkyang ba ste/ 'di gnyis la ni rang gi ming smos pa sngon du 'gro bas hUM zhes bya ba'i sgra 'od zer 'bar ba'i phreng bas kun nas 'khrigs pa rnams kyis dkyil 'khor gyi sa gzhi'i gtan pa la thug gi bar du khyab par bsams la/ rdo rje gsor zhing khro bo'i lta ba dang ldan pas
<p>289a.5</p>kun du bskor bar bya'o/ /lhag ma rnams la ni ci rigs par sbyar bar bya'o/ /sa ga'i 'dug stangs ni rkang pa'i phyi rol gyi sor mo'i bar rgyar sor nyi shu rtsa drug gis chod par byas la/ pus mo gnyis brkyang ba'o/ /zlum po'i 'dug stangs kyang de nyid las lag pa gnyis rgyar
<p>289a.6</p>ngang pa'i gshog pa ltar byas pa'o/ /mthun pa'i rkang stabs ni rkang pa gnyis phan tshun du mthe bo dang long mo bcer ba'o/ /rus sbal gyi rkang stabs ni rkang pa g.yas pas rkang pa g.yon pa mnan pa'o/ /rdo rje 'degs pa ni rdo rje snying gar 'degs pa'o/ /rdo rje 'jo tshul ni rdo rje nyid sgeg
<p>289a.7</p>pa dang bcas pas yongs su bskor ba'o/ /rkang pa ya gcig gi stang stabs ni rkang pa gcig bteg la rkang pa ya gcig gis 'gro ba'o/ /bung ba'i 'phur stangs ni lus kun du bskor ba'o/ /seng ge'i lta thabs ni g.yas brkyang bas rang gi kha gdangs la/ lag pa g.yon
<p>289b</p>
<p>289b.1</p>pa'i mkhrig ma'i steng du lag pa g.yas pa brkyang ba'i mkhrig ma sbyar ba'o/ /seng ge'i glal ba ni 'di nyid las rgyab tu lta bar byed pa'o/ /rdo rje dral ba ni snying gar rdo rje bcing ba byed pa'o/ /rdo rje gsor ba ni lag pa gnyis kyis rdo rje bskor nas 'og tu rdo rje yongs su bskor ba las brjid bag dang
<p>289b.2</p>bcas pas bskyod pa'o/ /rdo rje'i stang stabs ni rdo rje bsnun pa'i tshul lo/ /rdo rje gar ni rdo rje dang gar byas pas lag pa g.yon pa brkyang la/ de'i rtsa bar g.yas pa ba dan gsum par byas pas 'di 'dzin pa'o/ /rdo rje 'jigs su rung ba ni kha'i steng nas 'og tu lag pa brkyang nas de nyid 'jigs
<p>289b.3</p>byed kyi tshul du byas pa'o/ /rdo rje ro langs ma ni lag pa gnyis kyis ro blangs la zab ltar byed cing 'gro ba'o/ /rdo rje tho ba ni rdo rje khu tshur gyis tho ba brdeg pa'i tshul du byed pa'o/ /sgo bzhi byin gyis brlab pa ni shar la sogs pa'i phyogs su sa gnon pa'i phyag rgya dang ldan pas stong pa
<p>289b.4</p>nyid la sogs pa rnam par thar pa'i sgo bzhi bsgom pa'o/ /rdo rje'i gdu bu ni skor phyogs su song ste rim gyis sa gzhir rkang pa gnyis 'jog pa'o/ /bud med kyi sgyu 'phrul gyi stang stabs ni/ rdo rje gar sngon du 'gro bas lag pa gnyis ka dkur brten la mgo g.yon du 'dud par
<p>289b.5</p>byas pa'o/ /rdo rje stobs po che'i 'degs pa ni/ snying gar lag pa g.yon pas rdo rje rtse gsum par byas la g.yas pa'i rdo rje khu tshur dbyug pa ltar 'debs pas 'jog pa'o/ /rdo rje mche ba ni rdo rje khu tshur gyi mthe'u dag bzlog la kha'i grwa mche ba ltar byas nas lce bskyod cing khro
<p>289b.6</p>ba'i lta bas blta ba'o/ /rdo rje'i gad mo ni ha ha zhes bya ba'i sgra yang dang yang du byed pa'o/ /rdo rje'i sgra ni rdo rje'i dril bu 'khrol ba'o/ /ral gri'i stabs ni g.yon pa'i khu tshur gyi shugs las drangs nas g.yas pa'i khu tshur ral gri'i tshul du gzhag pa'o/ /rdo rje'i stabs ni g.yas
<p>289b.7</p>pas rdo rje rtse gsum pa 'degs pa'o/ /'khor lo'i stabs ni snying gar rdo rje khu tshur gnyis kyi mthe'u chung dang mdzub mo rdo rje 'dud pa byas la 'khor lo ltar gtong ba'o/ /gtun shing gi stabs ni rdo rje bcings pas gtun shing 'dzin pa'i tshul lo/ /ba dan gyi stabs ni lag
<p>290a</p>
<p>290a.1</p>pa g.yas pa'i mthe bos srin lag gi sen mo mnan la/ sor mo lhag ma rnams brkyang nas g.yas pa'i dpung pa'i thad kar gzhag pa'o/ /zhags pa'i stabs ni 'dod pa'i rgyal po'i phyag rgya nyid do/ /pad+ma'i tshul ni thal mo sbyar ba pad+ma ltar phye ba'o/ /be con gyi
<p>290a.2</p>tshul ni g.yas pa'i khu tshur gyi mthe bo nang nas bton te bsgreng ba'o/ /mi 'jigs pa'i tshul ni lag pa g.yas pa mi 'jigs pa'i tshul du byed pa'o/ /lcags kyu'i stabs ni lag pa g.yas pa'i mdzub mo 'gugs pa'i tshul du byed pa'o/ /gshol gyi tshul ni lag pa g.yas
<p>290a.3</p>pa'i sor mo brkyang nas cung zad bskum pa'o/ /mdung thung gi stabs ni rdo rje khu tshur gnyis kyis bsnun pa ltar byed pa'o/ /gzhu'i stabs ni lag pa g.yon pas gzhu 'dzin pa'i tshul lo/ /mda' gzung ba'i stabs ni lag pa g.yas pa'i mdzub mo dang gung mo gnyis kyis mda'
<p>290a.4</p>blangs la gsor ba ltar byed pa'o/ /mda' gsor ba'i stabs ni de dag nyid kyis mda' 'phen pa'i tshul du byed pa'o/ /thag mdung bskor ba'i stabs ni lag pa g.yas pa'i khu tshur gyis thag mdung yongs su bskor ba'i tshul du byed pa'o/ /mchog sbyin pa'i stabs ni lag pa g.yas
<p>290a.5</p>pa mchog sbyin pa'i tshul du bzhag pa'o/ /mdung thung gi stabs ni lag pa g.yas pas gsor ba sngon du 'gro bas mdung thung 'phen pa'i tshul du byed pa'o/ /mtshon rtse gcig pa'i stabs ni mdung rtse gcig pa 'phen pa'i tshul lo/ /phyag 'tshal ba'i tshul ni thal mo sbyar nas
<p>290a.6</p>bstod pa byed pa'i tshul du snying gar 'jog pa'o/ /bsam gtan gyi tshul ni ting nge 'dzin gyi phyag rgya de nyid de/ stang stangs de rnams kyis khro bo 'byin pa sngon du 'gro bas bgegs thams cad rnam par gzhom par bya'o/ /de nas rdo rje skyil mo krung la sogs pa rnams kyis
<p>290a.7</p>dbus su 'dug la hUM zhes brjod cing sa'i cha rdo rje'i rang bzhin 'bar ba rnam par gyur par bsam mo/ /pad+ma'i 'dug stangs ni g.yas pa'i byin pas g.yon pa mnan la phus mo gnyis phab pa'o/ /bzang po'i 'dug stangs ni/ stan la rkang pa gnyis drang por 'jog pa'o/ /
<p>290b</p>
<p>290b.1</p>rtse ba'i 'dug stangs ni sems dpa'i skyil mo krung las g.yon pa brjid bag tu brkyang ba'o/ /mdun du bsnur ba ni de nyid la de bzhin du rgyab tu blta ba'o/ /gsang ba'i dkyil 'khor drangs nas lte ba dang byang shar la sogs pa mtshams bzhir sngags dang phyag rgyas byin gyis brlabs pa'i
<p>290b.2</p>seng ldeng gi phur bu sor brgyad pa dang rdo rje'i tho bas kyang de'i sngags brjod cing rim bzhin gdab par bya ste/ de ni mtha' yas dang rnam par rgyal ba la sogs pa zhes grags pa'i phur bus gnas ldar btab nas phyogs bcing zhing ra ba bya ba la sogs pa ji lta ba bzhin du bya'o/ /stang stabs
<p>290b.3</p>la sogs pa la dang por rang gi ming nas smos pa sngon du 'gro bas yi ge hUM zhes bya ba'i sgra brjod par bya'o/ /'di nyid 'khor lo thams cad la sbyar bar bya'o zhes bstan par bya ba'i phyir sngags kyi cho ga 'di ni zhes bya ba la sogs pa gsungs so/ /de nas zhes bya ba la sogs pa la sa'i lha
<p>290b.4</p>mo ji lta ba bzhin du byung bar bsams la yid kyis spyan drangs nas mchod de dbus su gnas pa la/ skyob pa sangs rgyas thams cad kyis/ /zhes bya ba la sogs pas lan gsum du bskul la gshegs su gsol lo/ /de nas bdug spos dbul ba sngon du 'gro ba dang / thugs brtse
<p>290b.5</p>phan pa'i dgongs pa can/ /zhes bya ba la sogs pas sangs rgyas dang byang chub sems dpa' rnams lhag par gnas par bya ste/ dri la sogs pa rnams kyis byugs la lha thams cad kyi gnas su yi ge hUM dang bcas pa'i mtshan nas smos pa sngon du 'gro bas spos kyi dkyil
<p>290b.6</p>'khor bya'o/ /de nas spyod pas bskyod nas sgo bzhi'i go skabs nas byung ba'i yi ge hUM dang a las dkyil 'khor pa'i lha'i 'khor lo phyung la gnas ji lta ba bzhin du gzhag ste/ spyan drang ba la sogs pa bshad pa'i rim gyis sku byin gyis brlab pa la sogs pa sngon du 'gro bas
<p>290b.7</p>rang gi phyag rgya sngags dang bcas pas nye bar bstan te/ dbang bskur la mchod cing yang dag par bstod nas phyag byas la tshim par bya ba'i phyir sbyin sreg byas nas phyogs kyi gtor ma sbyin no/ /de nas rtsa pa'i bum pa lhag par gnas pa ji lta ba bzhin du byas nas slob ma lhag
<p>291a</p>
<p>291a.1</p>par gnas par bya ste yi ge hUM bzlas pa'i spos chus snying ga la sogs par gtor te/ da nyid kyis rdo rje dang bcas pa'i lag pa g.yas pas reg par byas la snying gar rdo rje rtse lnga pa dang spyi bor sna tshogs rdo rje bsams te gsum la skyabs su btang ba la sogs pa byed du bcug nas
<p>291a.2</p>yi ge hUM gis yongs su bzlas pa'i srung skud dpung pa la bcings la so shing la sogs pa byin te de rnams la chos bshad par bya'o/ /de nas dkyil 'khor gyi gnas su zhugs pa gshegs su gsol ba'i phyir sngar bshad pa bzhin du mchod pa la sogs pa byas la dkyil 'khor gyi lha rnams
<p>291a.3</p>ji lta ba bzhin du rdo rje'i lam nas snying ga'i rdo rje'i lte ba'i nang du gnas par bya'o/ /de nas phyi de nyin rnam par snang mdzad kyi sbyor ba dang ldan pas mi bskyod pa la sogs pa'i snying pos phyung la sngon po la sogs pa'i tshon skud lnga de'i rang bzhin du byas te yi ge hUM 'don bzhin pas bsgril
<p>291a.4</p>la de brgya rtsa brgyad bzlas par bya'o/ /de bzhin du tshon rnams la yang ci rigs par bya'o/ /de nyid bstan par bya ba'i phyir/ tshon dang thig la sangs rgyas lnga'i/ /zhes bya ba la sogs pa gsungs te/ dkyil 'khor ji lta ba bzhin du thig gdab la dang por slob dpon
<p>291a.5</p>gyis tshon rtsi dgye bar bya ste phyi nas slob mas bya'o/ /de yang phyi'i dkyil 'khor du sngon po dang dmar po dang dkar po dang ljang gu dang ser po'i tshon rnams kyis rab lnga bya'o/ /gnyis par ni sngon po dang / dmar po dang / dkar po rnams kyis so/ /'khor lo gsum pa la ni tshon
<p>291a.6</p>rtsi dkar pos so/ /'khor lo'i lte ba la ni seng ge'i gdan la gnas pa'i pad+ma dang zla ba'i gdan la bzhugs pa'i rnam par snang mdzad dgod par bya'o/ /shar la sogs pa'i re'u'i cha rnams la ni mi bskyod pa la sogs pa'o/ /'khor lo'i byang shar la sogs par ni spyan la
<p>291a.7</p>sogs pa'o/ /rim pa gnyis pa'i shar phyogs la sogs par ni rdo rje sems ma la sogs pa'o/ /mtshams rnams su ni skul byed ma la sogs pa'o/ /rim pa gsum pa'i shar la sogs pa'i snam bu la ni byams pa la sogs pa'o/ /shar la sogs pa'i sgo rnams
<p>291b</p>
<p>291b.1</p>su gshin rje gshed la sogs pa'o/ /mtshams rnams su mi g.yo ba la sogs pa'o/ /dbang bskur ba'i dkyil 'khor ni go sla'o/ /de ltar dkyil 'khor mngon par bris nas ji lta ba bzhin du mngon par 'dus byas pa'i bum pa la bzlas brjod brgya rtsa brgyad byas te/ rtsa
<p>291b.2</p>ba'i bum pa la rnam par snang mdzad kyi sngags stong rtsa brgyad bzlas shing yi ge hUM brgya rtsa brgyad bzla ba dang lhag ma rnams kyi bum pa bzhi la ni spyan la sogs pa bzhi'i sngags bzla ba dang / lha thams cad kyi la ni rigs kyi dbye bas so/ /las thams cad pa bzlas pa sgor gzhag pa
<p>291b.3</p>ni bsang gtor gyi bum pa bya'o/ /de nas lus khrus byas shing gos la sogs pa'i rgyan gyis brgyan la bdag po'i sbyor ba dang ldan pa'i rnal 'byor dam pas lha'i 'khor lo thams cad dang bdag nyid nang du bsgoms la/ de'i nga rgyal dang ldan pas mchod yon dang mchod pa la yongs
<p>291b.4</p>su bzlas te/ sgo phye nas gnas ji lta ba bzhin du bum pa legs par bzhag la/ dkyil 'khor gyi lha rnams snga ma bzhin du phyung ste rang gnas su gnas par byas la/ 'khor lo'i lha rnams rdo rje khro bo'i lcags kyu'i phyag rgya dang / oM badzra aM ku sha A kaR+Sha ya hUM dzaHzhes
<p>291b.5</p>brjod la spyan drang ngo / /rdo rje sems ma la sogs pa bzhi dang spyan la sogs pa'i rigs kyi yum rnams dang / skul byed ma la sogs pa pho nya rnams ni lcags kyu'i phyag rgyas so/ /'phags pa mi g.yo ba la sogs pa bran rnams ni zhags pa'i phyag rgyas so/ /gshin rje gshed
<p>291b.6</p>la sogs pa khro bo rnams ni zhal gyi phyag rgyas so/ /hUM baM AHzhes brjod pa sngon du 'gro bas ni thams cad gzhug pa dang bcing ba dang / dbang du bya'o/ /de nas langs nas phur bu dang ra ba la sogs pas gnas srung ba byas la pad+ma'i gdan dang / mchod yon dang zhabs bsil
<p>291b.7</p>dag phul la sku la sogs pa byin gyis brlab pa'i phyag rgya rnams kyis byin gyis brlabs te rang gi phyag rgya bstan nas/ rang gi dbang bskur bas dbang bskur la ting nge 'dzin la gnas par bsams nas sgeg mo la sogs pa mchod pa thams cad dang sil snyan dang / gling bu
<p>292a</p>
<p>292a.1</p>la sogs pa yid dga' bar byed pa'i rang bzhin gyi mchod pa'i khyad par thams cad kyis yang dag par mchod nas thal mo sbyar te rol mo'i khyad par gzhan rnams kyis kyang mchod pa dang / lan gsum gyi bar du rdo rje'i glu blangs pas yang dag par bstod nas
<p>292a.2</p>phyag byas te/ lha rnams tshim par bya ba'i phyir bshad pa'i sbyin sreg phul la bzod par gsol te/ de'i 'og tu dngos grub kyi phyir gsol ba btab nas bdag nyid 'jug pa la sogs pa rdzogs par bya'o/ /de'i 'og tu slob ma khrus byas shing rgyan gyis brgyan la dzin dzi ka ces bya ba
<p>292a.3</p>la sogs pa'i snying po dang / sku la sogs pa byin gyis brlab pa'i phyag rgya rnams kyis byin gyis brlabs te mdzub mo dkri ba'i thal mo sbyar ba dang / badzra ka wa tsa hUM zhes bya ba brjod cing gnas lngar go cha dang bcas par byas nas gdong gos kyis g.yogs te rdo rje sems
<p>292a.4</p>ma'i phyag rgyas me tog 'dzin pas hUM zhes bya ba nyid kyis gzhug cing thun mong gi cho ga thams cad byas nas/ slob ma de'i thugs kar rdo rje sems dpas byin gyis brlabs pa'i rnam par snang mdzad du byin gyis brlabs la/ dri dang me tog la sogs pas brgyan nas lha
<p>292a.5</p>thams cad kyi bum pa la sogs pa ji lta ba bzhin du dbang bskur la rnam par rgyal ba'i bum pas dbang bskur ro/ /'di dag kyang ga las she na/ dang por gyi sgra ni gtso bor bstan pa yin pa'i phyir te de bzhin gshegs pa rnams lha'i bdud rtsis gang ba'i bum pa phyag na bsnams
<p>292a.6</p>pa phyung nas de rnams kyis dbang bskur bar gyur par bsam mo/ /de nas yang gos la sogs pas brgyan nas rdo rje sems ma la sogs pa'i dbang bskur te/ sangs rgyas rnams rin po che'i dbu rgyan gyi gzugs su gyur par bsams nas/ dar dpyangs dang / phreng ba dang / 
<p>292a.7</p>rdo rje dang / bdag po dang / rdo rje ming gi dbang bskur bas dbang bskur la gser la sogs pa'i thur ma dang / ji ltar mig mkhan rgyal po yis/ /zhes bya ba la sogs pa'i tshigs su bcad pas mi shes pa'i rab rib bsal la me long blangs te/ rdo rje sems dpa'i rang
<p>292b</p>
<p>292b.1</p>bzhin te/ /zhes bya ba la sogs pa'i tshigs su bcad pa rnams kyis chos kyi mtshan nyid bstan par bya'o/ /yi ge a dang glegs bam sbyin zhing a dang dril bu sbyin la rjes su gnang ba sbyin par bya ba'i phyir 'khor lo rkang pa gnyis kyi bar du bzhag nas lag pa g.yas par
<p>292b.2</p>dung byin te/ di ring phan chad 'jig rten du/ /chos kyi 'khor lo bskor bar gyis/ /zhes bya ba la sogs pa brjod do/ /de nas/ de ring phan chad bu khyod kyis/ /zhes bya ba la sogs pas dam tshig bstan nas/ bla mas yon blangs te zhi ba'i sbyin sreg byas nas
<p>292b.3</p>mchod pa dang bstod pa la sogs pa byas la hUM muH/ zhes bya ba brjod de sems ma'i phyag rgya spyi bor dkrol te lha'i 'khor lo gshegs su gsol lo/ /de nas phur bu phyung la gsang ba'i dkyil 'khor de bzhin du gshegs su gsol nas bya ba snga mas dzaHhUM baM hoHzhes brjod la/ lhag ma rnams
<p>292b.4</p>rang gi gnas su nang du bsgom mo/ /yi ge hUM gis tshon rtsi bsdu bar bya ste bsdus nas chu bo rnams su dor bar bya'o le'u gnyis pa'i bshad pa'o// //gsang sngags kyi rim par phye ba bstan par bya ba'i phyir de nas bcom ldan 'das zhes bya ba la sogs pa gsungs te/ 
<p>292b.5</p>ji lta ba bzhin du phyung la so so'i gsang sngags kyi yi ges gnas ji lta ba bzhin du dkyil 'khor gyi lha rnams dgod par bya'o zhes gsungs pa ste gsang sngags kyi yi ge 'di dag gis dkyil 'khor dgod pa'o/ /de dag la brten nas zhes bya ba la sogs pas ni gsang sngags
<p>292b.6</p>kyi che ba'i bdag nyid ston pa yin no/ /le'u gsum pa'i bshad pa'o// //de nas bcom ldan 'das zhes bya ba la sogs pas ni ting nge 'dzin gyi dkyil 'khor bstan pa yin te/ ye shes chen po nyid stobs yin la/ de'i rnam par 'phrul pa ni rnam par snang mdzad la sogs pa'i
<p>292b.7</p>ting nge 'dzin gyi mtshan nyid do/ /de nyid mi phyed pas na rdo rje ste ting nge 'dzin gang la de skad ces bya ba de la snyoms par zhugs pa'o/ /yi ge oM nyid ye shes te thugs yin la de las ji lta ba bzhin du sprul to zhes bya ba'i don to/ /shes rab ye shes rab rgyas pa/ /zhes bya ba ni
<p>293a</p>
<p>293a.1</p>shes rab dang ye shes kyis rab tu rgyas pas sems can rnams sangs rgyas nyid du bskyed pa'i sangs rgyas kun mchog ni rin po che'i dbu rgyan te des mchod pa ni brgyan pa'o/ /zhal gsum zhes bya ba la dbus ma ni gser gyi mdog can no/ /g.yas pa ni sngon
<p>293a.2</p>po'o/ /g.yon ni dkar po ste de rnams kyis rnam par mdzes pa'o/ /bsam gtan phyag rgya can zhes bya ba ni rdo rje skyil mo krung gis bzhugs pa'i pang bar phyag g.yon pa brkyang la de'i steng du phyag g.yas pa brkyang nas 'jog pa'o/ /bgrang phreng ldan zhing zhes bya ba ni g.yas
<p>293a.3</p>pa'i phyag gnyis na bgrang phreng dang bcas pa'o/ /mda' yis brgyan ces bya ba ni g.yas kyi gsum pa mda' dang bcas pa'o/ /nu ma 'dzin ces bya ba ni phyag g.yon pa'i gnyis pa lha mo'i nu ma 'dzin pa'o/ /rdo rje gzhu thogs shing zhes bya ba ni gsum pa rdo rje gzhu bsnams
<p>293a.4</p>shing / 'og tu ni kun du drag po dang khyab 'jug la sogs pa'i lha rnams bred cing skrag par bri'o/ /de nyid spyod yul bsgom par gyis/ /zhes bya ba ni 'di skad ston pa yin te rnam par snang mdzad kyi sgrub pa pos yid la rang gi sngags bzlas shing snyoms par 'jug pa las
<p>293a.5</p>byung ba'i sangs rgyas thams cad kyi sprin rang gi rigs pa dang sbyor ba spro ba dang bsdu ba la sogs pas bsgom par bya'o/ /A zhes bya ba'i tshig gi lam/ /zhes bya ba ni a las byung ba 'od dpag tu med pa'o/ /'jig rten dbang phyug 'od chen bsam/ /zhes bya ba ni 'jig
<p>293a.6</p>rten dbang phyug gi skur yongs su byung ba'o/ /dbu rgyan thams cad mkhyen pas brgyan/ /zhes bya ba ni 'od dpag tu med pa dbu la 'jog pa'o/ /zhal gsum 'bar ba la zhes bya ba ni dang po ni dkar po/ g.yon pa ni gser mdog go/ /g.yas pa ni ut+pala'i mdog can no/ /de
<p>293a.7</p>rnams kyis 'bar ba zhes bya ba'i bar du'o/ /lha mo bzhi dang gdan gcig pas na 'dug stangs bzhi pa can no/ /pad+ma'i 'jo tshul ldan zhes bya ba ni g.yon pa dkur brten pas sdong bu 'dzin cing g.yas pa thugs kar 'byed pa'o/ /bgrang phreng rdo rje 'chang zhes bya ba g.yas
<p>293b</p>
<p>293b.1</p>kyi gnyis kyis bgrang phreng dang rdo rje bsnams pa'o/ /nu ma 'dzin zhes bya ba ni snga ma bzhin no/ /gsum pas ni spyi blugs bsnams pa'o/ /gzugs rnams thams cad ces bya ba ni lta ba la spyod pa'i sems can rnams gdul bar bya ba'i phyir lha thams cad kyi gzugs kyis 'dul ba'o/ /
<p>293b.2</p>zla ba'i gzugs zhes bya ba ni pad+ma'i gdan la bzhugs pa'o/ /sems kyi rdo rje zhes bya ba ni rdo rje 'dzin pa'o/ /mthing shun bzang po lta bu'i mdog /ces bya ba ni mthing shun gyi mdog can no/ /mi 'khrugs bzhugs zhes bya ba ni mi bskyod pas brgyan pa'o/ /zhal gsum zhes
<p>293b.3</p>bya ba la zhal dbus ma ni sngon po'o/ /g.yas ni dkar po'o/ /g.yon ni ser po'o/ /rin chen 'byung ldan ni dbus ma dang g.yas g.yon dag dmar po dang sngon po dang dkar po'i zhal mnga' bas na zhal gsum pa'o/ /ting nge 'dzin gyi phyag rgya ni snga ma bzhin no/ /g.yas na ni
<p>293b.4</p>rdo rje bsnams pa g.yon pas ni rin po che bsnams pa ste phyag bzhi par bsgom par bya'o zhes bya ba ni lhag ma'o/ /don yod grub pa'i rdo rje ni phyag bzhi pa ste/ ting nge 'dzin gyi phyag rgya dang ldan zhing / ral gri dang lcags kyu bsnams pa/ yi ge khaM las byung ba sngo bsangs
<p>293b.5</p>kyi mdog can no/ /spyan ni rnam par snang mdzad dang 'dra ba'i zhal gsum mnga' ba dang / g.yon pa sdigs mdzub zhags pa can/ /zhes bya ba ste phyag g.yon pas zhags pa thogs pa dang sdigs mdzub mdzad pa'o/ /byang chub yan lag stobs brgyan pa'i/ /zhes bya ba ni chos
<p>293b.6</p>rab tu rnam par 'byed pa la sogs pa byang chub kyi yan lag bdun dang / gnas dang gnas ma yin pa mkhyen pa la sogs pa stobs bcus brgyan pa'o/ /mA ma kI'i zhal gsum ni mi bskyod pa dang 'dra'o/ /dngos dang dngos med mtshan nyid can/ /zhes bya ba ni dngos po dang
<p>293b.7</p>dngos po med pa dang bral ba'o/ /'di 'dra sgom pas bsgom par bya/ /zhes bya ba ni 'di lta bu'i bsam pas bsgom par bya'o/ /gos dkar can gyi zhal ras gsum/ /zhes bya ba ni 'od dpag tu med pa dang 'dra ba'o/ /sgrol ma'i zhal gsum ni don yod rdo rje dang 'dra ba'o/ /mda'
<p>294a</p>
<p>294a.1</p>yang gsor zhes bya ba ni mdas gar byed pa'i tshul lo/ /rdo rje sems la sogs pa bzhi ni rim bzhin du rdo rje sems dpa' dang / rin chen dang / chos dang / las kyi sems dpa' dang 'dra bar nye bar bstan par bya ba'i phyir skyes mchog ces bya ba
<p>294a.2</p>la sogs pa gsungs te de rnams ni zhal gsum pa'o/ /skul byed ma'i ni/ yi ge dgu yi thabs dgu can/ /lha dgu rnams kyi gnas kyang yin/ /zhes bya ba ni sngags kyi sgo nas yi ge dgu la sogs pa gar thabs dgu dang / de bzhin gshegs pa la sogs pa lha
<p>294a.3</p>dgu'i gnas su gyur pa yin pa'i phyir ro/ /'bar ba'i phyag ni nyi shu drug /ces bya ba ni phyag 'bar ba nyi shu rtsa drug dang ldan pa'o/ /rtsa ba'i phyag rgya ni 'og nas bshad pa'i mtshan nyid can no/ /bcu gnyis pa ni phul du byung ba ste/ ngo mtshar du gyur pa'o/ /de yang mdzub
<p>294a.4</p>mo dang mthe bos ston pa yin no/ /ltung ba zhes bya ba drag po dang khyab 'jug la sogs pa'o/ /rin chen sgron ma'i zhal ras gsum ni rnam par snang mdzad dang 'dra ba'o/ /phyag gnyis rin chen thal mo ste/ /zhes bya ba ni thal mo sbyar ba la yid bzhin gyi nor bu lta bu'o/ /
<p>294a.5</p>khro gnyer can gyi zhal ras gsum ni 'jig rten dbang phyug dang 'dra ba'o/ /rdo rje lu gu rgyud kyi zhal ras gsum ni don yod grub pa'i rdo rje dang 'dra pa'o/ /zhal ni cung zad bzhad mdzad pa/ /zhes bya ba ni zhal dbus ma cung zad bzhad pa gang yin pa'o/ /byams pa'i zhal gsum
<p>294a.6</p>ni rnam par snang mdzad dang 'dra'o/ /'jam dpal gzhon nur gyur pa'i zhal gsum yang rnam par snang mdzad dang 'dra ba'o/ /bskal pa bzang po pa lhag ma rnams kyang 'di dag gi rjes su 'brangs nas bsgom par bya'o zhes bstan par bya ba'i phyir spos kyi glang po zhes bya ba la
<p>294a.7</p>sogs pa gsungs so/ /khro bo gshin rje'i gshed kyi gdan ni 'og tu pad+ma'i zhes bya ba ste/ ma he'i 'og tu pad+ma'i gdan byas pa gang yin pa de la de skad ces bya ba'o/ /sku gsum la ni rnam par bzhugs/ /zhes bya ba ni sku la sogs pa gsum dang ldan pa'o/ /'jam pa'i dpal
<p>294b</p>
<p>294b.1</p>gyis legs par brgyan/ /zhes bya ba ni 'jam dpal gyi skus mtshan pa'i thod pa'i phreng ba yod pa'i phyir ro/ /lha mo yis na zhes bya ba la sogs pa la gcig gis ni de g.yas nas 'khyud pa'o/ /gnyis pa ni rgyab tu gnas nas ut+pal thogs pa'o/ /gsum pa ni g.yas
<p>294b.2</p>phyogs na 'dug pa ste pad+ma thogs pa'o/ /bzhi pa ni mdun du gnas par shes par bya'o/ /khro bo gzhan gyis mi thub pa'i zhal ras gsum ni rnam par snang mdzad dang 'dra'o/ /rta mchog gi zhal gsum ni rin chen 'byung ldan dang 'dra'o/ /khro bo bgegs kyi gshed
<p>294b.3</p>ni zhal gsum don yod rdo rje lta bu ste zhabs g.yas pas bgegs gnon cing g.yon pas pad+ma la brten pa'o/ /khro bo mi g.yo ba ni zhal gsum dpal rdo rje sems dpa' dang 'dra'o/ /rin chen ri steng pad+ma la/ /zhes bya ba ni pad+ma'i 'og tu rin po che'i ri bo yod pa'o/ /khro bo 'dod
<p>294b.4</p>pa'i rgyal po ni zhal gsum mi g.yo ba dang 'dra ba'o/ /'dod pa'i rgyal po'i phyag rgya ni 'og nas bshad pa'o/ /khro bo be con sngon po can ni zhal gsum 'dod pa'i rgyal po dang 'dra'o/ /sku ni ri sngon 'dra ba'o zhes bya ba ni zhal dbus ma ri bo sngon po dang 'dra ba mnga' ba'o/ /
<p>294b.5</p>dbu rgyan la ni sangs rgyas bzhugs/ /zhes bya ba ni spyi bor sangs rgyas kyi dbu rgyan dang ldan pa'o/ /sbyor ba'i ye shes kyis bskul ba'i/ /zhes bya ba ni snyoms par zhugs pa las byung ba'i byang chub kyi sems las skyes zhes bya ba'i don to/ /khro bo stobs po che ni zhal ras
<p>294b.6</p>gsum bdud rtsi thab sbyor dang 'dra'o/ /drag po tsham ngam stang stabs can/ /zhes bya ba ni zhabs tsham ngam gyi stang stabs dang bcas pa'o/ /nyi ma'i dkyil 'khor nang na bzhugs/ /zhes bya ba ni nyi ma'i 'od kyi dkyil 'khor la bzhugs pa'o/ /bcom ldan 'das ni
<p>294b.7</p>rdo rje skyil mo krung dang ldan pa'o/ /slob dpon la la dag ni rol pa'i stang stabs kyis bzhugs par 'dod do/ /bskal pa bzang po pa rnams dang lha mo sgrol ma la yang de bzhin no/ /lhag ma ni rol pa'i stang stabs kyis bzhugs so/ /gtsug tor 'khor los sgyur
<p>295a</p>
<p>295a.1</p>ba'i sku gsum zhes bya ba ni sku dang gsung dang thugs kyi dbye bas so/ /zhal gsum ni rnam par snang mdzad dang 'dra'o/ /rin chen ri steng pad+ma la/ /zhes bya ba ni pad+ma'i 'og tu rin po che'i ri yod pa'o/ /rigs kyi yum ni spyan la sogs pa ste rim bzhin du rin po
<p>295a.2</p>che'i snye ma dang / rdo rje dang / pad+ma dang ut+pal bsnams pa'o/ /chags phyir spro zhing rtsol ba can/ /zhes bya ba ni chags pas ni shin tu rtsol ba dang bcas pa'o/ /gnod gnas kyi sku gsum can zhes bya ba ni snga ma bzhin no/ /zhal ras gsum ni thugs rdo rje dang 'dra ba'o/ /
<p>295a.3</p>pad+ma'i gdan la bzhugs pa zhes bya ba ni zhabs g.yas pa pad+ma'i gdan la brten pas bzhugs so/ /bzang po'i 'dug stangs zhes bya ba ni g.yon pas bzang po'i 'dug stangs su gnas pa ste bum pa bzang po la brten pa'o/ /la la ni rol pa'i stang stabs su gnas
<p>295a.4</p>so zhes zer ro/ /phyag na rdo rje bdud rtsi yis/ /zhes bya ba ni 'di skad ston par 'gyur te/ rang gi lha spyan drangs pa la sogs pa sngon du 'gro bas lag pa g.yas par dang po'i yi ge a las byung ba'i zla ba'i dkyil 'khor la gnas pa'i yi ge laM gyis khyab pa'i
<p>295a.5</p>lag pas dri bzang po'i chu ji lta ba bzhin du blugs par bya'o/ /lha mo 'od zer can gyi zhal gsum ni rnam par mdzad dang 'dra ba'o/ /hUM mdzad ces bya ba ni khro bo'i stang stabs dang ldan pa'o/ /ri khrod shing lo can gyi zhal ras gsum ni rnam par snang mdzad dang 'dra
<p>295a.6</p>ba'o/ /de yang khro bo'i me 'bar bas skye dgu rnams la 'tshe ba'i gdon thams cad thal bar byas nas sangs rgyas rnams spros te de rnams kyis 'gro ba rnams la bdud rtsi'i char 'babs pa'o/ /dug sel ma'i zhal ras gsum ni rnam par snang mdzad dang 'dra ba'o/ /blugs
<p>295a.7</p>zhes bya ba ni sangs rgyas kyi gzugs rnams spros la de dag nyid kyis yi ge dzaHsa kha rnam par brgyan pa'i zla ba'i bum pa rnams kyis dug gis phog pa rnams la ldugs so zhes pa'i bar du'o/ /ha la ha la'i zhal ras gsum ni 'od dpag tu med pa dang 'dra ba'o/ /
<p>295b</p>
<p>295b.1</p>lha rnams kyi ting nge 'dzin nyid kyis ji ltar rang gi bsam gtan gyi tshul ston pa bzhin du shes par bya'o/ /skra tshugs phyed du gzar zhes bya ba ni dpral ba'i bar du skra 'khyil ba'o/ /skra rab ces bya ba ni skra ste de'i mgo la'o/ /'jam pa'i rdo rje khro bo yis/ /zhes bya ba ni gshin rje'i
<p>295b.2</p>gshed ces bya ba'i khro bo de'i mgo la gnas pa'o/ /de ni 'di skad ston par 'gyur te/ 'jam pa'i rdo rje'i rnal 'byor pas mdun du k+ShaM las byung ba'i gnod sbyin ma bskyed la de dang snyoms par 'jug pa las yang dang yang du de nyid spros nas nam mkha' gang bar bsgoms la/ maM
<p>295b.3</p>oM A zhes bya ba'i yi ge gsum las khyab 'jug dang / lha chen po dang / tshangs pa ste de dag ji skad du bstan pa'i rang gi yi ge las byung ba la rdo rje hUM mdzad kyi sbyor ba dang ldan pa'o/ /dgug pa la sogs pa sngon du 'gro bas mnan la yi ge hUM brjod cing bsgom par bya'o/ /
<p>295b.4</p>brgya byin la sogs pa yang rang gi sa bon las byung ba'i rim pa 'di nyid kyis bsgrub par bya'o zhes bstan par bya ba'i phyir gzhan yang zhes bya ba la sogs pa gsungs so/ /'phrog byed las skyes pa zhes bya ba ni/ /yi ge ha las byung ba ste/ der yang rang gi
<p>295b.5</p>'khor gyis yongs su bskor ba ji bzhin du sbyor ba dang spro ba la sogs pas bsgrub par bya'o/ /le'u bzhi pa'i bshad pa'o// //de nas bcom ldan 'das zhes bya ba la sogs pa ni gsang sngags kyi ye shes rnam par bsgyings pa rim par phye ba ston te/ zhi ba nyid ni
<p>295b.6</p>nyes pa thams cad dang bral bas na rdul dang bral ba'o/ /de nyid mchog ste ting nge 'dzin gang la de skad ces bya ba de la snyoms par zhugs pa'o/ /sangs rgyas rdo rje zhes bya ba ni bcom ldan 'das rnam par snang mdzad kyi gzugs su byung ba ste/ de bzhin du 'og ma rnams la yang
<p>295b.7</p>ci rigs par rjes su sbyar bar bya ste/ rnam par snang mdzad kyi sbyor ba dang ldan pas yum sangs rgyas spyan gsang sngags kyi yi ge las bdud rtsis gang ba'i zla ba'i bum pa thogs pa phyung la nad pa la ldugs par bsgoms na zhi ba bskyed par 'gyur te/ /zhi ba rnams la yang
<p>296a</p>
<p>296a.1</p>srog sbyin par byed cing ma grub pa rnams la grub pa stsol bar 'gyur ro/ /ci'i phyir 'di ltar 'gyur zhe na/ rdo rje zhes bya ba la sogs pa gsungs te/ rdo rje bcings pa la sogs pa'i dam tshig gi sngags kyis dbang bskur ba'i bdag nyid can gyis bskul zhing
<p>296a.2</p>mngon sum du byas pa ni rdo rje dam tshig gis bskul ba'o/ /sku gsum 'bar ba yis ni thugs rje ste mchog gi dam tshig ni mA ma kI'i mtshan nyid can te/ ting nge 'dzin gang la de skad ces bya ba de la snyoms par zhugs pa'o/ /rdo rje'i dkyil 'khor zhes bya ba ni rdo rje'i rigs kyi ste de
<p>296a.3</p>yang sngags kyi yi ge dkar po phyung nas de bsgrub par bya ba'i lus kun du gang bar bsgoms na sdig pa 'joms par 'gyur ro/ /nad pa la zhi ba ni spyan dang 'dra bar bya'o/ /rgyas pa la rin po che'i bum pas rin po che'i char 'bebs par bsam par bya'o/ /'dod chags chen
<p>296a.4</p>po ni 'od dpag tu med pa'o/ /de so sor rtog pa'i mtshan nyid can gyi pad+mas chags shing mnyes par byas pas gar des rnam par 'phrul pa'o/ /de nyid 'thob pa ste gos dkar mo zhes bya bas sgrib pa rnams 'thor bar byed pa'i phyir ro/ /de la dmigs pa'i ting nge 'dzin
<p>296a.5</p>rdo rje de la de skad ces bya'o/ /rdo rje chos ni 'od dpag tu med pa ste gsang sngags kyi yi ge gser gyi mdog can du phyung la bsgrub par bya ba dbang bskur na rgyas pa chen po skyed par 'gyur ro/ /de nyid spro ba dang bsdu ba dag tu bsgom pas chos kyi mdzod rnam par 'phel bar
<p>296a.6</p>byed do/ /rang gi snying ga'i pad+ma'i lte ba la bsgrub par bya ba gzhag ste/ gsang sngags kyi yi ge'i phreng bas bskor la/ /sna tshogs rdo rje spyi bor gnas par byas nas bzlas pa la sogs pa ji lta ba bzhin du byas na srung ba chen po mdzad par 'gyur ro/ /thams cad dbang du bya
<p>296a.7</p>ba ni tshe la dbang ba la sogs pa bcu'o/ /de rnams khong du chud par byas pa las bskyed pa ni don yod rdo rje can no/ /de nyid ni rdo rje gsum mnyam pa nyid de de'i dga' bar byed pa ni rdo rje dang 'dra bar ma phyed pa'i ting nge 'dzin gang yin pa de la snyoms par zhugs nas yi ge
<p>296b</p>
<p>296b.1</p>dmar po'i gsang sngags phyung la des bsgrub par bya ba kun du bkang la bzlas na mngag gzhug par 'gyur ro/ /ye shes la 'jug pas sgrol bar byed pa zhes bya ba ni/ /ye shes la 'jug pas sgrol bar byed pas na de las dmigs pa'i ting nge 'dzin de la yang de skad ces
<p>296b.2</p>bya'o/ /rdo rje ni gshin rje gshed la sogs pa'i khro bo rnams te/ de dag nyid gdug pa rnams sgrib pa'i phyir de rnams kyis dra bar byas pa'o/ /ye shes sna tshogs can ni 'jig rten las 'das pa'i ye shes sna tshogs dang ldan pa'o/ /srubs gcig pa ni dum bu gcig pa'o/ /
<p>296b.3</p>srubs gnyis pa ni dum bu gnyis pa ste 'di gnyis kho na bsngags pa yin pa'i phyir ro/ /bzang po ni yan lag ma nyams pa'o/ /rkang rjes sa yi cho ga yis/ /zhes bya ba la des ni 'di skad ston par 'gyur te/ /gshin rje gshed kyi rnal 'byor pas lha mo bzhi'i sbyor ba dang ldan pas de
<p>296b.4</p>bzhin gshegs pa lngas byin gyis brlabs la bsgrub bya'i rkang rjes kyis las de'i gzugs brnyan byas te/ thod par bzhag la de dgug pa dang / gzhug pa dang bcing ba byas la rkang pa g.yon pas mnan te/ bskul ba dang bcas par ji srid du khugs par gyur pa de srid kyi
<p>296b.5</p>bar du bzlas brjod bya'o/ /sku gsum dbyer med bsgoms nas su/ /zhes bya ba ni rang gi lha'i nga rgyal brtan po dang ldan pa'o/ /sprin mchog ni don yod rdo rje ste de'i ye shes rdo rje ni mchog go/ /de'i ye shes de las rdo rje bdud rtsi'i khro bo'i ting nge 'dzin gang yin pa de la de
<p>296b.6</p>skad ces bya'o/ /tshogs bdag rkang pa'i drung du gzhag /ces bya ba ni bdud rtsi thab sbyor gyi sbyor ba dang ldan pas bsgrub par bya ba'i rkang rjes kyis las de'i gzugs brnyan bong bu'i gcin dang sbrus te byas la rlung gis khyer ba'i 'dab ma la khrag dang btags pa'i dur
<p>296b.7</p>khrod kyi sol bas/ khro bo dang spel ba'i bsgrub par bya ba'i ming bris nas gzugs brnyan gyi gnas lnga'i nang du bcug la/ rdo rje tshogs kyi bdag po bkug nas legs par mchod de/ de'i rkang pa'i 'og tu de gzhag pa byas la sngags kyi mthar hUM che ge mo skrod
<p>297a</p>
<p>297a.1</p>cig phaT ces bya ba'i bar du khros pas bzlas brjod bya'o/ /rin po che'i sgrol ma ni rin chen 'byung ldan no/ /de'i khro bo'i ye shes ni snga ma bzhin no/ /de las byung ba'i rdo rje ni khro bo'i bdag nyid can gyi ting nge 'dzin gang yin pa de la de skad ces bya'o/ /rdo rjes
<p>297a.2</p>gzir ba'i sbyor ba yis/ /hUM tsam gyis kyang las byed do/ /zhes bya ba ni khro bo gzhan gyis mi thub pa'i sbyor ba dang ldan pas de nyid 'bar ba'i phreng bas 'khrigs pa phyung la sngags kyi mthar hUM zhes bya ba brjod nas gnod sbyin la sogs pa gzir bar bya'o/ /dpag tu med
<p>297a.3</p>pa ni 'od dpag tu med pa'o/ /de'i ye shes ni rin po che dang 'dra bas na rin po che'o/ /de nyid ni yon tan bsags pa'o/ /de las byung ba'i rdo rje ni khro bo'i rang bzhin te/ ting nge 'dzin gang la de skad ces bya ba de la snyoms par zhugs pa'o/ /bsam zhes bya ba ni 'di skad ston
<p>297a.4</p>par 'gyur te/ rta mgrin gyi rnal 'byor pas lag pa g.yas pa las byung ba'i pad+ma dkar po 'dab ma brgyad pa gnas par bsams la/ de'i lte ba la gnas pa'i yi ge ha 'od zer 'bar ba las bsgrub par bya ba'i steng du/ bdud rtsi 'bar bar bsams la/ de dang
<p>297a.5</p>gsang sngags 'don pa sngon du 'gro bas dug thams cad drang bar bya'o/ /don yang dag par 'byung ba ni don yod rdo rje'o/ /de'i mchog gi nor bu ste rdo rje rin po che'o/ /de las byung ba'i rdo rje ni khro bo chen po'i mtshan nyid can gyi ting nge 'dzin gang yin pa de la snyoms par
<p>297a.6</p>zhugs shing dmigs pa la sems rtse gcig tu gyur la mngon du mdzad ces bya ba'i bar du'o/ /gsod par byed do zhes bya ba ni khro bo be con sngon po can gyi rnal 'byor pas bsgrub par bya ba mdun du gnas par bsams nas khro bo mtshon cha 'bar ba lag na thogs pa
<p>297a.7</p>phyung la de dag nyid kyis de gsod par bsams la khro bo'i tshig gis gsang sngags brgya rtsa brgyad brjod na/ nges par gsod par byed do/ /kun du rnam par 'phro ba ni byang chub kyi sems te de nyid bkod pa'o/ /de las byung ba'i rdo rje ni khro bo'i bdag nyid can gang yin
<p>297b</p>
<p>297b.1</p>pa ste ting nge 'dzin de la yang de skad ces bya'o/ /char pa chen gcod par 'gyur/ /zhes pa ni stobs po che'i sbyor ba dang ldan pas khro bo mtshon cha 'bar ba thogs pa phyung nas sprin rnams bsregs par gyur cing / chu rnams skams par bsams la khro bas bzlas na char chen
<p>297b.2</p>po gcod par 'gyur ro/ /gdengs ka can gyi klu'i gzugs grog mkhar gyis las byas nas dgug pa la sogs pa sngon du 'gro bas mnan la char phob cig ces bskul te de bzhin du bzlas brjod byas na char 'bebs par 'gyur ro/ /kun du 'bar ba zhes bya ba ni snga
<p>297b.3</p>ma bzhin no/ /de nyid snying po can gyi khro bo gang yin pa ste de la dmigs pa'i ting nge 'dzin de la yang de skad ces bya'o/ /bkug nas ni zhes pa ni 'dod pa'i rgyal po'i ting nge 'dzin dang ldan pas rkang pa g.yas par sna tshogs rdo rje 'bar ba dgod pas bkug nas bsgrub par
<p>297b.4</p>bya ba'i mtshan ma mnan te khro gnyer rim par bsnyer zhing khros pas bskul ba'i tshig dang bcas par gsang sngags bzlas pa byas na nges par khugs par 'gyur ro/ /ye shes 'bar ba dang 'dra bas na ye shes rab tu 'bar ba'o/ /de las rab tu 'bar ba ni khro bo gtum
<p>297b.5</p>pa ste de la dmigs pa'i ting nge 'dzin de la yang de skad ces bya'o/ /khro bo'i rgyal po zhes bya ba la sogs pa gsungs pa la mi g.yo ba'i sbyor ba dang ldan pas de nyid mnan la zhags pas bcings la drang bar bya'o/ /yang na las 'di dag thams cad la ni rang gi bdag po'i
<p>297b.6</p>sbyor ba ji lta bas bya'o/ /sku gsum rdo rje ni bcom ldan 'das rnam par snang mdzad do/ /de'i ye shes 'bar ba'i 'od zer lta bu de las gnod mdzes kyi bdag nyid can ni rdo rje ste de la dmigs pa'i ting nge 'dzin la snyoms par zhugs pa'o/ /sku gsum rdo rje mchog mnga' bas/ /
<p>297b.7</p>zhes bya ba ni rnam par snang mdzad do/ /dgug bya ba zhes bya ba ni gnod mdzes kyi sbyor ba dang ldan pas bsgrub par bya ba'i snying ga'i pad+ma'i lte ba lcags kyus phug la dgra bdud zhags pas bcings nas gsang sngags brjod de dgug par bya'o/ /ye shes chen po ni snga ma bzhin te/ rdo rje'i
<p>298a</p>
<p>298a.1</p>sngags kyi gzugs kyis de rnam par bsgyings pa nyid ni dga' ston te/ de la dmigs pa'i ting nge 'dzin la yang de skad ces bya'o/ /sangs rgyas byang chub rjes dran pas/ /zhes bya ba ni sangs rgyas kyi byang chub la sems can thams cad dgod par bya'o zhes
<p>298a.2</p>mngon du byed pa'o/ /'khor lo che la rnam gnas nas/ /zhes bya ba ni 'di skad ston par 'gyur te/ rdo rje sems dpa'i rnal 'byor pas 'khor lo chen po'i dbus su 'dug ste/ lcags kyu dang zhags pa thogs pa'i sangs rgyas kyi sprin phyung ste/ das ni sangs rgyas rnams
<p>298a.3</p>kyang 'gugs par byed do/ /rang sngags skyes bur rnam bsgoms nas/ /zhes bya ba ni rang gi lha'i sbyor ba dang ldan pa'o/ /'gugs 'gyur te zhes bya ba ni mi'am lha ma yin gyi bu mo rlung gi dkyil 'khor la gnas par bsams la lcags kyus snying ga phug ste sngags
<p>298a.4</p>brjod nas bkug na nges par khugs par 'gyur ro/ /zla ba'i dkyil 'khor la gnas pa/ /zhes bya ba ni bcom ldan 'das rnam par snang mdzad zla ba'i mdog can sku chen po dang ldan pa bsams la bsgrub par bya ba zla ba'i dkyil 'khor de la gnas par bya'o/ /rdo rje bdud
<p>298a.5</p>rtsi zhes bya ba ni 'di skad ston te/ rdo rje bdud rtsi zhes bya ba'i khro bo'i sbyor bas de 'ongs par rnam par bsams la de'i gsang sngags lan bcu brjod na/ nges par khugs par 'gyur ro/ /gzhon nu ma dag nges par khugs/ /zhes bya ba ni rdo rje bdud rtsi'i khro bo'i sbyor ba
<p>298a.6</p>nyid kyis rdo rje lcags kyu gzugs chen po dang ldan zhing 'bar ba dang / rdo rje rlung gi dkyil 'khor de la bsgrub par bya ba gnas par bsams la lcags kyus snying ga phug ste gzhon nu ma dgug par bya'o/ /lha ma yin gyi bu mo dgug pa'i cho ga ni snga ma bzhin no/ /khugs zhes
<p>298a.7</p>bya ba ni 'di skad ston par 'gyur te/ rdo rjes 'og gi rnal 'byor pas dbu gsum pa la zhags pa dang / dgra sta dang / rtse gsum pa dang / lcags kyu thogs pas mdun du rang gi rig pas byin gyis brlabs pa'i nu ma pad+ma'i lte ba'i nang na gnas par byas la/ rdo rje lcags
<p>298b</p>
<p>298b.1</p>kyu'i ting nge 'dzin las byung ba'i btsag la sogs pa las 'od zer 'bar ba dang ldan pa'i rdo rje lcags kyu la sogs pa yang nas yang du byung ste/ hUM zhes bya ba'i sngags brjod nas spros pa sngon du 'gro bas gzas zin pa'i tshe mtshan ma byung gi bar du de bzlas par bya'o/ /de nas de dang
<p>298b.2</p>ming bris na gnod sbyin mo la sogs pa nges par khugs par 'gyur ro/ /bkug nas zhes bya ba ni 'jam pa'i rdo rje'i ting nge 'dzin dang ldan pas sangs rgyas kyi 'khor lo'i nang na gnas la gshin rje gshed skra 'bar bas 'bar bar gyur cing lag na rdo rje lcags kyu thogs pa phyung la de nyid
<p>298b.3</p>lcags kyur byas te gnod sbyin mo dgug par bya'o zhes bya ba'i bar du'o/ /phyag rgya gsang sngags sbyor ba dang / /bsam gtan 'khor lo'i sbyor ba yis/ /zhes bya ba ni 'gog pa'i rdo rje bsgom pa'i sbyor bas so/ /bskul bar bya zhes bya ba ni yang rdo rje sems dpa'i nga rgyal dang
<p>298b.4</p>ldan pa'am/ /de nyid dbu rgyan la bsgom par bya ste gnod mdzes bzhin du sbyar bar bya'o/ /ye shes ni byang chub kyi sems so/ /de las byung ba'i rnam par rgyal ba'i rdo rje ni drag po'i rdo rje ste de la dmigs pa'i ting nge 'dzin gang yin pa de la'ang de skad ces bya'o/ /nye bar spyod par
<p>298b.5</p>byed ces bya ba ni rnam par snang mdzad kyi sbyor ba dang ldan pas zhal gsum pa thod pa dang / rtse gsum dang / zhags pa dang / lcags kyu bsnams pa phyag gnyis kyis glang po'i pags pa 'dzin la ral pa gcig ma de'i sngags brjod pas phyung la des klu'i bu mo bkug nas nye
<p>298b.6</p>bar spyad par bya'o zhes bya ba'i don to/ /nam mkha' chen po dang 'dra ba'i shugs rgya mtsho ni mtha'i rgya mtsho ste de 'phro ba'o/ /dam tshig ni rgyu ste skul byed ma gang yin pa de la dmigs pa'i ting nge 'dzin de la yang de skad ces bya ste/ snga ma bzhin du 'di nyid kyis sam rang gi sbyor
<p>298b.7</p>bas gsang ba la sogs pa'i bu mo rnams legs par bkug nas bsten par bya'o/ /nam mkha' mdzod ni 'od dpag tu med pa ste chos kyi mdzod kyi mthu yis so/ /de'i rnam par rgyal ba ni khro gnyer can gyi bdag nyid can no/ /de nyid mchog ste ting nge 'dzin de la dmigs pa'i ting
<p>299a</p>
<p>299a.1</p>nge 'dzin de la de skad ces bya'o/ /'di la yang de bzhin du bkug nas spyad par bya'o/ /'gog pa'i rdo rje bsgom pa rdzogs pa ma thos pas ni gsang sngags thams cad kyi bzlas brjod bye ba bya'o zhes bstan par bya ba'i phyir/ yang na zhes bya ba la sogs pa gsungs
<p>299a.2</p>so/ /sangs rgyas kyang ni nges par 'jig /ces bya ba ni khro bo'i rgyal po'i rnal 'byor pas khrag gis brlan pa'i gos kyis lus g.yogs pa'am gcer bu dang / rkang pa g.yon pas mtshan ma mnan la yi ge hUM gis phyogs bcu'i sems can thams cad khro bor byin
<p>299a.3</p>gyis brlabs par bsams nas/ de rnams kyis bsgrub par bya ba gsod par bsgoms la khro bo'i tshig tu 'don pas gsang sngags brgya rtsa brgyad bzlas la gsad par bya'o/ /de la phyogs bcu'i sems can thams cad yi ge gsum las byung ba'i rnam par snang
<p>299a.4</p>mdzad la sogs pa'i ngo bo nyid kyis dang por dgra bo bsad par bsams la de'i 'og tu mngon spyod kyi las bya ste des ni nges par sangs rgyas kyang 'jig par 'gyur ro/ /mngon spyod kyi gnas bstan par bya ba'i phyir ma mo'i gnas dang zhes bya ba la sogs pa gsungs
<p>299a.5</p>so/ /mi rus las byas zhes bya ba la sogs pa ni 'di skad ston par 'gyur te/ khro bo'i sbyor ba dang ldan pas mi rus kyi phur bu sor brgyad pa de'i gsang sngags brgya rtsa brgyad bzlas pa dang bcas pas bsgrub par bya ba'i rkang rjes kyis las de'i gzugs brnyan byas te/ 
<p>299a.6</p>dgug pa ston du 'gro bas sngags brjod la snying gar phur bu gdab pa'am de'i khang pa'i sgor sa brkos par sba bar bya'o/ /nges par skrod ces bya ba ni yan lag ma nyams pa'i thod pa blangs la khro bo'i sngags dang spel ba byas nas 'dir bsgrub par bya ba'i ming bris la rdo rje'i tshig
<p>299a.7</p>dag bzlas nas dgra'i sgo kha'am yul gyi dbus su sbas na nges par skrod par byed do/ /de bzhin du ta la'i lo ma'am dur khrod kyi ras la bris nas dgra'i khyim sgo la sogs par sbas na 'chi ba'am skams par 'gyur ro/ /rdo rje sems dpa' rnam par 'jig /ces
<p>299b</p>
<p>299b.1</p>bya ba ni sku la sogs pa'i rdo rje phur bu 'debs pa'i phyir ro/ /'od bzang me stag 'khrugs pa can/ /zhes bya ba ni 'od kyi phreng bas 'khrigs pa hUM las byung ba'i phyir ro/ /mthas gtugs pa zhes bya ba ni/ spyi bo nas brtsams te rkang pa'i bar du'o/ /sbyor ba gang gis bya ba de
<p>299b.2</p>bstan par bya ba'i phyir rnam snang zhes bya ba la sogs pa gsungs so/ /sku rdo rje la sogs pa bstan par bya ba'i phyir dang de'i phur bu nye bar brtan par bya ba'i phyir/ de nas bcom ldan 'das zhes bya ba la sogs pa gsungs te sku'i ye shes ni rnam par snang mdzad de/ de'i rnam par
<p>299b.3</p>bsgyings pa ting nge 'dzin gang du ston pa de la de skad ces bya'o/ /phan tshun dkri ba'i tshul gyis zhes bya ba la sogs pa gsungs te sor mo rnams rgyab tu phan tshun dkris la/ mthe bo gnyis lag pa g.yas pa'i mthil du kha sbyar ba ni 'khor lo'i phur bu'i phyag rgya'o/ /snang
<p>299b.4</p>mdzad zhabs kyis mnan nas su/ /zhes bya ba ni 'di skad ston par 'gyur te phur bu'i dbyibs kyi phyag rgya rnam par snang mdzad du gyur par bsams la yid nyid kyis bkug nas gsang sngags 'don pa sngon du 'gro bas phur bus gdab par bya'o/ /dam tshig mchog gis
<p>299b.5</p>bzhengs par mdzod/ /ces bya ba ni bcom ldan 'das rnam par snang mdzad nyid phur bu'i dbyibs su der 'byung bar 'gyur ro zhes bya ba'i bar du'o/ /sbyor ba'i che ba'i bdag nyid bstan par bya ba'i phyir/ gzhan du byas na brlag par 'gyur/ /zhes bya ba gsungs te/ 
<p>299b.6</p>rdo rje thugs kyi ye shes chen po zhes bya ba ni rnam par snang mdzad de/ de'i rnam par bsgyings pa ston pa'i ting nge 'dzin gang yin pa de la yang de skad ces bya'o/ /rtse mo lnga pa zhes bya ba la sogs pa la/ thal mo sbyor ba bcings la srin lag sbyar ba nang du gzhug ste/ gung mo
<p>299b.7</p>gnyis sbyar ba'i tshigs gsum par mdzub mo gnyis rdo rje dang 'dra bar bzhag na rtse mo lnga par 'gyur te/ 'di las me stag 'phro bas 'khrigs pa'i rdo rje phur bur bltas la stang stabs kyis sbyar bar bya'o/ /'jig rten dbang phyug nyid gsung gi dam tshig nyid yin te
<p>300a</p>
<p>300a.1</p>de'i rnam par 'phrul pa ston pa'i ting nge 'dzin gang yin pa de la yang de skad ces bya'o/ /rdo rje sor mo zhes bya ba la sogs pa la/ thal mo khong stong du sbyar ba pad+ma dang 'dra bar phye na pad+ma kha phye bar 'gyur te/ de dag ni rang gi bdag po'i sbyor ba gtso bor byas pas sbyar
<p>300a.2</p>bar bya'o/ /gsang ba'i tshig ni rnam par snang mdzad kyi ngo bo nyid yin pa'i phyir ro/ /gsang ba kun btus pa ni mi bskyod pa'i ngo bo nyid yin pa'i phyir ro/ /zhi ba chos kyi tshig ni 'od dpag tu med pa'i ngo bo nyid yin pa'i phyir ro/ /de bas na rdo rje ye shes nges par 'chi bas rdo rje
<p>300a.3</p>ye shes so/ /mngon spyod la yang bsam pa'i khyad par gyis rdo rje phur bus gdab pa ji lta ba bzhin du sbyar bar bya'o/ /rkun ma mdongs par byed pa'i rdo rje zhes bya ba la/ rkun ma mdongs par byed pa ni lha mo 'od zer can te/ de nyid mi phyed pas na rdo rje ste de la dmigs
<p>300a.4</p>pas na ting nge 'dzin de la yang de skad ces bya'o/ /de la 'dir 'od zer can gyi sbyor ba dang sngags dang phyag rgyar bcas pas rnam par 'tshe bar byed pa rnams kyi kha dang mig btsems la de rnams lkugs pa dang long bar gyur par bsams na chom rkun dang sdang ba rnams bcings
<p>300a.5</p>par 'gyur ro/ /nad chen po thams cad dgug pa las rnam par rgyal ma de nyid ye shes yin pa de la dmigs pa'i ting nge 'dzin de la yang de skad ces bya'o/ /zhi bar 'gyur zhes bya ba ni don yod rdo rje'i sbyor ba dang ldan pas ri khrod kyi lo ma can spyan drangs la de'i zhal du pad+ma
<p>300a.6</p>dkar po dang mar srang bsres pa'i til dang 'o ma la sogs pa ji lta ba bzhin du sbyin sreg byas la/ sems can rnams kyi yams dang 'tshe ba la sogs pa dang bral bar bsams na zhi bar 'gyur ro/ /yang na 'di nyid phyung la kun du spros te bdud rtsi'i char rab tu 'bebs par
<p>300a.7</p>bsam mo zhes bstan par bya ba'i phyir nam mkha' kun nas zhes bya ba la sogs pa gsungs so/ /le'u lnga pa'i bshad pa'o// //lag pa'i phyag rgya la sogs pa'i gleng bslang bar bya ba'i phyir/ de nas bcom ldan 'das zhes bya ba la sogs pa gsungs te/ lag
<p>300b</p>
<p>300b.1</p>pa gnyis kyi nang gi khu tshur bcings te mthe bo gnyis gshibs nas bsgreng bar byas pa 'di dang / mgor rang gi gsang sngags kyis sku byin gyis brlab par bya'o/ /'di nyid las g.yon pa'i mthe bo nang du bcug pa ni de bzhin du gsungs so/ /'di nyid las g.yas pa'i
<p>300b.2</p>mthe bo nang du bcug la g.yon pa bteg pa ni de bzhin du thugs kyi ste rang gi stan la gnas nas spyi bo la sogs par yi ge oM la sogs pa gsum bsgom pa nas byin gyis brlab pa la sogs pa bya'o/ /g.yon pa'i rdo rje khu tshur gyi mdzub mo bsgreng la g.yas pa'i rdo rje khu tshur
<p>300b.3</p>gyis rtse mo bzung ba ni rnam par snang mdzad kyi phyag rgya'o/ /sems dpa'i skyil mo krung du 'dug nas lag pa g.yon pa'i khu tshur pang par gzhag ste g.yas pas sa gnon pa ni mi 'khrugs pa'i'o/ /g.yon pa de bzhin bzhag la g.yas pa mchog sbyin ltar byas pa
<p>300b.4</p>ni rin chen 'byung gnas kyi'o/ /lag pa gnyis pang par bzhag ste bsam gtan gyi tshul du sbyar ba ni 'od dpag med kyi'o/ /g.yon pa snga ma bzhin du bzhag la g.yas pa mi 'jigs pa'i tshul du gzhag pa ni gdon mi za bar grub pa'o/ /lag pa gnyis rdo rje bcing
<p>300b.5</p>bar byas la gung mo gnyis gshibs te bsgreng ba ni rdo rje sems ma'i'o/ /de nyid las gung mo'i tshigs dang po dgug ste/ rin po che'i tshul du byas pa ni/ rdo rje rin chen sems ma'i'o/ /gung mo sbyar ba pad+ma'i 'dab ma ltar byas pa ni rdo rje chos ma'i'o/ /de nyid las gung mo
<p>300b.6</p>sbyar te tshigs par ma rtse bskum nas ral gri ltar byas pa ni rdo rje las ma'i'o/ /thal mo khong stong du sbyar ba las mdzub mo gnyis gdu bu 'dra bar zlum por byas te mthe bo'i steng du mig dang 'dra bar gzhag pa ni sangs rgyas spyan gyi'o/ /rdo rje bcings pa las gung mo gnyis
<p>300b.7</p>gshibs te sbyar ba'i tshigs gsum par mdzub mo gnyis rdo rje'i tshul du gzhag pa ni mA ma kI'i'o/ /lag pa gnyis kyi thal mo gnyis khong stong du sbyar te pad+ma kha bye ba dang 'dra bar byas pa ni gos dkar can gyi'o/ /thal mo khong stong du sbyar ba las mdzub mo gnyis kyis gung mo'i
<p>301a</p>
<p>301a.1</p>sen mo mnan te dbus su gzhag pa ni sgrol ma'i'o/ /thal mo sbyar te mdzub mo gnyis gung mo'i tshigs dbu mar sbyar la mthe bo gnyis glor gzhag pa ni skul byed ma'i'o/ /rdo rje bcing ba byas pa las mthe bo gnyis bsdams te mdzub mo gnyis kyi rtse mo bkug nas sbyar ba ni
<p>301a.2</p>rin chen sgrol ma'i'o/ /thal mo khong stong du sbyar ba las mthe bos so so'i rang gi mthe'u chung gi sen mo mnan la lhag ma rdo rje'i mtshan nyid du byas pa khro gnyer can gyi'o/ /rdo rje khu tshur gnyis bcings pa las mdzub mo dang mthe'u chung gnyis lu gu rgyud ltar bcings pa ni rdo rje lu gu
<p>301a.3</p>rgyud kyi'o/ /lag pa gnyis khu tshur nang du bcangs pa las gung mo gnyis gshibs te sbyar la srin lag gnyis bkrol te bsnol ba mdzub mo gnyis kyis dkris te mthe bo gnyis brkyang la rtse sbyar te bkug la kha dang 'dra bar byas pa ni gshin rje gshed kyi'o/ /g.yon pa'i rdo rje khu
<p>301a.4</p>tshur bcangs pa las mdzub mo brkyang nas snying gar gzhag /g.yas pa bteg pa thal lcag gi tshul du byas pa ni gzhan gyis mi thub pa zhes bya ba'i'o/ /rdo rje khu tshur gnyis mthe'u chung lu gu rgyud du byas la mdzub mo gnyis gshibs te rtse mo sbyar la bzlog ste dpral bar gzhag pa
<p>301a.5</p>ni rta mgrin gyi'o/ /lag pa gnyis brkyang la mthe bo gnyis kyis rang rang gi mthe'u chung gi sen mo mnan nas dpung mgo'i drung du rdo rje bcing ba'i tshul du byas nas khros pas sbyar ba ni bdud rtsi thab sbyor gyi'o/ /lag pa gnyis brkyang la mthe bos rang gi srin lag dang mthe'u chung gi
<p>301a.6</p>sen mo mnan te shubs las phyung nas/ g.yas pas ral gri'i tshul du gzhag pa ni mi g.yo ba'i'o/ /lag pa g.yon pa'i rdo rje khu tshur gyi rgyab tu lag pa g.yas pa rdo rje khu tshur du byas la/ mthe'u chung gnyis lu gu rgyud ltar bcings nas mdzub mo gnyis bteg ste zhags par byas
<p>301a.7</p>pa ni 'dod pa'i rgyal po'i'o/ /g.yon pa'i rdo rje khu tshur las byung ba'i mdzub mo bsgreng la snying gar bzhag la g.yas pa'i rdo rje khu tshur gyi mdzub mo be con ltar brdegs pa ni be con sngon po can gyi'o/ /lag pa g.yon pa'i rdo rje khu tshur gyi rtse gsum pa byas la g.yas pa'i rdo rje
<p>301b</p>
<p>301b.1</p>brdeg pa'i tshul du gteg pa ni stobs po che'i'o/ /khu tshur gnyis bcings la mthe bo dang mdzub mo dang gung mo rnams bsgreng ste so so zhing phan tshun rtse sprad pa ni byams pa'i'o/ /thal mo khong stong du sbyar la mdzub mo gnyis kyis rang gi srin lag gi sen mo mnan nas/ ut+pa
<p>301b.2</p>la'i tshul du gzhag pa ni 'jam pa'i dbyangs kyi'o/ /lag pa g.yon pa pang par gnas par byas la g.yas pa glang po'i sna ltar byas pa ni spos kyi glang po che'i'o/ /lag pa g.yon pa'i rdo rje khu tshur bteg pa lag pa g.yas pa ba dan gyi tshul du gzhag pa ni ye shes tog gi phyag rgya'o/ /
<p>301b.3</p>bzang po'i 'dug stangs su 'dug la thal mo khong stong snying gar sbyar ba ni bzang skyong gi'o/ /lag pa g.yon pa brkyang ba'i rgyab tu lag pa g.yas pa rus sbal gyi tshul du byas la sor mo rnams chu rlabs 'dren pa'i tshul du byed pa ni blo gros rgya mtsho'i'o/ /g.yon pa'i rdo rje khu tshur snying
<p>301b.4</p>gar bcings la g.yas pa mchog sbyin pa'i tshul du gzhag pa ni blo gros mi zad pa'i'o/ /g.yon pa'i rdo rje khu tshur pang par bzhag la g.yas pas se gol gtogs pa'i tshul du byed pa ni spobs pa brtsegs pa'i'o/ /thal mo gnyis khong stong du sbyar la pad+ma cung zad kha bye ba ltar byas
<p>301b.5</p>pa ni mthu chen thob pa'i'o/ /lag pa gnyis kyis 'thor ba ni ngan song thams cad spong ba'i'o/ /lag pa gnyis thal mo sbyar la bsnun pa'i tshul du byed pa ni mya ngan thams cad kyi mun pa nges par 'joms pa'i blo gros kyi'o/ /lag pa gnyis brkyang la 'bar ba'i tshul du byed pa ni dra ba can gyi
<p>301b.6</p>'od kyi'o/ /g.yas pa mchog sbyin par byas la g.yon pa'i mthe bo dang mdzub mo zla ba ltar brkyang pa ni zla 'od kyi phyag rgya'o/ /lag pa gnyis bum pa'i tshul du gzhag pa ni 'od dpag med pa'i'o/ /rdo rje khu tshur gnyis nam mkhar kun du bskor ba ni nam mkha' mdzod kyi'o/ /lag pa
<p>301b.7</p>g.yon pa sa la brkyang nas g.yas pa'i mthe bo dang mdzub mo sprad la/ zhu ba'i tshul du byed pa ni sgrib pa thams cad rnam par sel ba'i phyag rgya ste/ de dag ni dkyil 'khor ba'i lha rnams kyi phyag rgya rnams so/ /g.yon pa rdo rje khu tshur las khro bo'i mdzub mo snying gar rab tu bzhag la/ 
<p>302a</p>
<p>302a.1</p>hUM zhes smra zhing lag pa g.yas pa'i rdo rje khu tshur brdeg pa'i tshul gyis 'degs par byed pa ni ri khrod lo ma can gyi'o/ /g.yon pa'i mdzub mo dang mthe bos skud pa bzung la g.yas pas khab kyis kha dang mig 'tshems pa'i tshul du byed pa ni 'od zer can gyi'o/ /lag pa
<p>302a.2</p>gnyis spyi bor sbrul mgo'i gdengs ka'i tshul du byas la phuT ces brjod pa ni dug sel ma'i ste dug sel ma 'di nyid kyi sbyor bas dug bsal bar bya'o/ /'dod pa'i rgyal po'i phyag rgya las mdzub mo gnyis bsgreng nas gzhag pa ni rdo rje hUM mdzad kyi'o/ /de nyid lag pa g.yas pa'i
<p>302a.3</p>mdzub mo lcags kyu'i tshul du byas pa ni rdo rje'i khro bo'i lcags kyu'i phyag rgya ste/ de bzhin gshegs pa thams cad spyan 'dren pa la ni dzaHzhes bya ba dang sbyar bar bya'o/ /rdo rje khu tshur gnyis kyi mthe'u chung gnyis kha'i grwa gnyis su bzlog ste mche bar byas la lce bskul zhing khro bo'i lta
<p>302a.4</p>bas lta bar byed pa ni rdo rje mche ba'i phyag rgya'o/ /rdo rje khu tshur gnyis kyi mthe'u chung dang mdzub mo gnyis rdo rjes mnan pa'i lcags kyu byas la hUM zhes brjod cing khro bo'i lta ba dang ldan pas lus gcu pa ni rdo rje mkha' 'gro ma'i phyag rgya ste/ khrag la sogs pa drang ba la sbyar bar
<p>302a.5</p>bya'o/ /rdo rje khu tshur gnyis bcings la mdzub mo gnyis brkyang nas bsnol te gyen du 'degs pa ni dkyil 'khor gyi phyag rgya ste/ bzlas brjod 'bum byas nas mtshan mo thog thag bsgrubs la phyag rgya 'di dang badzrod tiSh+Tha zhes bya ba dang dkyil 'khor bteg la bstan par
<p>302a.6</p>bya'o/ /de nyid las mkhrig ma g.yon pa la mkhrig ma g.yas pa gzhag ste/ /yang sgo logs su bteg pa ni sgo dbye ba'i phyag rgya'o/ /rdo rje khu tshur gnyis bzlog nas bsnol la mchan khung du bsams te khro bo'i lta ba dang ldan pa ni gdon thams cad skrag par byed pa'i phyag
<p>302a.7</p>rgya'o/ /lag pa g.yon pa brkyang ste kha sbubs la de'i steng du g.yas pa bzhag la gnyis ga'i mthe bo bskyod pa ni lha ma yin gyi sgyu dang 'khrul 'khor dbye ba dang / lha ma yin gyi bu mo smrar gzhug pa'i phyag rgya'o/ /lag pa gnyis kyi mthe bo dang mthe'u chung lu gu rgyud du byas la
<p>302b</p>
<p>302b.1</p>lhag ma brkyang ste stang stabs dang bcas pas hUM zhes bya ba dang sbyor ba ni khro bo rdo rjes 'og gi phyag rgya ste 'dis 'khrul 'khor bshig la lha ma yin gyi grong khyer du 'jug par bya'o/ /g.yon pa'i rdo rje khu tshur gyis sdigs mdzub byas pa ni/ rdo rje nag mo'i phyag rgya'o/ /rdo rje bcings pa las
<p>302b.2</p>mdzub mo gnyis brkyang ste phur bu'i tshul du byas pa ni rdo rje phur bu'i phyag rgya'o/ /g.yas pa'i rdo rje khu tshur brdung ba'i tshul du byed pa ni rdo rje tho ba'i phyag rgya'o/ /lag pa gnyis rdo rje khu tshur byas la mdzub mo gnyis brgyang ste mdud pa dor ba'i tshul du byas pa ni de bzhin gshegs pa
<p>302b.3</p>thams cad kyi rdo rje bcing ba'i phyag rgya ste 'di dang baM zhes bya ba 'dis dkyil 'khor gyi lha rnams bcing bar bya'o/ /rdo rje khu tshur gnyis sog les bgegs 'dra ba ltar byed pa ni rdo rje sog le'i phyag rgya ste bgegs 'dra ba la ni hUM zhes brjod nas sbyar bar bya'o/ /lag pa gnyis zla ba
<p>302b.4</p>'dra bar byas pas gdong g.yogs la a la la zhes brjod cing mig steng du bgrad par gyur pa ni rdo rje srin mo'i phyag rgya ste 'di ni gdug pa gnon pa'o/ /lag pa gnyis lu gu rgyud du byas la/ gung mo dang mdzub mo brkyang nas gri gug ltar byas pa ni chad pa'i phyag rgya ste 'di dang stobs
<p>302b.5</p>po che'i phyag rgyas sprin thams cad gtubs par 'gyur ro/ /lag pa gnyis khu tshur bcangs la mdzub mo gnyis skam par byas nas dpung pa brkyang la phur bu 'byin pa'i tshul du byed pa ni skam pa'i phyag rgya ste/ lag pa gnyis kyi mthe bo rang gi lag mthil du bzhag la rkang pa
<p>302b.6</p>gcig sa la btsugs nas rkang pa gnyis pa rgyab tu bskum la khro bo'i blta bas lce bskyod cing hUM phaT ces brjod cang gom pa 'dor zhing bskyod pa ste/ rang gi lag mthil du mthe bo gzhag pa'i lag pa gnyis kyis gshog pa bskyod pa ltar byed pa ni rdo rje nam mkha' lding gi phyag rgya
<p>302b.7</p>ste rdo rje nam mkha' lding du bdag nyid bsams la 'dis nad thams cad bsal bar bya'o/ /rdo rje khu tshur gyis mda' gzung la/ g.yas dang g.yon du brkyang ba'i tshul du byas la/ steng dang 'og dang ngos gnyis su mda' 'phen par byed pa ni rdo rje mda'i phyag rgya ste 'di dang hUM phaT
<p>303a</p>
<p>303a.1</p>ces bya bas gzhan gyi dbung gzhig pa dang / de bzhin gshegs pa thams cad mnyes par byas la hoHzhes bya bas mnyes par bya'o/ /rdo rje khu tshur gnyis bcings la gung mo gnyis gshibs te bsgreng la tshigs gsum pa bcag ste rin po che dang 'dra bar bya/ mthe bo
<p>303a.2</p>gnyis bsnyams pa'i steng du mdzub mo gnyis gdu bu'i tshul du byas pa ni bcom ldan 'das 'khor lo can gyi phyag rgya ste 'di dang de'i gzugs su bsgoms nas 'khor lo 'bar ba lta bu 'dzin pa ni g.yul las sgrol bar byed pa'o/ /lag pa g.yon pa'i sor mo kun rang gi mthe bos
<p>303a.3</p>mnan te gung mo bsgreng g.yas pa pad+mar bya ba ni ha la ha la'i phyag rgya'o/ /rdo rje khu tshur gnyis kyi mthe'u chung gnyis lu gu rgyud du byas la/ mdzub mo gnyis gshibs te bzlog la dpral bar gzhag pa ni rdo rje khrag 'thung gi phyag rgya ste 'dis dur khrod du zhugs la mkha' 'gro ma
<p>303a.4</p>rnams bskrad par bya'o/ /g.yon pas thod pa gzung ba'i tshul du byas la/ g.yas pas mdung rtse gsum par byas nas ral ba la zla bas brgyan te bcings nas mtshan ma bsgrengs pa mig gsum pa la gar stabs kyis gar byed par bdag nyid bsgoms pa ni bde byed kyi phyag rgya'o/ /
<p>303a.5</p>g.yon pa'i gung mo dang mthe bo 'jigs pa'i tshul du brkyang la g.yas pa'i khu tshur dbyug to 'dzin pa ltar byas pa ni khyab 'jug gi phyag rgya'o/ /lag pa gnyis thal mo sbyar nas pad+ma'i tshul du brkyang bar byed pa ni tshangs pa'i phyag rgya'o/ /lag pa gnyis me tog thogs pa'i phyag rgyar
<p>303a.6</p>byas pa ni ma mo thams cad kyi'o/ /rdo rje sems ma la sogs pa de dag nyid ni rin po che ste me long lta bu la sogs pa'i ye shes kyi ngo bo nyid des dkyil 'khor gyi lha rang gi ting nge 'dzin la gnas par bsgoms la dbang bskur bar bya ste/ de la bcom ldan 'das rnam par snang
<p>303a.7</p>mdzad kyi ni rin po che'i dbu rgyan nyid kyis so/ /gzhan rnams kyi ni mi bskyod pa dang / 'od dpag tu med pa dang / sangs rgyas lnga'i dbu rgyan nyid kyis ci rigs par bskyed par bya'o/ /dar dpyangs dang phreng bas kyang dbang bskur bar bya ste rdo rje khu tshur gnyis ltag par mdung la
<p>303b</p>
<p>303b.1</p>mthe'u chung la sogs pa sor mo thams cad bkrol nas 'gying bag dang bcas pas dar dpyangs kyi tshul du bya'o/ /gsang ba'i mchod pa nyid bstan par bya ba'i phyir 'gyur zhing zhes bya ba la sogs pa gsungs te/ rdo rje khu tshur gnyis dkur brten nas cung zad 'jo sgeg gi tshul gyis
<p>303b.2</p>'gyur zhing g.yon phyogs su 'dud pa ni sgeg mo'i'o/ /de nyid las phreng ba'i tshul du mgo la 'ching ba ni phreng ba ma'i'o/ /glu len cing rdo rje'i pi wang brdung ba'i tshul du byed pa ni rdo rje glu ma'i'o/ /rdo rje khu tshur gnyis gar byed pa'i tshul du bskor ba ni rdo rje gar mkhan ma'i'o/ /gsang
<p>303b.3</p>ba dang phyi'i mchod pa gar sngon du 'gro bas bya'o zhes bstan par bya ba'i phyir/ 'jo sgeg thabs la spro ba yis/ zhes bya ba la sogs pa gsungs so/ /me tog ni thal mo dang gar gyis me tog dbul ba'i tshul du byed pa ni me tog ma'i'o/ /phan tshun rgyab sbyar la gung mo
<p>303b.4</p>bsgreng nas spos kyi tshul du bskor ba ni bdug spos ma'i'o/ /mthe bo gnyis mar me'i tshul du gzhag pa ni mar me ma'i'o/ /gar sngon du 'gro bas byug pa'i tshul du byed pa ni byug pa ma'i'o/ /lag pa gnyis dung gi tshul du sbyar la mchod yon dbul bar bya'o/ /lag pa
<p>303b.5</p>gnyis kyis brdebs pas rdza rnga brdung ba'i tshul du bya ba dang / rang gi bud pa'i tshul gyis gling bu 'bud pa dang / rdo rje bsdams pa nang du bcings la mthe bo gnyis gshibs la brkyang / mthe bo gnyis gdu bur byas pa'i dung 'bud pa dang lag pa g.yas pa bteg ste/ 
<p>303b.6</p>de nyid kyis rnga yab g.yob ba ltar bya ba dang lag pa g.yon pa bteg la lag pa g.yas pa rgyal mtshan gyi tshul du dpyangs pa dang / de bzhin du gnyi ga ba dan du bya ba'i don du g.yo zhing bskor bas 'og tu bya ba dang tshon 'gyed pa'i tshul gyis phreng ba bya ba dang lag pa g.yon pa pang
<p>303b.7</p>bar gzhag ste snod du byas la/ g.yas pa bzung nas lha bshos rnam pa sna tshogs pa dbul ba dang / zur bzhi'i tshul gyis khang pa brtsegs ma bya ba dang / gos kyi tshul te na bza' 'dra ba'i tshul dang / gdu bu dang do shal dang / dpung rgyan dang / rkang rgyan dang / rna cha rnams ni
<p>304a</p>
<p>304a.1</p>gnas ji lta bar brgyan par bya ba dang / lag pa g.yon pa'i mthe bo'i rtse mo'i steng du g.yas pa brkyang la gdugs su bya ba dang / lag pa g.yon pa thad kar brkyang la g.yas pa de bzhin du g.yon pa'i steng du gzhag ste nam mkha' la bskor na bla rer 'gyur ro/ /
<p>304a.2</p>mtshams rnams su drang ba la sogs pa bya ste 'di dag la yi ge hUM gis ci rigs par bya'o/ /de kho na nyid kyi mchod pa'i don du shes rab kyi sgo 'phar dbye bar bya ba'i phyir dbye bar bya'o/ /gang rnam par rtog pa dang bral ba de rnams kyi byang chub kyi sems rnam par bsgoms pas
<p>304a.3</p>thams cad rdo rje 'dzin pa'i bdag nyid du shin tu dad pa ni lha thams cad kyi sku dang gsung dang thugs rnams la mchod pa bla na med pa byas par 'gyur ro/ /dbu ma'i theg pa bsgoms pas rnam par ma bsgoms pa yang kun rdzob kyi mchod pa yin par blta bar bya'o/ /dkyil
<p>304a.4</p>'khor ba'i lha rnams kyi sku dang gsung dang thugs dang de bsgrubs pa'i 'bras bu mnyam pa med pas legs so zhes gsungs so/ /de bzhin gshegs pa la sogs pa rigs lnga ni skye ba dang 'gag pa dang bral bas bcom ldan 'das la bstod pa bstan par bya ba'i phyir/ 
<p>304a.5</p>mtha' ma med cing zhes bya ba la sogs pa gsungs so/ /sku gsum gyi bde ba'i sgo nas lha thams cad la bstod pa bstan par bya ba'i phyir/ bde ba las 'khrungs rdo rje 'chang ba yi/ /zhes bya ba la sogs pa gsungs te/ rdo rje ye shes ni byang chub kyi sems kyi bdag nyid
<p>304a.6</p>can te de las zla ba dang rdo rje la sogs pa'i rim gyis bde ba'i ngo bor 'khrungs pa'o/ /ji lta bu zhe na dngos po zhes bya ba la sogs pa gsungs te/ dngos po rnam par bsgom pa ni rnam par snang mdzad la sogs pa bdag po bskyed pa'i sgo yod pa de nyid bstan par bya ba'i phyir/ 
<p>304a.7</p>gang phyir zhes bya ba la sogs pa gsungs te gang gi phyir dang por te/ thog mar rnam par snang mdzad ni/ /oM las byung bar sprul pa'o/ /gang gis she na dag cing zhes bya ba la sogs pa gsungs te/ dag cing rnam dag ces bya ba ni nyon mongs pa dang shes bya'i sgrib pa las
<p>304b</p>
<p>304b.1</p>dben zhing / sgrib pa thams cad spangs pa yin pas na de skad ces bya'o/ /gzungs mang tshul gyis zhes bya ba ni yang dag pa'i rig pa bcu mtshan nyid can gyi phreng bas bcings pa ni bskyed pa ste/ kun nas nyon mongs pa zil gyis gnon pa'i bdag nyid can gyi bstod pa'i rnam pa'o/ /de
<p>304b.2</p>bas na sgyu 'phrul dra ba'i rgyud kyi ngo bo bcom ldan 'das de nyid la phyag 'tshal ba'o/ /gsung snyan zhes bya ba la sogs pa la yi ge kun ni pad+ma'i rigs kyi lha mo rnams kyis te de kun du bsten cing khyab pa'i bar gyis gsungs snyan ces gsungs so/ /gsung ni yi ge AHste/ de nyid skye ba
<p>304b.3</p>med pa ston pas spros pa med par ston pa'o/ /de la 'jig rten dbang phyug bzhugs pa ni de las byung ba'i phyir te/ snga ma bzhin du de la yang bdag phyag 'tshal lo zhes bya bar sbyar ro/ /des byas pa'i mig gsum pa lha mo dang bcas pa khro bo'i rgyal po'i skus btul bar mdzad pa dang / 
<p>304b.4</p>rdzu 'phrul gyi rkang tshul mang ba dang ldan pa gang yin pa de lta bu gzhan 'ga' yang mnyam pa med pa dang bde ba chen po'i rang bzhin gyi rjes su chags pas bzhugs pa ste/ na chung dag dang lhan cig bzhad cing rol ba ni bden pa ma yin pas kun rdzob tu bzhugs par ston pa'i bar du'o/ /da ni
<p>304b.5</p>'di skad ston par 'gyur te yi ge gsum gyi rnam pa las rim gyis 'bras bu'i sgo nas bdag nyid chen po'i 'byung ba sngon du 'gro bas phyag 'tshal ba ston pa yin te de la yang snga ma bzhin no/ /'di'i yang phyag g.yas pas thugs kar rdo rje bstod de 'jog la/ g.yon pa
<p>304b.6</p>dkur brten nas dril bu 'khrol bar mdzad cing / yang g.yas dang g.yon gyis mda' dang gzhu gsor zhing bsnams pa/ zla ba'i mdog can la cung zad dmar bas mdzes pa'i mdangs can lha mo bzhi'i btsun mos bskor ba ste/ de yang gcig ni lha mo kI li kI la ste mchog tu
<p>304b.7</p>dbus kyi rang gi lha'i dam tshig pa la 'khyud pa'o/ /gnyis pa ni chu srin gyi rgyal mtshan can te rgyab tu gnas shing rjes su chags pa bde ba chen po'i mthu dang ldan pa'o/ /gsum pa ni bsnyems ma zhes bya ba ste me tog gi phreng bas bdag po la kun nas 'phen pa'o zhes bya ba ni
<p>305a</p>
<p>305a.1</p>lhag ma'o/ /bzhi pa ni me tog gi mig can te/ g.yas nas bde ba'i mda' 'phen pa ste 'dod pa'i mda' zhes bya ba'i don to/ /gang zhig glu 'di len cing stod par byed pa dang / sgom par byed pa des ni bde ba'i rdo rje can dang mnyam pa thob par 'gyur ro/ /de rnams kyis
<p>305a.2</p>phyi'i mchod pa rnam pa sna tshogs dang yid kyi mchod pa rnams oM a nut+ta ra zhes bya ba la sogs pas byin gyis brlab par bya'o zhes gsungs pa yin no/ /le'u drug pa'i bshad pa'o// //da ni byang chub kyi sems bstan par bya ba'i don du/ rgyud phyi ma bshad par bya ba'i
<p>305a.3</p>phyir/ de nas bcom ldan 'das zhes bya ba la sogs pa gsungs te/ sems ni lus kyi rnam pa yin la zhes bya ba ni de lta bu'i rnam par snang ba yin te/ de skad du khams gsum po 'di dag ni sems tsam mo zhes gang gsungs pas so/ /chos rnams zhes bya ba ni de bzhin
<p>305a.4</p>gshegs pa'i rigs rnams la'o/ /skye ba med pas brjod du med pa ni yi ge med pa'o/ /yi ge med pas na gnas pa med pa'o/ /de bas na de kho na nyid du med pa'o/ /rtog pa dang brjod pa thams cad kyi gnas ma yin pas na rtog pa dang brjod pa'i tshul spangs pa'o/ /gsung
<p>305a.5</p>gi spros pa tsam nyid rdo rje yin pas na de la dmigs pa'i ting nge 'dzin de la yang de skad ces bya'o/ /dngos po zhes bya ba ni rdo rje'i rigs rnams so/ /de ma bskyed pa yin te/ de bas na chos can dang chos nyid dang bral bas chos thams cad med pa ste/ yang dag par rig pa bcu'i
<p>305a.6</p>mtshan nyid can dang chos nyid med pa ste yid du 'ong ba'i don thob pa'i bdag nyid can med pa'o/ /de bzhin gshegs pa thams cad kyi dmigs su med pa'i ting nge 'dzin gang yin pa de la de skad ces bya'o/ /dngos po 'di dag ces bya ba ni rin po che'i rigs dang ldan pa rnams
<p>305a.7</p>so/ /chos kyi mtshan nyid spangs pa yin/ /zhes bya ba ni dkyil 'khor la sogs pa'i chos rnams ni rang gi mtshan nyid dang bral ba'i phyir ro/ /ji ltar na 'di ltar 'gyur zhe na/ bdag med chos las legs byung ba'i/ /zhes bya ba gsungs te mnyam pa nyid kyi ye shes kyi
<p>305b</p>
<p>305b.1</p>bdag po las skyes zhes bya ba'i don to/ /me lce 'bar ba ni chos thams cad rang bzhin gyis dag pa'o/ /de nyid rdo rje 'bar ba ste de la dmigs pa'i ting nge 'dzin de la yang de skad ces bya'o/ /dngos po zhes bya ba ni pad+ma'i rigs dang ldan pa rnams so/ /de ni skye ba med pa yin la de bas
<p>305b.2</p>na dngos po med pa ste/ lha rnams dang sgom du med pa ste bsgom par bya ba'ang med pa'i phyir ro/ /dngos po zhes rab tu brjod pa ni kun rdzob yin no/ /de bzhin gshegs pa thams cad kyi bla na med pa'i rang bzhin gyis 'od gsal ba'o/ /de nyid rdo rje ste de la dmigs pa'i ting nge
<p>305b.3</p>'dzin gang yin pa de la yang de skad ces bya'o/ /chos rnams zhes bya ba ni las kyi rigs dang ldan pa rnams so/ /gzod nas dag pa ni thog ma nas skye ba med pa'i phyir ro/ /rnyog pa med pa ni nyes pa thams cad las dben pa'i phyir ro/ /de bas na sems can med pa ste zla
<p>305b.4</p>ba'i dkyil 'khor gyi ngo bo dang srog kyang med pa ste phyag mtshan gyi gzugs med pa dang sangs rgyas nyid med pa ste rigs kyi bdag po'i mtshan nyid can dang / byang chub med pa ste bya ba sgrub pa'i ye shes kyi bdag nyid can dngos po med pa'o/ /sangs rgyas dang dag pa dang / chos
<p>305b.5</p>bstan pa rnams ni sku dang thugs dang gsung gi sgo nas so/ /chos thams cad bdag med pa bsgom pa'i bdag nyid can yin pas na/ bdag med chos las legs byung ste/ /'di dag ni sangs rgyas la sogs pa'i rgyu dang 'bras bur gyur pa yin no/ /byang chub ces bya ba la sogs
<p>305b.6</p>pa ni phyag 'tshal ba ston pa yin te/ ji ltar 'byung zhe na byang chub tshogs kyis bsgoms pa yis/ /zhes bya ba ste byang chub kyi sems bsgoms pa'i bsod nams dang ye shes kyi tshogs bla na med pa'i bsod nams dang ye shes kyi tshogs des rgyud bsgos pa'i phyir ro/ /mi
<p>305b.7</p>g.yo yi ge las 'byung zhing / /zhes bya ba ni zla ba la gnas pa'i yi ge hUM las 'byung ba'i phyir ro/ /de ni 'di skad ston par 'gyur te/ byang chub kyi sems bsgom pa sngon du 'gro bas zla ba'i dkyil 'khor la sogs pa bsgom par bya'o/ /thugs rdo rje'i sbyor bas dang por bzlas
<p>306a</p>
<p>306a.1</p>pa la sogs pa la rang gi lha spyan drang ba la sogs pa bya'o zhes bstan par bya ba'i phyir/ gnas dang zhes bya ba la sogs pa gsungs te 'di dag ga las shes she na/ 'khor los sgyur ba chen por gyur pas chos kyi mthar yang dam tshig rdo rje can du gyur nas rang gi lha spyan
<p>306a.2</p>drang bar bya'o zhes bstan par bya ba'i phyir ro/ /rnal 'byor bdag nyid can gyis brtag /ces bya ba ni 'di skad ston par 'gyur te/ sems dpa'i skyil mo krung dang ldan par 'dug la rang bzhin gyis dag pa'i chos nyid mngon du byas te/ rang gi phyag rgya byin gyis brlab pa sngon du 'gro ba dang / rdo rje
<p>306a.3</p>sems mas byin gyis brlabs la hUM zhes bya ba brjod de/ rang gi lus kyi rin po che la bdag nyid rdo rje can yin no zhes nga rgyal bskyed la ji skad du bshad pa'i gnas dang stan la sogs pa rdzogs nas/ rdo rje'i lcags kyus rang gi lha spyan drangs la gdan ji lta ba bzhin du bstabs te/ 
<p>306a.4</p>rigs kyi yum gyi dam tshig nye bar bstan nas phyag rgya bskor bas phyogs bcings la mchod yon dang zhabs bsil la sogs pa phul nas go cha bskon te/ phyogs su mda' 'phen pa'i tshul dang / phur bu dang ra bas srung ba byas la/ rang gi phyag rgyas byin gyis brlab cing
<p>306a.5</p>dbang bskur te gsang ba'i mchod pa dang rol mo la sogs pa bsam zhing bstod pa dang / phyag bya ba la sogs pa'i rim gyis rang gi lha'i gzugs su bsgom par bya'o/ /byin gyis brlabs pa'i rnal 'byor la ni rang gi sngags dang phyag rgyas bdag nyid byin gyis brlabs
<p>306a.6</p>la rang gi lha'i nga rgyal du bya'o/ /yongs su rtog pa'i rnal 'byor ni byang chub kyi sems bsgom pa la sogs pa'i rim gyis rang gi lhar bskyed pa'o/ /yongs su rdzogs pa'i rnal 'byor ni/ skad cig gis rnam pa thams cad kyi mchog dang ldan pa'i rang gi lha'i gzugs
<p>306a.7</p>su spro ba dang / sdud par byed pas bsgom pa'o/ /dam tshig byin gyis brlab pa ni ltar byin gyis brlab pa yin te sngar bshad pa'o/ /rnal 'byor spyod pa zhes bya ba ni bcom ldan 'das lha thams cad kyi rnal 'byor gyis byung ba yin pa'i phyir ro/ /de nyid brtags pa ste
<p>306b</p>
<p>306b.1</p>sems so sor rtogs pa la sogs pa'i rim gyis byung ba'i phyir ro/ /bar du zhes bya ba ni dbus su byung ba ste rnam par snang mdzad kyi thugs ka'i zla ba'i dbus na gnas pa'i gsang sngags kyi yi ge las nges par byung ba zhes bya ba'i bar du'o/ /yongs su brtag pa la sogs pa rnal 'byor
<p>306b.2</p>gnyis bstan par bya ba'i phyir/ byang chub sems ni zhes bya ba la sogs pa gsungs so/ /de ni 'di ltar ston par 'gyur te/ de la dang por yi ge hUM gis thal mo gsum brdabs la rang gi byang chub kyi sems bsgoms nas rang bzhin gyis dag par mngon sum du byas la rang gi
<p>306b.3</p>sems byang chub kyi tshogs kyis bsgos pa zla ba'i dkyil 'khor lta bur so sor brtags la/ de nyid yongs su rdzogs pa de la yi ge oM myu gur byas nas/ de las de bzhin gshegs pa thams cad phyung ste/ de rnams kyis sems can thams cad btul nas nang du chud pa sngon du 'gro
<p>306b.4</p>bas de las byung ba'i sku rdo rje la rang gi gdan paM las byung ba'i pad+ma la gnas pa'i mtshan ma thams cad yongs su rdzogs par bsgoms la/ gnas ji lta bar yi ge gsum gyis sku gnyis byin gyis brlabs la/ rang dang spyan gnyis byung ba'i rgyal mtshan la gnas pa'i yi
<p>306b.5</p>ge thams cad ra sa'i sems zhu bar byas la byang chub kyi sems phyung ste hUM las byung ba'i rang gi gsang ba'i rdo rje byas la de nas sngags kyi yi ge gnyis yi ge ho dmar po dang spel ba rang gi khar bcug ste/ 'dod chags chen po'i mes de zhu bar gyur cing / gnyi ga yang zhu bar
<p>306b.6</p>gyur par bltas la spyan la sogs pas bslang ba'i glu dang yang dag par bskul ba sngon du 'gro bar byas pa dang / de nas rnam par snang mdzad du gyur nas thugs ka'i zla ba'i dkyil 'khor la rang gi gsang sngags dang ldan pas rdo rje'i bdag nyid ni bdag yin no zhes bya ba'i nga
<p>306b.7</p>rgyal bskyed nas/ mtshan thams cad la sogs pa yongs su rdzogs shing 'od kyi dkyil 'khor dam pas brgyan pa dang phyag rgya dang nye bar ldan pa'i ye shes sems dpar bdag nyid bsgom par bya'o/ /cha shas kyi ni dra ba can/ /zhes bya ba ni sa la sogs pa spyan la sogs par
<p>307a</p>
<p>307a.1</p>rang gi sa bon las byung ba dgod par bya'o/ /phung po dang khams dang skye mched la sogs pa rnams la ni de bzhin gshegs pa rnams dang sa'i snying po la sogs pa bkod la/ yang yi ge gsum gyis byin gyis brlabs te rdo rje sems dpa' la sogs pa'i rang
<p>307a.2</p>gi sngags dang phyag rgyas byin gyis brlab po/ /de nas go cha dang mtshon cha la sogs pa brtag par bya zhing rdzogs pa'i sangs rgyas lnga po rin po che'i dbu rgyan du gyur pa'i cod pan dang / phreng ba rnams kyis dbang bskur la/ gsang ba'i mchod pa rnams kyis mchod de/ de'i
<p>307a.3</p>'og tu sgyu ma ste rang gi lha'i gzugs kyi mtshan nyid can sangs rgyas kyis sprul pa mdzad pa de rnams kyis sems can thams cad 'dul zhing / pad+ma la gnas pa rdo rje 'bar ba'i 'phro ba'i bdag nyid can gyi lus dang ldan pa spros nas/ yang dag par
<p>307a.4</p>bsdus te rang gi gdan la gnas par bya ste rang gi lha'i nga rgyal bya'o/ /'dir yang rdo rje sems dpa' la sogs pa'i sbyor bas rnal 'byor gsum char yang ston pa ni sgrub pa'i thabs gzhan dag nye bar mtshon pa'i don du 'di dag bstan pa yin te gzhan du na de rnams kyi mos pa'i
<p>307a.5</p>dbang gis nye bar dgod pa don med par thal bar 'gyur ro/ /dbang bskur ba byas pas ni sgeg mo la sogs pa yang dag par mchod la stong pa nyid du byas te/ rdo rje glu la sogs pa rnams kyis bdag nyid kyi lus bskyed do/ /la la ni yongs su brtags pa dang gzhan
<p>307a.6</p>gyi dbang la sogs pa'i de kho na nyid kyi dbye ba dang rang gi lha nyid kyi sbyor ba nyid kyis sems can gyi bsam pa'i nga rgyal gyi dbye bas byang chub gsum 'dir gsungs pa yin la/ de ni dang po phye ste spros pa yin la gzhan dag ni ma bshad do/ /bsgom pas skyo bar gyur na myur ches
<p>307a.7</p>pa dang bul ba la sogs pa dang bral ba'i gsang sngags bzlas brjod bya'o/ /bzlas pas skyo na g.yas pas rdo rje gsor la g.yon pa dkur brten pa'i dril bu gsil zhing rdo rje'i glu blangs la mchod pa byas te/ snga ma bzhin du gshegs su gsol la bdag nyid bsrungs te/ 
<p>307b</p>
<p>307b.1</p>sku dang gsung dang thugs bsgom pa ci bde ba la gnas par bya'o/ /bsgom pa dang bzlas pa bar chad du gyur pas kyang yi ge brgya ba brjod pa nye bar bsdu bar bya'o/ /le'u bdun pa'i bshad pa'o// //las kyi tshogs bstan par bya ba'i phyir/ de nas bcom ldan 'das
<p>307b.2</p>zhes bya ba la sogs pa gsungs te/ lha ni gang yang rung ba zhes bya ba la sogs pa gsungs te/ 'di skad ston par 'gyur te/ dkyil 'khor gyi dbus su gang gzhag par gyur pa'i dkyil 'khor te de'i ming 'byung ba zhes bya bar 'gyur ro/ /bdag po nyid kyis zhes bya ba ni rnam par
<p>307b.3</p>snang mdzad la sogs pa'i rnal 'byor gyis zhi ba la sogs pa'i las rnams bya ba'o/ /'khor lo'i rgyal mo rnams bsgoms nas/ /zhes bya ba ni spyan la sogs pa'i rgyal mo bsgoms pas te zhi ba'i las ni skul byed ma dang spyan gnyis kyis so/ /rgyas pa la ni rin chen sgrol ma
<p>307b.4</p>dang gos dkar mo gnyis kyis so/ /dbang la ni sgrol ma dang / rdo rje lu gu rgyud gnyis kyis so/ /yams la sogs pa rnam par gzhig pa la ni 'od zer can dang ri khrod kyi lo ma can gyis so/ /mngon spyod la ni mA ma kI dang khro gnyer can gyis so/ /rol pa ste zhes bya ba ni
<p>307b.5</p>don dam pa la rol pa'i ngang tshul dang ldan pas so/ /chags pa'i rdo rjes rjes chags pa/ /zhes bya ba ni snyoms par 'jug pa la rjes su chags pa'o/ /gsang sngags de nyid kyis bskul na/ /zhes bya ba ni sbyor bas so/ /dang po ting 'dzin gyis sprul nas/ zhes bya ba ni
<p>307b.6</p>snga ma bzhin du sprul par bsams te rnam par snang mdzad kyi sbyor bas bskul ba dang bcas pa de'i sngags brjod la spyan nam skul byed ma phyung ste/ byang chub kyi sems kyi bdud rtsis gang ba'i zla ba ltar dkar ba'i bum pa lag pa gnyis kyis 'dzin cing bgrang phreng dang ril ba
<p>307b.7</p>spyi blugs bsnams la/ dbang po zhi zhing zla ba ltar dkar ba spros la nad la sogs pas gdungs pa'i 'jig rten la ldugs par bsam mo zhes bya ba'i bar du'o/ /dang po ting nge 'dzin gyis sprul nas/ /zhes bya ba ni snga ma dang 'dra'o/ /lus la sogs pa rgyas par bya ba la ni
<p>308a</p>
<p>308a.1</p>rin chen tog gi ting nge 'dzin dang ldan pas rin chen sgrol ma dang gos dkar mo gser gyi mdog can la bdud rtsi la sogs pas yongs su gang ba'i gser gyi bum pa phyag gnyis kyis 'dzin cing pad+ma dang rin po che bsnams pa bdud rtsi'am rin po
<p>308a.2</p>che'i char 'bebs pas bsgrub par bya ba'am/ de'i khyim 'gengs par de bzhin du bsgom mo/ /bkug ste mda' yis bsnun na ni/ /zhes bya ba 'di skad ston par 'gyur te/ 'od dpag med kyi rnal 'byor pas sgrol ma'am lu gu rgyud mdog dmar zhing 'od zer dmar po dang
<p>308a.3</p>ldan pa zhags pa dang lcags kyu 'dzin la/ g.yon gyis gzhu bzung nas g.yas kyis rtse dmar ba'i mda' 'dren pas bsgrub par bya ba'i snying ga'i lte ba la bsnun par snga ma bzhin du bsams na nges par mngag gzhug nyid du 'gyur ro/ /don yod rdo rje'i rnal 'byor
<p>308a.4</p>pas ni 'od zer can nam/ ri khrod kyi lo ma can mdog ljang gu byang chub kyi sems kyi chus gang ba'i bum pa phyag na thogs nas yul 'khor du snga ma bzhin du ldugs par bsams na bdud la sogs pa'i nye bar 'tshe ba sel bar 'gyur bas na yams dang gnod pa zhi bar
<p>308a.5</p>'gyur ro zhes gsungs so/ /margad lta bu'i mdog can la/ /zhes bya ba ni ba rgad kyi 'od kyi mdog can no/ /hUM zhes bya ba'i sgra sgrogs pa/ /zhes bya ba ni khro gnyer can nam mA ma kIs hUM gi nga ro'i sgra sgrogs pa'o/ /rdo rje bsdigs par brtson pa yis/ /zhes bya ba ni snying
<p>308a.6</p>gar khro bo'i sdigs mdzub kyis bsgrub bya la bsdigs par brtson pa'o/ /khros nas ni zhes bya ba ni khro bo'i lta bas rdo rje me'i char 'bebs par mi bskyod pa'i rnal 'byor dang ldan pas snga ma bzhin du bsam par bya zhing bsgrub par bya ba 'jigs par 'gyur ba la sbyar bar bya'o/ /
<p>308a.7</p>sbyor ba zhes bya ba ni phyag rgya la sogs pa'i sbyor bas so/ /rdo rje sems ma la sogs pa bzhis rang gi rigs dang ldan pa rnams byin gyis brlab cing spyan drangs la dam tshig la bzhag nas/ dbang bskur bar bya'o/ /skal ba bzang po pa rnams kyang zhi ba dang rgyas pa la sogs
<p>308b</p>
<p>308b.1</p>pa'i las la sbyar na des rang gi las zhi ba dang rgyas pa la sogs pa'i 'bras bu don yod par sbyin par byed par 'gyur ro/ /khro bo'i rgyal por sbyar bar bya/ /zhes bya ba ni gshin rje gshed la sogs pa'i rnal 'byor pas las de nyid la sbyar bar bya'o/ /ji ltar zhe na/ /dam tshig
<p>308b.2</p>ces bya ba la sogs pa gsungs te rang gi lha'i nga rgyal gyis bskul ba sngon du 'gro ba dang / gsang sngags brjod la dam tshig spyan drang ba dang bskrad pa dang / bsrung ba dang mngon spyod la sogs pa bya'o/ /mngon spyod nyid bstan par bya ba'i phyir/ rkang rjes sa'i zhes bya ba la sogs
<p>308b.3</p>pa gsungs te/ dgra bo'i tsha ba bskyed par bya ba'i phyir ji skad du bstan pa bzhin de'i gzugs brnyan byas la/ rnam par shes pa dgug pa la sogs pa sngon du 'gro bas dug dang ske tshe la sogs pas bkang nas shin tu sdug bsngal bar gyur pa la/ po son cha'i tsher mas khro bo'i
<p>308b.4</p>sngags bzlas pas dbug go /gsad pa la ni mi rus kyi phur bus dpral ba la sogs pa gnas lngar gdab bo/ /de yang 'di ltar phur bus btab nas bskam par bya ste/ de bzhin du des kyang ma nus na dum bur gtubs nas sbyin sreg bya'o/ /rus sbal gyi rkang pas ni sngar bshad
<p>308b.5</p>pa'o/ /cho ga bzhin du dgug par bya/ /zhes bya ba ni yi ge hUM gis srung ba drangs la dpal dang bral bar bya'o/ /bsgrub bya bsams nas zhes bya ba ni rdo rje khro bo la las zhags pas bcings nas lho phyogs su khrid par gyur pa dang / la las rdo rjes brdegs bzhin pa dang / 
<p>308b.6</p>la las ral gris gtubs bar gyur pa dang / hUM badzra rAk+Sha/ zhes bya ba la sogs pa'i bskul tshig sngon du 'gro bas rdo rje srin pos bsgrub par bya ba zos par bsgoms shing / bya rog dang khyi la sogs pas kun nas bskor nas za zhing 'thog par bsams mo/ /ming nas
<p>308b.7</p>bskul bar bya zhes bya ba ni de'i ming nas bskul bas so/ /bskrad pa'i yang nang gi sbyor ba bstan par bya ba'i phyir/ /rlung gi dkyil 'khor zhes bya ba la sogs pa gsungs te rlung gi dkyil 'khor la zhon pa hUM dang spel ba'i u las byung ba'i rdo rje rnga mo bsams te/ de'i
<p>309a</p>
<p>309a.1</p>rgyab tu bsgrub par bya ba zhon par yongs su brtags la rdo rje khro bos gzir bar gyur bzhin du lho phyogs su khrid par gyur par bsam mo/ /de nyid la phyi'i cho ga bstan par bya ba'i phyir de'i rkang rjes zhes bya ba la sogs pa gsungs so/ /de ni 'di skad ston pa yin te rlung
<p>309a.2</p>gis btsugs pa'i shing lo la khro bo'i sngags dang spel ba'i ming bris la de dang / de'i rkang rjes kyis dang bsres la ming nas smos pa sngon du 'gro bas bkug la rdo rje sna yon gyi rkang pa'i drung du sba'o/ /de'i ming gsang sngags dang spel te zhes bya ba ni 'ug pa'i sgro la bsgrub par bya
<p>309a.3</p>ba'i ming khro bo'i sngags dang spel te bris la dge sbyong dang bram ze'i skra yis de dkris la sa'i 'og tu brkos nas gzhug ste de gnyis khro bo gnyis kyis 'thab mo 'gyed par bsam par bya ste/ des ni phan tshun 'bye bar 'gyur ro/ /bsgrub par bya ba'i lus bskam par bya ba'i phyir
<p>309a.4</p>hUM zhes bya ba la sogs pa gsungs te khro bo'i rnal 'byor dang ldan pas rang gi sna'i rtse mo la gnas pa'i hUM las byung ba'i rdo rje phra mo spros la bsgrub par bya ba bkang ste de'i yan lag gi tshigs thams cad du sna tshogs rdo rje rab tu 'bar ba bsams la/ de 'bar bas lus
<p>309a.5</p>bskams nas oM badzra DA ki ni/ zhes bya ba la sogs pa'i sngags bskul ba'i tshig sngon du 'gro bas/ rdo rje mkha' 'gro rnams kyis khrag kun nas gzhibs par gyur par bsam mo/ /rlung bcing bar bya ba'i phyir mkhas pas rlung gi zhes bya ba gsungs te/ rlung gi
<p>309a.6</p>phyogs su dri nag pos dkyil 'khor gru bzhi byas par thig le bdun re re zhing yi ge yas bskor bar byas la de'i steng du kham phor gyis dgab la de yang ri rab rtse mo brgyad par bsams nas/ dbus su laM gyis mtshan pa'i dbang chen gyi dkyil 'khor rdo rje chen pos mnan
<p>309a.7</p>pa'i nang du rlung rnams nges par chud par bsams la gsang sngags brjod de 'di bya'o/ /char dbab pa'i phyir pad+ma 'dab brgyad ces bya ba la sogs pa gsungs te/ pad+ma 'dab ma brgyad pa bris te de'i 'dab ma brgyad la mtha' yas dang rigs ldan dang / nor rgyas dang / 
<p>309b</p>
<p>309b.1</p>dung skyong dang / 'jog po dang / pad+ma chen po dang / karko Ta dang / pad+ma zhes bya ba gnyis gnyis shing nag po dang / dmar po dang / ser po dang / dkar po'i mdog can/ oM sha la sa ha kha zhes bya ba dang / rkang pa nas brtsams te spyi bo'i bar du klu brgyad byin gyis brlab
<p>309b.2</p>cing pad+ma'i lte ba la mjug ma rnams gnas par byas la rang gi gnas nas bkug ste mchod nas khro ba'i gzugs 'bar ba'i phreng ba can du bdag nyid dbus su gnas la hUM nAM hUM zhes brjod cing rting pa'i mthil gyis gzir bar gyur par bsams shing / klu rnams kyang char 'bebs
<p>309b.3</p>pa la brtson par bsam mo/ /char bcad ba'i phyir nyi ma'i mdog ltar zhes bya ba la sogs pa gsungs te/ bdag nyid nyi ma dmar po'i mdog dang 'dra ba'i 'od can gyi khro bo'i gzugs su bsams la/ rang gi kha nam mkha'i tshad tsam la yi ge hUM gis 'bar bar gyur pa'i lce dang ldan pa
<p>309b.4</p>gdangs te chus yongs su gang ba'i sprin bldags la dbugs kyis rngubs la dbugs phyung bas shing bal bzhin du gtor bar bya'o/ /yang na rang gi phyag rgya'i tshogs kha nam mkha'i tshad tsam la lce 'bar ba gdangs la chus yongs su gang ba'i sprin bldags te dbugs kyis
<p>309b.5</p>drangs la dbugs phyung bas shing bal bzhin du gtor bar bya'o/ /gal te yang rang gi phyag rgya'i tshogs kyi 'bar ba btang bas/ sprin bcad cing gtubs la hUM zhes bya bas bsdigs pa la brtson par bya'o/ /bgegs thams cad rnam par gzhig pa'i phyir me'i dkyil 'khor
<p>309b.6</p>zhes bya ba la sogs pa gsungs te/ rnam par snang mdzad kyi sbyor ba dang ldan pas rang gi dpral ba las byung ba'i 'phags pa mi g.yo ba me'i dkyil 'khor la gnas pa phyag drug pa bsams te/ de nyid khro bo grangs med pa dang bcas pas bgegs thams cad hUM gi sgra dang rab tu
<p>309b.7</p>'bar ba'i ral gri la sogs pa 'bebs pas bgegs rnams gzhig par bya'o/ /mi'i bgegs gzhom par bya ba'i phyir rkang rjes sa dang zhes bya ba la sogs pa gsungs te/ mi'i rkang rjes kyi sa dang mi'i khrag gis bsgrub par bya ba'i gzugs brnyan byas la mi rus kyi phur bu
<p>310a</p>
<p>310a.1</p>dag la 'od zer can gyi sngags nyi shu bzlas la gnyis kyis mig gnyis su phur bu btab la tshogs kyi bdag po'i khar bcug ste/ oM su m+b+ha badzra mu sa la/ zhes brjod pa sngon du 'gro bas rdo rje gtun shing gis rgyab nas brdung par bsam par bya'o/ /me mched pa
<p>310a.2</p>bzlog par bya ba'i phyir stang zil kha dog ces bya ba la sogs pa gsungs te/ rang gi yi shes hU~M dang spel ba las byung ba'i nam mkha' lding mdog nag po lus la klu stong gis khyab par bsams la/ oM badzra nA ra yA na zhes bya ba la sogs pa dang / bskul ba sngon du 'gro
<p>310a.3</p>ba des brgya byin bskul la 'di la yang sprin gyi tshogs las char dbab pa'i phyir bka' bsgo bar bya'o/ /bka' thos nas chu'i char 'bebs pa'i sprin rnams kyis me gsod pa la brtson par bsams la nam mkha' lding gis kyang gshog pa'i chu dang / mchus brkos pas
<p>310a.4</p>chu klung gi mtshams byed par bsam mo/ /rdo rje thog thog bzlog par bya ba'i phyir zhal ras gsum pa zhes bya ba la sogs pa gsungs te/ dpal rdo rje sems dpa' zhal ras gsum pa zla ba'i mdog can phyag bzhi pa 'od dmar po sna tshogs 'bar ba'i 'od dang ldan pa
<p>310a.5</p>bsnyems ma la sogs lha mo bzhis yongs su bskor ba bdag nyid rnam par bsams la g.yas pas rdo rje bstod de 'jog pa/ lag pa g.yon pas rdo rje dril bu bsnams pa'i rdo rje sems dpa' la sogs pa phyung la spros te/ nam mkha'i khams su sprin bzhin du khyab
<p>310a.6</p>par bsams nas bsgrub par bya ba'am/ oM ma hA su kha badzra/ zhes bya ba la sogs pas rnam pa thams cad kyis brgyan pa'i rdo rje can du byin gyis brlabs la sangs rgyas rin po ches dbang bskur nas cod pan dang phreng ba'i dbang bskur bar bya'o/ /da ni rnam par snang mdzad
<p>310a.7</p>chen po 'gro ba thams cad la gzigs nas smin ma mdzes par bskyod cing / 'dzum pa la sogs pa dang ldan par mdzad pa dang phyag na rdo rjes gzigs pa la sogs pa'i rgyu zhus shing / bcom ldan 'das kyis kyang bka' stsal pa bstan par bya ba'i phyir/ bsgom pa'i
<p>310b</p>
<p>310b.1</p>lam las zhes bya ba la sogs pa gsungs te sems can gyi dngos po gang yin pa'i dngos po rnams ni dngos po med la skye ba dang 'gag pa mtha' gnyis dang bral ba yin zhing de med pas dbu ma yang med do/ /de bas na nam mkha' dang 'dra ba yin na byang chub ji ltar mngon sum du
<p>310b.2</p>bya ba'i thabs de bstan par bya ba'i phyir phung po zhes bya ba la sogs pa gsungs te/ thabs dang shes rab kyi bdag nyid can gyi lha'i phung po dang gcig tu gyur par bsgoms pas sgom pa ni bsgom pa goms par byed pa'o/ /byang chub sems ni grogs 'gyur pas/ /zhes bya
<p>310b.3</p>ba ni byang chub kyi sems sgom pa sngon du 'gro bas so/ /sprul pa dang ni bsdu ba yis/ /zhes bya ba ni de bzhin gshegs pa thams cad mchod par bya ba'i phyir sprul pa spro ba dang bsdu ba dag byed pa ste/ de yang sems tsam yin pas de nyid kyi lha rnams kyi sku dang gsung dang byang
<p>310b.4</p>chub kyi mtshan nyid can gyi sems 'thob par 'gyur la de yang sgyu ma dang 'dra ste byang chub kyang de dang 'dra'o/ /sgyu ma lta bu las ji ltar na 'bras bu 'byung bar 'gyur zhe na dper na zhes bya ba la sogs pa gsungs so/ /lhag ma dang bcas pa'i byang chub ni nyan thos la sogs pa
<p>310b.5</p>ste phung po la sogs pa med pa'i phyir ro/ /lhag ma med pa yang sgrib pa'i bag chags dang bral bas bla na med pa'i byang chub bo/ /'di nyid bskyed par bya ba'i phyir kun rdzob tu de kho na nyid rnam pa bcu gsungs so/ /ji skad du bshad pa'i cho ga byas kyang ma grub na lha
<p>310b.6</p>rnams tshar gcad par bya ba'i don du ji lta ba bzhin du phur bus gdab par bya ba'i phyir/ der lcags kyus zhes bya ba la sogs pa gsungs te/ rdo rje lcags kyus bkug nas rdo rje zhags pas bcings la/ rdo rje nag mos sdigs mdzub byas la
<p>310b.7</p>rdo rje khu tshur gyis phur bu bzung ste/ rdo rje tho bas phur bu'i sngags gdon bzhin du gnas lngar phur bus gdab par bya'o/ le'u brgyad pa'i bshad pa'o// //dbab pa la sogs pa'i las bstan par bya ba'i phyir de nas bcom ldan 'das zhes bya ba la sogs
<p>311a</p>
<p>311a.1</p>pa gsungs te/ rnam par snang mdzad la sogs pa'i rnal 'byor pas dbab pa'i snod skul byed ma la sogs pa'i gzugs su rnam par bsams la/ gnas ji lta bar gyur pa'i yi ge gsum gyis byin gyis brlabs la/ rang gi sa bon las byung ba'i
<p>311a.2</p>rlung dang me'i dkyil 'khor la gnas pa rang gi rdo rje 'bar bar 'gyur bas 'bar bzhin par bltas la/ rdo rje bsdams pa dang bcas pa'i dril bu bskyod cing gzengs bstod pa dang bcas par gsang sngags brjod na 'bar bar 'gyur ro zhes gsungs so/ /gnas
<p>311a.3</p>par bya ba'i don du sbyor ba bstan par bya ba'i phyir dbang chen dkyil 'khor zhes bya ba la sogs pa gsungs so/ /de ni 'di skad ston par 'gyur te/ ras la sogs pa la dbang chen gyi dkyil 'khor phyogs dang mtshams rnams su oM gyis mtshan par gi wang gis bris la/ dbus
<p>311a.4</p>su pad+ma 'dab ma brgyad pa AHsa mtshan pa bris te/ lte ba la gnas pa'i yi ge hUM bzhi/ mtha' ma bsgrub par bya ba'i ming dang ldan pa bris la/ da nas der de'i rnam par shes pa bkug nas kham phor ser po kha sbyor gyi nang du bcug ste steng du rdo rje 'chang bas
<p>311a.5</p>mnan la bskul tshig dang bcas par hUM brgya rtsa brgyad bzlas pa'i rdo rje'i skud pas dkris la gzhag par bya'o/ /dbang du bya ba'i phyir sngags la mkhas pa zhes bya ba la sogs pa gsungs te/ 'dod chags che dang ldan pa'i gzugs/ /zhes bya ba ni rdo rje'i
<p>311a.6</p>'dod chags te de'i gzugs can la de skad ces bya ste/ rdo rje sems dpar gyur nas rdo rje chags par gyur pa'o/ /dpyid ces bya ba ni me tog dri zhim pa'i phreng ba la sogs pas brgyan pa'i phyir ro/ /'dod pa dang 'dra ba ni me tog gi mda' dang gzhu dang ldan
<p>311a.7</p>pa'i phyir ro/ /sku gsum ldan pa mda' thogs shing / /zhes bya ba ni ltong dang dbus dang mde'u la oM la sogs pa gsum bkod pa'i mdas bsgrub par bya ba'i bud med kyi spyi bor chags pas mnan la mar sar bzhin du zags par gyur par bsams
<p>311b</p>
<p>311b.1</p>zhing / 'dzag par bya ba'i phyir pad+ma'i nang du zhugs pa'am yang na 'dod chags can mi 'dzag par 'gyur ba ste/ 'dod pa zhu ba bzhin du'o/ /pad+ma ni pad+ma'i lte bar ro/ /de ltar na 'di'i 'dzag par 'gyur ba'o/ /bu mo zas sbyin ma dgug par bya ba'i
<p>311b.2</p>phyir mi thod las byas zhes bya ba la sogs pa gsungs te/ mi thod las byas cang te'u la/ /zhes bya ba ni mi thod las byas pa'o/ /g.yogs nas ni zhes bya ba ni kha spre'u'i pags pas g.yogs pa'o/ /bud med khrag gis mdzes par bya/ /zhes bya ba ni
<p>311b.3</p>bud med kyi zla mtshan gyis ngos gnyi ga la yang pad+ma bris pas mdzes pa'o/ /bris te zhes pa ni bud med kyi khrag nyid kyis pad+ma'i lte ba gnyis su'o/ /mi yi skra yis btags nas ni/ /zhes bya ba ni dur khrod kyi skra blangs pas rus pa gnyis bcing zhes bya ba'i
<p>311b.4</p>don to/ /dkyil 'khor bri zhes bya ba ni mtshan mo lam gyi bzhi mdor rkang pa g.yon pa'i mthe bos dkyil 'khor zur bzhi pa la mtshams rnams su rdo rje lcags kyu bri bar bya'o zhes bya ba'i bar du'o/ /brdung zhes bya ba'i bar du ni de la gnas nas rkang pa g.yon
<p>311b.5</p>pa'i rting pas 'gugs shing ming brjod pa sngon du 'gro bas/ khroM hUM zhes brjod cing thing ril gyi rkang pa'i rus pas sgra dbyung ba'i phyir brdungs na bu mo zas sbyin ma 'gugs par 'gyur ro/ /rnal 'byor pa 'khor lo rdzogs par gyur pas bltas pa dang / tshig
<p>311b.6</p>tsam gyis kyang mngon par dad pa'i 'bras bu thams cad rdzogs par 'gyur ro zhes bstan par bya ba'i phyir gang yang rung ba zhes bya ba la sogs pa gsungs so/ /sbyin sreg gi las bstan par bya ba'i phyir sbyin sreg ces bya ba la sogs pa gsungs te/ dge ba yi ni
<p>311b.7</p>las rnams byed/ /ces bya ba ni zhi ba dang rgyas pa dang dbang du bya ba ni g.yas su gtsubs pa las byung ba'i me las bya'o/ /mngon spyod la ni dur khrod las byung ba'i me las bya'o/ /thab khung zhes bya ba ni zlum po dang zur bzhi dang zla gam dang zur gsum pa'i thab khung gi dbus su gnas pa'i dkar po dang / ser po dang / 
<p>312a</p>
<p>312a.1</p>dmar po dang / nag po'i pad+ma la gzhag pa'i gtsug tor dang / rin po che dang / pad+ma dang / 'bar ba'i rdo rje de nyid kyi mdog can bya'o zhes bya ba'i don to/ /las kun byed pas bzlas nas su/ /zhes bya ba ni hUM gis mngon par bzlas pa'o/ /lag g.yon rdo rje zhes bya ba ni lag pa g.yon pa
<p>312a.2</p>rdo rje rtse gsum par byas pa'o/ /las kyi 'od zer rnams kyis brgyan/ /ces bya ba ni zhi ba la sogs pa'i las kyi mchog gi 'od zer rnams kyis mdzes par 'gyur pa'o/ /'bar ba'i rnam par bsgyur bar bya/ /zhes bya ba ni 'bar bas lha 'bar ba'i gzugs kyis de bzhin nyid kyi ye shes ngo bo nyid du 'gyur bar bya'o/ /
<p>312a.3</p>oM zhes pa dang swA hA'i mtha'/ /zhes bya ba ni zhi ba dang rgyas pa dang dbang rnams la ni gsang sngags gzhan gyis mi thos par brjod par bya'o/ /mngon spyod la ni hUM dang phaT bcas shing khro bo'i tshig gis thog ma dang tha mar dgang blugs dbul bar bya'o/ /zhal bkang nas zhes gsungs pas lha
<p>312a.4</p>rnams kyi zhal gyi pad+mar sbyin sreg dbul lo/ /bshang gci la sogs pas sbyin sreg byas pas sdig par 'gyur ro zhes som nyi skye bar mi bya ste/ gang gi phyir 'di dag thams cad rnam par rtog pa tsam yin gyi don dam par ngo bo nyid kyis dag pa yin pa'i phyir ro/ /de bas na dbang po gnyis
<p>312a.5</p>kyi snyoms par 'jug pas kyang / lha'i nga rgyal sngon du 'gro bas thabs dang shes rab ro gcig pa mngon gsum du byas na zag pa med pa'i ye shes skyed pa yin no/ /sku la sogs pa'i dam tshig bstan par bya ba'i phyir/ las las byung ba zhes bya ba la sogs pa gsungs te/ las las
<p>312a.6</p>byung ba rnams bstan pa'i/ /zhes bya ba ni dge ba dang mi dge ba'i las rnams kyis so/ /sha dang rkang la sogs pa rnams ni rnam par snang mdzad dang / mi bskyod pa la sogs pa'i ngo bo yin te de bas na bsten par bya'o/ /gang yang 'dod chags dang zhe sdang la sogs pa'i 'du byed
<p>312a.7</p>rnams 'phel ba'i bshang gci la sogs pa 'dzag pa rnam pa lnga ni sa la sogs pa 'byung ba chen po bzhi'i ngo bo nyid do/ /bsgom pa'i blo gros rdzogs pa yis/ /zhes bya ba ni rtog pa dang bral bar gyur pa'o/ /le'u dgu ba'i bshad pa'o// //de nas bcom ldan 'das zhes bya ba
<p>312b</p>
<p>312b.1</p>la sogs pa gsungs pa ni sgrub pa chen po bsgrub pa la sogs pa bstan pa yin te/ ting nge 'dzin thams cad thob cing 'khor lo la sogs pa'i dngos grub mchog la dmigs pa'i ting nge 'dzin gang yin pa de la de skad ces bya'o/ /rnam par snang mdzad ting 'dzin gnas/ /zhes bya ba ni spyan dang
<p>312b.2</p>ldan pa'i rtog pa'i rnal 'byor dang ldan pas so/ /'khor lo bsgrub par bya zhes bya bas ni 'di skad ston par 'gyur te/ 'khor lo bsgrub par bya ba'i phyir ston du bsnyen pa byas la/ rang gi dkyil 'khor gyi dbus su rang gi mtshan nyid ji lta ba dang ldan pa'i 'khor lo gzhag ste/ 'od zer
<p>312b.3</p>'bar ba'i phreng bas 'khrigs pa rnam par snang mdzad la sogs pa sku gsum rdo rje can gyi gzugs 'bar ba'i phreng bas 'khrigs pa'i 'od dang ldan pa snyoms par 'jug pa las phyung la 'khor lo nang du zhugs par bsgoms te/ ji srid du zhugs nas 'bar bar gyur pa de srid du
<p>312b.4</p>bsgoms la/ de rang gi spyan gyi rig sngags bzlas brjod byed bzhin du blang bar bya'o/ /de bzhin du ci rigs par mi bskyod pa la sogs pa'i sgom pas rdo rje la sogs pa bsgrub pa yang nyams su blang bar bya'o/ /'di nyid kyi sku gsum dbye ba'i rang gi ngo bo bstan par bya ba'i phyir rim pa bzhin
<p>312b.5</p>du zhes bya ba la sogs pa gsungs so/ /las kyi phyag rgya ni lcags kyu la sogs pa'am sngar bshad pa'i mtshan ma thams cad kyang phyogs gcig bstan pa'i nye bar mtshon pas bdag po'i sbyor ba dang ldan pas 'khor lo dang 'dra ba lcags kyu la sogs pa grub par bya ba'i phyir 'dir sku
<p>312b.6</p>la sogs pa nang du gzhug par bya'o zhes bstan par bya ba'i phyir ro/ /'dis zhes bya ba la sogs pa spyan la sogs pa'i gzugs su bstan par bya ba'i phyir sa ni zhes bya ba la sogs pa gsungs so/ /de bzhin gshegs pa thams cad mnyam pa nyid du gnas pa'i ting nge 'dzin gang yin pa de la de
<p>312b.7</p>skad ces bya'o/ /gsang ba 'dus par dbang bskur ba ni de bzhin gshegs pa thams cad bum pa'i nang du zhugs nas bde ba chen por zhu bar gyur par rnam par bsams la de spyan la sogs pas thogs te/ 'khor lo chen po dbang bskur ba/ /zhes bya ba la sogs pa'i tshigs su bcad pa dang / gsang sngags
<p>313a</p>
<p>313a.1</p>kyi bdag nyid la slob dpon gyis dbang bskur ba'i phyir ro/ /rdo rje 'chang thams cad kyi dam tshig ste rgyu de nyid la dmigs pa'i ting nge 'dzin gang yin pa de la'ang de skad ces bya'o/ /de nyid 'phags pa ste de bzhin gshegs pa thams cad kyi ye shes kyi bdag po rdo rje 'chang chen por gyur pas so/ /gang du
<p>313a.2</p>yang mi gnas so zhes bya ba ni de rnams bskyed pa nyid du med pas so/ /stang stabs ni g.yas brkyang ba la sogs pa'o/ /'dug stangs ni rdo rje'i skyil mo krung la sogs pa'o/ /las la sbyor ba ni srung ba dang spyan drang ba la sogs pa'o/ /slar bsdu ba ni mchod pa dang bstod pa bya ba la sogs pa sngon du 'gro bas
<p>313a.3</p>gshegs su gsol ba'o/ /gsang ba dang gsang chen nyid ye shes yin la de nyid ni rnam pa gsum ste/ bla na med pa'i 'bras bu bskyed pas na snying po ste de nyid bstan par bya ba'i phyir/ rnal 'byor ces bya ba la sogs pa gsungs te rnal 'byor ni byin gyis brlab pa la sogs pa'i bdag nyid can rnam pa gsum mo/ /
<p>313a.4</p>de bas na gang gis sbyor ba de ni lhag pa'i rnal 'byor te spyan la sogs pa'i lha mo'i khyad par ro/ /de dag ni snyoms par 'jug pa'i bdag nyid can gyi rnal 'byor ni rnal 'byor chen po'o/ /yang na lhag pa'i rnal 'byor dang rnal 'byor chen po 'di'i nang du chud pa sngon du 'gro ba'i dkyil 'khor lha rnams kyi nga rgyal te 'di
<p>313a.5</p>dag ni go rims bzhin du sems can rnams la bshad par bya'o/ /bshad pa 'di ni legs bris las/ /bdag gis dge ba gang bsags pa/ /des ni rab zhi bshes gnyen bcas/ /'jig rten rdo rje 'dzin par shog /rgyud kyi rgyal po sgyu 'phrul dra ba'i dka' 'grel slob dpon rab tu zhi ba'i bshes gnyen
<p>313a.6</p>gyis mdzad pa rdzogs so// //rgya gar gyi mkhan po shrad+d+ha ka ra wa rma dang zhu chen gyi lo tsA ba dge slong rin chen bzang pos bsgyur cing zhus te gtan la phab pa'o//[ ]@##/ /rgya gar skad du/ shrI badzra maN+DalaM kA re ma hA ta n+t+ra pany+tsi kA/ bod skad du/ dpal rdo rje snying po'i rgyan gyi rgyud chen po'i
<p>313a.7</p>dka' 'grel/ sangs rgyas dang byang chub sems dpa' thams cad la phyag 'tshal lo/ /byang chub sems dpa' sems dpa' chen po 'jam dpal gzhon nur gyur pa la phyag 'tshal lo/ /mtha' yas khams gsum rab tu g.yengs la brtse ba dam pa rnam par dag pa'i blo/ /'gro ba'i
<p>313b</p>
<p>313b.1</p>nyam thag sel cing rab tu 'dod pa'i bde ba ldan par sgrub la brtson/ /khyab bdag rnams sangs rgyas la rtag par rab tu phyag bgyi bdag gi blo gros [(]'ad[,]'di[)]/ mun pa lta bus brtson pas rgyud kyi don chen so sor dbye bar ga la nus/ /'on kyang spyod yul ma yin yang / /rnam par brtson
<p>313b.2</p>par byed pa ni/ skye bos bzhad gad ched du dang / brtse bas gzhan gyi don du'o/ /rdo rje snying po'i rgyan zhes bya ba'i don gyi ming can 'di ni rgyud do/ /'di ltar rdo rje snying po ni byang chub kyi snying po ste sangs rgyas thams cad kyi gnas so/ /de'i rgyan ni bla na med pa'i khang pa brtsegs pa gang yin
<p>313b.3</p>pa de de bzhin du brjod par bya'o/ /yang na rdo rje ni chos kyi sku'i bdag nyid can te/ dbye bar byar med pa nyid kyi phyir ro/ /snying po ni longs spyod rdzogs pa'i sku'i rang bzhin te thams cad kyi snying por gyur pa nyid kyi phyir dang / sems can gyi don rdzogs pa'i snying rje'i phyir yang ngo / /sna tshogs
<p>313b.4</p>pa'i sprul ba ni rgyan te bcom ldan 'das rnam par snang mdzad do/ /yang na rdo rje ni dbye bar byar med pa ste khang pa brtsegs pa'o/ /de'i snying po ni 'dzin pa'i phyir rdo rje ste byang chub kyi gdan no/ /de lhag par gnas par rgyas par byed pa'i phyir ro/ /de nyid dkyil 'khor dang phyag rgya la sogs pa'i ngo bo ma lus
<p>313b.5</p>pa ste/ de'i rjod par byed pa po rgyud la yang de'i ming thob par 'gyur te sangs rgyas kyi spyod pa bzhin no/ /de'i phyir yang bcom ldan 'das de 'di'i mngon par rjod par byed par gyur pa'o zhes rjod byed dang brjod bya'i mtshan nyid kyi 'brel pa'o/ /dgos pa yang de skye bo'i bye brag tu rig par byas pas de dang
<p>313b.6</p>de thos nas thos pa la sogs pa'i rim gyis bla na med pa'i byang chub kyi mtshan nyid mthun pa'i 'bras bu'o zhes rtogs par bya'o/ /'dir yang yang dag par bsdu bar bya ba'i don du phyag na rdo rjes ji ltar thos pa bstan pa'i phyir thog mar 'di skad bdag gis zhes bya ba la sogs pa gsungs pa/ 'di skad ces
<p>313b.7</p>bya ba ni rgyud kyi don mchog tu ston pa'i tshig phrad do/ /bdag gis zhes bya ba ni dngos la ste gzhan las thos pa dang rtogs pa ma yin pa'o/ /dus gcig na zhes pa 'dis gzhan gyi tshe gzhan thos zhes thos pa mang bar 'don par byed do/ /de yang rna bas de dang de'i rnam pa thos shing so sor rtogs pa'i don no
<p>314a</p>
<p>314a.1</p>zhes rig par bya'o/ /gang las gang du thos zhes gleng gzhi nges par bstan pa'i phyir gsungs pa bcom ldan 'das zhes bya ba la sogs pa'o/ /rdo rje la sogs pa rnams kyis byin gyis brlabs pa de dam tshig gi ye shes te rgyur gyur ba'i ye shes so/ /ji ltar me long 'di ye shes rang
<p>314a.2</p>dngos dang brgyud pas de'i gdul bya'i dbye ba las lha'i dkyil 'khor dang phyag rgya la sogs par byas pa ni rnam pa sna tshogs pa'i khyad par ro/ /des yang dag par ldan par gyur pa ni rjes su son pa'o/ /gang las she na gang gi phyir mnyam pa nyid kyi ye shes kyi byin gyis brlabs pas rin po che'i cod pan gyis
<p>314a.3</p>khams gsum gyi rgyal por dbang bskur ba thob pa'o/ /de bzhin du yang ci'i phyir zhe na gsungs pa de bzhin gshegs pa thams cad kyi rdo rje dam tshig ces bya ba la sogs pa ste/ de bzhin gshegs pa rnam pa thams cad yang dag par 'brel ba de las 'god par bya ba ma yin pa nyid kyi phyir ro/ /ye shes
<p>314a.4</p>ni so sor rtog pa'i bdag nyid can no/ /de'i don ni rnal 'byor chen po'o/ /ji snyed yod pa de dang ji ltar brjod pa de rnams kyi dbang phyug ste mnga' bdag go/ /don dam pa'i rnal 'byor du bya ba nyid du blta bar bya'o zhes don dam pa nges par bstan par gsungs pa/ de bzhin gshegs pa thams cad ces bya ba la
<p>314a.5</p>sogs pa'o/ /ci'i phyir gzhan gyi don kho nar mdzad ce na gsungs pa/ thugs rje chen po zhes pa rnam par snang mdzad chen po ni dri mi ma lus ba dang bral ba'i phyir ro/ /rtag pa ni mi gnas pa'i mya ngan las 'das pa'i tshul las so/ /dus gsum du bzhugs pa ni skad cig rtag pa nyid kyi phyir ro/ /pha rol gyis kyang dbye bar bya ba
<p>314a.6</p>ma yin pa nyid kyi phyir sku dang gsung dang thugs rdo rje'o/ /gdul bar bya ba'i rjes su mthun par de bzhin nyid du gnas par gyur pa de bzhin gshegs pa ste de bzhin du yang de'i rgyu can gyi phyag rgya chen po la sogs pa bzhi po bstan to/ /de bzhin du ston pa po'i yon tan du brjod pa'i gnas phun sum tshogs pa gang yin
<p>314a.7</p>pa nges par bstan pa gsungs pa de bzhin gshegs pa thams cad kyi rten cing zhes bya ba la sogs pa'o/ /'khor phun sum tshogs pa yang sangs rgyas kyi zhing zhes bya ba la sogs pas ston par byed do/ /yongs su bskor cing ni mnga' bdag tu byas pa'o/ /mdun du bdar te ni thog mar gzhag pa'o/ /thog ma dang
<p>314b</p>
<p>314b.1</p>bar dang tha ma ni thos pa dang / bsam pa dang / sgom par byed pa'i gnas skabs so/ /de rnams su dge ba ni phan pa la gnas pa'o/ /don bzang po ni byang chub kyi thabs kyi don nyid kyi phyir ro/ /tshig 'bru bzang po ni sgra'i yon tan phun sum tshogs pa'o/ /ma 'dres pa ni gang zag la bdag med par ston pa'i
<p>314b.2</p>phyir ro/ /yongs su rdzogs pa ni bla na yod pa dang bla na med pa'i 'bras bu thob pa po nyid kyi phyir ro/ /chos thams cad bdag med pa gsal bar byed pa nyid kyi phyir yongs su dag pa'o/ /the tshom gyi nyes pa thams cad sel ba'i rgyu nyid kyi phyir yongs su byang ba'o/ /chos thams cad kyi tshul ni theg pa thams cad ces
<p>314b.3</p>pa'o/ /de rnams kyi thob par bya ba rnam par dag pa ni/ sgrib pa thams cad rab tu bcom pa'i mtshan nyid do/ /de'i sgo ni thabs te ston par byed do ni gsung bar byed pa'o/ /gang gsungs ba rnam pa sna tshogs pa'i khyad par yang dag par ldan par gyur pa zhes so/ /de la chos kyi dbyings kyi dkyil 'khor gyi sgo nas
<p>314b.4</p>khyad par gang yin pa gsungs pa/ de nas bcom ldan 'das zhes pa la sogs pa de bzhin gshegs pa thams cad kyi sku dang gsung dang thugs rdo rje zhes pa la sogs pas me long lta bu la sogs pa'i ye shes lnga'i rang bzhin bstan to/ /ji skad lha'i gtso bo'i sgo dpag med do/ /sprul ba'i sku ni chos kyi rdo rje ma
<p>314b.5</p>nyid las so/ /las mnyam pa nyid kyi sku ni gdon mi za ba'i rgyal ba rgyal ba'i gtsug tor nyid las so/ /mi shes can ni gzi brjid phung po nyid las so/ /chen po ni rnam par 'phro ba nyid las so/ /khyab bdag ni rnam par rgyal ba'i gtsug tor nyid las so/ /de lta bu'i ngo bo ci zhe na gsungs pa rnam par snang mdzad ces pa
<p>314b.6</p>ste rnam par snang ba kho na rnam par snang mdzad de/ dri ma med pa nyid las gsal bar byed do zhes pa'i don no/ /bcom ldan 'das ni dbang phyug chen por gnas pa nyid las so/ /nam mkha'i khams thams cad du mnyam par gnas pa'i sku la sogs pa'i rdo rje ni khyab cing dbye ba med pa'i sku nyid kyi phyir ro/ /rdo rje sems dpa' dang rin
<p>314b.7</p>chen la sogs pa 'khor los sgyur pas ji ltar rang gi dkyil 'khor du 'dus pa bskyed pa'i rim pa dang rang bzhin gyi las 'di gnyis gsungs pa/ de bzhin gshegs pa thams cad ces pa la sogs pa ste de bzhin gshegs pa thams cad ni de bzhin gshegs pa thams cad kyi 'od zer ro/ /de nyid yang dag par 'du bar
<p>315a</p>
<p>315a.1</p>byed pa ni rgyu ste rdo rje sems dpa' gang yin pa de de bzhin du brjod do/ /bcom ldan 'das rnam par snang mdzad kyis rang gi thugs ka'i rdo rje phyag tu bzhag nas de la de bzhin gshegs pa thams cad kyi 'od zer 'phro bar byed pa'o/ /yang dag par bsdus nas rab tu zhugs pas rdo rje sems dpar yongs su gyur par
<p>315a.2</p>byed do/ /de las phyung nas rang gi gnas su kun du gnas so zhes pa'i ji srid par te de'i ngo bo phyung nas so/ /gang rdo rje'i dbyibs sam thams cad khong du chud par byed pa sems can thams cad byang chub kyi sems bskyed byed pa'am rnam par snang mdzad thob par byed pa'o/ /de'i don ni ye shes sems dpa' ste 'dis kyang
<p>315a.3</p>rtogs par byed pa'i las kyi phyir dang ye shes sems dpa'i rang bzhin nyid du bstan no/ /nam mkha'i khams thams cad kyi rdul shin tu phra mo yang dag par 'du bar byed pa'i rdo rje ni rdo rje sems dpa' ji lta ba bzhin du brjod do/ /bskyed par byas pa dang spro bar byed pa'i rim pa de nyid kyang byin gyis brlabs te de'i ye shes kyi
<p>315a.4</p>rang bzhin gyi snying po ni rdo rje rin chen no/ /de nyid de lta bu'i rim pas rdzogs pa'i rdo rje sems dpa' rnam par snang mdzad kyi thugs ka nas nges par byung ste spros nas rdo rje rin chen gyi gzugs kyis kun du gnas so zhes pa bskyed pa'i rim pa ye shes sems dpa'i rang bzhin nyid du'ang bstan no zhes pa'o/ /rdo rje rin chen chen po'i
<p>315a.5</p>mngon par dbang bskur ba'i dam tshig ni rgyu ste/ rdo rje rin chen chen po'i dbang bskur ba'i dam tshig 'dis kyang de bzhin gshegs pa thams cad mngon par dbang bskur ba'i bdag nyid can gyi las su bstan to/ /de bzhin gshegs pa'i ye shes de bzhin gshegs pa'i phyag na gnas pa'i rdo rje de'i zer rnams kyis kyang nam
<p>315a.6</p>mkhar thams cad 'phro bar byed pa de'i mngon par byang chub pa rdo rje sems dpa' gang yin pa de de bzhin du gsungs so/ /de'i phyir mngon par byang chub par gyur pa ni mngon par byang chub pa thob pa'i rdo rje chos so/ /de bzhin du bskyed pa'i rim par bstan no/ /de bzhin gshegs pa thams cad kyi lus rnam par dag pa kho na
<p>315a.7</p>lus rnam par dag pa nyid de sgrib pa thams cad dang bral ba'o/ /de yis ni rgyur gyur pa yis so/ /chos thams cad rang bzhin gyis dag pa ni/ rgyu gang gis na de bzhin gshegs pa thams cad kyi lus rnam par dag pa'i chos de'i phyir yang chos thams cad rang bzhin gyis dag go zhes pa ji srid pa'o/ /de kho na rdo rje sems dpa'o
<p>315b</p>
<p>315b.1</p>nam mkha' thams cad la khyab pa po gzugs thams cad kun du ston pa'i ye shes kyi rang bzhin no/ /de'i phyir ma lus pa ni 'jig rten gyi khams dang / lus pa med pa ni sems can gyi khams so/ /'dul ba'i spyod pa mchog dang ldan pa ni rdo rje las te 'dis bskyed pa'i rim pa bstan no/ /de bzhin gshegs pa thams cad
<p>315b.2</p>kyi bka' lung gdon mi za bar byed pa de rnams sems can thams cad la mnyam pa nyid du bla na med pa'i las sna tshogs pa gang yin pa de de bzhin du brjod do/ /rgyu gang gis de bzhin gshegs pa thams cad kyi bka' lung gdon mi za bar byed pa'i rang bzhin des sems can thams cad la mnyam pa nyid bla na med pa'i las sna tshogs
<p>315b.3</p>pa'i don no/ /rdo rje snying por brjod pa'i 'khor lo 'di gnyis ji ltar gtso bo nyid kyi khyad par gang yin pa gsungs pa rnam par snang mdzad ces bya ba la sogs pa ste/ gang gi phyir mi 'gyur ba yin pa de'i phyir mi bskyod pa'o/ /gang gi phyir rab tu snang bar byed pa de'i phyir rin chen tog go/ /gang gi phyir dgra las rgyal ba'i mgon po yin pa de'i
<p>315b.4</p>phyir 'od dpag med de gzhan du de yang dpag tu med pa'i 'od do/ /gang gi phyir las thams cad byed pa de'i phyir don yod do/ /dbang chen la sogs pa'i dkyil 'khor gyi sgo nas gsungs pa de bzhin gshegs pa thams cad kyi me long zhes bya ba la sogs pa ste/ me long ye shes kyi bdag nyid can dbang chen gyi dkyil 'khor gyi
<p>315b.5</p>rang bzhin nyid kyi phyir de bzhin gshegs pa thams cad kyi me long ye shes kyi dkyil 'khor ro/ /mnyam pa nyid kyi ye shes kyi rang bzhin me lha'i dkyil 'khor gyi ngo bo nyid kyi phyir/ de bzhin gshegs pa thams cad kyi mnyam pa nyid kyi shes rab la rab tu gnas pa'o/ /so sor rtog pa'i ye shes kyi rang bzhin chu lha'i dkyil 'khor gyi
<p>315b.6</p>bdag nyid can nyid kyi phyir de bzhin gshegs pa thams cad kyi so sor rtog pa'i ye shes kyi gnas dang gnyis su med pa brnyes pa'o/ /bya ba rjes su sgrub pa'i ye shes kyi rang bzhin rlung lha'i dkyil 'khor gyi rang bzhin gyi phyir de bzhin gshegs pa thams cad kyi bya ba rjes su sgrub pa'i ye shes yang dag par rjes su thob pa'o/ /
<p>315b.7</p>gtsug tor gyi dkyil 'khor gyi rang bzhin nyid kyi phyir de bzhin gshegs pa thams cad kyi chos kyi dbyings rnam par dag pa'o/ /khro ba'i 'khor lo'i bdag nyid can nyid kyi phyir chos thams cad mnyam pa nyid kyi ye shes kyi spyod yul lo/ /byang chub sems dpa'i dkyil 'khor gyi ngo bo nyid kyi phyir/ de bzhin gshegs pa thams cad kyi
<p>316a</p>
<p>316a.1</p>gnyis su med pa'i mnyam pa nyid la dmigs pa'i ye shes yongs su dag pa mthar phyin pa'o/ /gzugs kyi dkyil 'khor gyi bdag nyid can gyi phyir stong pa nyid dang de bzhin nyid nas sangs rgyas thams cad kyi yul zhes pa ji srid pa'o/ /de ltar bcom ldan 'das thams cad du gzhan gyi don kho nar gnas so zhes
<p>316a.2</p>ston pas gsungs pa/ sangs rgyas thams cad mnyam pa nyid/ /ces bya ba la sogs pa ste sangs rgyas rnams kyi mnyam pa nyid stong pa nyid lhag par gnas pa dmigs pa mngon du byas nas so/ /rdo rje rnal 'byor gyi dbang phyug chen po nyid la byin gyis brlabs nas zhes pa ni rang gi shes rab 'jam dpal nyid
<p>316a.3</p>du mngon par rdzogs nas so/ /'di nyid thabs bde bas rtsa ba'i rgyud kyis bsdu bar bya ba ni shes rab kyi sgo nas nye bar bstan pa gsungs pa/ de nas yang zhes bya ba la sogs pa ste/ bcom ldan 'das zhes pa ni rnam par snang mdzad do/ /de bzhin gshegs pa thams cad ni sangs rgyas dang rdo rje 'dzin pa la sogs pa
<p>316a.4</p>rnams so/ /de rnams kyi bsdu ba'i snying po bud+d+ha dang / badzra sa mA dza'i sgra dag gis de bzhin gshegs pa la bsdus shing bcug pa'o/ /rgyud rab 'byams rgya mtsho'i sprin gyi sgras 'jig rten gyi khams shar la sogs pa'i phyogs su kun du gnas pa'i dbye bas lhag pa'i grangs rab 'byams su brjod pa'i rim pa'i mthar
<p>316a.5</p>thug pa ni rgyud gnyis pa zhes bya ba la sogs par blta bar bya'o/ /yang dag par sbyor nas ni 'dres par gyur nas so/ /rdo rje'i blo'i ye shes ni bla na med pa'i shes rab ye shes so/ /yongs su bskyed de ni mngon du bya ste'o/ /gnas rnams thams cad du ni de bzhin gshegs pa thams cad kyi thugs dang thugs ka
<p>316a.6</p>rnams su'o/ /bcom ldan 'das rang gi shes rab de'i gzugs kyis byin gyis brlabs pa gang yin pa de'i phyir de nyid du kun du gnas pa'o/ /'khor los sgyur ba chen po'i snying po zhes pa ni gtsug tor gyi snying po yi ge gcig pa'o/ /shes rab kyi pha rol tu phyin pa byin gyis rlob pa po nyid yin la de
<p>316a.7</p>gtso bo'i nga rgyal gyi sdud pa po nyid 'di'i lus kyi thugs ka'i dpal be'u'i rnam pa ni thugs dpal gyi be'u la'o/ /bde ba thams cad kun du ston par byed pa ni thams cad bde ba kun du ston par byed pa'o/ /chags pas chags pa rab tu spang ba'i phyir de la spyod pa'i dbang du byas nas rnam par snang mdzad
<p>316b</p>
<p>316b.1</p>chen po'i dkyil 'khor nges par rtogs par bya ba'i don du gsungs pa shin tu dga' ba rnam par dag pa zhes pa la sogs pa ste/ shin tu dga' ba ni dbang po gnyis snyoms par zhugs pa las skyes pa'i bde ba las byung ba'o/ /de'i rnam par dag pa ni bag chags bsal ba'o/ /de'i gnas ni rten te byed pa
<p>316b.2</p>po'i zhes pa'o/ /re zhig gang zhe na gsungs pa 'di lta ste zhes bya ba la sogs pa'o/ /'di zhes pa byang chub kyi bdag nyid can gyi sems dpa' gang yin pa 'di rnam par snang mdzad chen po'i gnas te phyag rgya chen po la sogs pa'i tshul lo/ /de'i shin tu dga' ba rnam par dag pa'i gnas so/ /de bzhin du lta ba rnam
<p>316b.3</p>par dag pa ni mi bskyod pa dang sems ma rdo rje ma dang / rdo rje sems dpa' la sogs pa rnams kyi'o/ /dga' ba rnam par dag pa ni sgeg mo'i'o/ /sred pa rnam par dag pa ni phreng ba ma'i'o/ /'dod chags rnam par dag pa ni glu ma'i'o/ /zhe sdang rnam par dag pa ni gar ma'i'o/ /gti mug rnam par dag pa ni
<p>316b.4</p>bdug pa ma'i'o/ /bsnyems pa rnam par dag pa ni me tog ma'i'o/ /mtshan nyid med pa rnam par dag pa ni snang ba ma'i'o/ /yid sim pa rnam par dag pa mi dri ma'i'o/ /snang ba rnam par dag pa ni lcags kyu'i'o/ /lus rnam par dag pa ni zhags pa'i'o/ /ngag rnam par dag pa ni lcags sgrog gi'o/ /yid
<p>316b.5</p>rnam par dag pa ni 'bebs pa'i'o/ /gzugs la sogs pa rnam par dag pa yang gzugs la sogs pa rnam par sbyar bar rig par bya'o/ /rim pa ni 'dzin pa'i mthar thug pa de srid du shin tu dga' ba'i don ni bdag tu lta bas na zhen pa'o/ /de nas bdag la dga' 'o/ /de nas don la sred do/ /de bas
<p>316b.6</p>'khor la chags so/ /de nas bdag la sogs pa dang 'gal ba la zhe sdang ngo / /'di dag kun mi shes pa'i phyir rmongs so/ /dga' ba dang srid pa dang chags pa rnams kyis bsnyems so/ /zhe sdang las mi khom mo/ /rab tu byung ba rnams kyi lus las skyes pa la sogs pa'i sdug bsngal rnam par dben pa'i phyir yid tshim
<p>316b.7</p>pa'o/ /de nas ye shes kyi snang ba'o/ /de nas khyad par du 'phags pa'i lus dang / ngag dang / yid kyi bdag nyid can dpag tu med pa'i yul rnams kyis/ 'dod chags dang bral ba yang rab tu 'joms par byed do zhes bas gzugs la sogs pa rnams so/ /'di nyid so sor rtogs par bya ba'i
<p>317a</p>
<p>317a.1</p>phyir gsungs pa/ de ci'i phyir zhes bya ba la sogs pa rnams so/ /rnam pa cis she na gsungs pa/ chos thams cad rang bzhin gyis te stong pa nyid kyis zhes pa'o/ /gal te de ltar na thams cad dngos po med par thal bar 'gyur ro zhes gsungs pa/ shes
<p>317a.2</p>rab kyi pha rol tu phyin pa yongs su dag pa zhes pa don dam par de lta bu yin la kun rdzob tu ni 'gal bar brjod pa'o/ /de'i phyir yang shes rab kyi pha rol tu phyin pa yongs su dag pa nyid byang chub sems dpa'i gnas so/ /chos thams cad rnam par dag pa bsdus pa ni shin tu
<p>317a.3</p>dga' ba la sogs pa rnam par dag pa thob pa'o/ /sgrib pa thams cad dang chod pa la sogs pa de rnams nye bar bsags kyang rnam par snang mdzad chen pos byin gyis brlabs pa las te/ chod pa ni 'dod pa'i 'dun pa la sogs pa rnams so/ /snyom pa'i sgrib pa ni 'dod chags la
<p>317a.4</p>sogs pa rnams so/ /chos kyi sgrib pa ni shes bya'i sgrib pa rnams so/ /las kyi sgrib pa ni mtshams med pa'i mtshan nyid te de rnams nye bar bsags pa'o/ /rim pa bzhin du mi bskyod pa la sogs pas byin gyis brlabs pas dmyal ba la sogs pa'i ngan song du lhung bar
<p>317a.5</p>mi 'gyur ro/ /byas pa tsam na yang sdug bsngal de zad par 'gyur ro/ /'chang ba la sogs pa ni rab tu 'jug pa'o/ /chos thams cad mnyam pa nyid rdo rje ting nge 'dzin so sor thob pa ni chos thams cad stong pa nyid dbyer med pa'i ting nge 'dzin brnyes pa'o/ /chos thams cad
<p>317a.6</p>kyi dbang phyug ni rnam par snang mdzad chen por 'gyur ro/ /dga' ba la sogs pa ni bla na med pa zhi ba de'i'o/ /rang dang gzhan dang gnyis ka'i don la dmigs pa'i dbye bas rnam pa gsungs so/ /byang chub sems dpa' sems dpa' chen po skye ba bcu drug rnams kyi ni rdo rje sems
<p>317a.7</p>dpa' la sogs pa'i ting nge 'dzin bcu drug thob pa rnams kyis so// //zhi ba la spyod pa'i sems can 'dul ba'i don du rnam par snang mdzad kyi dkyil 'khor gyi don bstan pa gsungs pa/ de nas bcom ldan 'das rnam par snang mdzad zhes pa la sogs pa ste/ de nas kyi sgra ni bar ma
<p>317b</p>
<p>317b.1</p>chad pa'o/ /zhi ba'i chos nyid ni de bzhin nyid do/ /de'i mngon par byang chub pa ni de bzhin gshegs pa ye shes mtha' yas pa'o/ /de'i mngon par bsgrub pa ni thob par byed pa'o/ /de ni shes rab kyi pha rol tu phyin pa'i tshul lo/ /rdo rje mnyam pa nyid ni 'dzin pa'i rnam pa stong pa nyid
<p>317b.2</p>do/ /de'i mngon par byang chub pa ni rtogs pa'o/ /de kho na byang chub chen po ste rnam par snang mdzad nyid do/ /ci ltar zhe na gsungs pa rdo rje bstan pas zhes te de'i 'dzin pa stong pa nyid du lhag par rtog pa bstan pa nyid kyis so/ /don mnyam pa nyid ni gzung ba'i rnam pa stong pa nyid do/ /
<p>317b.3</p>de'i mngon par byang chub pa de kho na yang byang chub chen po zhes te sngar bzhin no/ /ji ltar zhe na gsungs pa don gcig pa nyid kyi zhes pa gzung bya stong pa nyid la dmigs pa'i ye shes bstan pa nyid kyis so/ /chos rnams ni lung dang rtogs pa'i mtshan nyid do/ /de mnyam pa
<p>317b.4</p>nyid ni de stong pa nyid do/ /de'i mngon par byang chub pa kho na byang chub chen po zhes pa ste/ sngar bzhin no/ /ci ltar zhe na gsungs pa/ rang bzhin rnam par dag pas zhes pa chos rang bzhin gyis rnam par dag pa la dmigs pa'i ye shes bstan pa nyid kyis so zhes pa ji srid
<p>317b.5</p>pa'o/ /thams cad mnyam pa nyid ni mig la sogs pa stong pa nyid do/ /de'i mngon par byang chub pa kho na byang chub chen po'i zhes pa sngar bzhin no/ /ci ltar zhe na gsungs pa/ thams cad ces pa la sogs pa ste/ mig la sogs pa'i shes pa rnam par rtog pa stong
<p>317b.6</p>pa nyid la dmigs pa'i ye shes mchog gis so zhes pa'i don to/ /de bzhin gshegs pa'i rigs pa la sogs pa yang rdo rje la sogs pa'i sgras brjod par bya'o/ /de rnams kyi mnyam pa nyid ces pa la sogs pa ni sngar bzhin no/ /byang chub chen po'i rim pa bzhin du mi bskyod pa la
<p>317b.7</p>sogs pa'i go 'phang gi rang bzhin du chud par bya'o/ /chos bsgrub pa ni snang mdzad la sogs pa'i go 'phang thob par byed pa'am mi bskyod pa la sogs pa sems can nye bar 'dren pa po'o/ /zhe sdang spyod pa rjes su gzung bar bya ba rdo rje hUM mdzad kyi dkyil 'khor gyi don bstan pa
<p>318a</p>
<p>318a.1</p>gsungs pa/ de nas bcom ldan 'das gdug pa thams cad ces bya ba la sogs pa ste/ gdug pa thams cad ni lha chen po la sogs pa rnams so/ /de rnams 'dul bar byed pa gang gis shAkya thub pa rdo rje hUM mdzad kyi gzugs can du byas pa de'o/ /chos
<p>318a.2</p>thams cad mnyam pa nyid 'dod chags la stong pa nyid kyis so/ /rnam par rgyal ba ni de'i bsam pa nyid kyis 'dod chags pa rab tu bcom pa'o/ /de'i yang dag par bsdus pa'o/ /gang gis shes rab kyi pha rol tu phyin pa mngon par sgrub pas shes rab kyi pha rol tu phyin pa'i tshig
<p>318a.3</p>gis de de bzhin du gsungs pa de'o/ /'dod chags ni zhen pa'i mtshan nyid do/ /de'i spros pa don dam pa nyid du nye bar mi dmigs pa'o/ /ci ltar zhe na gsungs pa/ 'dod chags spros pa med pa nyid de 'dod chags kyi rgyu kha dog la sogs pa nye bar dmigs pa med pa nyid kyis
<p>318a.4</p>so/ /zhe sdang ni kun du 'joms pa'i mtshan nyid do/ /de'i spros pa med pa kho na bzhin du/ ji ltar zhe sdang gi spros pa med pa nyid kyis she na kun nas mnar sems pa'i gzhi dgu nye bar dmigs pa med pa nyid kyis so/ /gti mug ni bdag tu lta ba la sogs pa'i mtshan nyid do/ /de'i
<p>318a.5</p>spros pa med pa sngar bzhin du nye bar dmigs pa med pa'o/ /ji ltar zhe na/ gsungs pa gti mug gi spros pa med pa nyid kyis ni bdag la sogs pa yongs su dag pa'i zhing rnams nye bar mi dmigs pa'o/ /chos thams cad ni khams gsum pa'i sems dang sems las byung ba'o/ /de
<p>318a.6</p>rnams kyi spros pa don dam pa nyid du nye bar dmigs pa med pa'o/ /ji ltar chos thams cad kyi spros pa med pa nyid ce na khams gsum pa'i sems dang sems las byung ba de dag tu yongs su brtags pa rnams kyi dngos po med pa nyid kyis so/ /stong pa nyid la sogs pa'i rang bzhin can
<p>318a.7</p>mchog tu mthar thug pa 'byed pa'i shes rab ni shes rab kyi pha rol tu phyin pa'o/ /'di'i spros pa med pa nyid ni de kho na bzhin du nye bar dmigs pa med pa'o/ /ci ltar zhe na gsungs pa/ shes rab kyi pha rol tu phyin pa spros pa med pa nyid kyis te/ rnam par rtog pa dang de'i dbye ba
<p>318b</p>
<p>318b.1</p>rnams nye bar dmigs pa med pa nyid kyis so/ /zhe sdang gis de spang ba nye bar bstan nas gti mug la spyod pa'i sems can 'dul ba'i don du/ de nas bcom ldan 'das rang bzhin dag pa zhes pa la sogs pas 'jig rten dbang phyug gi dkyil 'khor gyi don bstan pa gsungs pa/ 
<p>318b.2</p>rang bzhin dag pa'i chos ma lus pa kun du gzigs pa'i phyir/ rang bzhin dag pa'i chos thams cad do/ /chos thams cad ni 'dod chags la sogs pa'o/ /de rnams kun du gzigs pa nyid ni mngon sum du byed pa'o/ /de la dbang byed bas na dbang phyug go/ /de'i ye shes
<p>318b.3</p>ni dkyil 'khor la sogs pa nges pa'o/ /de la gang gis rgyas gdab par bya zhing mngon par bya ba yin pas de de bzhin du gsungs te de skad bya ba'i'o/ /'dod chags thams cad ni sngar gsungs pa de rnams kyi rnam par dag pa ste/ mi dge ba bcu'i las kyi lam rnam par dben
<p>318b.4</p>pa nyid do/ /de zhe sdang thams cad rnam par dag pa nyid kyis yang dag par 'jug par 'gyur te/ rgyud nyid du 'gyur ro/ /lu dz+ye te zhes pa ni 'dir thob pa dang skye ba'o/ /lta ba thams cad kyi dri ma de rnam par dag pa ste/ don dam par gdod ma nas nye bar dmigs pa med pa
<p>318b.5</p>nyid kyis so/ /sdig pa thams cad rnam par dag pa ni mi dge ba'i sems pa nye bar dmigs pa med pas so/ /chos thams cad ni sems dang sems las byung ba rnams so/ /de rnams kyi rnam par dag pa ni 'dzin pa nye bar dmigs pa med pa'o/ /de ni sems can
<p>318b.6</p>thams cad rnam par dag pa nyid kyi yang dag par 'jug par 'gyur ro/ /thams cad mkhyen pa'i ye shes ni sdug bsngal dang kun 'byung ba dang 'gog pa dang lam dang / kun rdzob dang / gzhan gyi sems dang / chos dang / rjes su dang / zad pa dang / mi skye ba shes pa
<p>318b.7</p>rnams so/ /de rnams kyi yang dag pa ni rnam par rtog pa gnyis med pa'o/ /de ni thams cad mkhyen pa'i ye shes rnam par dag pa nyid kyis yang dag par 'jug pa ni thos pa dang bsam pa las byung ba'i rgyu'i gnas skabs yang dag par bsdus pa'i sems pa'o/ /de'i rnam
<p>319a</p>
<p>319a.1</p>par dag pa ni nye bar dmigs pa med pa'o/ /de ni shes rab kyi pha rol tu phyin pa yongs su dag pa nyid kyis/ de bzhin gshegs pa rnams kyis shes rab kyi pha rol tu phyin pa de yang dag par thob par shes par bya'o/ /'dod chags la sogs pa rnams kyis de spong ba
<p>319a.2</p>nye bar bstan nas ser sna'i gnyen po'i don la lhag par mos pa rnams yang dag par rjes su gzung ba'i don du de nas bcom ldan 'das zhes bya ba la sogs pas rin po che'i rigs kyi dkyil 'khor gyi don nye bar bstan pa gsungs pa/ nyon mongs pa can dang / nyon mongs pa can ma yin
<p>319a.3</p>pa'i ma rig pa dang bral ba las khams gsum pa thams cad kyi bdag po'o/ /de bzhin gshegs pa thams cad kyi dbang bskur ba rin po che'i cod pan te/ de'i 'byung gnas so/ /gang las she na ye shes las so/ /de nyid kyi snying po gang yin pa de la de skad ces bya'o/ /mngon par
<p>319a.4</p>dbang bskur ba byin pa ni dkyil 'khor rnams su bkod pa'i lha rnams dang / slob ma rnams la yang phyag rgya rnams kyis mngon par dbang bskur ba'o/ /don ni gser la sogs pa'o/ /chos ni mdo sde la sogs pa'o/ /de'i sbyin pa ni nyon mongs pa med pas ston par byed pa'o/ /zang
<p>319a.5</p>zing ni bza' ba la sogs pa'o/ /de ltar rnam par sbyong bar byed pa'i don du sngags kyi tshul nges par sbyar ba rnams kyis sku la sogs pa gcig pa can du byed pa'i mtshan nyid stong pa nyid rjes su dran pa'i phyag rgya bsgrub par bya'o zhes de nas bcom ldan 'das zhes bya ba la sogs pas rdo rje khu
<p>319a.6</p>tshur gyi dkyil 'khor gyi don nye bar gsal bar byed pa gsungs pa/ de bzhin de bzhin nyid bden gang / /de ni rdo rje khu tshur brjod/ /ces pa 'di/ de bzhin gshegs pa thams cad kyi ye shes kyi phyag rgya nyid do/ /rab tu brnyes pa ni lhag par rtogs pa dang ldan pa'o/ /de'i gnas
<p>319a.7</p>skabs gsal bar byed pa'i dam tshig gi khu tshur gyi phyag rgya ni de bzhin gshegs pa thams cad kyi khu tshur ro/ /de bzhin gshegs pa thams cad kyi ye shes kyi phyag rgyas byin gyis brlabs pa ni brtan pa can du byed pa'o/ /de nyid rdo rje ste de skad bya ba'o/ /de bzhin gshegs pa thams
<p>319b</p>
<p>319b.1</p>cad kyi sku'i phyag rgya yongs su 'dzin pa ni/ phyag rgya chen po 'ching ba'o/ /gsung gi phyag rgya yongs su 'dzin pa ni lce la zla ba bsgom pa sngon ma can gyi sngags bzla'o/ /chos thams cad so sor thob pa ni so so yang dag pa'i rig pa bzhi brnyes pa'o/ /thugs kyi phyag rgya yongs su 'dzin
<p>319b.2</p>pa ni rang gi snying gar zla ba la rdo rje rtse lnga ba bsgoms pa sngon ma can gyi dam tshig gi phyag rgya 'ching ba'o/ /rdo rje'i phyag rgya yongs su 'dzin pa ni rang gi snying gar zla ba la sna tshogs rdo rje sngon du 'dren pas las kyi phyag rgya'i 'ching ba'o/ /shes rab kyi blo bsgrub par bya'o zhes pas de
<p>319b.3</p>nas bcom ldan 'das chos thams cad spros pa med pa zhes bya ba la sogs pa ste/ de'i thabs 'jam dpal gyi dkyil 'khor gyi don nye bar bstan pa gsungs pa/ chos thams cad de'i rgyu dang 'bras bu don du gnyer ba'i bdag nyid can no/ /de rnams kyis spros pa ni 'byung ba'i rtog
<p>319b.4</p>pa yang dag par gcod pa'o/ /de'i rjes su ma dmigs pas na spros pa med par byed do zhes pas spros pa med pa'o/ /yi ge'i 'khor lo ni/ a ra pa tsa na la sogs pa'o/ /yongs su skor bar byed pa ni shes rab kyi pha rol tu phyin pa'i tshul gang yin pa de de bzhin du brjod pa
<p>319b.5</p>de'o/ /chos thams cad ni 'bras bu'i ngo bo phung po lnga po de rnams don dam par stong par dngos po med pa'i rang bzhin no/ /ci ltar zhe na rang bzhin med pa'i tshul gyis zhes te gang gi phyir de rnams don dam pa nyid du rang bzhin nye bar dmigs par bya ba med do/ /de nyid ni mtshan ma med pa
<p>319b.6</p>ste/ ci'i phyir na/ mtshan ma med pas nye bar bzung ba ste/ gang gi phyir don dam pa nyid du de rnams kyi mtshan ma ste rgyu'i rang bzhin nye bar thob par byar med de de'i phyir mtshan ma med pa'o/ /slar yang kho na smon pa med pa ste don du gnyer ba med pa'o/ /ci ltar zhes smon pa med pa'i
<p>319b.7</p>tshul gyis te gang gi phyir/ de rnams don dam par don du gnyer ba rnyed par mi 'gyur ro/ /de gsung par 'gyur ba 'bras bu'i ngo bo de snyed rang bzhin gyi ston pas 'bras bu med pa'i phyir dang de'i rgyu yang nye bar ma dmigs pa'i phyir mtshan ma med pa dang de'i smon par bya ba'i yul med pa'i phyir
<p>320a</p>
<p>320a.1</p>smon pa med pa'o/ /de'i phyir yang rang bzhin gyis 'od gsal ba'o/ /ci ltar na shes rab kyi pha rol tu phyin pa rnam par dag pa ni don dam par na de de bzhin no/ /kun rdzob tu ni rjes su 'jug pa kho na'o zhes so/ /tshig de rnams kyis kyang rim pa las stong pa nyid dang
<p>320a.2</p>mtshan ma med pa dang smon pa med pa dang / rang bzhin gyis 'od gsal ba'i rnam par thar ba'i sgo bstan pa dang me long la sogs pa'i ye shes bzhi'o zhes khong du chud par bya'o/ /dkyil 'khor du 'jug pa med na grub par mi 'gyur ro zhes pas de nas bcom ldan 'das zhes pa la sogs
<p>320a.3</p>pas grub pa'i thabs sems bskyed ma thag tu chos kyi 'khor lo bskor ba'i dkyil 'khor gyi don kun du bstan pa gsungs pa/ de bzhin gshegs pa thams cad ni sangs rgyas dang byang chub sems dpa' ste/ de rnams kyang 'khor lo ni dkyil 'khor ro/ /de'i nang du gnas pa ni
<p>320a.4</p>gang du thams cad de rnams su'o zhes de bzhin du brjod par bya'o/ /gang gis 'khor lo chen po rab tu 'jug pa de 'khor lo chen po rnams su rab tu 'jug pa'o/ /rab tu 'jug pa yang phyi dang gsang ba'i dbye bas rnam pa gnyis te phyi ni phyag rgya rnams kyis so/ /gsang ba ni rab tu
<p>320a.5</p>zhugs pa dang 'di la dkyil 'khor la sogs pa'i de kho na nyid kun du rtogs pa la de skad ces bya'o/ /rdo rje mnyam pa nyid ni 'dzin pa'i rnam pa dang bral ba nyid do/ /de la rab tu zhugs pa ni lhag par rtogs pa'o/ /de bzhin gshegs pa thams cad kyi 'khor lo la rab tu zhugs
<p>320a.6</p>pa'i che du de bzhin gshegs pa la 'jug pa'o/ /yang dag par 'jug par 'gyur ro ni skye bar 'gyur ro/ /don mnyam pa nyid 'jug pa ni gzung bya'i rnam pa stong par lhag par rtogs pa ste/ de ni byang chub sems dpa' chen po thams cad kyi don du 'khor lo la rab tu zhugs pa'i
<p>320a.7</p>phyir/ byang chub sems dpa' chen po nyid kyi don du 'gyur ro/ /chos ni nyan thos pa'i lung gi chos te stong pa nyid du rtogs pas dam pa'i chos kyi 'khor lo la 'jug pa'i phyir te dam pa'i chos kyi 'khor lo ni lan gsum dang rnam pa gcig nyid kyi mtshan nyid mngon du phyogs par
<p>320b</p>
<p>320b.1</p>byed pa'i don du skye bar 'gyur ro/ /las ni mchod pa la sogs pa'i bya ba'o/ /de stong pa nyid du rtogs pas 'jig rten pa'i dkyil 'khor thams cad kyi don rab tu 'jug pa'i don du 'gyur ro/ /de bzhin gshegs pa thams cad mchod pa zhes bya ba la sogs pas zhugs pa'i
<p>320b.2</p>'khor lo rnams kyis grub pa'i thabs mchod pa'i dkyil 'khor gyi don bstan pa gsungs pa/ de bzhin gshegs pa thams cad mchod pa ni byang chub tu sems bskyed pa la sogs pa'i mtshan nyid do/ /de dag gi cho ga rgyas pa ni rnam pa sna tshogs pa nyid do/ /de'i snod ni
<p>320b.3</p>rten no/ /de bzhin gshegs pa thams cad kyi mchod pa nyid dam pa ste de gang la de de bzhin du gsungs pa de la de skad ces bya'o/ /smon pa dang 'jug pa byang chub kyi rang bzhin gyi sems ni byang chub kyi sems so/ /de bskyed pa nyid do/ /ngan song ba la sogs pa'i sdug
<p>320b.4</p>bsngal dang sgrib pa rnams yongs su skyob pa'o/ /nyan thos dang byang chub sems dpa' dang / sangs rgyas kyi chos ni dam pa'i chos so/ /de thos pa la sogs pa rnams kyis yongs su bzung ba'o/ /shes rab kyi pha rol tu phyin pa bri ba la sogs pa ni go sla'o/ /de nas
<p>320b.5</p>bcom ldan zhes pa la sogs pa bgegs kyi gnyen po'i phyogs te rdo rje gnod sbyin gyi dkyil 'khor gyi don bstan pa gsungs pa/ gdug pa rnam pa thams cad 'dul ba ste nyes par spyod pa'o zhes pas sgrib pa'o/ /de'i mthas yod pa ni nus pa ste/ sems can thams
<p>320b.6</p>cad nyes par spyod pa la rab tu zhen pa de rnams 'dul ba ni de dag yongs su spong ba'o/ /de'i don gyi ye shes ni sems can thams cad 'dul ba'i ye shes te/ khro bo'i gzugs kun du ston par nus pa'o/ /de nyid snying po ste de skad ces bya ba can no/ /sems can thams cad
<p>320b.7</p>ni dgra bo dang mdza' bo la sogs pa rnams so/ /mnyam pa nyid kyi ste mtshungs pa nyid kyi khro bo yang mnyam pa nyid de thams cad rig pa rnams su gor ma chag par 'jug pa dang ldog pa'o/ /nam gyi tshe so sor dul bar 'gyur zhe na sems can thams cad 'dul ba nyid pas
<p>321a</p>
<p>321a.1</p>zhes bya ba la sogs pas gsungs pa/ ji srid du sems can rnams thams cad dul bar gyur pa de srid du khro bo'i skabs su dul ba ni khro bo'i yang 'dul ba nyid du mi 'jug par 'gyur ro zhes bya ba'i don to/ /de'i phyir nyes pa'i bdag nyid 'di yang sngon du byas pa'i phyir nyes pa
<p>321a.2</p>med pa nyid du bstan pa gsungs pa/ /sems can thams cad chos nyid pas te de kho na ni sems can thams cad ni sems dang sems las byung ba'i rang bzhin no/ /chos nyid ni stong pa nyid de khro ba yang de nyid do/ /de'i phyir yang khro ba yang rdo rje'i sgras brjod do/ /ci'i phyir zhe na
<p>321a.3</p>gsungs pa/ sems can thams cad 'dul ba'i byang chub po zhes pa ni gang gi phyir byang chub kyi mtshan nyid 'di kho na sems can thams cad 'dul ba yin te/ de'i phyir sems can thams cad mnyam pa nyid las khro ba mnyam pa nyid nas ji srid du rdo rje nyid do zhes so// //da ni don
<p>321a.4</p>yod rgyal po la sogs pa nas rdo rje khu tshur gyi mthar thug pa'i dkyil 'khor gyi don bstan pa gsungs pa/ de nas bcom ldan 'das de bzhin gshegs pa thams cad ces bya ba la sogs pas thams cad mnyam pa nyid ni ji ltar gsungs pa'i dkyil 'khor bcu mtshungs pa nyid do/ /de las
<p>321a.5</p>dkyil 'khor thams cad kyi rang bzhin yongs su gyur par kun du gnas pa ni thams cad mnyam pa nyid las rab tu gnas pa'o/ /dkyil 'khor thams cad ni chos thams cad mnyam pa nyid do/ /de kho na mchog ste gang du de bzhin du gsungs pa de la de skad ces bya'o/ /thams cad
<p>321a.6</p>mnyam pa nyid ni dkyil 'khor thams cad mtshungs pa nyid de/ des shes rab kyi pha rol tu phyin pa mnyam pa nyid de/ don dam par shes rab kyi pha rol tu phyin pa la dkyil 'khor thams cad lta bur lhag par sgro btags nas de bzhin kho nar brjod par 'gyur ba'i phyir ro/ /dkyil
<p>321a.7</p>'khor rnams thams cad ni rten de mngon par byung ba'i mtshan nyid ni don nyid do/ /gang kho na shes rab kyi pha rol tu phyin pa yin pa yang de kho na'o/ /de rnams kyi chos nyid ni bla na med pa'i byang chub bskyed pa po nyid de de kho na'o/ /de la yang gang dkyil 'khor rnams su mngon pa la sogs
<p>321b</p>
<p>321b.1</p>pa'i las nyid phun sum tshogs par 'gyur ba de kho na shes rab kyi pha rol tu phyin pa'i rang bzhin no zhes so/ /'jig rten pa'i lha la lhag par mos pa rnams bstan pa 'di la 'jug par bya ba'i phyir/ /de nas bcom ldan 'das de bzhin gshegs pa thams cad ces bya ba la sogs pas
<p>321b.2</p>dbang phyug chen po'i dkyil 'khor gyi don bstan pa gsungs pa/ dbang phyug de bzhin gshegs pa thams cad du sgom par byed pas byin gyis rlob pa ni shes rab kyi pha rol tu phyin pa'i tshul yin pa de la de bzhin du gsungs so/ /de bzhin gshegs pa ni chos kyi dbyings rnam par dag pa'i
<p>321b.3</p>bdag nyid can rnam par snang mdzad do/ /de'i snying po gang yin pa de la de bzhin du brjod par bya'o/ /gang las she na kun du bzang po zhes bya ba la sogs pa ste gsungs pa/ byang chub sems dpa' chen po kun du bzang po ni de bzhin nyid dang ye shes kyi bdag nyid can chos kyi sku rnam par
<p>321b.4</p>snang mdzad chen po'o/ /de thams cad kyi bdag nyid nyid pas ni sems can thams cad kyi rjes su 'gro ba nyid kyis so/ /rdo rje ni mi bskyod pa ste de'i snying po gang yin pa ni rdo rje snying po'o/ /ci ltar zhe na rdo rje snying po'i dbang bskur ba nyid pas te me long ye shes kyi bdag nyid can rdo rje'i
<p>321b.5</p>phyag rgyas mngon par dbang bskur ba ste de ni dbang phyug la sogs pa'i sems can dang thun mong pa nyid kyis so/ /rin po che ni rin chen 'byung ldan no/ /de gang rnams kyi snying po yin pa zhes pa sngon ma bzhin no/ /ci'i phyir zhe na rin chen snying pos dbang bskur ba nyid kyis te mnyam pa nyid kyi
<p>321b.6</p>bdag nyid can rin chen gyi mngon par dbang bskur ba ste/ de ni dbang phyug la sogs pa'i sems can dang thun mong ba nyid kyis so/ /chos ni 'jig rten dbang phyug gi rgyal po'o/ /ngag thams cad la rab tu 'jug pa nyid pas ni gang gi phyir so sor kun du rtog pa'i ye shes ni ngag
<p>321b.7</p>thams cad la rab tu 'jug pa ste de yang sems can thams cad kyi rjes su zhugs pa'o/ /las ni gdon mi za ba ste/ sems can thams cad la kun du gnas so/ /nag po chen po dang dga' byed dbang phyug gi dkyil 'khor gyi don bstan pa'i phyir de nas bcom ldan 'das zhes
<p>322a</p>
<p>322a.1</p>bya ba la sogs pa gsungs pa/ 'di la mtha' yod pa ma yin no zhes pas mtha' las 'das pa'o/ /mur thug pa dang mthar phyin pa ni mu med cing mthar phyin pa'o/ /des gang la mu med cing mthar phyin par rig par bya ba de bcom ldan 'das nam mkha'i dbyings
<p>322a.2</p>thams cad du thams cad kyi tshe kun du gnas pa'i sku dang gsung dang thugs rdo rje nyid kyi phyir ro/ /rim pa'i mthar mtha' las 'das shing mu med la mthar phyin pa'i tshig rnams kyis de bzhin gshegs pa la sogs pa'i rigs gsum gyi rang bzhin gsal bar byed do/ /mu med cing mthar
<p>322a.3</p>phyin pa'i chos 'dis kyang las kyi rigs shin tu spyad do zhes pa'o/ /'di'i rtog pa zhes pa nag po chen po dang dga' byed dbang phyug gi brtag pa'o/ /yongs su mthar thug pa ni yongs su rdzogs pa ste/ de byin gyis brlab pa'i don du'o/ /chos thams cad ni rigs thams cad kyi rang
<p>322a.4</p>bzhin no/ /de'i mnyam nyid do/ /yongs su mthar thug pa ni nag po chen po dang dga' byed dbang phyug gi sprul pa ston par byed pa'o/ /de kho na tshad mas gnod pa nyid kyi phyir rdo rje'o/ /ji ltar 'byung po mtha' med par shes par bya bar rtogs pas shes rab kyi pha rol tu phyin pa mtha'
<p>322a.5</p>yas pa nyid kyis de bzhin gshegs pa mtha' yas pa nyid de/ thams cad mkhyen pas gzhal du med pa nyid do/ /de bzhin du shes rab kyi pha rol tu phyin pa mu med pa dang / gcig pa dang yongs su mthar thug pa nyid kyis dbang phyug dang yon tan byed pa thams cad mu med pa dang gcig
<p>322a.6</p>pa dang mthar phyin pa de nyid de/ yongs su mthar thug pa dang shin tu mthar thug pa dang yongs su zad pa med do zhes bya ba'i don to/ /de ni zhes pa 'dzin pa la sogs pa la 'jug pa'i'o/ /mthar phyin pa'i byang chub sems dpa'i spyod pa mthar phyin pa ste yongs su rdzogs pa la gnas
<p>322a.7</p>pa nyid kyi phyir ro/ /sgrib pa thams cad las rnam par grol nas zhes pa sgrib pa ma lus pa yongs su zad pas so/ /bcom ldan 'das rnam par snang mdzad ces bya ba la sogs pas ming po gsum gyi dkyil 'khor gyi don yongs su bstan pa gsungs pa de bzhin gshegs pa thams cad kyi
<p>322b</p>
<p>322b.1</p>gsang ba'i chos nyid ni ming po gsum gyi chos rnams so/ /chos thams cad ni kho na ste ming po'o/ /de rnams kyi spros pa ni phyag rgya dang dkyil 'khor gyi rnam par rtog pa'o/ /de'i spros pa med pa ni gnyis su med pa'i ye shes lhag par rtogs pa nyid kyis rnam par rtog pa thams cad bral
<p>322b.2</p>ba'i phyir ro zhes pa spros pa med pa'o/ /bde ba chen po'i rdo rje ni rnam par snang mdzad chen po ste de kho na don dam pa'i dam tshig ste ming po gsum bskyed pa'i dam tshig rgyur gyur pa de la de skad ces bya'o/ /rdo rje ni de kho na ming po gsum po de rnams kyi chos nyid ni rdo rje'i chos nyid 'bras bu
<p>322b.3</p>thams cad kyi thog ma nyid do/ /mnyam pa nyid du yod pa ni shes rab kyi pha rol tu phyin pa'i sgo ste/ /de la de bzhin du gsungs so/ /'dod chags chen po ni snying rje chen po ste/ de'i mchog tu grub pa ni mchog nyid do/ /byang chub sems dpa' chen po rnams kyi zhes pa ni byang chub chen po'i rang
<p>322b.4</p>bzhin gyi sems dpa' rnams kyi'o/ /bde ba chen po mchog tu grub par 'jug par 'gyur ro ni rnam par snang mdzad chen po nyid du skye bar 'gyur ro/ /de yang de bzhin gshegs pa thams cad kyi mchog tu grub pa 'dod chags rnam par dag pa'i bdag nyid can tshangs pas sprul pa'i
<p>322b.5</p>don du 'jug par 'gyur ro/ /de yang bdud chen po thams cad rab tu 'joms pa mchog tu grub pas khro ba rnam par dag pa'i rang bzhin dbang phyug chen po sprul pa'i phyir 'jug par 'gyur ro/ /de yang 'jig rten gsum po mtha' dag gi dbang phyug ste/ bdag po mchog tu grub
<p>322b.6</p>pas gti mug rnam par dag pa ni rang bzhin khyab 'jug gi phyir 'jug par 'gyur ro/ /de 'ang rim pa las ma lus shing lus pa med pa'i sems can gyi khams yongs su skyob pa sems can thams cad la phan pa dang bde ba'i mchog shin tu mthar thug pa bde ba chen po mchog tu grub par
<p>322b.7</p>'jug par 'gyur ro/ /de rgyu ci'i phyir zhe na zhes bya ba la sogs pas sring mo'i dkyil 'khor gyi don nye bar bstan pa gsungs pa/ gang gi phyir mkhas mchog de lta bu ji srid 'khor ba'i gnas su gnas pa de mi gnas pa'i mya ngan las 'das pas gnas par gyur pa de srid du
<p>323a</p>
<p>323a.1</p>sems can gyi don mnyam med de phul du byung ba mya ngan las mi 'da' bar byed par nus so/ /de'i phyir sring mo sprul pa rnams kyis kyang sems can gyi khams yongs su skyob pa la sogs pa byed do/ /de kho na yongs su gsal bar byed pa shes rab kyi pha rol tu
<p>323a.2</p>phyin pa zhes bya ba la sogs pa gsungs pa/ shes rab kyi pha rol tu phyin pa kho na thabs dang ye shes te de'i byin gyi rlabs des sring mo rnams 'grub ste las rnams thams cad rnam dag pa ni sems can thams cad kyi las yongs su spyod pa'i sgo ba yis srid pa dag par 'gyur ro/ /
<p>323a.3</p>'jig rten pa'i sring mo lta bu zhes pa ni ma yin no zhes so/ /gal te de lta bu dngos las 'dod chags la sogs pa nyid kyis ci ltar sems can 'dul bar 'gyur zhe na chags sogs zhes pa la sogs pas gsungs pa/ dul bar byed pa zhes pa 'dul ba ste 'dod chags la sogs
<p>323a.4</p>pas 'dul ba'i 'jig rten ni gang las kun nas srid par te 'khor bar sdig pa byed par 'gyur ba de'i phyir/ de rnams rnam par sbyang ba'i don du sring mo'i gzugs kyis 'dul bar byed do/ /rang nyid ni bdag kho na ste mkhas mchog ces sbyar bar bya'o/ /de lta mod kyi bud med sprul
<p>323a.5</p>pas kyang mchog tu 'jug par byed do zhes/ ji ltar pad+ma zhes bya ba la sogs pa gsungs pa/ ji ltar shin tu dmar pa'i pad+ma tshon gyi nyes pas gos par mi 'gyur ro/ /de bzhin du 'gro ba la phan pa rnams bud med la sogs pa sprul pas de la phan pa rnams 'dul bar byed
<p>323a.6</p>pa gang yin pa la srid pa'i bag chags kyi skyon gyis gos par mi 'gyur ro zhes pa'o/ /gang gi phyir de lta bu yin pa de'i phyir sring mo sprul par byed do zhes dkyus kyi don nye bar bstan pa 'dod chags chen po zhes pa la sogs pa gsungs pa tshig bzhi po yang sring ma bzhi po 'di dag gi
<p>323a.7</p>sgo nas rim pa bzhin sbyar bar bya'o/ /oM bo d+hi tsit+ta badzra zhes pa la sogs pa ste shes rab kyi pha rol tu phyin pa'i tshig nyi shu rtsa lnga po rnams kyi rim pas de bzhin gshegs pa thams cad kyi byang chub chen po'i sems skyed par byed pa dang / kun du bzang po'i spyod pa rdzogs par byed pa
<p>323b</p>
<p>323b.1</p>dang / /sems can thams cad kyi don dang 'pho ba dang skye ba'i sa dang / gzhon nu rtse ba kun du ston pa dang / mngon par 'byung ba dang / bya dka' ba spyod pa ston pa dang / byang chub kyi snying por gshegs pa dang / bdud thams cad btul ba dang / byang chub chen por mngon par rdzogs par
<p>323b.2</p>sangs rgyas pa dang / chos kyi 'khor lo bskor ba dang / mu stegs thams cad tshar gcod pa dang / 'jig rten gsum las rnam par rgyal ba dang lha las babs pa dang / 'dus pa chen pos byin gyis brlabs pa dang / gdug pa thams cad 'dul ba dang / 'dul ba la so
<p>323b.3</p>sor 'jog pa dang / ngan 'gro thams cad gdon pa dang / mdo sde thams cad kyi mthar thug par gsungs pa dang / rtog pa thams cad byin gyis brlabs pa dang / dngos grub thams cad rab tu stsol ba dang / de bzhin gshegs pa thams cad kyi sku dang gsung dang thugs so sor
<p>323b.4</p>thob pa rnam par 'byed pa'i sgrub thabs so zhes gsal bar byed do/ /shes rab kyi pha rol phyin pa'i dkyil 'khor yang 'di rnams kyi nye bar sbyor ba'o zhes rtogs pa'o/ /las kyi sgrib pa dang ldan pa yang sngags sgrub pa la rang gi phyag rgya sdig pa dral bar byed pa'i sngags dang rab tu
<p>323b.5</p>sbyar bar bya'o/ /sdig pa dral ba'i phyag rgya dang sngags so/ /chos kyi dkyil 'khor gyi dbang du byas nas bcom ldan 'das zhes bya ba la sogs pa gsungs pa/ 'khor los sgyur ba chen po bzhi po rnams kyi ni mi bskyod pa la sogs pa'i rang bzhin a yig la sogs pa bzhi po
<p>323b.6</p>rnams kyis so/ /snying po gnyis pa ni 'dir gtsug tor rgyal po'i rang bzhin te/ de yang bcom ldan 'das rnam par snang mdzad dang tha mi dad par blta bar bya'o/ /gdugs dkar po la sogs pa yang mi bskyod pa la sogs pa'i ngo bo'o/ /gdod ma nas ma skyes pa'i phyir ro
<p>323b.7</p>zhes pa ni de kho na nyid du yang 'di rnams de'i skyed pa po las 'das par khong du chud par bya'o/ /dgos pa ni de rnams rgyun du sngags pas ji lta ba bzhin mngon par rdzogs par byang chub pa mi bskyod pa la sogs pa'i de bzhin gshegs pas yongs su bskor te/ lhun po'i
<p>324a</p>
<p>324a.1</p>khang pa brtsegs par byon nas 'di rnams kyi snying po'i don snang bas so so rang rang gi thugs ka nas phyung nas/ mi bskyod pa la sogs pa'i de bzhin gshegs pa'i bdag nyid can rang gi thugs ka'i rdo rje rnams la gzhag par bya'o/ /de nas 'od zer de bzhin
<p>324a.2</p>gshegs pa lnga'i phra rab kyi bdag nyid phyung ste/ spro zhing bsdus nas slar yang thugs kar dgug pa la sogs pa thams cad kyis yongs su gyur pa yang phyung ste/ phyi rol du ji lta ba rang gi lha'i phyag rgya'i gzugs kyis rang gi gnas rnams su nges par dgod par bya'o/ /
<p>324a.3</p>de bzhin gshegs pa thams cad kyi dkyil 'khor ni/ chos kyi dbyings kyi dkyil 'khor te de'i bkod pa ni de ji lta bu bzhin du gsungs pa'i snying po'i don mngon du byed pa las byin gyis brlabs pa'i ting nge 'dzin gang yin pa de la de skad ces brjod do/ /de la snyoms par zhugs pa
<p>324a.4</p>ste mngon du mdzad nas so/ /de bzhin gshegs pa thams cad kyi dam tshig ni dkyil 'khor te de'i 'byung gnas so/ gang gi phyir rdo rje snying po'i spyan sngar gsungs pa'i snying po yin pa'i phyir te/ de bzhin du brjod do/ /de nyid ni byin gyis rlob pa'i ting nge 'dzin gnyis su med
<p>324a.5</p>pa/ chos thams cad mtshan nyid gcig pa la sogs pa de lta bu la dmigs pa gang yin pa de bzhin du brjod par bya'o/ /de la snyoms par zhugs pa ste mngon sum du mdzad nas so/ /phyi rol dkyil 'khor zhes pa snying po'i dkyil 'khor la ltos nas so/ /de'i 'am zhes pa
<p>324a.6</p>dbang chen gyi phyi'i dkyil 'khor nyid kyi khor yug de'i'o/ /bdud rtsi 'od ces pa dkar po'o/ /bskor ba zhes pa zlum por bya'o/ /de ltar gyi sgras bskor bar bya zhes pa gzhan la bsgre bar bya'o/ /'khor lo ni dbang chen gyi dkyil 'khor te de 'drab mtshungs pa ste gru bzhi ba nyid
<p>324a.7</p>la sogs pa'i tshul ni 'khor lo 'dra bar ro/ /rdo rje'i thig gis yongs su bskor ba ni rdo rje'i phreng bas yongs su bskor ba'o/ /de bzhin du 'khor lo rnam pa gnyis zhes pa zlum pa'i dkyil 'khor gnyis so/ /nang gi dkyil 'khor zhes pa bdun par rig par byed de dbang chen gyi dkyil 'khor
<p>324b</p>
<p>324b.1</p>la'o zhes pa'i don no/ /mnyam zhes pa gru bzhi pa la sogs pas mtshungs pa'o/ /rdo rje 'khor los rnam par brgyan/ /zhes pa rdo rje'i thig gis yongs su bskor ba'i snying po'i dkyil 'khor gyis spras pa'o/ /yang na ni 'khor lo 'dra bar zhes pa zlum bo'o/ /rdo rje'i
<p>324b.2</p>thig gis yongs su bskor ba de bzhin du 'khor lo'i phreng bas yongs su rdzogs pa'o/ /de ltar 'khor lo rnam pa gnyis pa zlum pa'i dkyil 'khor gnyis so/ /nang gi dkyil 'khor zhes pa sngar brjod pa'i gru bzhi pa'i dkyil 'khor ro/ /de bzhin du snying po'i 'khor
<p>324b.3</p>lo gnyis pa la chu zhes de ji srid du rdo rje 'khor los rnam par brgyan pa ste snying po'i 'khor los spras pa'o zhes pa ni gzhan no/ /gru gcig pa zhes pa ni gang 'di'i nang gi dkyil 'khor du mngon par 'dod pa'i dbang chen no/ /zlum po ni de nas chu'o/ /de nas kyang gzhan gru gsum gyi
<p>324b.4</p>rnam pa me'o/ /de nas ches pha rol du zla ba phyed pa dang mtshung pa'i rlung ngo / /de nas ches pha rol du yang dkyil 'khor gru gsum gcig pa'o/ /phyi'i dkyil 'khor gyi phyed kyis snying po'i 'khor lo'o/ /de'i tshe tshad kyis gzhan rig par bya'o/ /pad+ma lo ma brgyad pa la sangs rgyas
<p>324b.5</p>thams cad de rnam par snang mdzad la sogs pa gzhag par bya'o/ /dkyil 'khor rnams kyi dbus nyid du ni mi bskyod pa la sogs pa dang bdun po rnams kyi'o/ /dam tshig mchog ni sems ma rdo rje ma la sogs pa'o/ /rim gyi mthar zhes pa shar la sogs pa'i phyogs
<p>324b.6</p>su g.yas skor gyis so/ /sems ma rdo rje ma'i mdun du seng ge'i gdan gyi gnas su gang zhig rtsibs brgyad pa dang bcu drug pa cig 'khor los sgyur pa'o/ /rgyal ba'i gtsug tor la sogs pa me la sogs pa'i phyogs bral rnams su yongs su bskor ba'o/ /sangs rgyas thams
<p>324b.7</p>cad ni rtag pa la sogs pa'i de bzhin gshegs pa de rnams kyi rim pa'i mthar thug par gtsug tor lnga po rnams so/ /dkyil 'khor kun du ni rtag pa'i dkyil 'khor du'o/ /rin chen 'byung ba la sogs pa'i dkyil 'khor ni ljang gu dang dmar po dang / sngon po'i kha dog can du rim pas
<p>325a</p>
<p>325a.1</p>khong du chud par bya'o/ /dang po ni kha dog lnga pa'o/ /chu la sogs pa ni gser gyi re khA gcig pa bri/ /'khor lo'i dkyil 'khor zhes pa ni chu'i'o/ /der ni rnam gzigs la sogs pa bri bar bya'o/ /dkyil 'khor kun du ste phyogs bzhi'i dkyil 'khor
<p>325a.2</p>du'o/ /phyir ni me'i dkyil 'khor du rig par bya'o/ /'khor lo'i grwa ni legs gnas par/ /zhes pa ni snying po'i dkyil 'khor gyi'o/ /phyi yi 'khor lo'i grwa rnams su/ /zhes pa ni dbang chen gyi dkyil 'khor gyi grwa rnams su'o/ /phyi yi dkyil 'khor grwa rnams
<p>325a.3</p>su/ /zhes pa ni de nyid kyi sgo'i grwa rnams su mi bskyod pa la sogs pa dang tha dad pa med pa nyid kyi sa la sogs ming ste de kho na nyid kyi rnam par bstan par blta bar bya'o/ /rnam par snang mdzad dang tha mi dad pa nyid kyi phyir chos kyi dbyings so/ /sgo skyong ni rdo rje lcags kyu la sogs
<p>325a.4</p>pa rnams so/ /dkyil 'khor gnyis pa ru zhes pa ni me lha'i dkyil 'khor la ltos nas gnyis pa ste rlung lha'i dkyil 'khor ro/ /der shar la sogs pa'i phyogs rnams su rim pas sangs rgyas kyi yum la sogs pa bri bar bya'o/ /de nas blo ldan des 'thon nas/ /zhes pa
<p>325a.5</p>ni dkyil 'khor lnga pa rnams su khro bo gzhan gyis mi thub pa la sogs pa'o/ /de nas kyang 'thon nas drug par rang sangs rgyas rnams so/ /de nas nges par 'thon nas bdun par rgyal ba'i nyan thos rnams dang tshangs pa la sogs pa'i 'jig rten pa rnams so/ /phyi rol gyi zhes
<p>325a.6</p>pa sgo'i cha la shar la sogs pa'i phyogs su gzhan gyis mi thub pa zhes bya ba la sogs pa'i phyag rgya'o/ /de lta bu'i gru bzhi pa zhes bya ba la sogs pa rnams kyi dang po dbang chen gyi dkyil 'khor mchog tu 'dzin par byed do/ /'gro ba lnga ni khor yug gi nang du'o/ /rgya mtsho
<p>325a.7</p>bdun po ni 'og tu bri bar bya'o/ /rim gyis zhes pa ni lugs ma la sogs pa'i gzugs brnyan gyis so/ /bkod nas ni kun du bzhag nas so/ /nye bar spyod pa thams cad kyi tshogs zhes pa ni me tog gi rab tu byed pa dang / mar me la sogs pa thams cad rab tu sbyin pas so/ /
<p>325b</p>
<p>325b.1</p>mchod pa byas nas zhes bya ba ni nam mkhar gnas pa rnams kyis gcig pa can du byas nas mchod de'o/ /de nas rgyan mtha' dag la sogs pa rnams kyis rnam par snang mdzad kyi rnal 'byor bstan pa gsungs pa nye bar bzhugs te zhes pa la sogs pa ste/ nye bar 'jug pa la sogs
<p>325b.2</p>pa'i rnal 'byor gyi rim pas phyag rgya chen po bcings te/ ye shes sems dpa' ji lta ba bzhin mdun du dgug pa la sogs pa byas nas byin gyis brlab pa'i phyir de bzhin gshegs pa thams cad legs so zhes bya ba'i sbyor bas bkug ste dbang bskur nas spro ba dang bsdu ba de
<p>325b.3</p>bzhin gshegs pa thams cad kyi phyag rgya chen po de bsgom par bya'o/ /de bzhin gshegs pa thams cad ni rnam par snang mdzad de de dag dang tha mi dad pa gnyis kyi phyir ro/ /de kho na rdo rje sems dpa' ste dbyer mi phyed pa'i phyir ro/ /kun du bkang ste zhes pa spros nas dang bsdus
<p>325b.4</p>nas so/ /des de bzhin gshegs pa thams cad rab tu 'bab pas te/ yang dag par sdud pa'i rang bzhin gyis rdo rje sems dpa' slar yang rdo rje hUM mdzad kyi phyag rgya chen po rang gi lus la mngon par zhugs nas te de bsgoms nas de'i nga rgyal dang ldan pas hUM yig bzhi 'don cing dkyil
<p>325b.5</p>'khor du zhugs nas phreng ba phul ba ste lag pa gar bskor bas blangs la hUM yig bzhis de nyid rang gi spyi bor bzhag la g.yas brkyang dang g.yon brkyang dang mnyam pa dang sa gas phyogs bzhi po rnams su bgegs thams cad la phyag rgyas bsnun par bya'o/ /rol pa dang bcas de bzhin gshegs
<p>325b.6</p>pa thams cad la phyag bya'o/ /de nas sgo so sor g.yon brkyang gis gnas shing yongs su bskor te/ khro bo'i blta bas kun du bltas pas hUM yig bzhi yang dag par bzlas te sgo rnams dbye bar bya'o/ /slar yang rnam par snang mdzad du gyur nas/ ji ltar mngon par 'dus
<p>325b.7</p>byas pa'i bum pa la oM la sogs pa dang badzra uta kas brgyad lhag pa'i stong rdo rje me tog gi phreng ba nas bzung ste dam tshig gi phyag rgyas rang gi sngags kyang brgyad brgya bzlas par bya ste/ gzhan yang so sor rang gi sngags kyis brgyad brgya mngon par bzlas par bya'o/ /gang ba'i bum
<p>326a</p>
<p>326a.1</p>pa sgor gnas pa'i bum pa la yang gtso bo'i sngags kyis bzlas nas ji lta ba bzhin du gzhag par bya'o/ /dam tshig gi phyag rgya bcings pa zhes bya ba la sogs pa rnams kyis rnam par snang mdzad kyi rnal 'byor chen pos bsdus te/ rnam par snang mdzad kyi phyag rgya
<p>326a.2</p>chen po bcings nas/ las kyi phyag rgya dang / rang gi snying po AHyi ge dang lhan cig tu 'don par [(]shas [,]shes [)]pa'i nam mkha' thams cad kun du yang dag par 'du ba'i rdo rje kun nas mngon du byas te de la de'i nga rgyal bskyed nas de la yang rnam par snang mdzad bsams nas de la de lta bu'i nga rgyal
<p>326a.3</p>dang ldan pas rdo rje lcags kyu la sogs pa rnams kyis zhes pa dgug pa la sogs pa can du byas nas rang gi phyag rgya la sogs pa don du gnyer ba'i bka' thob pas mngon par dbang bskur te rdo rje gzung ba la sogs pa byas pas slar yang bdag la byin gyis brlab pa la sogs pa byas nas
<p>326a.4</p>sdud par bya'o/ /de nas mngon par bstod la dgug pa la sogs pa sngon du 'gro bas phyag rgya bzhis rgyas btab ste so so rang gi ting nge 'dzin du byas nas/ AHyig la sogs pa'i snying po so so re re la lnga brgya dang bcas pa'i brgya bzla bar bya'o/ /oM sarba ta thA ga ta zhes bya ba la
<p>326a.5</p>sogs pas gsol ba btab par bya'o/ /mngon par dbang bskur nas rdo rje'i gar dang bcas pas sgeg mo la sogs pas mchod par bya'o/ /phyag 'tshal ba'i thal mo bcings nas zhes pa ni thal mo kha sbyor du bcings nas so/ /lag pa gnyis kha sbyor du byas te ming med gnyis
<p>326a.6</p>nang du bcug nas sdigs mdzub zung gung mo khab ltar du byas pa'i tshigs gsum pa nas gang tsam gyis ma reg par gzung bar bya'o/ /mthe bo dang mthe'u chung zung gnyis de la mngon par phyogs par gzung bar bya'o/ /phyag rgya 'dis 'bebs pa'i sngags gang yin pa dang rab tu sbyar bar
<p>326a.7</p>bya'o/ /'jug pa la sogs pa rdzogs nas de bzhin gshegs pa thams cad kyi rdo rje'i mngon par dbang bskur bar bya'o/ /ci ltar zhe na gsungs pa/ gru bzhi zhes bya ba la sogs pa ste/ de bzhin gshegs pa thams cad nyid rdo rje ste de rnams kyi rdo rje slob dpon la de'i tshig go/ /
<p>326b</p>
<p>326b.1</p>rab tu gzhag nas zhes pa ni de bzhin gshegs pa thams cad kyi mdun du na chu'i dbang bskur ba'i dkyil 'khor byas la slob dpon rang gis badzra bid kyi snying po dang khur lhan cig tu yang dag par bzlas nas dam tshig gi phyag rgyas slob ma la snying bo 'dis dbang bskur bar bya'o/ /badzra satwa/ 
<p>326b.2</p>badzra rat+na badzra d+harmA/ badzra karma i daM che ge mo/ /a d+hi tiSh+Tha sarba ta thA ga ta A tsAr+ya swA hA/ 'dis lan brgyar spyi bo dang snying ga la sogs par bzhag la rim pas thams cad bzlas par bya'o/ /yang na ni de bzhin gshegs pa thams cad kyi rdo rje slob dpon ni de bzhin gshegs pa thams
<p>326b.3</p>cad kyi rdo rje slob dpon no/ /de'i go 'phang ni rdo rje sems dpa'i rnal 'byor pa'i mgo bor rdo rje 'chang gi sku gzugs rab tu bzhag nas oM ma hA su kha zhes pa la sogs pa snying po yi ge bcu bdun pa brgyar mngon par bzlas nas so zhes pa 'dis rab tu bzhag nas zhes brjod par 'gyur ro
<p>326b.4</p>zhes gsungs pas so/ /cod pan lnga'i dbang gis mngon par dbang bskur te zhes pa de bstan pa gsungs pa/ byin gyis brlab par bya ste/ 'di skad brjod pa yin te ji ltar gsungs pa'i rim pas de bzhin gshegs pa thams cad kyi rdo rje slob dpon gyi go 'phang la rab tu bzhag nas sngags
<p>326b.5</p>'di skad 'don cing rdo rje chen pos sangs rgyas lnga'i cod pan gyis mngon par dbang bskur bar bya'o/ /de yang sangs rgyas rin po che'i cod pan nyid kyis yongs su gyur par byas te de bzhin gshegs pa rnams kyi sangs rgyas kyi cod pan du sbyar bar bya'o/ /rdo rje sems dpa' la sogs pa'i
<p>326b.6</p>'khor los sgyur ba rnams kyis legs par dbang bskur ba de la ni sbyar bar mi bya ste/ gang gi phyir gang zhig 'khor lo'i dkyil 'khor du 'chad par 'gyur ba rdo rje rin chen gyi mngon par dbang bskur bar bya'o/ /'chad par 'gyur ba zhes pa la sogs pas de 'gog par 'gyur te/ 
<p>326b.7</p>rdo rje chen po'i phyag rgya yang de bzhin gshegs pa rnams kho na'i ste/ de'i phyir skabs 'dir de rnams kho na'i dbang du byas pa'o/ /de nas gzhan la rdo rje phreng ba'i dbang bskur ba dang / rdo rje rin chen gyi dbang bskur ba sbyin par bya'o/ /gang la spyi bor rdo rje bkod pa sngon du 'gro bas
<p>327a</p>
<p>327a.1</p>chu'i dbang bskur ba ni rdo rje'i dbang bskur ba'o zhes brjod par bya'o/ /de rnams la de sbyar bar mi bya ste dkyil 'khor gru bzhi pa byas nas zhes bya ba la sogs pa rnams kyis bcom ldan 'das kyis bshad pa'i phyir ro/ /yi ge'i phyag rgya bkod la rang gi
<p>327a.2</p>lha'i gzugs su rab tu sbyor bar bya'o zhes pa ni spyi bo la sogs pa'i gnas brgyad po rnams su sngags dang dam tshig gi phyag rgyas bkod pa rnams kyis byin gyis brlab par bya'o/ /sku la sogs pa'i phyag rgya rnams ches myur du sgrub pa'i thabs bstan pa'i ched du/ de la 'di ni zhes
<p>327a.3</p>bya ba la sogs pa gsungs pa rang gi lus rdo rje sems dpa' ste dbyer mi phyed pa'i ye shes kyi gnas te rgyu'o/ /ci ltar na rang bzhin gyis dbyer mi phyed pa nyid de rang bzhin rang gi ngo bo gdod ma nas skye ba med pa a'i yi ge'o/ /shes rab kyis phung po bshig par byed pas mchog tu phra mo
<p>327a.4</p>rnams phan tshun rnam par 'dres pa ma yin pa nyid kyis so/ /'di zhes pa mthar gnas par sbyar ro/ /lta ba'i thibs po thams cad nges par 'joms pa ni 'jig tshogs la lta ba la sogs pa rab tu bcom pa gang yin pa'o/ /'jug par 'gyur ro zhes pas so/ /rig
<p>327a.5</p>pa ni zag pa med pa'i ye shes te de la rab tu 'jug pa ni lhag par rtogs pa ste de'i don ni stong pa nyid dang mtshan ma med pa dang smon pa med pa'i rnam pa'i shes rab bsgom bzhin pa'o/ /ma rig pa ni gang gi tshe dbyer mi phyed pa'i ye shes yin pa de'i tshe rdo rje gnas su 'gyur ro/ /dngos po la lhag
<p>327a.6</p>par dmigs pa ni ma rig pa nyid do/ /mthar thug pa med pa ni mtha' ni mthar thug pa med cing grangs med pa'o/ /de kho na rdo rje'i gnas zhes so/ /snga ma bzhin du de ltar gzhan la yang ngo / /rdo rje'i gnas bsdus pa'i don no/ /mngon par 'du byed pa med pa mnyam pa nyid kyis te/ 'dus
<p>327a.7</p>byas stong pa nyid kyis gdod ma nas skye ba med pa'i rnam pas mnyam pa nyid kyis so zhes pa ji srid par ro/ /'dod chags dang bral ba'i mtha' mnyam pa nyid kyis zhes pa ni rgyu nye bar dmigs pa med pa'i rnam pas 'dod chags dang bral ba'i bag chags dang mtshungs pa nyid kyis so/ /'dod
<p>327b</p>
<p>327b.1</p>chags kyis 'dod chags rab tu 'joms pa'i don du'o/ /byams pa mtha' mnyam pa nyid kyis zhes pa ni zhe sdang sgyu ma lta bu nyid kyi rnam pas byams pa'i mtha' mtshungs pa nyid kyis so/ /skyon yang dag par gcod pa ni zhe sdang rab tu 'joms pa'i don du'o/ /shes rab kyi snang ba
<p>327b.2</p>mnyam pa nyid kyi zhes pas gti mug gi mtha'i rdul med cing nye bar bral ba'i rnam pa shes rab kyi rang bzhin snang ba mtshungs pa nyid kyis so/ /mun pa med pa yang nye bar thob pa dmigs pa med pas shes rab kyi snang ba de'i don du skye bar 'gyur ro/ /sems can thams cad gcig tu mnyam
<p>327b.3</p>pa nyid kyis zhes pa ni rgyu dang bral ba nyid de 'dir bral ba nyid kyi rnam pas sems can rnams thams cad gcig tu mtshungs pa nyid kyis so/ /sems can rnams kyi rang bzhin de ni rang gi ngo bo'o/ /de rtogs pa ni khong du chud pa'i don du'o/ /sems can thams cad sems su gcig /
<p>327b.4</p>ces pas ni sems can thams cad gdod ma nas skye ba med pa'i rnam pas sems nyid du gcig par mnyam pa'o/ /sems la 'jug pa'i don ni rnam par rig pa tsam du rtogs pa'i don du'o/ /rang bzhin gyis 'od gsal ba rtogs pa'i don ni rnam pa thams cad nye bar dmigs
<p>327b.5</p>pa med pa'i ye shes kyi don du'o/ /sangs rgyas thams cad sangs rgyas su gcig ces pa ni sangs rgyas rnams thams cad 'jigs pa dang bral ba'i stong pa rdul dang bral ba nye bar rtogs pa'i rnam pas sangs rgyas rnams gcig tu mnyam pa nyid do/ /de bzhin gshegs pa bzhugs
<p>327b.6</p>pa'i don ni ston pa nyid thob pa'i don du'o/ /mnyam pa nyid kyi ye shes rtogs pa'i don ni thams cad mkhyen pa'i ye shes rtogs pa'i don du'o/ /chos thams cad ni 'jig rten dang 'jig rten las 'das pa ste de rnams bden pa nye bar dmigs pa med cing stong pa dbye ba dang bral ba'i
<p>327b.7</p>rnam pas sangs rgyas kyi chos rnams te stobs dang mi 'jigs pa la sogs pa rnams mnyam pa'o/ /thams cad du ye shes rjes su rtogs pa ste thob pa'i ched dang / rdo rje lta bu'i ting nge 'dzin rtogs pa'i don ni rab tu mi gnas pa'i mya ngan las 'das pa so sor brnyes pa'i don du'o/ /
<p>328a</p>
<p>328a.1</p>bdud kyi las thams cad ni sangs rgyas kyi las zhes pa ni bdud kyi las rnams rgyu ba dang bral ba stong pa rdul dang bral ba la nges par 'byung ba'i rnam pa rnams kyis sangs rgyas thams cad kyi las rnams kyis ni sems can don gyi mtshan nyid kyi mnyam pa nyid do/ /las
<p>328a.2</p>yang dag par 'da' bar 'gyur ro zhes pa ni las spyod pa zad pa'i don du'o/ /ngag thams cad ni skye bo tshig tu brjod pa ste/ de bzhin gshegs pa'i gsung ste sangs rgyas pa can gyi dbyangs can ma ste de ni ngag thams cad do/ /dbye ba dang bral ba'i rnam pa sangs rgyas kyi gsung dang mnyam
<p>328a.3</p>pa'o/ /sgra ji bzhin pa thams cad ni 'dab chags la sogs pa mngon par rjod par byed pa'o/ /mngon par brjod par bya ba las 'das pa'i de bzhin nyid/ chos thams cad ni gzugs dang tshor ba la sogs pa ste de rnams sgyu ma lta bu nyid kyi phyir ma skyes pa ste skye ba med pa'o/ /'chi
<p>328a.4</p>'pho ba med pa la 'jug pa'i don ni de'i thabs lhag ma med pa mya ngan las 'das pa thob pa'i don du'o/ /nyon mongs pa las 'das pa lhag ma med pa'i mya ngan las 'das pa thob pa'i don du'o/ /chos thams cad ni 'jig rten dang 'jig rten las 'das pa rnams so/ /de rnams
<p>328a.5</p>kyang mnyam pa nyid kyi rnam pas stobs dang mi 'jigs pa la sogs pa'i sangs rgyas kyi chos rnams kyi rang bzhin no/ /'gog pa med pa la 'jug pa ni mi gnas pa'i mya ngan las 'das pa thob pa'o/ /chos thams cad ni 'gog pa med pa'i don ni sems can thams cad kyi don chad pa med
<p>328a.6</p>pa'i don no/ /'di la rnam gnas zhes pa 'dis byin gyis brlabs pa'i sa bon rang gi snying ga'i mtshan ma la gnas nas ji lta ba bzhin du rang rdo rje'i gnas sgom par byed pa bstan par gyur pa la rnam par gnas pa'i yang dag par rjes su kun du bstan pa bdag gi de nyid zhes pa la sogs
<p>328a.7</p>pa gsungs pa/ byang chub sems dpa'i sa rnams myur du 'grub par 'gyur ro zhes pa ji srid pa'o/ /bdag gi de nyid do zhes pas sems gnyis nyid do/ /da ni yid ni rtse gcig pa zhes pa la sogs pa ste/ sku'i phyag rgya sgom par byed pa bstan pa gsungs pa/ sangs rgyas
<p>328b</p>
<p>328b.1</p>lus zhes pas de bzhin gshegs pa lnga'i sku'i phyag rgya'o/ /kun du bzang po la sogs pa'i sku'i phyag rgya ni zla ba'i dkyil 'khor gyi dbus na gnas par bsgom par bya'o/ /byang chub kyi sems ni kun du bzang po'o de'i mchog ni dang po gang yin pa de rnams byang chub sems kyi mchog de
<p>328b.2</p>rnams bsgom pa ni byang chub sems kyi mchog bsgom pa'o/ /gtsug tor gyi sku'i phyag rgya ni 'khor lo la sogs pa la gnas par bsgom par bya'o/ /de rnams kyang gtso bo rnams kyi rjes su zhugs pas dkyil 'khor pa thams cad bsgom pa blta bar bya'o/ /rnam par spyod
<p>328b.3</p>pa ni sgo'o zhes pa la sogs pas dag gi phyag rgya sgom par byed par bstan par bya'o/ /chos thams cad ni don gzugs la sogs pa rnams te khong du chud pa'i sgo ni nye bar len pa'o/ /de bzhin du gzhan la yang sgo'i don blta bar bya'o/ /rnam par 'byed pa'i phyir rnam par
<p>328b.4</p>spyod par byed do zhes pa 'di bya ba nyid bya ba'i ngo bor gsal bar byed do/ /a yig ni chos thams cad gdod ma nas ma skyes pa gsal bar byed do/ /don dam pa'i bde ba de bzhin nyid do/ /chos rnams thams cad ni phung po lnga'i rang bzhin rnam par yongs su shes pa'o/ /sa
<p>328b.5</p>yig ni phung po lnga'i khong du chud pa'i sgo'o/ /na yig ni rnam pa thams cad gdod ma nas 'gyur ba med pa dbang du byed pa nyid kyi sgo'o/ /da yig ni chos thams cad 'dul ba la sogs pa ston par byed pa'i sgo'o/ /thogs pa ni nyan thos dang rang byang chub sems dpa' de las yang
<p>328b.6</p>dag par 'das pa sangs rgyas kyi byang chub po/ /kun nas nyon mongs pa ni 'khor ba'i chos rnams so/ /rnam par byang ba ni mya ngan las 'das pa'o/ /zag pa dang bcas pa dang zag pa med pa ni yon tan no/ /phung po la sogs pa ni zag pa med pa'i las kyi bden pas
<p>328b.7</p>'dus byas pa'i rang bzhin de'i bde ba la phung po la sogs pa don dam pa'i bden pa ni don dam pa'i rang bzhin gyi sems las byung ba'i rang gi ngo bo nyid du brjod de/ sa yig ni de'i sgo'o/ /de bzhin nyid kyi rjes su 'gro ba ni gang zag la bdag med par rtogs pa'o/ /chos
<p>329a</p>
<p>329a.1</p>kyi dbyings la 'jug pa ni chos kyi bdag med pa rtogs pa'o/ /de nges par ston par byed pa la na yig sgo'o/ /las kyi rnam par smin pa rnam par bral ba ni las kyi 'bras bu las 'das pa'o/ /de gsal bar byed pa la ka yig sgo'o/ /zab mo gting
<p>329a.2</p>dpag dka' ba nyid de rim pa bzhin phyi rol pa dang / nyan thos la sogs pa rnams nam mkha' lta bu nyid dang nam mkha'i rang bzhin nyid de gsal bar byed pa lag yig sgo'o/ /dza'i bshad pa ni go sla'o/ /chos kyi dbyings kun du mi phyed pa de bzhin nyid do/ /chos rnams thams
<p>329a.3</p>cad ni gzhan dang ma 'dres pa'o/ /rdo rje ni go sla'o/ /yongs su rdzogs pa ni dbye ba byar med pa'i shes rab la 'jug par byed pa'o/ /de ston par byed pa la d+ha yig sgo'o/ /zhi gnas ni ting nge 'dzin no/ /lhag mthong ni shes rab bo/ /de yongs su rdzogs pa rab tu
<p>329a.4</p>gsal bar byed pa la sha yig sgo'o/ /nam mkha' dang mnyam zhing rang bzhin gyis 'od gsal ba nyid ni gang zag la bdag med pa gsal bar byed pa la kha yig sgo'o/ /'gyur ba med pa ma skyes pa can mi zad pa'i ye shes chos thams cad yongs su dag pa'i don rab tu
<p>329a.5</p>gsal bar byed pa la k+Sha yig sgor 'gyur ro/ /thams cad mkhyen pa'i ye shes thogs pa med pa ni rnam par rtog pa thams cad dang bral ba ste de ston par byed pa la nga yig sgo'o/ /sangs rgyas kyi zhing yongs su dag par bya ba'i don du gnas dang gnas ma yin pa la mkhas
<p>329a.6</p>pa ston par byed pa la tha yig sgo'o/ /mthar phyin pa ni yongs su rdzogs pa'i 'gog pa'o zhes pa ji srid du de'i mur thug pa med pa ni chos rnams kyi mu med pa'o/ /sgrib pa thams cad rab tu spangs pa ni nyon mongs pa thams cad 'gog pa'o/ /zad pa dang mi skye ba'i
<p>329a.7</p>ye shes ni byang chub kyi mtshan nyid do/ /Da yig ni mthar phyin cing mur thug pa med pa sgrib pa dang bral ba'i sgo'o/ /dri ma'i rnam pa ni dri ma dang bral ba can ma yin pa ste/ de nye bar mi dmigs pa ston par byed pa la dz+ha yig sgo'o/ /'dod chags dang bral ba la sogs
<p>329b</p>
<p>329b.1</p>par rab tu ston pa ma lus rnam par 'byed par brjod par bya ba la ka yig sgo'o/ /aM yig ni sems rnam par 'byed pa'i don te 'dul bar bya ba gang yin pa'i zhe sdang dang gti mug dag dang bag la nyal rab tu spangs pa/ byang chub tu sems bskyed pa ni smon pa'i mtshan
<p>329b.2</p>nyid can rang bzhin gyis 'od gsal ba nyid kyang / sgrib pa thams cad dang bral ba'i ye shes kyi rang bzhin rab tu gsal ba'i sgor 'gyur ro/ /ngag gi spros pa chos kyi dbyings rnam par dag par ston par byed pa la ngag khong du chud pa'i ngag can pa yig sgo'o/ /tsha yig
<p>329b.3</p>gi bshad pa ni go sla'o/ /gcig tu 'dus pa ma dmigs pa ni gzhan gyis yongs su brtags pa'i cha shas gzugs la sogs pa stong pa nyid do/ /gnyis su med pa nyid ni gzung ba dang / 'dzin pa bral ba nyid do/ /de dag gnyis ka ston pa la g+ha yig
<p>329b.4</p>sgo'o/ /ca co dang bral ba nyid ni dril bu'i sgra rjes su 'gro ba'o/ /rdo rje sems dpa' 'dzin pa ni rdo rje'i phyag rgya 'dzin pa ste/ 'di dag gnyis ka'i khyad par gyi snod la Ta yig sgo'o/ /gsang ba'i ye shes ni thams cad mkhyen pa'i ye shes so/ /lhag ma go
<p>329b.5</p>bar sla'o/ /'tshe ba ni gzhan gyi 'khor la nye bar 'tshe ba ste de dang bral ba rab tu gsal ba dang / nam mkha'i dngos grub so sor thob pa'i don du Da yig sgo'o/ /grang ba ni kha ba la sogs pa phra mo ste/ de nye bar ma dmigs pa ston par byed pa la ni kha yig sgo'o/ /
<p>329b.6</p>rab tu 'byams pa ma yin par 'gog pa de rnam par gzhag par byed pa la nye bar zhi bar brjod pa can gyi u yig sgo'o/ /tshul bzhin du gzhag pa ni de'i ngag can la nges par 'byung ba la sogs par byed pa la sgo'o/ /ya yig ni de kho na nyid ni de bzhin nyid kyi ngag can te
<p>329b.7</p>spros pa spangs pa ni rnam par rtog pa thams cad dang bral ba ste don de rnam par gzhag pa'i rgyur ta yig sgo'o/ /a yig ni ma skyes pa gsal bar byed pa ste/ rnam par grol ba'i mtshan nyid brjod pa la sgo'o/ /hrI yig ni yongs su gzung ba med pa'i ngag can te
<p>330a</p>
<p>330a.1</p>'thab pa dang rtsod pa spangs pa ston pa la sgo'o/ /ka sde ni kun nas nyon mongs pa med pa'i ngag can te rnam par dag pa mtshan nyid ston par byed pa la sgo'o/ /rang bzhin gyis 'od gsal ba de bzung nas gnas pa gsal bar byed pa tsa ste yang sgo'o/ /Ta
<p>330a.2</p>sde ni snang ba zhes pa ste rab tu gsal ba ste/ rang bzhin gyis 'od gsal ba nyid 'bar bar byed de 'bar bar byed pa la sgo'o zhes rtogs par bya'o/ /yang dag par sbyor ba dang bral ba yang dag par sdud par byed pa mngon par brjod pa la sgom par byed pa'i don du ta sde sgo'o/ /chos
<p>330a.3</p>ma 'dres par rab tu 'jog pa la gzhi med par brjod pa'i ba sde sgo'o/ /mthar gnas kyi sde pa ni byang chub kyi don dri ma med pa ston par byed pa la ste/ dri ma med pa gsal bar byed pa la sgo'o/ /sa la sogs pa'i sde pa ni mya ngan las 'das pa'i glo bur
<p>330a.4</p>ba nges par 'dor ba la sogs pa ston pa la sgo'o/ /oM baM zhes pa la sogs pa rnams kyis chos kyi yi ge rnams rnam par rig pa'i sgo'o zhes pa la sogs pa de kho na nyid rtogs pa ste/ gang rtag tu 'gro bar brjod pa'i dbang du byed pa'i bsdu ba ni thams cad mkhyen pa'i ye
<p>330a.5</p>shes rnam par dag pa kho na rnam par phye ba'o/ /chos kyi sku rnam par nges pa ni chos brjod pa thabs rnam par 'byed pa'o/ /'di ni gtso bo'i dkyil 'khor ba dang bcas pa'i thun mong gi cho ga chos ngag gi phyag rgya'o/ /de'i sgo ni thabs so/ /de rnam par nges pa ni ye shes so/ /
<p>330a.6</p>sems kyi phyag rgya bsgom pa de dag bstan pa de la rigs thams cad kyi zhes bya ba la sogs pa gsungs pa/ rnal 'byor gnas ni dbang po gnyis kyi snyoms par 'jug pa yongs su rdzogs pa nyid kyang sku'i phyag rgya'i sgrub thabs dang thun mong pa yang ngo / /sangs rgyas kun
<p>330a.7</p>gyi phyag ni rnam par snang mdzad kyi thugs kyi phyag rgya'o/ /shin tu 'od gsal gyi dkyil 'khor la ni snying gar nyi ma'i dkyil 'khor dang bcas pa'o/ /rdo rje'i rnal 'byor gyis zhes pa ni de la rdo rje sgom par byed pas mi bskyod pa'i rnal 'byor chen po ste/ de'i rnal 'byor chen
<p>330b</p>
<p>330b.1</p>po de lta bu kho na rdo rje sgom par byed pa rnams so/ /bsgom par bya zhes pa ni nyi ma'i dkyil 'khor la gnas pa'i rin chen kun mngon du bya'o/ /yongs su bsgoms nas zhes bya ba ni lhag par mos pa'o/ /mthong zhes bya ba ni nyi ma'i dkyil 'khor la gnas pa'i pad+ma
<p>330b.2</p>bsgom pa'o/ /dag pa zhes bya ba ni 'od dpag med do/ /phyag rgya thams cad ni sna tshogs rdo rje'o/ /sna tshogs las kyi sbyor ba zhes pa ni snying gar nyi ma'i dkyil 'khor la gnas pa'i sna tshogs rdo rje la sprul pa sna tshogs pa sems can ma lus pa'i don la lhag par
<p>330b.3</p>mos pa'o/ /sna tshogs las byed pa ni don yod pa'i dbang phyug go/ /rdo rje rnal 'byor gyis zhes pa ni zla ba la gnas pa'i rdo rje la sogs pa'i mtshan ma bsgom pa'o/ /rdo rje'i dam tshig ces bya ba ni nyi ma la brjod do/ /nus pa nges par bstan pa gsungs pa/ 
<p>330b.4</p>rdo rje sems dpa' sems dpa' che/ /zhes bya ba la sogs pa'o/ /rdo rje'i rnal 'byor gyis zhes bya ba ni snying gar zla ba'i dkyil 'khor la gnas pa'i rdo rje bsgom mo/ /de ltar rgyal po la sogs pa rnams kyi yang ji lta ba bzhin du rang bzhin du rang gi snying gar zla ba lag nas
<p>330b.5</p>pa'i mtshan ma bsgom par blta bar bya'o/ /'di dag kun gyi zhes pa ni sku la sogs pa'i phyag rgya'i sgrub thabs so/ /rab sbyor gyis zhes pa dang rang gi sku'i phyag rgya sgrub pa'i don can du byas pa'i rang gi lha'i rnal 'byor ji skad gsungs pa'i gdan la gnas nas yig
<p>330b.6</p>rtse gcig tu gyur pas bsgrub par bya'o zhes bya ba 'dis so/ /chos kyi yi ge'i tshig gis ni/ /zhes pa dag gi phyag rgya'i dngos grub ni lce'i rtse mo'i 'dab ma la rdo rje mdzes pa bsgom pa sngon du 'gro ba can gyi snying ga'i zla ba la ji lta ba bzhin du rang gi oM baM la sogs pa'i
<p>330b.7</p>chos kyi yi ge rnams rnam par bkod la rnam par rig pa'i sgo zhes bya ba la sogs pa'i de kho na nyid bsgom par bya'o zhes bya ba 'dis so/ /phyag rgya'i ye shes legs sbyor bas/ /zhes bya ba ni sems kyi phyag rgya bsgom pa'i don can rang gi snying ga'i zla ba la ji lta ba
<p>331a</p>
<p>331a.1</p>bzhin du rang gi mtshan ma bsgom par bya'o zhes pa 'dis so/ /'di rnams kyi zhes pa sku la sogs pa rnams kyi sgrub thabs kyi rab tu sbyor ba bdun po ji lta ba bzhin no/ /phyag rgya'i 'khor lo khyad par du/ /zhes pa ni/ sku'i phyag rgya'i tshogs
<p>331a.2</p>su shes par bya'o/ /de nyid kyi rab tu sbyor ba bstan pa gsungs pa/ /yi ge zhes bya ba la sogs pa ste/ de gsung par byed pa sku la sogs pa'i phyag rgya bsgrub par bya ba'i don du rang gi sngags kyi yi ge rnams kyis snying ga la sogs pa rnams su yongs su gang ba'i sku'i phyag rgya
<p>331a.3</p>byas nas phyag rgya thams cad bsgrub par bya'o zhes so/ /las kyi sgrub thabs nye bar bstan pa gsungs pa/ bsam gtan gyis zhes bya ba la sogs pa ste/ bsam gtan gyis ni sgom par byed pa rnams kyis so/ /thig le gcig ni yi ge gcig ste dbang
<p>331a.4</p>chen gyi sa bon no/ /des gyur ba ste yongs su rdzogs pa 'di'i go 'phang ni dbang chen gyi dkyil 'khor ro/ /de nyid bstan pa gsungs pa/ sa zhes pa la sogs pa ste/ sa la rab gnas kyang dkyil 'khor gru bzhi pa la gnas pa'o/ /go 'phang ni gnas
<p>331a.5</p>te de la gnas pa'o/ /dbang po gnyis ni mnyam sbyor ba ni rang dang lha gnyis sgom par byed pas dbang phyug kyang ni bsgrub par bya'o/ /dbang chen gyi las ni rgyas pa'i mtshan ma'o/ /dang po'i dkyil 'khor tshul gyis ni/ /zhes pa dbang chen gyi dkyil 'khor tshul
<p>331a.6</p>gyis rang gi sa bon gang yin pa yongs su rdzogs pa'i dkyil 'khor ro/ /dbang po gnyis snyoms par zhugs pa'i yang mtha' mar rab tu brtag ste/ 'khor lo lag tu bsam par bya'o/ /dang po zhes pa ni dbang chen gyi dkyil 'khor dang / pad+ma dang rin po che la
<p>331a.7</p>sogs pa yang ji lta ba bzhin sum mdo ris la sogs pa rnams su rab tu gnas pa'o/ /las kyi rnal 'byor gyis zhes pa ni sna tshogs rdo rje rnam par gzhag pas so/ /las 'di rnams kyang de nyid bsgoms pas ches myur du 'grub par 'gyur ro/ /phyag rgya ye shes
<p>331b</p>
<p>331b.1</p>bstan pa'i ched du nye bar bstan pa gsungs pa/ bcom ldan 'das zhes bya ba la sogs pa ste/ rnam par grol ba ni sgrib pa thams cad dang bral ba'o/ /de kho na phyag rgya che zhes pa thams cad du rgyas btab cing bsdus pa rtogs par byed pa ste/ de'i rgyas btab pa ni mtshan
<p>331b.2</p>pa'o/ /chos thams cad ni 'phags pa dang so so'i skye bo'i rgyud kyi sems dang sems las byung ba'i rang bzhin no/ /gang gi phyir gnyis dang gnyis su med pa'i gnas skabs ni yongs su dag pa ni rnam par grol ba'i lus so zhes pa ji srid pa'o/ /mtha' dang mtha'
<p>331b.3</p>med pa ni chad pa dang rtag pa'i rnam par rtog pa'o/ /mtha' las 'das pa ni mtha' med pa'o/ /de'i phyag rgyas rgyas btab pa'o/ /gang la gang gi phyir zhe na dag pa dang ma dag pa'i gnas skabs chad pa dang rtag pa yongs su dag pa ste/ don dam par de dag stong pa'o/ /zad pa dang
<p>331b.4</p>'dod chags dang bral ba ni phung bo dang nyon mongs pa 'gag pa'o/ /de'i phyag rgyas rgyas btab pa'o/ /gang gi phyir na zad pa'i sgo ni skye ba'i gnas skabs so/ /zad pa'i mtha' ni gnas pa'o/ /zad pa'i mur thug pa ni mthar thug pa'o/ /skur ba 'debs pa med pa ni smod pa med pa'o/ 
<p>331b.5</p>gang zag dang chos brtags pa tsam nyid kyis sde de'i phyag rgyas rgyas btab pa'o/ /gang gi phyir mnyam pa nyid kyang rnam par dag pa ni de dag gnyis stong pa nyid kyi rang bzhin no/ /chos thams cad gang yin pa de don dam pa nyid du nam mkha' bzhin du spyan lnga'i lam las yang
<p>331b.6</p>dag par 'das pa'i phyir nam mkha'i phyag rgyas rgyas btab pa'o/ /sems can thams cad nam mkha'i khams nyid kyi phyir zhes pa ni don dam par na sems can thams cad nam mkha'i khams kyi rang bzhin yin pa nyid kyi phyir ro/ /dbyer mi phyed pa'i rang bzhin gyi chos kyi dbang
<p>331b.7</p>dbyings su yang dag par 'du ba ni rjes su zhugs pa'o/ /de la dbyer med pa'i phyag rgyas rgyas btab pa'o/ /byang chub kyi rang bzhin gyi sems ni byang chub kyi sems te gnyis su med pa'i ye shes so/ /de'i phyag rgyas rgyas btab pa'o/ /gang las she na byang chub kyi sems dang tha
<p>332a</p>
<p>332a.1</p>mi dad pa nyid kyi phyir te/ byang chub kyi sems rdzogs pa nyid kyi gnas skabs su yang chos rnams kyis lhag par kun du 'dres pa'o/ /chos kyi dbyings 'byed pa med pa'i mtshan nyid yin pa'i phyir zhes pa ni rdzogs pa'i gnas skabs na de bzhin nyid la
<p>332a.2</p>khyad par med pa'i phyir ro/ /rang bzhin med pa'i phyir zhes pa ni gnas skabs thams cad du gnas su zhes pa mngon par dgongs pa'o/ /bdag med pa'i phyag rgya ni gang zag gi bdag med pa ste de'i rgyas btab pa'o/ /'tshe ba med pa'i phyir ni gzhan gyis yongs su brtags pa'i
<p>332a.3</p>bdag tshad ma dang bral ba nyid kyi phyir ro/ /mi rtag pa zhes bya ba la sogs pa'i bshad pa ni go sla'o/ /sngon gyi mtha' ni 'khor ba'i gnas skabs so/ /phyi ma'i mtha' ni mya las 'das pa'i gnas skabs de dag ni de bzhin nyid stong pa nyid dngos po dang dngos po med pa'i rnam par rtog pa
<p>332a.4</p>med pa'o/ /mnyam par mtshungs pa nyid kyi phyir/ /zhes pa la 'dus byas dang 'dus ma byas dag dngos po med pa'i rang bzhin yin pa nyid kyi phyir ro/ /mtshan ma med pa'i phyag rgya ni rgyu'i rang bzhin med pa ste de'i phyag rgyas rgyas btab pa'o/ /gang las she na spros pa'i dmigs pa dang bral ba nyid
<p>332a.5</p>kyi phyir ro ste rgyur rnam par brtags pa dang bral ba nyid kyi phyir ro/ /smon pa med pa zhes bya ba la sogs pa'i bshad pa ni go sla'o/ /bdag la sogs pa'i dngos po med pa'i phung po lnga po rnams yongs su 'dus pa ste tshogs pa can du byed pa de'i mtshan nyid kyi phyir ro/ /bdag med pa la sogs pa'i
<p>332a.6</p>bshad pa ni go sla'o/ /dri ma med pa ni rang bzhin gyis 'od gsal ba nyid de/ de'i phyag rgyas rgyas btab pa'o/ /'tsho ba rab tu mi gnas pa nyid kyi phyir zhes pa ni don dam pa nyid du sgrib pa'i bag chags thams cad dang bral ba nyid kyi phyir ro/ /'khrug pa med pa ni rnam par g.yo ba med pa nyid kyi phyir
<p>332a.7</p>ro ste de'i phyag rgyas rgyas btab pa'o/ /bla na med pa'i mthar phyin pa'i phyir ro zhes pa shin tu mthar thug cing mthas klas pa'i chos nyid kyi phyir ro/ /ji lta ba bzhin zhes pa ni rtag tu lhag par gnas pa'i de bzhin nyid de de'i phyag rgyas rgyas btab pa'o/ /gang zag dang chos rnams kyi sgro 'dogs pa
<p>332b</p>
<p>332b.1</p>dang skur ba 'debs pa med pa'o/ /gang la zhe na 'jam pa'i dbang du byed pa dang dbang du bya ba med pa'i phyir ro ste tshad ma'i yang rnam par rtog pa don dam pa nyid du med pa'i phyir ro/ /rab tu 'jigs pa zhes pa la sogs pa'i bshad pa ni go sla'o/ /'gog pa med pa nyid kyi phyir ni don dam pa nyid du chos
<p>332b.2</p>rnams kyi rang gi ngo bo med pa'i phyir ro zhes dgongs so/ /rtog ge thams cad ni rnam par rtog pa thams cad do/ /mtshan nyid de ni gzugs la sogs pa'o/ /de rnams don dam pa nyid du med pa'i phyir mtshan nyid med pa'i phyag rgyas rgyas btab pa'o/ /gnas ni kun gzhi rnam par
<p>332b.3</p>shes pa'i rgyun chos thams cad kyi bag chags rnams yang dag par bcad pa'i phyir ro/ /rjes su sbyor ba med pa ni nyes pa'i tshul gyis phyin ci log tu sbyor ba med pa ste de'i phyag rgyas rgyas btab pa'o/ /ci'i phyir na yon tan gyi tshul rnams kyang gnyen po'i phyogs yin la de nye bar
<p>332b.4</p>dmigs pa med pa'i phyir ro/ /thams cad mngon par 'dus ma byas pa nyid kyi phyir ro ste/ don dam par las kyi rnam par smin pa rnams med pa nyid kyi phyir ro/ /skye ba dang gnas pa ste de dang bral ba nyid kyi phyir 'dus ma byas pa'i phyag rgyas rgyas btab pa'o/ /chos thams cad mnyam
<p>332b.5</p>pa nyid ni stong pa nyid do/ /mtshan nyid gcig pa ni 'dus byas nyid do/ /de yang gzugs la sogs pa rnams kyi spyi'o/ /phung po ni phung po'o/ /de'i phyag rgyas rgyas btab pa'o/ /gang las she na snying po med pa nyid kyi phyir te/ bdag med pa nyid kyi phyir ro zhes pa ji srid pa'o/ /
<p>332b.6</p>sangs rgyas kyi sku'i mnyam pa nyid ni mtshungs pa nyid do/ /de so sor rnyed pa ni so sor thob pa'i phyir te nye bar thob cing rjes su thob pa'o/ /'jig rten gyi lam ni 'jig rten pa'i lam ste/ de kho na mtha' gcig tu rnam par dag pa'i phyir ni don dam par phyed pa'i phyir ro/ /phyag rgya chen po zhes bya ba
<p>332b.7</p>la sogs pa'i bshad pa ni go sla ba'i phyir rnam par bshad par mi bya'o/ /muH'i yi ge 'di las sgrub pa'i dus su rang gi snying gar dgod par bya'o/ /a'i yi ge la sogs pa rnams kyang snying ga dang mdzod spu dang rna ba dang / spyi bo dang gtsug tor rnams rim pas sbyar bar bya'o/ /
<p>333a</p>
<p>333a.1</p>gal te yang na hUM yig nyid snying gar zla ba'i mtshan ma la'o/ /yang na khaM yig kho na spyi bor bsam par bya'o/ /sngar bzhin du sku'i phyag rgya la rang gi sngags kyi yi ge rnams kyis kun du bkang ba ji lta ba bzhin du rang gi las bsgrub par bya ba'i don can la ji ltar gsungs
<p>333a.2</p>pa'i dkyil 'khor 'byung bar 'gyur ba gang yang rung ba la mos pa'i phyag rgyas rgyas btab po zhes pa gang yang rung ba'i tshig gi don bsgoms pas ji ltar 'dod pa'i las rnams skye ba'i phyir ro/ /a yig la sogs pa ni phyag rgya lnga'i ye shes su bsdus pa can gyi sa bon ma yin no/ /
<p>333a.3</p>'di dag sdud pa po ni hUM yig dang khaM yig ste thams cad byin gyis rlob pa'o zhes pa'i dbang du byas pa'o/ /de nas da ni zhes bya ba la sogs pas rnam par snang mdzad kyi sku'i phyag rgya gsang ba'i sgrub thabs ston par byed do/ /pad+ma 'dab ma brgyad pa dang zla ba'i dkyil 'khor
<p>333a.4</p>gyi dbus su son par khaM yig dkar po nyi ma'i dkyil 'khor rab tu gsal ba de'i steng du 'bar ba'i phreng ba 'khrugs pa ni rdo rje rtse lnga bar nye bar bstan no/ /shes par bya zhes pa nye ba'i mthar spyod do/ /dbang po gnyis ni snyoms par 'jug pas zhes pa ni lha dang gnyis su med pa can
<p>333a.5</p>du bsgoms pas phyag rgya ste rdo rje'i bdag nyid can go 'phang ste rten du gyur par man ngag gang yin pa la shes par bya'o/ /'di'i snying po ni de'i phyag rgya'i go 'phang ngo / /de nyid gnas te kun du gnas pa'i sems gang yin pa de'i gnas so/ /yi ge hUM zhes pas ni hUM yig dgod
<p>333a.6</p>pa'o/ /'bar ba ni ra yig las 'bar bar bsgoms nas 'bar ba'i mig can du byas par bsam par bya'o/ /dkar po la sogs pa ni 'bar ba ni snying ga'i rdo rje'i snying po las dbang po thams cad nges par phyung ste 'jig rten thams cad du spros nas bsdus bzhin pas 'khor
<p>333a.7</p>los sgyur ba lta bu zhes pas rnam par snang mdzad bzhin no/ /dbang po lngas ni yang dang dmigs/ /zhes pa lha'i mig la sogs pa rnams kyis rang gi mig la sogs pa dang gcig pa can du byas nas so/ /ji ltar dbang po gnyis kyi rab tu sbyor ba brjod par bya ba de bzhin du
<p>333b</p>
<p>333b.1</p>nye bar bstan pa bkug nas zhes bya ba la sogs pa gsungs pa/ ji snyed bud med zhes pa ni lha gang ji snyed pa de dang de sgrub par byed pa'i rnam par snang mdzad kyi rnal 'byor can nyid gnyis su med pa can nyid kyis slar yang 'grogs par bsgoms pas ji ltar rang gi lus kyi phyag rgya
<p>333b.2</p>gsang ba'i dngos grub kun du thob po/ /sems kyi phyag rgya gsang ba'i sgrub pa phye ba gsang ba'i zhes bya ba la sogs pa gsungs pa gsang ba ni phyi rol la sogs pa gsang ba nyid kyi phyir ro/ /mchog ni thams cad kyi mchog nyid kyi phyir ro/ /dges pa ni rtog pa thams
<p>333b.3</p>cad dang bral ba nyid kyi phyir ro/ /de lta bu'i cho ga bsams nas so/ /chen po zhes pa khyab can no/ /zhi ba'i chos kyi rjes su mthun mchog ni nye ba'i thob pa mnyam pa nyid kyi lugs dang mthun pa dang mchog ste 'dod pa'o/ /rdo rje sems dpa' gang yin pa yang 'grub pa ste
<p>333b.4</p>rab tu stsol bar byed do/ /de'i phyir mchog de kho na bar min pa la'o/ /'bras bu'i ngo bo'i dngos po med pa ni stong pa nyid do/ /rgyu'i chos rnam par rtog pa'i mtshan ma med pa'o/ /de'i don du gnyer ba dang bral ba'i phyir yang smon pa med pa'o/ /de kho na yang chos kun bdag
<p>333b.5</p>med pa nyid do/ /pha rol phyin pa thams cad thob pa zhes bya ba ni pha rol tu phyin pa'i nang du gtogs pa'o/ /rdo rje sems dpa' mchog ces pa ni shes rab kyi pha rol tu phyin pa'o/ /rgyan rnams kun zhes pa ni mdor bstan to/ /kha dog ljang gu zhes pa ni las ji ltar gser du 'pho ba
<p>333b.6</p>las/ /sbyin pa la sogs pa'i pha rol tu phyin pa drug rgyas par bshad do/ /de dang lhan cig gnas zhes pa ni pha rol tu phyin pa gang yang rung ba sngon du byas nas phyi rol gyi bud med dang skyes pa sbyor bar lhag par mos pa bsgom par bya'o/ /rdo rje 'dzin ma yang zhes pa ni shes rab kyi
<p>333b.7</p>pha rol tu phyin pa yang ngo / /dbang po gnyis ni snyoms 'jug pas ni sku dang gsung dang phyag rgya gsang ba bsgrub po zhes brjod do/ /rim pa gang gis der 'gyur na de bstan pa'i phyir dran pa nye bar gzhag pa zhes pa la sogs pa gsungs pa/ skad cig gis rdo rje sems
<p>334a</p>
<p>334a.1</p>dpa' gzugs brnyan lta bu kun nas mngon du bya ste/ rang gi sngags 'don pa sngon du 'gro bas/ dran pa nye bar gzhag pa la sogs pa nas ji srid pa'i bar du bsgoms nas dam du 'khyud par bsgom par bya ste tshogs thams cad nye bar bsags par 'gyur
<p>334a.2</p>ro/ /rnam grol gos kyis bsgribs nas su/ /zhes bya ba ni stong pa nyid du bsgoms nas so/ /byang chub sems ni zhes bya ba ni zla ba'i dkyil 'khor ro/ /rdo rje ye shes zhes bya ba ni de'i steng du brda bsgom pa'o/ /brtson 'grus che zhes bya ba ni de la nga rgyal byed pa'o/ /de bzhin gshegs
<p>334a.3</p>pa thams cad sku la sogs pa'i rdo rje dbyings ni rnam par snang mdzad can no/ /slar yang bdag brtan pa zhes pa de la brtan pa'i nga rgyal byed pa'o/ /de'i phyir lha'i nang du gtogs pa'i bud med rnams kyi dam tshig ni sngon gyi rim pas bsgom pa'o/ /byed pa bstan pa'i phyir de'i zhes bya
<p>334a.4</p>ba la sogs pa gsungs pa/ de'i nu ma la sogs pa'i cha shas rnams rang gi nu ma la sogs pa rnams kyi nang du chub par bya'o/ /'di yis zhes pa la sogs pa rnal 'byor gyi bdag nyid du gsungs pa ston par byed do/ /bshags pa la sogs pa'i sngon du byas nas so/ /
<p>334a.5</p>thog ma ni snga dro'o/ /gung ni nyi ma gung ngo / /mtshams ni thun mtshams so/ /sangs rgyas thams cad kyi lha thams cad do/ /rnam par snang mdzad dang mthun pa ye shes kyi sku nyid bstan par bya ba'i don du 'gro ba spro ba zhes pa la sogs pa rdo rje sems dpa' la sogs pa de nyid
<p>334a.6</p>rgyas par bshad pa gsungs so/ /dkyil 'khor rdzogs pa la yongs su mnyes pa'i phyir 'di 'jam dpal gyi glu yis bcom ldan 'das la mngon par bstod pa/ oM sarba bud+d+ha par me shwa ra zhes pa la sogs pa'i sngags la bud+d+h+ya bud+d+h+ya zhes pa ni skul bar byed pa'o/ /la la ni zhes
<p>334a.7</p>pa ni rol pa'i gar ro/ /hoHni dges pa'o/ /su phag zhes pa ni me long ye shes kyi sgo nas so/ /su ra ta zhes pa ni mnyam pa nyid kyi ye shes kyi sgo nas so/ /su b+ha ba zhes pa ni so sor rtog pa'i ye shes kyi sgo nas so/ /ma hA ma hA zhes pa ni bya ba rjes su sgrub pa'i ye shes kyi sgo nas so/ /sangs
<p>334b</p>
<p>334b.1</p>rgyas kun la phyag 'tshal bstod pa ni chos kyi dbyings kyi dkyil 'khor gyi sgo nas so/ /gdod nas zhi la phyag 'tshal bstod/ /zhes pa ni rdo rje snying por brjod pa'i sgo nas so/ /rdo rje kun la phyag 'tshal bstod/ /ces pa ni dbang chen gyi dkyil 'khor gyi sgo nas so/ /byang chub sems
<p>334b.2</p>dpa' skyob pa po/ /zhes pa ni chu'i dkyil 'khor gyi sgo nas so/ /de bzhin gshegs pa'i rdo rje che/ /zhes pa ni me'i sgo nas so/ /sangs rgyas sangs rgyas zhes pa ni rlung gi sgo nas so/ /mtha' las 'das pa phyag 'tshal bstod/ /ces pa ni gtsug tor gyi dkyil 'khor gyi sgo nas
<p>334b.3</p>so/ /hUM mdzad ces pa ni khro bo'i dkyil 'khor gyi sgo nas so/ /shin tu yongs su mya ngan las 'das zhes pa ni mi gnas pa'i mya ngan las 'das pa'i sgo nas so/ /'jig rten dbang phyug mgon zhes pa ni byang chub sems dpa'i dkyil 'khor gyi sgo nas so/ /rnam par dag pa zhes pa la
<p>334b.4</p>sogs pa ni gzungs ma'i dkyil 'khor gyi sgo nas so zhes pa'o/ /rdo rje snying po rgyan las chos kyi dbyings kyi rnam par bshad pa/ rdo rje snying po zhes grags pa'i dkyil 'khor nye bar bstan pa'i phyir de nas bcom ldan 'das zhes bya ba la sogs pa gsungs pa/ sgo rnams su rdo rje'i gzugs
<p>334b.5</p>brnyan dang de rnams kyi phyag rgya dang ldan pa'o/ /de bzhin gshegs pa zhes pa ni gtsug tor rnams kho nar bstan pa shar du zhes pa la sogs pa gsungs pa/ sangs rgyas gzugs brnyan 'dzin zhes pa ni rnam par snang mdzad lta bu'i longs spyod rdzogs pa can gyi sku 'chang ba'o/ /'khor lo gnyis pa la
<p>334b.6</p>mi bskyod pa la sogs pa rnams shar la sogs pa'i phyogs rnams su'o/ /dbang ldan la sogs pa'i phyogs bral rnams su rdo rje sems dpa' la sogs pa gnyis gnyis bri bar bya'o/ /'khor rnams zla ba'i dkyil 'khor la ste de dag gsal ba'i dkyil 'khor la'o/ /rang gi phyag rgya 'od zer 'bar/ /
<p>334b.7</p>zhes pa ni ji lta ba bzhin du rang gi rdo rje la sogs pa 'od zer 'bar ba'o/ /de nyid du me la sogs pa'i zur rnams su rdo rje sgeg mo la sogs pa rnams so/ /phyi'i zur rnams su bdug pa ma la sogs pa rnams so/ /sgo'i mtshams rnams su rdo rje gzugs la sogs pa rnams so/ /sgo rnams su rdo rje la
<p>335a</p>
<p>335a.1</p>lcags kyu la sogs pa rnams bri bar bya'o/ /dkyil 'khor gnas rnams su zhes pa ni dkyil 'khor gyi cha rnams su'o/ /de nas yang phyi'i dkyil 'khor du 'jig rten skyong ba la sogs pa rnams so/ /de ltar dkyil 'khor bris nas bsdu ba la sogs pa nas dbang bskur ba'i mthar thug
<p>335a.2</p>mngon par rdzogs par bya ste/ ji lta ba bzhin du mchod nas slob ma rnams gzhug par bya'o/ /byang chub bslab pa rjes spyod pa/ /zhes pa ni sdom pa rnams gzung ba'o/ /rdo rje'i dbang bskur sbyor ba zhes pa ni sngar bshad pa'i rdo rje'i dbang bskur gyi rim pas so/ /de nyid la khyad par bstan pa'i phyir/ seng
<p>335a.3</p>ge'i khri zhes pa la sogs pa gsungs pa/ de nas ming gi dbang bskur ba byin nas rdo rje rin chen gyi dbang bskur ba dang chos kyi sku'i dbang bskur ba dang / las sna tshogs kyi mngon par dbang bskur bas so sor dbang bskur la dar dpyangs kyi dbang bskur bar bya'o/ /sbyar mi bya zhes pa ni de la zhen pa mi bya'o/ /
<p>335a.4</p>de dag la bsngags par mi bya'o/ /sems dpa' zhes pa ni rdo rje sems dpa'o/ /de la mngon par chags par bya ba'i phyir 'dod pa'o/ /chags pa la sogs pa stong pa nyid du bsgoms pas/ skyes pa nyid kyi phyir chags pa la sogs pa 'khrungs pa'o/ /thal mo brtan par bsdam pa ni/ /zhes pa ni mnyam
<p>335a.5</p>pa'i thal mo'o/ /me tog kha 'bus pa'i tshul zhes pa ni me tog kha 'bus pa'i tshul du'o/ /de ni pad+ma'i thal mo'o/ /sor mo thams cad rab tu brkyang ba ni pad+ma'i phyag rgya ste/ pad+ma'i rigs rnams kyi'o/ /rdo rje thal mo ni rdo rje'i rigs rnams kyi'o/ /de'i phyir rdo rje bsdams pa bkrol te/ thal mo bkan
<p>335a.6</p>pa'i sor mo bkug pa'i rtse mo gnyis su med pa ni de bzhin gshegs pa'i rigs rnams kyi'o/ /khu tshur nang du bya ba ni gtsug tor rnams kyi sde 'di rnams dam tshig gi phyag rgya bzhi'o/ /dam tshig ni zhes pa ni so so re rer 'chad par 'gyur ba'i phyag rgya bcing bar bya'i gzhan du yang ma yin par nges pa'o/ /
<p>335a.7</p>lha'i rnal 'byor la rdo rje thal mo dang / rdo rje bsdams pa dang / de dral ba dang / dbab pa dang / de brtan pa can du byed pa sngon du 'gro bas phyag rgya thams cad 'ching bar 'dod pa nyid kyi phyir/ kun gyi rtse mor legs par brtag /ces pa ni gung mo khab bzhin du byas nas sdig mdzub rtse mo gnyis rdo rje'i rnam pa bskum
<p>335b</p>
<p>335b.1</p>ste/ mthe'u chung dang mthe bo rab tu brkyang bar bya'o zhes pa rdo rje chen po sangs rgyas thams cad kyi'o/ /mdzub mo rab tu brkyang ste steng du bsgreng ba'i rnam pas gung mo gnyis kyi gzhogs su gzung ba'o/ /gung mo gnyis ni yongs su brtag /ces pa ni gung mo gnyis sdigs mdzub kyi rtse mo khab
<p>335b.2</p>bzhin du byas pa'i gzhogs su rdo rje ltar gzung bar bya'o/ /de nyid ces pa gung mo gnyis dang sdigs mdzub rtse mo mnyam par byas pa'o/ /rdo rje zhes pa sdigs mdzub rdo rje'i rnam pa nyid du'o/ /khu tshur snying po ni de nyid gtsug tor gyi rnam pa ni steng 'gro yi'o/ /mchog ni gung mo dang srin lag nang
<p>335b.3</p>du bcug pa'i gung mo khab bzhin du byas par brjod par bya'o/ /lcags kyu 'di yi sbyor ba yis/ /zhes pa ni rdo rje bsdams pa nyid do/ /gung mo rdo rje rin chen rtse/ /zhes pa ni gung mo rdo rje dang rtse mo dag rin po cher byas pa'o/ /rtse mo'i rtse mo rnam par 'joms/ /zhes pa ni sdigs mdzub gnyis rab
<p>335b.4</p>tu brkyang ba'o/ /gnas su nges par sbyar zhes pa ni rdo rje bsdams pa nyid rgyal mtshan ltar gzung ba'o/ /bzhad pa'i gnas su rab tu sbyar/ /zhes pa ni de nyid do/ /ral gri lta bur zhes pa ni gung mo gnyis ral gri ltar bskum pa'o/ /'khor lo 'dra zhes pa ni 'khor lo'i rnam pa thams cad du 'khyil bar
<p>335b.5</p>bsdams pa bkrol nas rab tu brkyang bar bya'o/ /kha ru phye ba zhes pa rdo rje bsdams pa nyid do/ /gar mtshungs zhes pa ni rdo rje bsdams pa gar gyi tshul gyis spyi bor gzung ba'o/ /sna tshogs rdo rje can zhes pa ni rdo rje mda' 'di nyid las kyi rdo rje ma'i'o/ /rdo rje sems dpa' la sogs pa rnams kyi rdo rje sems
<p>335b.6</p>dpa' dang rdo rje rin chen dang / rdo rje chos dang / rdo rje las kyi phyag rgya kho nar blta bar bya'o/ /chos yongs su sdud pa'i sbyor ba zhes pa ni go cha'i tshul gyis so/ /mche ba rnam par gtsigs zhes pa ni mthe'u chung dang mthe bong che ba zur gnyis su byas pa'o/ /khu tshur bcings pa khu tshur gyis/ /zhes pa ni
<p>335b.7</p>mthe bong nang du bcug ste mthe'u chung dang ming med kyi rtsa ba'i bar du yang dag par sbyar ba sngon du byas nas sdigs mdzub gnyis kyi mdun dag gis mthe bong gi rgyab tu bcir bar bya'o/ /'gyed cing sdud par yang dag gnas/ /zhes pa ni kha sbyor gyi thal mo nyid do/ /pad+ma'i thal mo ni pad+ma kha zlum pa ltar legs par
<p>336a</p>
<p>336a.1</p>'jog pa'o/ /steng du yongs brkyang pa zhes pa ni steng du me long lta bur gzung ba'o/ /rdo rje 'bebs par rnam par brtag /ces pa ni bkrol ba'o/ /rnam par snang mdzad la sogs pa nas dril bu'i mthar thug pa rnams kyi ni phyag rgya'o/ /kun du bzang po la sogs pa rnams kyi
<p>336a.2</p>ni nye ba'i phyag rgya'o/ /rang gis zhes pa ni rang gi lha gang dang gang yin pa de dang de bdag nyid kyis so/ /rin po che yi rnam pa bcings/ /zhes pa ni rin po che ltar mthe bong la sdigs mdzub kyi rtse mo lto sbyor ba'o/ /de nyid ces pa ni kha sbyor gyi thal mo'o/ /rtse mo'i rtse mo bskum zhes pa ni sdigs
<p>336a.3</p>mdzub rin po che'i rnam par byas pa ni sems la byams pa bsgom bzhin pa byams pa'i'o/ /rab bcug nas zhes pa ni kha sbyor gyi nang du sdigs mdzub po/ /ral gri'i rnam par rab tu brtags pa ni ral gri'i tshul 'dzin pa'o/ /kha sbyor gyi thal mo nyid gar las ral gri'i rab tu 'joms par
<p>336a.4</p>byed pa'i tshul ni rnam sel gyi'o/ /gar ni sdud pa'i sbyor ba yis/ /zhes pa ni pad+ma'i khu tshur dag gis gar byas nas kun du sdud pas so/ /de nyid ces pa ni pad+ma'i phyag rgya ut+pal ltar brtags pa ni pad+ma sgrol ba yi ste/ pad+ma'i rigs rnams kyis sgrol ba gang yin pa'o zhes pa ni don to/ /pad+ma'i
<p>336a.5</p>thal mo nyid sdigs mdzub mche ba'i rnam par bskum ste mthe bong nyid kha dang 'dra bar te gyen du bskum par bya'o/ /'di ni rta mgrin gyi phyag rgya'o/ /rin chen ldan zhes pa ni sdigs mdzub dang mthe bong rin po cher byas pa'o/ /yid bzhin nor bu 'dzin pa'i tshul/ /zhes pa ni sdigs mdzub dang mthe bong
<p>336a.6</p>dag gis rin po che 'dzin pa'i tshul lo/ /sngar gsungs pa'i rdo rje rin chen gyi phyag rgya gar sngon du 'gro bas thugs kar gnas pa ni nam mkha' mdzod kyi'o/ /rdo rje chen po legs par brkyang / /zhes pa ni lag pa gnyis phye bar byas nas dbus ma gsum po rdo rjer byas pa'i nang du mthe bong dang mthe'u chung
<p>336a.7</p>bcug nas lcags sgrog sbrel ba lta bu ni blo gros rgya mtsho'i'o/ /mdzub mo gnyis po sbyar bar bya/ /zhes pa ni sdigs mdzub khab ltar du byas pa'o/ /rdo rje snying po rnams kyis zhes pa ni de bzhin gshegs pa rnams kyis so/ /shag+ti'i rnam pa ni zhes pa ni sdigs mdzub rtse mo rtsa ba nas rgyas par bya ba ni
<p>336b</p>
<p>336b.1</p>ut+pala'i phyag rgya ste 'jam pa'i dbyangs kyi'o/ /snying po'i khu tshur la gung mo gnyis khab lta bu'i steng gi gzhogs su sdigs mdzub gnyis bskyed nas gzung bar byas pa ni mdung ngo / /de nyid gzhogs phan tshun du lto sbyar ba ni mdung chen po'o/ /phyag rgya gnyis po 'di dag gshin rje mthar byed kyi'o/ /de nyid
<p>336b.2</p>ces pa ni sdigs mdzub gnyis pa'o/ /ral gri'i tshul las zhes pa khab bzhin du byas pa la yang dag par sbyar ba ral gri ltar gzung bar bya'o/ /snying po'i khu tshur la sdigs mdzub gcig yang dag par bskum pa ni nye ba'i skra can ma'i 'o/ /rdo rje 'dzin pa chen po'i zhes pa ni phyag na rdo rje'i'o/ /mdzub mo
<p>336b.3</p>mthe bong bcings pa zhes pa ni rdo rje'i phyag rgya gang yin pa sdigs mdzub dang mthe bong gnyis rdo rje bsdams pa'i tshul gyis bcing bar bya'o/ /rdo rje bsdams pa la sdigs mdzub dag phan tshun lcags sgrog ltar bcing ba byas nas gung mo dag khab bzhin du byas pa ni rdo rje lcags sgrog gi'o/ /rtse mo lnga
<p>336b.4</p>pa'i rdo rje che ni rdo rje gzegs ma'i phyag rgya'o/ /rdo rje bsdams pa la sdigs mdzub ni rdo rje rtse mo'i'o/ /lag gnyis legs par brkyang bar bya/ /zhes pa ni lag pa gnyis rab tu brkyang la gcig pa can du byas nas sdigs mdzub dang mthe bong rin po che 'dzin pa'i rnam par bya'o/ /pad+ma'i dbyings zhes pa
<p>336b.5</p>ni pad+ma bzhin du kha sbyor gyi thal mo byas nas so/ /sdigs mdzub kyi tshigs par ma bcag pa'i lto la mthe bong gi lto dag mig gi tshul gyis sbyar bar bya'o/ /byin pa g.yon pa'i steng du g.yas pa'i byin pa bkod pa ni bkra shis kyi gdan no/ /'di dag de bzhin gshegs pa rnams las
<p>336b.6</p>gzhan pa'i dam tshig gi phyag rgya ste lus kyi sgo nas so/ /sems kyi sgo nas ni sngon bzhin du shes par bya'o/ /phyag rgya chen po ni de rnams kyi rdo rje skyil krung nyid do/ /las kyi phyag rgya ni rdo rje khu tshur las byung ba'i byang chub mchog la sogs pa'o/ /rdo rje sems dpa' la sogs
<p>336b.7</p>rnams kyi ni bsgyings bcas gsor gnyis ka'i zhes pa la sogs pa rnams so/ /sgeg mo la sogs pa rnams dang lcags kyu la sogs pa bzhi po rnams kyi rdo rje snyems pa'i rab sbyor gyi bsam pa g.yos pas 'dud par bya zhes bya ba la sogs pa'o/ /lhag ma rnams ni go
<p>337a</p>
<p>337a.1</p>sla'o/ /de ltar rang gi phyag rgya la snying gar sna tshogs rdo rje bsgoms nas gar sngon du 'gro bas bcing ngo / /las kyi phyag rgya'i rnam pa ni gdan zhes pa rang lha'i gdan ji lta ba la'o/ /sangs rgyas kun gyi bdag ces pa ni ji ltar bdag nyid lha'i nga rgyal
<p>337a.2</p>gyi lha rnam pas so/ /bdag ces pa ni rang nyid kyis 'ching bar bya'o/ /'ching du gzhug ces pa gzhan rnams kyis so/ /mthe'u chung mthe bong nges par bcing / /zhes pa ni mthe'u chung mthe bos mnan pa can no/ /'di nyid lag pa g.yas pa las skyes pa las
<p>337a.3</p>dbang po'i'o/ /de nyid ces pa ni sdigs mdzub dang mthe bong dag go/ /sor mo gnyis ni bsgreng ba zhes pa ni sdigs mdzub dang gung mo gnyis las skyes pa'o/ /sdigs mdzub dang mthe bong dag gis mchod phyir thogs kyi tshul ni tshangs pa'i phyag rgya'o/ /dbang ldan gyi gsal
<p>337a.4</p>shing gi phyag rgya nyid ni drag po'i'o/ /de nyid bar ma gsum pa T+Ti ba'i rnam pa rab tu brkyang ba ni bgrod dka' ma'i'o/ /sor mo thams cad khar sna'i rnam par dpyangs pa ni tshogs bdag gi'o/ /dkyil 'khor gyi tshul du bya ba'o/ /yang lag pa gnyis kyis 'od zer rab tu ston
<p>337a.5</p>par byed pa ni nyi ma'i'o/ /'od kyi dkyil 'khor gyi tshul ni thams cad kyi'o/ /glu len pa'i tshul gyis khar lag pa g.yo bar bya'o/ /gdengs ka'i tshul zhes pa mthe bong gnyis phan tshun bcings nas sor mo lhag ma rnams gdengs ka'i tshul gyis bskum par bya'o/ /gar ni sdud
<p>337a.6</p>pa'i sbyor ba yis/ /zhes pa la sogs pa rnams kyi rdo rje'i gar sngon du 'gro bas ji skad gsungs pa'i phyag rgya rnams bcings nas gzhag go/ /de dag kyang dbyangs sna tshogs par blta bar bya'o/ /las kyi sbyor ba 'bad pa yi/ /zhes bya ba ni bya ba'i las la 'bad pa rnams
<p>337a.7</p>kyi'o/ /de kho na nyid kyi lam la so sor 'dres pa'i sa dor yang phyag rgya 'grub ba po zhes bstan pa gsungs pa/ phyag rgya dor nas zhes pa la sogs pa ste da la 'di ni rim pa ste/ ji lta ba bzhin du rang gi lha rdzogs pa'i rim pas de'i gzugs kyi bdag nyid du blta ste/ dzaHhUM baM hoHzhes 'don
<p>337b</p>
<p>337b.1</p>cing byon pa kho na nang du bkug nas sangs rgyas thams cad mchod pa dang sgo rnams gnas ji lta ba bzhin du'o/ /snying gar 'bar ba dang bcas pa'i chu skyes 'dab ma brgyad pa de la gnas pa'i zla ba'i dkyil 'khor la gnas pa'i nyi ma'i 'od zer gyi thig le dang bcas pa'i ka la sogs pa de'i steng
<p>337b.2</p>du 'od zer chen po 'bar ba 'khrugs pa'i rdo rje rtse lnga pa de'i dbus kyi rtse mor dbyangs oM bskyed do/ /rnam par rtog med ces bya ba la sogs pa ni nang du AH'am sgra bsgoms nas mig kyang ra yig las 'bar ba dang / sna'i rtse mor yang de bzhin du hUM yig go/ /de nas ji skad gsungs pa'i
<p>337b.3</p>dbyangs a rang gi sngags kyi yi ge rang 'bar ba'i nang du kun du 'bar ba dbang po thams cad kyis rtogs par bya ba ma yin pa sna tshogs rnam par sbyong ba byon nas rab tu zhugs te nang dang nang ma yin par mngon du byas pa kho na dbyangs kyi don te ji srid du/ rgod ma kha yi mthar thug pa/ /sems
<p>337b.4</p>kyi rin chen bsam par bya'o/ /zhes pa ni phyag rgya de rnams shes pa ni de nyid gsal bar byed pa'i gnas lus dang ngag dang yid kyi phyag rgya bcings pas bsams nas bsgom par bya'o/ /ting nge 'dzin gsum ni lus la sogs pa'i phyag rgya'i sgrub thabs so/ /brtags pa
<p>337b.5</p>ni rnam par gzhag pa yin te sngon du bstan pa bzhin no/ /don dam par ni phyag rgya dang sngags dang lha rnams gsum po de kho na nyid du stong pa nyid la sogs par rab tu gnas so/ /mtha' yas par shes pa nyid kyi kun du sems pas yang dag par sbyor bas te de kho na rnal 'byor ro/ /des
<p>337b.6</p>na mtshan nyid gcig pa ste stong pa nyid du rang bzhin gcig par rnam par gzhag go/ /phyag rgya thams cad dngos po de nyid de don dam pa'i rang bzhin no/ /dngos po med par bshad pa ste brjod pa'o/ /sgom par byed pa dngos po med pa'i rang bzhin ni sgom par byed pa dngos po med pa'o/ /de ni don dam
<p>337b.7</p>par dngos po med do/ /gal te de lta bu 'bras bu ci ltar sgrub ce na bsgom pa nyid kyang zhes bya ba la sogs pa gsungs pa/ brtags pa'i tshul gyis ni dngos po med pa ma yin no zhes pas dngos po'o/ /de'i phyir yang dngos po med pa las rnam par grol te/ rnal 'byor ye shes mchog tu bde/ /zhes pa
<p>338a</p>
<p>338a.1</p>mchog tu bde zhes pa gnas pa'o/ /skyes par zhes pa ni bstan par 'gyur ba'o/ /de'i tshe phyag dang sngags dang lha rnams sems dang ngag dang lus kyi phyag rgya'i tshul du rnam par gzhag go/ /'on kyang phyag rgya dang sngags phan tshun nyid du mthong ba ma yin pa de srid du lha dang
<p>338a.2</p>gnyis su med pa'i rnal 'byor gyi rgyu nyid kyis rnam par gnas so/ /bcom ldan 'das zhes bya ba la sogs pa rnams kyis de bzhin gshegs pa'i rigs rdzogs pa bstan pa ste dga' ldan gyi sar zhugs nas zhes pa ni byang chub sems dpa'i gzugs kyis so/ /de nas rim pas rdo rje
<p>338a.3</p>gdan du mngon par rdzogs par sangs rgyas pa ji srid par de lta bu yang rnam par snang mdzad kyis 'dul ba'i skye bo gang yin pa gang gis slar yang 'jug par 'gyur zhes rdzogs par bya ba'i ting nge 'dzin de las bzhengs nas dbang chen la sogs pa'i dkyil 'khor gyi don du rdo rje sems dpa'
<p>338a.4</p>la sogs pa'i sems dpa' 'byung ba'i mdzad pa'am/ 'dis kyang 'di dag bstan nas te rnam par snang mdzad la sogs pa'i de bzhin gshegs pa rnams bzlas pas tshogs yongs su rdzogs pas dga' ldan gyi sar yongs su gnas pa la sogs pa'i rim pas ji srid oM ya thA sarba tA
<p>338a.5</p>ga sta thA haM zhes pas rang mngon par rdzogs par byang chub pa mngon du bya'o zhes pa'o/ /de nas bcom ldan 'das zhes pa la sogs pa dbang chen la sogs pa'i dkyil 'khor nye bar ston par byed do/ /sangs rgyas thams cad ces bya ba ni mi bskyod pa la sogs pa rnams so/ /de dag so so re re'i
<p>338a.6</p>gzhogs su 'khor los sgyur ba la sogs pa gnyis bri bar bya'o/ /phyi'i gnas su zhes pa ni sangs rgyas la ltos nas phyi rol gyi cha rnams su'o/ /sangs rgyas sras po zhes pa ni rdo rje snying po la sogs pa'o/ /gzhan du ni dkyil 'khor gyi gleng gzhi'i rjes su 'brangs nas rdo rje sems
<p>338a.7</p>dpa' la sogs pa rnams kyang de bzhin gshegs pa gnyis gnyis kyi gzhogs dag tu gnyis gnyis kyis yongs su bskor bar rnam par gzhag go/ /da nas 'khor los sgyur ba la sogs pa rnams re re'o/ /snam bu byas nas zur du bdug pa la sogs pa rnams dang / sgo'i cha rnams
<p>338b</p>
<p>338b.1</p>su gzugs la sogs pa rnams dang sgo rnams su sgo ba dang nang gi zur rnams su sgeg mo la sogs pa rnams so zhes so/ /rlung gi dkyil 'khor rnams su rjod par byed pa'i dkyil 'khor thams cad rnam pa sna tshogs pa'i kha dog can gyi re khA'o/ /rdul tshon yang sngags pas yid
<p>338b.2</p>kyis rab tu brtag par byas te rab tu dgye'o/ /bsdu ba'i mthar thug par rdzogs par byas nas las kyi dngos grub kyi don du bsgom par bya'o/ /chu lha'i dkyil 'khor gyi don du lha rnams brjod par byas pa nyid kyis cho ga de dang de kho nas me lha'o/ /rdo rje snying po la sogs pa rnams las phyi rol
<p>338b.3</p>gyi snam bu la khro bo dgod par bya'o/ /rlung lha la ni shar la sogs pa'i phyogs rnams su rim pas khro bo la sogs pa rnams so zhes pa ni khyad par ro/ /de nas bcom ldan 'das zhes bya ba la sogs pa rnams kyis bzlas pa'i cho ga ston par byed do/ /mchod pa byas nas zhes pa ni
<p>338b.4</p>bsdu ba dang dbang bskur ba'i mthar thug pa rdzogs nas/ sgeg mo la sogs pa rnams kyis yang dag par mchod par bya'o/ /kun zhes pa ni cho ga sum cu rtsa gsum mo/ /sangs rgyas kun gyi sku chen po ni rang gi lha'i gzugs ji lta ba bzhin du rang gi sngags kyi yi ge rnams
<p>338b.5</p>kyis yang dag par ldan te kun nas gang bar bya'o/ /'dod par ster ba ni/ mngon par 'dod pa'i don gyi dam tshig go/ /de'i phyir sgra la sogs pa'i bzlas pa bya'o/ /yi ge'i phreng bar rnam par gnas pa ci zhe na/ zla ba'i dkyil 'khor dbus zhes bya ba
<p>338b.6</p>gsungs pa/ dung gi sgra ni de bzhin gshegs pa rnams dang de'i rigs la'o/ /dril bu'i sgra ni 'jig rten dbang phyug dang de'i rigs la'o/ /rdo rje hUM mdzad dang de'i rigs la sprin te sprin gyi hUM yig tsa Ta tsa Ta'i sgra sgrogs pa'o/ /nam mkha'i snying po dang de'i rigs rnams la rnga bo che'i
<p>338b.7</p>sgra'o/ /pi wang la sogs pa'i sgra ni thams cad kyi spyi bo'o/ /rang gi snying ga'i mtshan mar rang gi sngags kyi yi ge bltas la rang gi de kho na nyid la lhag par mos nas lag gnyis yang dag par sbyor bas sgra'i bzlas par bya'o/ /de nas lcags kyu la sogs pa rnams kyis dgug pa la
<p>339a</p>
<p>339a.1</p>sogs pa bya'o/ /rang gi tshul zhes pa ni yid bde ba'i tshul lo/ /de'i zhes pa ni rang gi lha de'i'o/ /yang dag sbyar bya zhes pa ni kun nas mi phyed pa nyid kyis so/ /phyag rgya sngags ni legs par sbyar/ /zhes pa ni rang gi phyag rgya dang / sngags rnams kyis byin
<p>339a.2</p>gyis brlabs pa'o/ /gnyis su med pa'i rnal 'byor pa lag par rang gi mtshan ma dang / snying gar zla ba la son pa'i rang gi mtshan ma'i phyag rgya byas nas de'i 'od zer rnams kyis kun du 'od gsal ba gang yin pa kun nas kyang ba spu'i khung bu thams cad nas byung ba'i 'od zer rnams kyis
<p>339a.3</p>khyab pa gang yin pa'i bzlas par bya'o/ /slar yang brtan par byin gyis brlab pa dang / dbang bskur ba dang / ting nge 'dzin dang / mchod pa rnams rdzogs te rang gi gzugs la spro ba dang bsdu ba byas nas snying ga la sogs par ji srid du bzlas pa'i sgra yang mngon par mi 'jug pa ni rnal
<p>339a.4</p>'byor gyi bzlas par rnam par brjod do/ /de nas snying gar zla ba'i dkyil 'khor gang ba la rang gi sngags kyi yi ge'i phreng ba ma chad pa mu tig gi phreng ba ltar dkar ba glog dang mtshungs par gsal ba'i 'od zer rnams kyis rang gi lus kun nas gsal bar byed par bsgoms nas sngags kyi yi ge'i
<p>339a.5</p>bzlas pa mngon par rdzogs par bya'o/ /ji lta ji ltar zhes bya ba la sogs pa ni bdag nyid chen por ston par byed do/ /de bzhin gshegs pa thams cad ni rnam par snang mdzad la sogs pa dang de'i rang bzhin nyid kyi rigs rnams kyang de bzhin nyid du brjod par bya'o/ /de rnams kyi bstod pa rin po
<p>339a.6</p>che ni/ de bzhin gshegs pa thams cad kyi bstod pa rin po che'o/ /mi g.yo zhes pa 'dis chos kyi sku nges par bstan no/ /mnyam pa nyid kho na de bzhin nyid do/ /de kho na snying po'i chos te/ gang rnams kyis mnyam par yod pa de mnyam nyid snying po'i chos can te/ 'dis kyang longs spyod
<p>339a.7</p>rdzogs pa'i sku'o/ /'gro ba'i sdug bsngal sel bar mdzad/ /ces pa la sogs pa rnams kyis sprul pa'i sku'i sgo nas/ gzhan gyi don phun sum tshogs pa'o/ /gsum pa de rnams kyang mnyam pa med par sdug bsngal sel ba ste/ lta ba dang lta ba ma yin pa sdug bsngal sel
<p>339b</p>
<p>339b.1</p>bar byed pa'o/ /mtha' yas ni mtha' med pa gang yin pa'o/ /kun nas dam pa'i yon tan 'jig rten dang 'jig rten las 'das pa thams cad dang dngos grub sbyin pa'i tshul gang yin pa de rnams la de bzhin du gsungs te/ de yi nyam thag sdug bsngal sel/ /yon tan
<p>339b.2</p>dngos grub sbyin pas kyang / /thugs rje'i bdag nyid can zhes gsungs/ /zhes so/ /gal te yang thugs rje'i bdag nyid can yin pa de'i phyir de rnams kyang shin tu zhen par 'gyur ro zhe na gsungs pa/ dri med ces bya ba la sogs pa gsungs pa/ dri med ni sgrib pa thams cad spangs
<p>339b.3</p>pa nyid kyi phyir ro/ /mi g.yo ni gzhan mu stegs can gyis rab tu g.yo bar mi nus pa'i phyir ro/ /nyan thos dang rang sangs rgyas rnams dang byang chub sems dpa' dang thun mong ma yin pa'i phyir/ mnyam med dam pa'i chos kyi mchog yin la/ /de 'di rnams la yod pa de rnams ni
<p>339b.4</p>mnyam med dam pa'i chos mchog can te gang gsungs pa mnyam med ces pa'o/ /de sgrub par byed pa gsungs pa/ nam mkha' zhes pa la sogs pa ste/ gang gi phyir nam mkha' ste/ nam mkha' la tshad kyi mthar thug pa med pas dpes bskrun du yod pa ma yin no ste gang gi
<p>339b.5</p>phyir 'di la ma yin no zhes pa ngo bo'o/ /dpes bskrun du med pa cis she na/ yon tan cha zhes pa la sogs pa ste chung ngu dang / 'bring dang / chen po'i tshad kyis dbye ba yang yon tan la yod pa ma yin no/ /ci rnams kyi zhe na rtag tu zhes bya ba la sogs pa gsungs pa rtag tu sems can gyi khams rnams
<p>339b.6</p>la/ dngos grub mchog rnams stsol bar byed pa'i sangs rgyas de rnams la'o zhes drug pa'i don la bdun pa'o/ /'di dag nyid gang las shes pa gsungs pa rtag tu zhes pa la sogs pa ste/ gang gi phyir de rnams kyi thugs rje'i shugs las byung ba nyid kyi phyir/ /rtag tu dri ma med pa ste nyon mongs pa med pa'o/ /
<p>339b.7</p>smon lam grub pa ni rab tu mi gnas pa'i mya ngan las 'das pa'o/ /'gag pa med pa'i chos nyid ni kun nas khyab par rtag tu gnas pa'o/ /rnam par snang bar byed do ni 'bar bar byed do/ /thugs rje chen po'i bdag nyid ni sangs rgyas rnams so/ /'di dag kyang gang las
<p>340a</p>
<p>340a.1</p>she na 'gag par yang mi 'gyur zhes bya ba la sogs pa gsungs pa/ gang gi phyir de lta yin pa de'i phyir/ thugs rje chen po 'gag pa'i chos can du mi 'gyur te de'i phyir/ de yang 'gag pa med pa'i chos nyid do/ /ci dang ci zhe na gsungs pa/ 
<p>340a.2</p>tshad med tshad dang bral ba zhes bya ba la sogs pa ste/ tshad med ni nyan thos dang rang sangs rgyas dang byang chub sems dpa' rnams kyis kyang tshad dang bral ba rnams la'o/ /shin tu rdzogs pa ni 'bras bu mthar thug pa'o/ /bde bar gshegs pa'i go 'phang ni yongs su mya ngan las 'das
<p>340a.3</p>pa'i go 'phang rnams su yang brnyes gyur kyang ste mthong bar gyur kyang ngo / /de'i phyir yang e ma'o shin tu bzang po'i chos nyid do/ /dam tshig gsum ni sku gsum gyi bdag nyid can no/ /de'i rgyur mchog gi dngos grub stsol te rab tu stsol bar gyur cig /mchog sbyin pa ni dngos grub
<p>340a.4</p>rab mchog sbyin pa'o/ /mchog sbyin rnams kyi nang na go 'phang mchog brnyes pa ste mchog sbyin pa rnams kyi nang na gtso bor gyur pa'o/ /ma lus pa ni lhag ma med pa'o/ /dus gsum mkhyen pa po ni dus gsum pa can no/ /sgrib pa med pa ni sgrib pa thams cad dang bral ba'o/ /'di ni
<p>340a.5</p>zhes bya ba la sogs pa rnams kyis bstod pa'i bdag nyid chen po ston par byed do/ /rnam par snang mdzad la sogs pa de bzhin gshegs pa lnga'i bzlas pa rnams dang po'i rnal 'byor gyi rim pas lha'i rnal 'byor bsdus nas da ni de nas bcom ldan 'das zhes bya ba la sogs pa rigs bzhi po de
<p>340a.6</p>rnams kyi lha'i bzlas pa rnams kyi nges pa bstan pa gsungs pa/ ji ltar bshad pa'i cho gas zhes bya ba ni gsum la skyabs su 'gro ba sngon ma can gyis so sor thar pa'i sdom pa yang dag par gzung ba ni bslab pa'i gnas te rang gi nus pa nyid kyis bzung nas cho ga sngon ma can gyis ji ltar gsungs pa'i
<p>340a.7</p>sngags rnams kyis sdig pa bshags pa la sogs pa bya'o/ /dngos grub kyi gegs nye bar 'joms pa nyid kyi gtso bor bshags pa la sogs pa rnams kyis sngags nges par bstan gyi gsol ba 'debs pa la sogs pa ni ma yin no/ /sa bcu dbang phyug ces pa ni zla ba'i
<p>340b</p>
<p>340b.1</p>kha dog can zhes pa la sogs pa rnams kyis yang dag par spel bar bya ste/ bsod nams dang ye shes kyi tshogs yongs su rdzogs pa zhes pa'i tshig gis so/ /de nas ji ltar gsungs pa'i seng ge'i gdan gyi steng du bdag nyid rnam par snang mdzad du bsam par
<p>340b.2</p>bya'o/ /oM bud+ho\u0f85haM zhes pas byin gyis brlab par bya'o/ /sa bcu'i dbang phyug de'i seng ge'i gdan de bzhin du rigs pa ma yin no/ /de'i phyir oM swa b+hA pa shud+d+ho zhes pa la sogs pa rnams kyis snang ba med par byas te/ snying gar zla ba la gnas pa'i rdo rje blta'o/ /de las
<p>340b.3</p>bskyed pa'i rang gi mtshan mar kun du blta'o/ /oM d+harma d+hA tu swa b+hA ba At+ma ko\u0f85haM zhes pa ni de nga rgyal byas nas/ de bzhin gshegs pa thams cad kyi sku la sogs pa'i rdo rje dbyings nang du chud par bya'o/ /byin gyis brlab par bya'o/ /zhes pa ni bsgoms nas ye shes kyi sku'i
<p>340b.4</p>bdag nyid kyi phyir/ chos kyi skur oM pra b+ha swa ro\u0f85haM zhes pas byin gyis brlab po/ chos kyi dbyings rgya chen por spros nas zhes pa ni ji ltar rang gi mtshan ma spros nas/ sems can gyi don mngon par rdzogs nas rang la nye bar bsdu bar bya'o/ /de ltar ye shes sems dpa'
<p>340b.5</p>mngon par rdzogs pa byang chub pa mngon du byas nas bud+ho\u0f85haM zhes nga rgyal bskyed par bya'o/ /de nas ma hA sa ma ya satwA haM zhes bya ba'i nga rgyal byas nas rang gi dam tshig gi phyag rgya yang / sa ma yo haM zhes 'don pa nyid kyis so/ /sa ma ya satwa A d+hi tiShA maM zhes snying ga dang / mdzod
<p>340b.6</p>spu dang / mgrin pa dang / spyi bor bzhag la yang rang gi snying gar rang gi sngags dang lhan cig tu de nyid gdon no/ /phyag rgya chen po bcings nas ye shes sems dpa' mdun du bzhag nas blta bar bya'o/ /de bskul nas de nyid dzaH hUM baM hoHzhes 'don cing rang gi lus la rab tu
<p>340b.7</p>bsgoms nas ji lta ba bzhin du 'od kyi dkyil 'khor mngon par rdzogs par byas te/ sa ma ya s+t+waM a haM zhes der bdag nyid bsgoms nas bstan pa'i rdo rje'i lta bas yang dag par ji lta ba bzhin du rang byin gyis rlob pa'i sngags dang phyag rgyas snying gar byin gyis rlob pa yang byas nas dam tshig gi phyag rgyas dzaHhUM baM hoH
<p>341a</p>
<p>341a.1</p>dang sngar gyi rang gi sngags kyis spyi bo dang mgrin pa la sogs pa rnams su bdag la byin gyis brlab pa'i ched dang tshul ji lta ba snying po dang nye ba'i snying po la sogs pa rnams su yang ngo / /legs so zhes pa'i sbyor bas de bzhin gshegs pa thams cad nang du bcug ste de
<p>341a.2</p>dang de'i yi ges brtan pa can du byas te mngon par dbang bskur nas ji lta ba bzhin du chos dang las kyi phyag rgya bcings pa sngon ma can du byas pa'i ting nge 'dzin mchod pa dang phyag 'tshal ba dang / dar dpyangs sbyin pa dang / spyan drang gsang ba'i mchod pa'i mthar thug pa mngon par rdzogs par
<p>341a.3</p>bya ste/ ji ltar byas pa nyid la sogs pa'i mtshan ma 'dzin pa la sogs pa can no/ /oM badzra At+ma ko\u0f85haM oM swa b+hA ba shud+d+hahahaM oM sar+b+ba sa mo \u0f85 haM zhes rdo rje'i bdag nyid can dang rang bzhin gyis dag pa dang / bdag med par mnyam pa nyid kyis thams cad mnyam par rnam par bsams
<p>341a.4</p>nas 'gro ba ma lus pa'i nye bar 'tsho ba yang rnam par bsams nas bdag nyid sems nye bar 'phel ba'i bzlas pa bya'o/ /dus ji lta ba bzhin du zhes pa ni skabs ji lta bar ro/ /thun mtshams bzhi'am gsum dag la brtsam par bya ste yi ge'i rjes su son pa'i yid kyi zhes pa ni snying ga'i mtshan
<p>341a.5</p>ma'i yi ge la sems gnas par gyur pa'o/ /dman pa'i dngos grub kyi dbang du byas nas nyi ma re rer zhes bya ba la sogs pa gsungs pa sgrub pa'i dus su thams cad thun mong du rdo rje'i gdan no/ /gzhan gyi tshe sangs rgyas rnams kho na'o/ /de bzhin gshegs pa'i skur gsal ba zhes pa ni
<p>341a.6</p>rang gi lha'i byin gyis brlabs pa'o/ /dngos grub 'bring po'i dbang du byas te gsungs pa bya ba bzhin zhes bya ba la sogs pa'o/ /sgrub pa chen po zhes pa ni mchog sgrub pa'o/ /de bzhin gshegs pa'i mtho gang gi tshad kyis de bzhin gshegs pa'i mchod rten 'bum bya'o/ /de ma
<p>341a.7</p>'byor pa la ji ltar 'byor ba'i tshad kyis dri'i mchod rten rnams so/ /bzlas pa yang gnyis ka la stong phrag go/ /bye ba bdun gyi nang ma yin pa ste steng du ni ma yin par rig par bya'o/ /sgrub pa gnyis pa yang rdzas sngon ma can gyi dper brjod pa nyid do/ /de la yang legs par bya ba'i dbye
<p>341b</p>
<p>341b.1</p>bas dngos grub gsum du reg par bya'o/ /ci ste 'bum phrag gsum bzlas pas ri bo lhung ba la sogs pa can gyi las byed par grub par ma gyur to/ /yang na gal te 'bum phrag gsum du mi bzlas par zla ba ru mi smra bar rang sangs rgyas thams cad kyi gzugs su bsgom par bya'o/ /sangs rgyas
<p>341b.2</p>thams cad mthong ba la sogs par 'gyur ro/ /sgrub pa po thams cad kyi nan tan du bya'o zhes pa'i bar du gsungs so/ /gi waM la sogs pa'i grub pa ni 'chad par 'gyur ba'i lhung bzed dang chos gos la sogs pa nas gal te sgrub pa zhes pa ji srid par ro/ /kun nas gru bzhi pa'i re'u mig can
<p>341b.3</p>du byas nas kun nas ji lta ba bzhin du bdun pa bdun gyi re'u mig can du 'gyur te de dang de lta bu'i re khA rnams kyis bcad pas re'u mig bzhi bcu zhe dgur 'gyur ro/ /phreng zung zhes pa ni phreng gnyis la a yig la sogs pa bri bar bya'o/ /phreng gnyis pa'i mtha' ma'i re'u mig la rim pas
<p>341b.4</p>ma ning gi yi ge gnyis gnyis kun du rtogs par bya'o/ /phreng gsum pa'i thog ma'i re'u mig nas brtsams nas rten gyi rim pas ka la sogs pa ji srid pa'o/ /phreng gsum pa'i thog ma'i re'u mig drug pa nas brtsams nas ya ra la wa'o/ /bdun pa'i re'u mig nas sha Sha sa ha'o/ /stong pa'i
<p>341b.5</p>re'u mig la k+Sha yig ste thams cad kyi mthar rdo rje rtse lnga pa bri bar bya'o/ /'di dag kyang nye bar mtshon par byed pa ste/ gang du snying gar rdo rje med pa de ru ni snying ga'i gnas su rang gi mtshan ma bkod nas bzlas pa'i sku'o zhes pa'o/ /de nyid kyi phyir/ 'khor lo'i dbus su rab tu gnas/ /
<p>341b.6</p>zhes pa'i tshig go/ /gang du dngos grub med pa der rab tu sbyor ba myur bas dngos grub mngon du bya'o zhes chos kun dbang du 'gyur zhes 'byung ngo / /mchog ni a la sogs pa'i dbyangs bcu po dang gtso bo nyid du nges par bstan to/ /ma ning bzhi po spangs pa de rnams stobs bcur
<p>341b.7</p>brjod do/ /yan lag gcig gnyis khyad par ni dbyangs gcig gnyis la gcig gnyis so/ /dbyangs las skyes pa'i sngags kyi yi ger yongs su gyur pa'o/ /dbang bskur bar byad pa ni thig le la sogs par yongs su gyur pa'i ka la sogs par yongs su 'gyur ba'o/ /ya ra la wa
<p>342a</p>
<p>342a.1</p>ni rim pas rlung la sogs pa dang me la sogs par lugs las brgal ba'o/ /sha Sha dang ya la sogs pa'i sde pa gnyis ni mi mnyam pa'o/ /ka la sogs pa'i sde pa lnga po ni mnyam pa'o/ /chos kun gyi sdom zhes pa ni chos rnams thams cad kyis yang dag par bsdoms shing bsdus pa'o/ /yang
<p>342a.2</p>dag par sbyor ba ni gang zhig yi ge gzhan gyis kun du sbyor ba'o/ /sbyor ba bral ba ni gang du yi ge gzhan gsal ba'o/ /byang chub ni a yig go/ /spyod pa ni a yig go/ /sangs rgyas kyi don ni ma yig go/ /mya ngan las 'das pa'i don ni ma yig go/ /dbyangs rnams a yig la sogs pa'i yi ge rnams ka
<p>342a.3</p>la sogs pa rnams dang gcig tu bsdus par gyur pa'o/ /byang chub gzugs ni byang chub kyi rang bzhin no/ /gzhan zhes pa ni thig le rnams so/ /sangs rgyas thams cad kyi bdag nyid can nyid kyi phyir sangs rgyas thams cad kyi sgras bcom ldan 'das rnam par snang mdzad du mngon par 'dod la nga
<p>342a.4</p>ni de'i gsang sngags de kho na bstan pa gsungs pa thog ma'i dbyangs zhes pa la sogs pa ste/ de yang zla ba'i dkyil 'khor dbus su gnas pa'i rdo rje rtse mo lnga pa gnas par bsgom par byas nas thams cad du 'gro ba la sogs pa thob par 'gyur ro/ /de nyid ni byang chub kyi gzugs so/ /bral
<p>342a.5</p>ba ni thig le'o/ /gnyis pa'i dbyangs kyis zhes pa ni A yig gis yang dag par sbyar ba'o/ /de'i gzugs kyis yongs su gyur pa de bstan pa shin tu ring po na sa dang pha rol tu phyin par brjod par bya'o dro ba ni tsheg drag go/ /des sbyar ba ni byang chub kyi gzugs mya ngan las 'das par brjod
<p>342a.6</p>par bya'o/ /rang gi lhag pa'i phyag rgya ni rang gi lha'i phyag rgya'o/ /thog mar spyod pa ni a yig go/ /gnyis pa'i smra ba po ni wa yig go/ /bzhi ba'i dbyangs ni yI ste des mnan pa'o/ /me'i ming can ni ra yig go/ /rgyu dang bral bar gsal bar byed pa ni ha yig go/ /drug pa'i dbyangs ni u
<p>342a.7</p>yig go/ /des tha dad ma yin pa ni 'dres pa'o/ /steng du yang thig le dang bcas pa ni bzhi pa'o/ /chos rnams thams cad mkha' dang mtshungs pa nyid du gsal bar byed pa ni khaM yig ste lnga pa'o/ /'di ni bcom ldan 'das dpa' bo chen po'o/ /gsang sngags so/ /spyod pa ni mi bskyod pa'o/ /
<p>342b</p>
<p>342b.1</p>byang chub ni rdo rje sems dpa'o/ /chos kun gyis de bzhin nyid gsal bar byed pa ni ta yig go/ /mi'i sa bon ni ra yig go/ /spyod pa yi ni steng du gnas/ /zhes pa des mnan pa'o/ /spyod pa yang rjes su nga rol 'dir blta bar bya ste/ slob dpon man ngag las zhes bya/ /zhes pa'i gsung
<p>342b.2</p>las so/ /chos rnams kun gyi rgyu med pa nyid gsal bar byed pa ni ha yig go/ /me'i sa bon ni ra yig go/ /bzhi pa'i dbyangs ni i yig go/ /de yang rjes su nga ro'i dbang du byas pa'o/ /de nyid ces pa ha yig go/ /drug pa'i dbyangs kyis zhes pa u yig gis so/ /de yang rang gi rjes su nga ro bcas
<p>342b.3</p>pa blta bar bya'o/ /sde tshan lnga pa'i bzhi pa ni b+ha yig go/ /sde ba lnga pa'i mtha' can ma yig go/ /sgyu ma'i chos la rab tu gnas pa ni sgyu ma'i rang bzhin gsal bar byed pa'o/ /brgyad pa'i dbyangs dang yang dag ldan ni e yig gi don to/ /de nyid ces pa ni ma yig go/ /thig le dang bcas pa
<p>342b.4</p>ni 'jam pa'i dbyangs kyi'o/ /lnga pa'i dbyangs ni u yig go/ /des yang dag par ldan pa ni 'jam dpal gyi'o/ /de nyid ni mi yig ste spyod pa rjes su son pa ni rnam sel gyi'o/ /sde tshan lnga pa'i gsum pa ni ba yig go/ /yi ge gsum ni gshin rje mthar byed kyi sngags so/ /de bstan pa'i phyir
<p>342b.5</p>thog mar zhes bya ba la sogs pa gsungs pa/ /dgu pa'i dbyangs ni o yig go/ /sku gsum du ni rnam par bsgom ni hUM yig go/ /dang po dang bar ma thig le dang tsheg drag dang bcas par blta bar bya'o/ /sde pa tha ma'i gsum pa sa yig go/ /sde pa dang po'i gsum pa ga yig go/ /de nyid
<p>342b.6</p>kyang bcom ldan 'das nam mkha' mdzod dang khro bo chen po stobs po che'i'o/ /sgyu dang bral ba nyid du gsal bar byed pa ni ta yig go/ /dbyangs lnga pa ni u yig go/ /rang gi rjes su nga ro bcas par shes par bya'o/ /des yang dag par sbyar ba ni rdo rje hUM mdzad kyi'o/ /sde pa bzhi pa'i dang po ni
<p>342b.7</p>ta yig go/ /me'i rab tu gsal bar byas pa ni ra yig rjes su son par ro/ /bzhi pa'i dbyangs dang yang dag ldan pa ni i yig gi don to/ /de nyid 'ba' zhig ces pa ta yig ni lha mo sgrol ma'i'o/ /bzhi pa'i gnyis pa ni tha yig go/ /shes rab kyi pha rol tu phyin ma'i'o/ /thig le
<p>343a</p>
<p>343a.1</p>ste rjes su ra ngo'o/ /sgra ni rjes su sna ldan no/ /gnyis pa'i yi ge gsum pa ni dza yig go/ /bzhi pa'i dbyangs ni yI yig go/ /'di 'jig rten gsum las rnam par rgyal ba dang / 'jig rten dbang phyug de'i'o/ /snying po la tsheg drag dang bcas pa nyid du khong du chud
<p>343a.2</p>par bya'o/ /spyod pa'i gar mkhan ming can zhes pa ni dang por gnas pa'i a yig go/ /dgu pa'i dbyangs ni o yig go/ /dbyangs chen ni la yig go/ /sde tshan dang po'i dang po can gyi yi ger nges pa dang po ni ka yig go/ /oM yig dang bcas pa yang rang gi sngags su blta bar bya'o/ /sde
<p>343a.3</p>tshan lnga pa'i bzhi pa'i sa bon ni b+ha yig go/ /sgyu ma'i chos la rab tu gnas/ zhes pa ma yig go/ /rgyu nye bar mi dmigs pa gsal bar byed pa ni ha yig go/ /gnas pa'i dbyangs ni a yig go/ /rang gi rjes su nga ro yang 'dir kun du khong du chud par bya'o/ /snying po gzhan nyid kyang dge
<p>343a.4</p>ba'i rdo rje sgom par byed pa sngon ma can gyi rab tu sbyor bas chos kyi phyag rgya'o/ /rnam par snang mdzad la sogs pa de bzhin gshegs pa rnams dang rdo rje sems dpa' la sogs pa brgyad po rnams dang lcags kyu la sogs pa bzhi bo rnams kyis rdo rje ye shes zhes bya ba la sogs pa rnams so/ /
<p>343a.5</p>la yig gis sbyar ba ni rdo rje brtan par yid la bsam bzhin pas rengs par byed do/ /rang gi sa bon gnas pa ni ya yig gnas pa'o/ /de nyid ces pa ni haM yig go/ /rnam par snang mdzad mthun gnas las byung zhes pa ni rnam par snang mdzad dang mthun pa'i rnal 'byor la gnas pa'o/ /rgyu
<p>343a.6</p>ni ha yig go/ /drug pa'i dbyangs kyis ni u yig gis yang dag par sbyar ba'o/ /thig le sgra dang bcas pa ra la gnas pas 'grub par byed do/ /rlung gi dkyil 'khor du de'i sa bon gnas pas phye mar byed do/ /rdo rje gnas pa'am 'khor lo dbus su gnas pas rengs pa la sogs pa
<p>343a.7</p>bya'o/ /dbang du byed ces pa ni 'grub par byed pa'o/ /snying gar zhes pa ni sgrub par byed pa'i snying ga la'o/ /thob nas zhes pa ni spros nas so/ /bdag nyid bsgoms nas zhes pa/ rtog pa'i gzugs su gnas byas nas/ /zhes pa dang sbrel lo/ /rlung gi sa bon tshon zhes pa ni
<p>343b</p>
<p>343b.1</p>ya yig gis bskor ba'o/ /spyod pa'i steng du 'bar byas pa/ /zhes pa ni ya yig gi mthar A yig go/ /rlung la gnas pa me la gnas/ /zhes pa ni rlung la gnas pa dang me la gnas pa'o/ /sde tshan dang po'i dang por gnas pa ni ka yig go/ /sa yig gi steng du gnas pas k+Sha yig tu 'gyur ro/ /
<p>343b.2</p>sde tshan lnga pa'i tha ma ma yig go/ /dbyangs drug pa u yig go/ /nyi ma'i dkyil 'khor gyi dbus su son pa'i ra yig la gnas pas 'bar bar byed do/ /phyag rgya'i bdag nyid thams cad ces pa ni rang gi lha'i rnal 'byor ji lta ba bzhin pas/ mi yi mdun du gnas nas ni/ /zhes pa me'i dkyil 'khor
<p>343b.3</p>gnas pa'o/ /rgyu byed pa mtshungs pa ni hUM yig go/ /ngag gi 'khor lo bsgrub pa'i phyir dkyil 'khor ni gsung gi 'khor lo'i dkyil 'khor ro/ /chu'i dkyil 'khor bsams nas de la gnas pa'i ji ltar gsungs pa'i pad+ma'o/ /de la bdag nyid 'jam dpal lhag par g.yo ba'i 'od zer chen
<p>343b.4</p>por bsgoms nas rang gi snying gar zla ba la pad+ma de'i yang steng du dung brtag par bya'o/ /de nas rdo rje'i rtse bsgom pa la sogs pa'i rim pas ji srid du ji skad gsungs pa'i wa yig ji ltar nges par bstan pa'i dus su bsgom par bya'o/ /de ltar byas pa ni sngon du rnyed par ro/ /pad+mas mtshan pa'i
<p>343b.5</p>chu'i dkyil 'khor sngon por bris nas rnam par snang mdzad kyi rnal 'byor dang ldan pas de la skyil krung gis nye bar 'dug ste/ chos kyi dbyings thams cad du rang gi skus de bzhin gshegs pa rnams spros nas yang dag par bsdus te sku la sogs pa'i phyag rgya rnams rang gi sems la rab tu
<p>343b.6</p>gzhug par bya'o/ /rang gi lus kyi dkyil 'khor la/ /zhes pa ni rang gi snying gar zla ba'i dkyil 'khor la pad+ma'i ge sar nyid thig le ste de rnams las wa yig gi phreng ba'o/ /mgrin par bsdus nas dbyangs nyid du 'gyur ro/ /de nas mchog la gzhol ba rtsa ba'i yi ge nyid thob po/ /de nas rdo
<p>343b.7</p>rje'i rang bzhin gyi lce'i yi ge 'bar ba rnams kyis thams cad du gsal bar byas nas don dam pa'i rdo rje'i gsung gi dbyangs kyis nam mkha' kun nas gang bar bzlas par bya ste dngos grub kyi mtshan ma ji srid par ro/ /yang na de kho na bzhin chu'i dkyil 'khor la gnas pa'i rdo rje sems dpa'i
<p>344a</p>
<p>344a.1</p>rnal 'byor can gyi lce rdo rje'i rang bzhin can du bsams nas rang gi snying gar zla ba'i dkyil 'khor la a yig bsams te/ de'i sde pa rnams kyang a yig la sogs pa'i mthar thug pa nyi ma'i 'od zer dang mtshungs pa dang ka yig la sogs pa'o/ /de'i 'bar ba rnams
<p>344a.2</p>kyi rang gi don du spros pas lce'i mchog tu dra ba rnam par bkram pa'i rdo rje 'bar ba stong phrag skad cig skad cig la 'byung bar bya'o/ /de rnams kyang yi ger gyur nas 'gro ba kun du snang bar byas te slar yang byon nas gnas su rgyun bzhin du rjes su 'jug par bsam par bya'o/ /rang gi lus la
<p>344a.3</p>lha rnams lus can gyi gzugs brnyan no/ /sems phyag rgya legs par bsam pa byas nas sgra rnams mngon par mi gsal ba'i cha shas kyi yi ge dang / /de las gzhan pa'i rang bzhin lte bar song bar lhag par mos pa'i rim pa las gsang sngags dang rig pa rnams snying gar 'jug
<p>344a.4</p>par byed pa ji srid par ro zhes par ro/ /sgom par byed par brtan par byas nas sngar gsungs pa ltar chu'i dkyil 'khor la gnas nas rdo rje lcags kyu la sogs pa rnams kyis dgug pa la sogs pa byas nas bsgrub par bya'o/ /sangs rgyas kun nyid ces pa ni rnam par snang mdzad la sogs
<p>344a.5</p>pa'i de bzhin gshegs pa nyid do/ /yi ge zhes pa ni a yig go/ /de nyid ces pa'ang de kho na'o/ /de nas bcom ldan 'das zhes pa la sogs pa rnams kyis gtsug tor rnams dkyil 'khor gsal ba dang / sngags kyi mdzod sgrub thabs kyi le'u gsal bar byed do/ /de la 'khor los
<p>344a.6</p>sgyur ba'i sgrub thabs bstan pa/ de nas zhes bya ba la sogs pa gsungs pa/ de bzhin gshegs pa zhes pa rnam par snang mdzad du mthun par bsgrubs nas de'i gzugs so/ /de ji ltar bcom ldan 'das rgyan dang bcas pa dar la'i stod g.yogs dang smad g.yogs dang rin po che lnga'i cod
<p>344a.7</p>pan dang / ting nge 'dzin la gnas pa de bzhin du 'di 'ang sangs rgyas de'i gzugs 'chang ba'i phyag gi zhes gsungs so/ /rig pa'i rgyal po'i gzugs zhes khyad par gzhan bstan pa gsungs pa/ 'khor lo'i phreng bas rnam par brgyan/ /zhes pa 'bar ba'i phreng ba rab tu gsal
<p>344b</p>
<p>344b.1</p>bar 'chang ba 'chad par 'gyur ba'i 'bar ba dang bcas pa'i 'khor lo'i phreng ba'o/ /mtha' ru rin chen bdun zhes pa ni bdun gyi dbus su 'khor lo rin po che'o/ /de'i g.yas dang g.yon min dag tu khyim bdag dang blon po dang / glang po dang / bcom ldan 'das de bzhin du rim pas bud med
<p>344b.2</p>dang yid bzhin gyi nor bu dang / myur 'gro rin po che gzhan rnams kyang ngo / /ting nge 'dzin dang / dran pa dang / shes rab dang / dga' ba dang / brtson 'grus dang / btang snyoms dang shin tu sbyangs pa ste byang chub kyi yan lag dang rim pas de byin gyis brlab pa'i dbang du byas pa'o/ /g.yas pa'i gung mo
<p>344b.3</p>gyen du bsgrengs pas gzung ba'i 'khor lor kun du rtogs par bya'o/ /de gsungs par 'gyur ro zhes pa'o/ /dkyil 'khor gru bzhi pa'i dbus su ji skad du gsungs pa'i 'khor lo'i phreng ba de la bsdus pa la sogs pa byas nas phyag rgya chen po sgrub pa'i don du de dang gnyis su med par gyur pas
<p>344b.4</p>gser la sogs pa'i 'khor lo la sogs pa bsgom par bya'o zhes pa'o/ /phyag rgya zhes pa ni 'khor lo'i phyag rgya'o/ /phra mo zhes pa ni phra mo nyid do/ /che dang ni chen po nyid do/ /dbang phyug ni khyab bdag go/ /rang dbang ni dbang phyug tu gyur pa'o/ /'dod dgur spyod pa ni ji ltar 'dod pa bzhin
<p>344b.5</p>spyod pa'o/ /oM sarba ta thA ga to uSh+NI Sha zhes bya ba la sogs pa rnams rtsa ba'i sngags kyis spyi bo la sogs pa byin gyis rlob pa'o/ /snying po'i snying po dang mchog snying po yang nu ma'i bar du yi ge'i gung mo dang snying ga'i 'khor lo'i lte ba la rab tu bzhag nas bzlas pa bsam par bya'o/ /de nas gzi
<p>344b.6</p>brjid phung po'i sgrub thabs nye bar bstan pa gsungs pa nyi ma'i dkyil 'khor zhes bya ba la sogs pa ste/ gru bzhi pa ljang gu skar ma la sogs pa'i rnam pas mdzes pa ste/ nam mkha'i dkyil 'khor la mos par bya'o/ /gnyis su med 'byung ni gnyis su skye ba yod pa ma yin pa'i
<p>344b.7</p>rnam pas bsam par bya'o/ /'khor los sgyur ba mchog tu 'bar ni de dang mtshungs pa'o/ /'khor lo'i dkyil 'khor dbus su gnas par zhes pa nyi ma'i dkyil 'khor gyi dbus su gnas pa'i 'khor lo'i lte ba la gnas pa'o/ /'char ka lta bu zhes pa ni dmar po'o/ /phyag rgya
<p>345a</p>
<p>345a.1</p>zhes pa ni gtsug tor gyi phyag rgya'o/ /de nam mkha' lta bur snying gar bsgom pa'o/ /rtsa ba'i sngags la sogs pa rnal 'byor dang bral ba yang ji lta ba bzhin gyi rnal 'byor ni thams cad du sngar bzhin du blta bar bya'o/ /bsam par bya ba thams cad ji lta ba
<p>345a.2</p>ji bzhin pa'i rnal 'byor gzi brjid phung po la sogs pa rnams 'khor los sgyur ba bzhin du rgyan la sogs pa dang ldan par kun du rtogs par bya'o/ /kun nas snang ba'i sgrub thabs bstan pa kun nas snang ba zhes pa la sogs pa gsang sngags yi ge gsum zhes pa yi ge gsum gtsug tor
<p>345a.3</p>'phags shing 'od gsal ba zhes pa ni gtsug tor gyen du byung zhing 'od gsal ba'o/ /der rang bdag nyid de lha'i gzugs kyis so/ /chos kyi 'khor lo'i phyag rgya che zhes bya ba la sogs pa chos kyi 'khor lo'i sgrub thabs gsungs pa/ rnam pa bcu gnyis nyid gsal bar
<p>345a.4</p>gsungs pa/ rnam gsum zhes pa la sogs pa ste/ 'di ni sdug bsngal bden pa'o zhes bya ba la sogs pa can ni rnam gsum mo/ /de rnams kho na lan gsum du bskor bas yongs su bskor ba gsum mo/ /theg pa gsum ni nyan thos la sogs pa'i theg pa'i dbye bas so/ /chos kyi
<p>345a.5</p>dbyings zhes pa ni nam mkha'i dbyings so/ /de kho na nyid du rnam par gzhag pa ci zhig bsgom par bya'o zhe na gsungs pa/ /rten cing zhes pa la sogs pa'o/ /chos kyi phyag rgya che zhes pa ni chos kyi 'khor lo'i phyag rgya chen po'o/ /de nyid sangs rgyas byang chub ste de'i rab tu sgrub par byed
<p>345a.6</p>pa'o/ /nyon mongs rdo rje'i sgrub thabs ston par byed pa'i phyir pad+ma rA ga mtshungs zhes pa la sogs pa gsungs pa rnal 'byor sbyor ba'i mchog ces pa lha'i rnal 'byor mchog tu 'phags pa rdo rje'i gzugs brnyan 'bar ba'i rdo rjes nyon mongs sreg par byed pa'o/ /dgra las rgyal bar byed
<p>345a.7</p>pa ni sdug bsngal la sogs pa'i bden pa'i ye shes thob par 'bar ro/ /de bzhin gshegs pa thams cad kyi khu tshur gyi sgrub thabs bstan pa dbang chen dkyil 'khor zhes bya ba la sogs pa gsungs pa dbang chen gyi dkyil 'khor du rdo rje la gnas pa'i sangs rgyas kyi gzugs
<p>345b</p>
<p>345b.1</p>can de'i rgyal gyis bdud bzhi las rgyal bar lhag par mos nas sdug bsngal la sogs pa'i bden pa bzhi po de bzhin gshegs pa'i khu tshur gnyis kyi bdag nyid thams cad bzung nas gnyis su med cing skye ba med pa'i rnam pa bsgom par bya zhing bsgrub par bya'o/ /gtsug tor gyen
<p>345b.2</p>'phags kyi sgrub thabs nye bar bstan pa/ dngos po thams cad gyen 'phags pa/ /zhes bya ba la sogs pa gsungs pa dngos po thams cad gyen du 'phags pa zhes pa ni chos thams cad don dam par bsgoms pas bskyed pa'o/ /dkyil 'khor chen po ni dbang chen gyi dkyil 'khor ro/ /
<p>345b.3</p>de la gnas pa'i rdo rje'i bdag nyid de/ gang gis thams cad rdo rje rdo rje'i bdag nyid do/ /gdugs dkar po'i sgrub thabs bstan pa gdugs dkar zhes bya ba la sogs pa gsungs pa gdugs chen po zhes pa ni/ gdugs chen po dkar po tshad pa skyob pa de zla ba'i dkyil 'khor gyi dbus su
<p>345b.4</p>gnas par sgom pa des dngos grub zhes pa dang sbrel lo/ /ci bsgom par bya zhe na gsungs pa/ chu'i zhes pa la sogs pa ste/ de gsung bar 'gyur ba chu'i dkyil 'khor du re khA bdun gyis bskor ba'i dbus su gnas pa'i puN+Da rI ka la gnas par bsgom par bya'o zhes so/ /
<p>345b.5</p>sngags rnams ni gsal ba'i dkyil 'khor la dgod par bstan pa sngags kyi yi ge zhes bya ba la sogs pa gsungs so/ /gtsug tor rgyal ba'i sgrub thabs nges par bstan pa 'bar ba'i phreng 'khrugs zhes bya ba la sogs pa gsungs pa/ rang nyid gtsug tor rgyal ba'i rnal
<p>345b.6</p>'byor dang ldan pas de'i nga rgyal gyis snying ga'i zla ba'i ral gri la gnas pa'i sngags kyi yi ge nges par byung bas rgyal ba'i gtsug tor gyi gzugs kyis tshogs kyi nam mkha'i mthongs rnams bkang la gcig tu dmigs nas bsgom par bya zhing bsgrub par bya'o/ /kun du gtsug tor
<p>345b.7</p>gyi sgrub thabs nges par bstan pa sangs rgyas kun dang gnyis med ces bya ba la sogs pa gsungs pa/ de dag 'chad par 'gyur ro/ /seng ge'i khri la bzhugs pa ji ltar rang gi dkyil 'khor gyi rnam pas lha dang gnyis su med par bsgoms te snying gar rang gi sngags 'bar bar rnam par
<p>346a</p>
<p>346a.1</p>bkod de bsgoms pas kun gyi gtsug tor bsgrub par bya'o zhes bya'o/ /kun gyi gtsug tor gyi sgrub pa'i mthar thug pa 'dis ni zhes pa kun gyi gtsug tor gyi sgrub thabs so/ /yi ge drug pa'i gtsug tor gyi sgrub thabs zhes pa ji srid pa'o/ /rdo rje snying po rgyan du gtsug tor rnams
<p>346a.2</p>thams cad kyi sgrub thabs rnam par 'byed pa'o/ /da ni de nas bcom ldan 'das zhes bya ba la sogs pas byang chub sems dpa' rnams kyi sngags la sogs pa'i cho ga rgyas par bstan pa dang / dkyil 'khor gsal bar byed pa gsungs pa/ bdag nyid byin gyis brlabs pas ni de
<p>346a.3</p>rnams bcug ste bcom ldan 'das rang gi yon tan nyid du byin gyis brlabs so zhes pa'o/ /'jam pa'i dbyangs kyi sgrub thabs nye bar bstan pa shes rab ye shes zhes bya ba la sogs pa gsungs pa shes rab ye shes kho na rdo rje chen po ste rdo rje rtse lnga pa snying gar zla ba'i dkyil 'khor du bsgom
<p>346a.4</p>par bya'o/ /mtha' klas pa la gnas pa ni 'od gsal ba'i dkyil 'khor ro/ /dbang chen me la yang dag 'byung ba ni dbang chen la gnas pa'i me'i dkyil 'khor la gnas pa'o/ /mngon shes drug pa nyid kyis zhal drug pa'o/ /sngags kyi yi ge drug nyid kyis yi ge drug pa'o/ /
<p>346a.5</p>rjes su dran pa drug gi rnal 'byor gyis phyag drug pa ste gnyis kyis bgrang phreng dang chu skyes sngon po bsnams pa'o/ /gnyis kyis rdo rje dang 'khor lo bsnams pa gnyis kyis sta re dang thod pa bsnams pa'o/ /yang na zhes bya ba la sogs pa 'di kho na'i ting nge 'dzin ni gzhan ston par byed do/ /'dis
<p>346a.6</p>zhal gcig par yang rjod par byed do/ /bsam bya zhes pa ni kun nas mngon du bya ba'o/ /rnam thar gsum gyi sgo la gnas/ /zhes pa ni stong pa nyid la sogs pa'i rnam par thar pa'i sgo gsum ni zhal lo/ /pha rol phyin drug mchog tu gsal/ /zhes pa ni rim pa las a la
<p>346a.7</p>sogs pa pha rol phyin pa'i yi ge'o/ /ci ltar bsgom par bya zhes ni shes rab nga zhes pa la sogs pa de 'chad par byed do/ /ji ltar dkyil 'khor du gdan la 'dug nas lha'i rnal 'byor byas pa de'i nga rgyal lam de kho na nyid mngon du byed pa sngon du 'gro bas ji lta ba bzhin du bsgom par
<p>346b</p>
<p>346b.1</p>bya'o zhes pa'o/ /pad+ma rA ga zhes pa la sogs pa rnams kyis 'jam dpal ston par byed do/ /'di yang ral gri 'dzin pa tshangs par spyod pa'i rang bzhin no/ /muHyig kyang 'di'i sngags so/ /dang por ni shes rab kyi gzugs so/ /'jig rten dbang phyug gi sgrub thabs nye bar bstan pa
<p>346b.2</p>snying gar zhes pa la sogs pa gsungs pa snying gar pad+ma 'dab brgyad la gnas pa'i zla ba'i dkyil 'khor la gnas pa'i pad+ma 'chang ba'o zhes rtogs par byas pa'o/ /phyag bzhi zhes pa ni gnyis kyis pad+ma kha 'byed cing snyems par 'chang ba'o/ /gnyis kyis pad+ma'i bgrang phreng dang ril ba spyi
<p>346b.3</p>blugs 'dzin pa'o/ /g.yon pa dag pad+ma dang ril ba spyi blugs 'dzin pa'o/ /g.yas pa dag dbyug pa dang bgrang phreng gi srad bu 'dzin pa'o/ /ri dgas e na ya'i pags pa 'phyang ba/ chud ni dkyil 'khor chen po la/ /zhes pa zla ba'i dkyil 'khor la'o/ /chos kyi dbyings las yang
<p>346b.4</p>dag byung ste stong pa nyid las nges par skyes pa'o/ /snying gar yongs su bsgom par bya/ /zhes pa ni snying gar zla ba la pad+ma 'bar ba'i phreng ba 'khrugs pa ni 'bar ba'i phreng ba rab tu gsal bas bskor ba'o/ /'jig rten gsum rgyal bstan pa chos kyi dbyings zhes pa la sogs pa gsungs pa/ snang ba'i dngos po ni rab
<p>346b.5</p>tu gsal ba'o/ /mi snang ba'i dngos po ni mi snang ba'o/ /de bzhin du 'jig rten gsum las rnam par rgyal ba'i sku rnams kyis spros nas mdun du yang dag par bsdus nas legs so zhes pa'i sbyor bas dgug pa la sogs pa can du byas la yang dang yang du bsgom pas bsgrub par bya'o/ /
<p>346b.6</p>rdo rje hUM mdzad kyi sgrub thabs bstan pa thams cad rdo rje'i rang bzhin zhes pa la sogs pa gsungs pa/ thams cad du rdo rje 'bar bas 'khrugs pa zhes pa ji srid par ro/ /nor bu yang dag 'byung zhes pa ni 'bar ba dang bcas pa'i rin po che brgyad pa de'o/ /de'i zhes pa ni rin po che'i dkyil 'khor
<p>346b.7</p>gyi'o/ /de 'dra zhes pa ni rin po che'i dkyil 'khor dang mtshungs pa'i'o/ /de'i dbus su ji ltar nges par bstan pa ni rnam pa bzhin g.yon pa bsnyems pa dang bcas pa dang g.yas pas thugs kar 'bar ba dang bcas pa'i rdo rje gsor ba'o/ /rdo rje hUM mdzad du bdag nyid bsgom par
<p>347a</p>
<p>347a.1</p>bya'o/ /thugs son pa'i zhes pa la sogs rnams kyis 'dod pa'i rgyal po'i sgrub thabs ston par byed do/ /khrag mdog dmar po phyag bzhi pa ste/ gnyis kyis gzhu dang mda' 'dzin pa gnyis kyis bsnyems pa dang bcas pas rdo rje gsor ba la brtson pa'o/ /
<p>347a.2</p>byams pa'i sgrub thabs bstan pa dbang chen zhes pa la sogs pa gsungs pa/ /snying gar zla ba'i gzugs brnyan zhes pa ni snying gar zla ba'i dkyil 'khor 'dzin pa'o/ /rdo rje 'bar ba'i phreng ba bcas/ /zhes pa ni zla ba'i dkyil 'khor de nyid 'bar phreng dang bcas pa'i rdo rje'o/ /cig
<p>347a.3</p>car byas nas zhes pa ni khyab pa'o/ /rang bzhin zhes pa ni rang gi lus kyi rdo rje rnams kyis sems can rnams la spro zhing dbang bskur ro/ /sems can thams cad bdag nyid du gyur pa 'di'o zhes pas sems can kun bdag nyid do/ /mngon par dbang bskur zhes pa dbang bskur ba
<p>347a.4</p>rdzogs par bya ba'i don to/ /yang na zhes pa la sogs pas bsgom pa gzhan ston par byed do/ /sems can thams cad la bu gcig pa la sogs par mos nas mi 'pham pa dang gnyis su med par gyur pa de nga'o zhes pa'i nga rgyal gyis bsgom par bya'o/ /thim pa ni yid sa gcig
<p>347a.5</p>tu dmigs pa nyid do/ /la sogs pa'i sgras dmigs pa ngag gzhan 'pho ba'o/ /phyogs kyi dbye bas zhes pa ni phyogs gcig tu lhag par mos nas zhes bya ba la sogs pa rnams kyis so/ /pad+ma rA ga mtshungs pa'i 'od/ /ces pa ni de'i kha dog gi 'od kyi dkyil 'khor ro/ /
<p>347a.6</p>dang po'i rnal 'byor zhes pa la sogs pa rnams kyis 'di'i sngags kyi sngon gyi ting nge 'dzin gyi rab tu sbyor ba nyid ston par byed do/ /gnyis pa yi ni phyi ma can du blta bar bya'o/ /byams pa'i rnal 'byor gyis zhes pa ni byams pa'i ting nge 'dzin gyis so/ /nam mkha'i snying po'i
<p>347a.7</p>sgrub thabs bstan pa nam mkha'i nga zhes pa la sogs pa gsungs pa ste yang dag bsam zhes pa ni lhag par mos nas so/ /chos bdag med pa bskyed pa zhes pa ni stong pa nyid kyi ting nge 'dzin mngon du byas nas so/ /nam mkha'i 'od zer rnams ni bai DUr+ya'i 'od zer
<p>347b</p>
<p>347b.1</p>rnams so/ /nam mkha' mnyam pa zhes pa ni rang bzhin gyis stong pa'o/ /bdag gi de nyid ces pa ni nam mkha'i snying po nyid do/ /ci 'dra zhig bsgom par bya zhe na/ rin chen dkyil 'khor zhes pa la sogs pa gsungs pa rin chen rnal 'byor gyis zhes pa rin po che spro ba
<p>347b.2</p>dang bsdu ba'i rim pas so/ /kun du bzang po'i sgrub thabs bstan pa'i phyir sangs rgyas kun gyi rang bzhin zhes pa la sogs pa gsungs pa/ 'od bzang po zhes pa ni mdzes pa'i 'od do/ /mtshungs par bya zhes pa ni rang gi lus kyi phra rab ji snyed sangs rgyas thams cad kyi sku
<p>347b.3</p>nyid du yongs su gyur par bya'o/ /dkyil 'khor 'khor lo ni 'khor dang bcas pa'i dkyil 'khor gyi 'khor lo'o/ /mtshungs bya ste zhes pa ni/ rang gi ba spu'i khung bu'i grangs gang yin pa de rnams su gnas pas mnyam par bya'o/ /'di nyid ces pa ni rang gi ming
<p>347b.4</p>nyid do/ /sgrib pa thams cad rnam par sel ba'i sgrub thabs bstan pa zla ba'i dkyil 'khor zhes bya ba la sogs pa gsungs pa/ sngags kyi sbyor ba zhes pa ni gsang sngags kyi don sgom par byed pas so/ /thams cad bsgom par sbyor ba yis/ /zhes pa lha dang
<p>347b.5</p>bcas pa'i rang gi gzugs mngon du byed pa yis so/ /phyag rgya kun gyis zhes pa ni sku la sogs pa'i phyag rgya rnams kyis so/ /thams cad du zhes pa rnam pa thams cad kyis so/ /mtshungs byas nas zhes pa ni gdod nas ma skyes pa la sogs pa'i rang bzhin gyi bdag dang
<p>347b.6</p>rang gi lha tha mi dad par byas nas so/ /rjes su rnal 'byor gyis zhes pa ni lha nang du bcug nas de'i nga rgyal gyis so/ /me'i yongs su bskor ba zhes pa ni me la dbang chen du de zla ba la gnas pa'o/ /sa'i snying po'i sgrub thabs bstan pa dbang po chen dang zhes pa la sogs
<p>347b.7</p>pa gsungs pa/ rdo rje yi ni dbus na gnas/ /zhes pa dbang chen dang rdo rje de la pad+ma gnas pa'o/ /rdo rje'i phyag rgya snying gar gnas/ /zhes pa ni thugs kar zla ba'i dkyil 'khor la rdo rje'i phyag rgya de'o/ /blo gros mi zad pa'i sgrub thabs nye bar bstan pa'i phyir mi zad ces pa la
<p>348a</p>
<p>348a.1</p>sogs pa gsungs pa 'dis 'di dag ston par byed do/ /de bzhin gshegs pa ni zad pa med pa ni dbyer med pa'i shes rab kyi rang bzhin 'dis bcom ldan 'das so/ /me'i dkyil 'khor ni me lha'i dkyil 'khor de la zla ba la gnas par bsam par
<p>348a.2</p>bya'o/ /nam mkha' mdzod kyi sgrub thabs bstan pa thams cad gtong ba zhes pa la sogs pa gsungs pa/ me long lta bur byang chub sems/ /zhes pa ni zla ba'i dkyil 'khor ro/ /rdo rje'i rnal 'byor bdag ces pa ni lha dang dbyer mi phyed pa'i nga rgyal can no/ /nam mkha' la
<p>348a.3</p>rin chen 'byung gnas zhes pa stong pa nyid bsgom pa sngon du 'gro bas rin po che'i mtshan ma rmad du byung ba'o/ /lag na rin chen gyi sgrub thabs nye bar bstan pa rin chen dkyil 'khor zhes pa la sogs pa gsungs pa/ rin chen dkyil 'khor las byung zhes pa rin po che'i 'od zer 'bar
<p>348a.4</p>ba las rdzogs pa/ rin po che'i gzi brjid kyi mchog rin po che'i 'od gsal ba'i dkyil 'khor ro/ /rdo rje'i rnal 'byor gyis zhes pa rang lha dang dbyer mi phyed pa'i rab tu sbyor bas so/ /dbang chen me las yang dag 'byung / /zhes pa dbang chen gyi dkyil 'khor la gnas pa'i me'i
<p>348a.5</p>dkyil 'khor la rnam par gnas pa'o/ /blo gros rgya mtsho'i sgrub thabs nye bar bstan pa chos dbyings zhes pa la sogs pa gsungs pa/ chos dbyings mnyam pa zhes pa don dam pa gnyis su med pa'o/ /bdud rtsi'i chu yis yongs bkang ba/ /zhes pa ni kun rdzob tu bdud rtsi'i
<p>348a.6</p>rang bzhin gyi mtsho'o/ /der pad+ma gcig rnam par gnas pa'o/ /chu lha'i lus zhes pa ni chu lha'i dkyil 'khor ro/ /rtse mo brgya pa byung zhes pa ni rtse mo brgya dang ldan pa'o/ /rdo rje snying po'i sgrub thabs bstan pa'i phyir/ dbang chen dkyil 'khor zhes bya ba la sogs pa gsungs
<p>348a.7</p>pa gang gang la sogs par spro na gtug cing mtho ba zhes pa ni sprin bzhin du mtho ba'o/ /snying gar rdo rje zhes pa ni snying gar zla ba la rdo rje dang bcas pa'o/ /dgug ces pa la sogs pas gnyis su med pa nyid du bstan to zhes pa'o/ /rdo rje nga zhes pa ste rdo rje snying po nga'o/ /bdag
<p>348b</p>
<p>348b.1</p>gi rnal 'byor gyis zhes pa ni de dang gnyis su med pa'i rnal 'byor gyis so/ /rdo rje nyid gyur zhes pa ni rdo rje snying po'o/ /rtse mo drug ces pa ni gnyis kar du rtse mo gsum pa can no/ /rin chen 'byung gnas kyi sgrub thabs bstan pa dbang chen lha zhes pa la sogs pa gsungs pa/ 
<p>348b.2</p>gnas zhes pa ni pad+ma'i gnas la nor bu dang zla ba'i dkyil 'khor gyi gdan la'o/ /mkha' 'dra'i rnam pa zhes pa ni bai DUr+ya'i rnam par ro/ /snying gar gnas zhes pa ni snying gar zla ba'i dkyil 'khor la gnas pa'o/ /rin chen rnal 'byor gyis zhes pa ni rin chen 'byung gnas
<p>348b.3</p>dang gnyis su med pa'i rnal 'byor gyis so/ /thams cad rnal 'byor gyis zhes pa ni rin po che thams cad kyi char 'bebs pa'i sbyor bas so/ /rdo rje snying po rgyan du byang chub sems dpa' thams cad kyi sgrub thabs rnam par 'byed pa'o/ /khro bo dang gzugs thams cad kyi phyag
<p>348b.4</p>rgya dang dkyil 'khor nye bar bstan pa de nas bcom ldan 'das zhes pa la sogs pa gsungs pa me lha'i dbus nas dbus su zhes pa ni rlung gi dkyil 'khor gyi dbus su me lha khro bo thams cad ces pa g.yas brkyang dang g.yon brkyang gis kun nas gnas pa mdung dang dbyug pa
<p>348b.5</p>la sogs pas rab tu 'joms par byed pa'i rang bzhin can no/ /gang 'di'i dkyil 'khor du rdo rje hUM mdzad la sogs pa rnams nye bar dgod pa yi ge gcig ces pa la sogs pa gsungs pa hUM yi ges bcom ldan 'das rdo rje hUM mdzad dgod de de'i gzugs ni 'chad par 'gyur
<p>348b.6</p>ba nyid kyi phyir 'dir ma bstan to/ /de nyid ces pa ni yi ge gcig pa'o/ /dbyangs bdun pa ni e yig ste des rnam par rgyal ba ni he ru ka'i sngags so/ /dpal he ru ka kho na rdo rje chen po dang dbyer med pa nyid kyi phyir ro/ /'jig pa'i thal ba mchog tu 'bar/ /zhes
<p>348b.7</p>pa ni zad pa'i dus can gyi thal ba'i mdog go/ /sngon po 'bar ba'i rang bzhin zhes pa ni 'od zer sngon po'i dkyil 'khor ro/ /me 'bar gsal ba'i dkyil 'khor zhes pa ni de nyid rab tu gsal ba'i dkyil 'khor 'bar ba yang dag par tshogs pa'o/ /'jigs pa chen
<p>349a</p>
<p>349a.1</p>po'i dus can gyi/ /char sprin dang ni 'dra ba'i 'od ni sku la'o/ /de nyid la ba spu'i khung bu so so rnams su dmar po 'bar ba 'khyil zhing brel bas kun nas 'bar ba'i rdo rje dang thod pa'i cod pan can rgod mkha'i me bzhin rnam par 'jigs par byed pa'o/ /rab
<p>349a.2</p>'bar snang bar gar mdzad pas/ /zhes pa ni rab tu 'bar ba'i lta bas rnam par skyod par byed pa nyid kyis so/ /cig car gyur pas zhes pa ni gar gyis mnyes par byas pa nyid kyis so/ /de nyid bcom ldan rnal 'byor te/ /zhes pa ni rnal 'byor gyi dbang phyug chen po'o/ /
<p>349a.3</p>phyag drug rnams kyis ni g.yas pa dang g.yas min rnams mdung dang dbyug pa dang / thod pa dang rdo rje dang dgra sta dang hUM mdzad kyi sor mo'i mtshan ma rnams su shes par bya'o/ /snying po dang nye ba'i snying po dang rtsa ba'i sngags rnams rim pas/ oM AHhUM zhes bya ba la sogs
<p>349a.4</p>pa rnams so/ /thugs rje'i khro bo blo ldan ni sangs rgyas de rnams kyi ngang tshul gzhan don gyi mtshan nyid nye bar spyod pa'o zhes pa'o/ /ji srid du khro bo'i gzegs ma ni ut+pal sngon po'i kha dog go/ /dmar po 'bar bcas ni 'od kyi dkyil 'khor ro/ /sangs rgyas kyi
<p>349a.5</p>cod pan can/ rdo rje dang dbyug pa la sogs pa'i mtshan ma can no/ /de'i khro gnyer bsnyer ba ni smin ma dmar po gnyis bsnyer ba'o/ /skad cig skad cig la 'byin par byed pa bsgom par bya'o/ /rdo rje sems dpa' zhes pa dbye bar byar med pa'i sems dpa'o/ /chu'i
<p>349a.6</p>gnas su me la rnam par gnas pa'i g.yas pa dang g.yas min ngag gis pad+ma dang rdo rje dang hUM mdzad kyi sor mo'i mtshan ma can gyi bcom ldan 'das rta mgrin no/ /thams cad slong ba zhes pa'i slong ba'i dngos grub po/ /kun sbyor bdag gi rnal 'byor gyis/ /zhes pa ni rdzogs
<p>349a.7</p>pa'i sangs rgyas dang gcig pa can du bsgoms pas rlung gi gnas su me'i dkyil 'khor gyi dbus su son pa'i g.yas pa dang g.yas min dag gis ral gri dang zhags pa 'dzin pa'i bcom ldan 'das mi g.yo ba'o/ /rdo rje snying po rgyan du khro ba'i dkyil 'khor rnam par 'byed
<p>349b</p>
<p>349b.1</p>pa'o/ /gzungs ma'i dkyil 'khor gyi skabs de nas bcom ldan 'das zhes bya ba la sogs pa gsungs pa gzungs ma'i dbang phyug rgyal po zhes pa ni rnam par snang mdzad do/ /shes rab kyi pha rol tu phyin pa'i dkyil 'khor nye bar bstan pa de nas bcom ldan 'das zhes bya ba
<p>349b.2</p>la sogs pa rdo rje nyid rin po che ste de rnams kyi 'dab ma'i phyi rnams su brgyan pa'o/ /sna tshogs las 'dra 'bar rnams la/ /zhes pa 'dab ma kha dog sna tshogs pa rnams su shes rab 'od kyis so/ /shes rab kyi pha rol tu phyin ma ni sgrub par byed pa'i thabs nyid kyi phyir shes
<p>349b.3</p>rab kyi pha rol tu phyin pa'i sgo rnams te oM bo d+hi tsit+ta badzra zhes bya ba la sogs pa'i tshig rnams so/ /phyogs cha'i dbye ba ni yi ge de dang de rnams ser po la sogs pa'i kha dog rnams su'o/ /shes rab 'od kyi dkyil 'khor gyis/ /zhes pa ni ral gri'i 'od zer gyi 'khor
<p>349b.4</p>lo rnams kyis so/ /de dag kun zhes pa ni gang 'od kyis snang bar gyur pa de la bya'o/ /lha'i gzugs dang yang dag mtshungs/ /zhes pa ni shes rab kyi pha rol tu phyin pa'i gzugs nyid kyis yongs su gyur pa nyid do/ /sngags kyi dkyil 'khor zhes pa ni oM bo d+hi tsit+ta badzra
<p>349b.5</p>zhes pa la sogs pa'o/ /kun du zhes bya ba la sogs pa rnams kyis 'di'i khyab pa nyid ston par byed do/ /grol ba de srid du sgrib pa med pa'i sems can rnams la de rnam par gnas so/ /gang gi phyir sgrib pa dang bcas pa rnams la ji ltar zhe na gsungs pa kun rdzob dang zhes bya ba la
<p>349b.6</p>sogs pa ste rab tu brtags zhes pa ni rnam par gzhag pa'o/ /de 'chad par 'gyur ba dag pa'i rtag tu sems can rang bzhin med pa'am/ zag pa med pa la sogs pa'i yon dang ldan pa'o/ /sgrib pa dang bcas pa'i rgyud rnams kyi dbang po dang gshin rje la sogs
<p>349b.7</p>pas bcings pa nyid kyi phyir rig byar rnam par gzhag go zhes pa'o/ /de nyid kyi nus pa gsungs pa/ /ji ltar bud shing zhes pa la sogs pa ste/ thams cad du sems can rnams thams cad la zhes pa la sogs pa rnams kyi dkyus ma'i don nye bar sdud par
<p>350a</p>
<p>350a.1</p>byed do/ /kun mkhyen ye shes kyis zhes bya ba zhes gsungs pa'o/ /de'i dpe rnams kyis yang dag pa'i don gang yin pa gsungs pa rnal 'byor ye shes zhes bya ba la sogs pa ste/ shes rab kyi pha rol tu phyin pa bsgoms te zhes pa ni shes rab kyi
<p>350a.2</p>pha rol tu phyin pa nyid do/ /bsam bya zhes pa ni mngon du phyogs par bya'o/ /'di'i yi ge de kho na nyid ces pa ni gsungs pa'i don nye bar sdud par byed pa'o/ /de kho na yi ge bstan pa gsungs pa/ bzhi pa zhes pa la sogs pa ste 'di ni snying po'o/ /sngags kyi sgras snying po
<p>350a.3</p>dang nye ba'i snying po la yang blta bar bya'o/ /sangs rgyas sprin gyi sgrub thabs nye bar bstan pa'i phyir gnyis pa zhes pa la sogs pa gsungs pa rnal 'byor ma rnams kyi zhes pa ni gzungs ma rnams kyi'o/ /dbang chen yi ge'i mthar thug pa/ /zhes pa ni rang gi sngags kyi yi ge
<p>350a.4</p>ser po dang ldan pa'i 'od kyi dkyil 'khor gyi mthar thug pa'o/ /spyan gyi phyag rgya ni mi gsungs pa'i phyag rgya'o/ /gos dkar mo'i sgrub thabs bstan pa chu'i dkyil 'khor zhes pa la sogs pa gsungs pa/ sngags kyi yi ge'i phreng ba che/ /zhes pa ni rang gi sngags
<p>350a.5</p>kyi yi ges brgyan zhing 'od gsal bar rab tu 'byung zhing thim pas so/ /pad+ma'i dkyil 'khor ni chu'o/ /de la sgrub pa'i thabs ni zla ba la sogs pa rnams kyis so/ /'phags ma sgrol ma'i sgrub thabs nges par bstan pa sngo bsangs zhes pa la sogs pa gsungs pa/ /sngo bsangs
<p>350a.6</p>dkar mo zhes pa spri yang ku'i kha dog go/ /zla ba'i dkyil 'khor dbus gnas pa/ /zhes pa pad+ma dang zla ba'i dkyil 'khor la gnas pa'o/ /rol pa yi ste sngags kyi yi ge de kho na mchod bzhin pa de rnams kyis so/ /chos kyi phyag rgya zhes pa sngags so/ /mtha' yas
<p>350a.7</p>mchog ces pa thog ma dang tha ma med pa'o/ /khro gnyer can gyi sgrub thabs nye bar bstan pa dkyil 'khor chen po'i dbus zhes pa la sogs pa gsungs pa zla ba'i dkyil 'khor dbus zhes pa ni pad+ma la gnas pa'i zla ba'i dkyil 'khor gyi dbus so/ /phyag bzhi zhes
<p>350b</p>
<p>350b.1</p>pa ni bgrang phreng dang chu skyes dang mchog sbyin dang spyi blugs 'dzin pa'o/ /sngags kyi phreng bas rnam par brgyan/ /zhes pa ni 'od kyi dkyil 'khor du rang gi sngags kyi phreng bas brgyan pa'o/ /mA ma kI'i sgrub thabs bstan pa nyi ma'i dkyil 'khor dbus zhes pa la sogs pa gsungs pa rdo rjer
<p>350b.2</p>bcas zhes pa ni dbus su gnas pa'i rdo rje'o/ /rdo rje'i phreng bas kun du bskor/ /zhes pa rdo rje'i phreng ba bcings pa'o/ /gzi brjid dkyil 'khor bskor ba'o/ /zhes pa ni 'od zer dang bcas bzhin pa'o/ /phyag bzhi zhes pa ni g.yon pa dag gis rdo rje dang spyi blugs 'dzin pa/ 
<p>350b.3</p>g.yas pa dag gis mchog sbyin dang bgrang phreng 'dzin pa'o/ /sngags kyi yi ge phreng ba zhes pa rang gi sngags kyi yi ge'i phreng bas brgyan pa'i sngags kyi dkyil 'khor ro/ /rdo rje'i dbus su rab zhugs zhes pa rdo rje la gnas pa'o/ /rdo rje me yi phreng ba che/ /zhes pa la sogs pa rnams kyi ting
<p>350b.4</p>nge 'dzin ni gzhan ston par byed do/ /rdo rje me ni rdo rje 'bar ba ste kho na phreng ba chen po gang yin pa de rdo rje me'i phreng ba che'o/ /rdo rje 'bar bas rnam par brgyan/ /zhes pa ni 'od zer gyis bskor ba'o/ /sngags gnyis la rim pas ting nge 'dzin gnyis kyi tshad du'o/ /rdo rje lcags sgrog gi sgrub thabs
<p>350b.5</p>nye bar bstan pa'i phyir rlung gi dkyil 'khor zhes pa la sogs pa gsungs pa/ des na spros pa las sku zhes pa ni dbus su rab tu gnas pa'o/ /phyag bzhi zhes pa ni g.yon pa bsnyems pas rdo rje lcags sgrog 'dzin pa g.yas pas 'bar ba dang bcas pas rdo rje gsor ba gnyis dag gis kyang hUM mdzad
<p>350b.6</p>kyi sor mo dang mchog sbyin pa'o/ /rdo rjes brgyan zhes pa ni rdo rjes mtshan pa'i rgyan gyis brgyan pa'o/ /rdo rje 'bar ba 'khrug ces pa'i 'od kyi dkyil 'khor du'o/ /de yi thugs kar rdo rje che/ /zhes pa'i thugs kar zla ba la gnas pa'i rdo rje rtse lnga pas brgyan pa'o/ /'phags ma skul byed
<p>350b.7</p>ma'i sgrub thabs bstan pa'i phyir/ zla ba'i dkyil 'khor dbus gnas pa/ /zhes pa la sogs pa gsungs pa/ pad+ma dmar por rab tu gnas/ /zhes pa ni zla ba'i dkyil 'khor du pad+ma de la gnas pa'o/ /pad+ma dang bgrang phreng gi srad bu dang lhung bzed dang mchog sbyin pa'i phyag rnams kyis
<p>351a</p>
<p>351a.1</p>phyag bzhi'o/ /mang po'i gzugs zhes pa ni dpa' ba'i dbye bas mtha' med pa du ma'i gzugs so/ /snying gar zla ba'i dkyil 'khor du rdo rje dang bcas pa'o/ /sangs rgyas bye ba phrag bdun gyi rang bzhin yin pa nyid kyi phyir sangs rgyas kun gyi bdag nyid skyes so/ /der
<p>351a.2</p>bdag ces pa ni sangs rgyas bye ba phrag bdun gyi rang bzhin yang dag par sgom par byed pa dang ldan pa'o/ /sngags kyi yi ge'i phreng bar ldan/ /zhes pa ni 'od kyi dkyil 'khor du rang gi sngags kyi yi ge dang ldan pa can no/ /yongs gang ba zhes pa spros nas so/ /de'i zhes pa nam mkha'i
<p>351a.3</p>khams su'o/ /'od zer zhes pa ni 'od zer ro/ /rnal 'byor ye shes ni sgom par byed pa'i rang bzhin de dang des nges par sprul pa'o/ /rdo rje snying po'i rgyan du gzungs ma'i dkyil 'khor rnam par 'byed pa'o/ /da ni bcom ldan 'das rnam par snang mdzad kyi yon tan thams cad kyi bdag nyid can nye
<p>351a.4</p>bar bstan pa sngags kyi de nyid nges par bstan pa gsang ba zhes bya ba la sogs pa gsungs pa/ me long la sogs pa'i ye shes bzhi po'i bdag nyid can nyid kyi phyir/ gsang ba la sogs pa'i rang bzhin byang chub kyi sems la rtag tu gnas zhes pa mi gnas pa'i mya ngan las 'das pas kun
<p>351a.5</p>gnas pa'o/ /sangs rgyas kun gyi rgyu can nyid kyi phyir sangs rgyas kun gyi rang bzhin no/ /dbye ba byar med pa nyid kyi phyir rdo rje sems dpa'o/ /rang nyid mngon par byang chub pa'i phyir rang 'byung ngo / /don dam pa gcig po nyid kyis lhag pa'i lha'o/ /gdul bya sna tshogs pa nyid kyi lha gzhan sna
<p>351a.6</p>tshogs pa'i mthar thug pa sprul pa sangs rgyas kun gyis te lha rnams thams cad kyis mnyam par sbyor ba ste gsal bar byed pa'o/ /mkha' 'gro ma ni mkha' spyod grub pa thams cad do/ /de dang de rnams kyi dra ba ni tshogs so/ /de'i rang bzhin no/ /bde ba mchog tu bya ba'i phyir/ /zhes pas sangs
<p>351a.7</p>rgyas thams cad mnyam par sbyor ba mkha' 'gro ma'i dra ba sdom mo/ /sems can gyi don gyi dbang nyid kyi phyir dang / don dam par ni 'dod chags la sogs pa med pa'i rang bzhin no/ /bud med kun ni lha thams cad kyi phyag rgya chen po'i rang bzhin kho na'o/ /sgyu ma zhes bya ba la sogs pa ni sgyu ma'i
<p>351b</p>
<p>351b.1</p>rang bzhin don dam par med pa can no/ /gal te de ltar na don dam par chen po ni gang phyag rgya ni ci brtag par bya'o zhes gsungs pa/ thams cad mtshungs pa nyid ces pa la sogs pa'o/ /ci'i phyir khyad par du 'phags she na gsungs pa ci'i phyir rang bzhin gyi ni rang bzhin gyis ma byas
<p>351b.2</p>pa'o/ /gang gis na nus pa yis ni'o/ /rang bzhin nyid kyis te rang bzhin kho nas de 'grub po zhes spel lo/ /de'i phyir yang 'dis bud med de lha rnams bkur bar bya ba yin no/ /sdug bsngal gyis spyod par byed pa de mgu bar byed de zhes pas ngan spyod do/ /thams cad bud med sgyu
<p>351b.3</p>mas 'grub ste lha'i phyag rgya'i gzugs kyis yongs su gyur pa'o/ /rang gi ngo bo yongs su bsgyur ba ni bdag med pa'i ngo bo khyad par du dam bcas pa rnams kyis so/ /sna tshogs zhes pa ni rang bzhin du ma rnams kyi'o/ /de bzhin thams cad du sna tshogs phyag rgya ste rnam pa sna tshogs pa'i
<p>351b.4</p>phyag rgya'o/ /kun la sna tshogs ston pa yis ni rang bzhin du ma bde ba'i mchog gis so/ /sangs rgyas kun gyi rnal 'byor chen po'i bdag nyid can gyi don dang rjes su mthun pa de srid du bcom ldan 'das phyag rgya la sogs pa'i gzugs nyid kun du bstan te 'jig rten las 'das pa dang
<p>351b.5</p>'jig rten pa thams cad kyi nang dang phyi rol gyi dngos po'i rang bzhin nyid du bstan pa'i kun la zhes pa la sogs pa gsungs pa kun la ni yul la'o/ /kun nas ni rang rang gi lha'o/ /kun du ni dngos po'o/ /kun gyi rnam pa ni thams cad kyi rnam pas so/ /kun tshe ni dus thams cad kyi che'o/ /
<p>351b.6</p>rang nyid ni bdag nyid te lha thams cad do/ /brtan pa ni ri la sogs pa rnams so/ /g.yo ba ni mi la sogs pa rnams so/ /thams cad dngos po ma lus pa'o/ /mdor bstan pa 'di kho na'i rgyas par bshad pa gsungs pa sems dang zhes pa la sogs pa nas/ kun du de bzhin mtha' yas
<p>351b.7</p>mchog /chos dbyings mnyam dang mi mnyam pa/ /zhes pa ji srid par ro/ /rdo rje snying po'i rgyan du sngags kyi de nyid rnam par 'byed pa'o/ /da ni shes rab kyi sgo rtsa ba'i rgyud nye bar bsdu ba de nas bcom ldan 'das zhes bya ba la sogs pa gsungs pa/ bcom ldan 'das zhes pa rnam par
<p>352a</p>
<p>352a.1</p>snang mdzad la gsol ba btab pa dang ldan pa'o/ /ting nge 'dzin la snyoms par zhugs nas 'phags pa 'jam dpal la theg pa chen po mngon par rtogs pa zhes bya ba'i dkyil 'khor yod pa nyid gsal bar bya ba'i phyir cang mi gsung ba ni ji ltar gsungs pa'i
<p>352a.2</p>rim pas rnam snang ting nge 'dzin mngon du mdzad nas lha'i gnas su gdan bskyed de srung ba byas nas bdag la don 'di dag la de bzhin gshegs pa thams cad kyis gsol ba btab cing ji srid du 'jam dpal gyis gsol ba btab par dgongs nas slar yang de bzhin gshegs pa
<p>352a.3</p>thams cad rdo rje'i rnal 'byor gyi dbang phyug nyid du byin gyis brlab pa'i phyir de bzhin gshegs pa thams cad bsdu ba'i don du 'jam dpal la bka' stsal to/ /de bsdus pa'i de bzhin gshegs pa thams cad kyi lhan cig tu yang dag par mchod de/ de dag rdzogs pa'i rdo rje blo'i ye
<p>352a.4</p>shes de bzhin gshegs pa thams cad nyid kyi bdag nyid du byin gyis brlab pa'i phyir/ de bzhin gshegs pa thams cad kyis lhan cig pa'i 'khor los sgyur ba'i thugs kar byin gyis brlabs te thugs ka'i dpal be'u sngags kyis bskor ba rnams la sgo bzhi po slar yang shin tu
<p>352a.5</p>dga' ba rnam par dag pa'i gnas zhes pa la sogs pa shes rab kyi pha rol tu phyin pa'i gnas rnams kyis rang chos kyi dbyings rnam par dag pa khong du chud par byas nas slar yang rnam par snang mdzad chen po'i dkyil 'khor rdzogs nas sdud pa la sogs pa sngon ma can gyi lha rnams rang
<p>352a.6</p>gi las la legs par sbyar bar bya'o zhes pa ni sngon du bya ba'i rim pa'o/ /de bzhin du gzhan du yang rnal 'byor ji lta ba bzhin du bshad pa'i rim pa rnam par rtogs par bya'o/ /rdo rje rnal 'byor gyi dbang phyug ni rnam par snang mdzad de bzhin gshegs pa rnams thams cad kyi kun du
<p>352a.7</p>mnyam pa nyid de la ting nge 'dzin gang gis dmigs par bya ba de de bzhin gshegs pa thams cad kyi mnyam pa nyid la dmigs pa'o/ /de nyid dbyer mi phyed pa nyid kyis rdo rje ste de la de skad ces bya'o/ /de bzhin gshegs pa thams cad kyi thugs zhes pa rnam par snang mdzad dbyer med pa'i
<p>352b</p>
<p>352b.1</p>thugs la'o/ /de bzhin gshegs pa rnams thams cad kyi theg pa chen po ni chos kyi dbyings rnam par dag pa'o/ /rtogs par bya'o zhes byas nas gang gi phyir de yang dag par rtogs shing khong du chud pa gang yin pa de la de bzhin du dkyil 'khor chen por brjod do/ /shes rab kyi pha rol tu
<p>352b.2</p>phyin pa ni shin tu dga' ba rnam par dag pa'i gnas zhes bya ba la sogs pa'i gnas rnams so/ /de nyid thabs te sgo'o/ /gang gi dkyil 'khor zhes pa ni lus so/ /de bzhin gshegs pa thams cad kyi 'khor lo chos kyi dbyings rnam par dag pa'o/ /de byin gyis rlob par byed pa
<p>352b.3</p>gang yin pa'i ting nge 'dzin ni de bzhin du brjod par bya'o/ /'od zer 'bar bas 'khrugs pa'i 'od/ /ces pa ni phyi rol gyi ra ba la 'od zer 'bar ba dang ldan pa'o/ /rdo rje snying pos yongs su bskor/ /zhes pa ni sna tshogs rdo rje'i phreng bas yongs su bskor ba'o/ /rin chen yang
<p>352b.4</p>yin la rdo rje yang yin pas na rdo rje rin chen te/ de rnams kyis so/ /sna tshogs rtse mo ni ba dan bkra ba de rnams so/ /dril bcas ni bdag nyid bcings pa gang yin pa de la de bzhin du brjod par bya'o/ /rlung gis bskyod pa'i mtshan ma yin pa nyid kyis rgyal mtshan nyid rlung gis
<p>352b.5</p>bskyod pa'o/ /de rnams gyen du bsgreng ba gang yin pa de la rgyal mtshan gyen bsgreng rlung bskyod pa'o/ /de la yang ni chu'i dkyil 'khor la'o/ /de'i zhes bya ba ni gru bzhi pa de'i'o/ /'khor lo chen po zhes pa ni dkyil 'khor gru bzhi pa'o/ /cha brgyad kyis yongs su bskor ba
<p>352b.6</p>ni dbus ma'i cha la bskor ba gang yin pa de cha brgyad rnams kyis yongs su bskor ba'o/ /rdo rje'i thig gis yongs su bskor/ /zhes pa ni rdo rje phreng bas yongs su bskor ba'o/ /rdo rje'i dkyil 'khor zhes pa ni byang chub kyi gdan gru bzhi pa la seng ge'i gdan la'o zhes pa ji
<p>352b.7</p>srid pa'o/ /rdo rje chen po rtse mo lnga pa'o/ /rdo rje pad+ma ni dbyer mi phyed pa'i pad+ma ste/ de la rab tu bzhugs pa gang yin pa la rdo rje che zhes pa de bzhin du brjod do/ /gsang ba chen po zhes pa ni sde tshan dang po'i gnyis pa thig le dang bcas pa'o/ /zla bas brgyan zhes pa ni steng du
<p>353a</p>
<p>353a.1</p>gnas pa'i zla ba'i dkyil 'khor ro/ /de dag thams cad du yang dung la sogs pa dkar po'o/ /rdo rje phreng bas rnam par spras/ /zhes pa ni sna tshogs pa 'bar ba'i 'od kyi dkyil 'khor du rdo rje'i phreng bas rnam par brgyan pa'o/ /dpral ba'i steng dang mgrin par yang
<p>353a.2</p>rin po che chen po'i phreng bas spras pa'o/ /sems ma rdo rje ma la sogs pa rnams ngos bzhi po rnams su dgod par bya'o/ /sde pa gsal byed ni ha ste rgyu zhes pas rgyu'i don rjod par byed do/ /drug pa'i dbyangs kyis zhes pa u yig gis so/ /thig le nA da rnam par brgyan ni rjes su sna
<p>353a.3</p>ldan dang bcas pa'o/ /rten cing 'brel 'byung 'khor lo yi/ /zhes pa ni 'dir rten cing 'brel bar bya'o zhes pa'o/ /ye shes 'od zer zhes pa ni rin chen 'byung ldan no/ /'jig rten dbang phyug gi rgyal po ni 'od dpag med do/ /rdo rje rnam par gnon pa ni don yod grub pa'o/ /shAkya thub pa
<p>353a.4</p>zhes pa rnam par snang mdzad do/ /phyogs thams cad mnyam pa nyid du dmigs nas zhes pa phyogs rnams kyi skabs ma yin pa med pa nyid du bsgom pa mngon du byas nas 'khod do de nye bar bzhugs pa'o/ /thugs ka'i rdo rje las nges par byung nas zhes pa lhag ma'o/ /de rnams kyang sngon
<p>353a.5</p>po dang ser po dang ljang gu rnams te gser dang chu skyes dmar po dang / shel dang margad kyi 'od can du chu skyes dang zla ba'i dkyil 'khor la gnas par rig par bya'o/ /de bzhin gshegs pa thams cad kyi kun du bzang po byang chub chen po'i sems dpa' ni rdo rje sems dpa'o/ /de nyid ni 'god
<p>353a.6</p>par bya ba ma yin pa nyid kyi dam tshig ste de'i 'byung ba'o/ /gang du na sems dpa' zla ba'i dkyil 'khor la'o/ /de byin gyis brlab par bya'o/ /gang gis ni rdo rje'o/ /de ni sems dpar byin gyis rlob pa'i rdo rje'o/ /de la dmigs pa'i ting nge 'dzin la yang de bzhin du brjod par bya'o/ /
<p>353a.7</p>de skad ces bya ba la snyoms par zhugs nas te mngon du mdzad nas so/ /dkyil 'khor zhes bya ba ni zla ba'i dkyil 'khor gyi bdag nyid can byang chub kyi sems so/ /ye shes rnam dag pa zhes pa ni rdo rje'i bdag nyid can gnyis su med pa'i ye shes so/ /rdo rje sems dpa' nyid du gyur/ /
<p>353b</p>
<p>353b.1</p>zhes pa ni rdo rje sems dpa' nyid kyis yongs su gyur pa'o/ /byang chub sems zhes pa stong pa nyid so sor rtog pa la sogs pa rnams su zla ba'i dkyil 'khor nyid do/ /rten bskyed nas ni yongs su rdzogs pa nyid do/ /sangs rgyas ye shes ni de la rdo rje sgom par byed pa'o/ /brten
<p>353b.2</p>pa nyid ni de'i nga rgyal byed pa'o/ /sangs rgyas kyi ye shes las nges par skyes pa'i sku ni sangs rgyas sku'o/ /de bzhin gshegs pa thams cad kyi thugs ka zhes pa ni rnam par snang mdzad kyi thugs ka'o/ /rig pa'i mchog ces pa ni rdo rje dbyings kyi dbang phyug ma'o/ /rnam
<p>353b.3</p>par snang mdzad ces pa la sogs pa rnams kyis ji srid du dkyil 'khor thams cad byin gyis brlab par bya ba'am gang der byin gyis rlob par rab tu bstan pa'i sngags can no/ /yang byin gyis brlab pa'i don du 'di dag thams cad mngon du bya'o/ /de bzhin gshegs pa thams
<p>353b.4</p>cad kyi thugs ka zhes pa ni rnam par snang mdzad dang mthun pa'i thugs ka la'o/ /dkyil 'khor rnams thams cad du zhes pa ni mi bskyod pa la sogs pa'i dkyil 'khor gyi gzugs kyis te bdun pa ni gsum pa'i don nyid kyi phyir ro/ /rdo rje rnams kyi ni de bzhin gshegs pa thams
<p>353b.5</p>cad rnams kyis mnyam pa nyid gang yin pa de rab tu spro ba ste rab tu gsal bar bya'o/ /gang gis ni snying po ste de de bzhin du brjod do/ /mtshams rnams thams cad du zhes pa ni sgo'i mtshams rnams su'o/ /rdo rje sgeg mo dang / bdug pa dang lcags kyu la sogs pa rnams rim
<p>353b.6</p>pas rdo rje sems dpa' dang rgyal po la sogs pa de'i kha dog go/ /gzugs la sogs pa rnams mi bskyod pa la sogs pa'i kha dog go/ /rdo rje dri la sogs pa rnams/ /zhes pa dgos pa rgyas par bshad pa'o/ /rdo rje bdug pa dang me tog dang mar me dang dri'o zhes pa ji srid par oM badzra
<p>353b.7</p>gan+d+he hUM oM badzra shi shai rai ho hoHzhes pa'i sngags dag legs par bzlog ste blta bar bya'o/ /rdo rje phreng ba ma dang bdug pa la sogs pa'i rnal 'byor gyis rjod par byed pa'i phyir ro/ /lha'i phyag rgyas mngon par rgyas gdab par bya ba ni shin tu dga' ba'i rdo rje snying po ste rang gi phyag rgya
<p>354a</p>
<p>354a.1</p>bcings nas gdon par bya'o/ /dkyil 'khor thams cad du zhes pa ni mi bskyod pa la sogs pa'i dkyil 'khor rnams su'o/ /sgo'i phrin las zhes pa ni bsdu ba dang bstod par byas nas shar la sogs pa'i sgo rnams su gnas nas dgug pa la sogs pa'i
<p>354a.2</p>las 'di rnams bya'o/ /byang chub sems dpa' chen po rnams gzhag par bya'o zhes pa ni snam bu la shar la sogs pa'i phyogs nas brtsams te byams pa dang kun du bzang po dang / phyag na rdo rje dang / rdo rje snying po dang / nam mkha'i snying po dang / lag na rin chen dang / 'khor lo la
<p>354a.3</p>sogs pa ji ltar gsungs pa de la sogs pa rnams kyis de dag rab tu dbye bas so/ /rdo rje snying po'i rgyan du rnam par snang mdzad chen po'i dkyil 'khor gyi rnam par 'byed pa'o/ /rnam par snang mdzad dang mthun pa'i dkyil 'khor nges par bstan pa de nas rnam par snang mdzad
<p>354a.4</p>zhes pa la sogs pa gsungs pa/ sum cu rtsa gnyis mchog tu 'bar/ /zhes pa ni mtshan sum cu rtsa gnyis 'chang ba'o/ /gnyis pa'o zhes pa ni e yig go/ /'khor lo can zhes pa ni gtsug tor 'khor los sgyur ba'o/ /'khor lo zhes pa ni gru bzhi pa'i nang du chud pa'i re'u mig
<p>354a.5</p>brgyad pa can 'bar ba dang bcas pa'o/ /pad+ma'i rgyal po rab tu gnas ni sangs rgyas zhes pa lhag ma'o/ /dang po'i dkyil 'khor zhes pa ni chos kyi dbyings kyi dkyil 'khor ro/ /rdo rje hUM mdzad kyi dkyil 'khor nye bar bstan pa de nas zhes bya ba la sogs pa gsungs pa/ 'khor lo
<p>354a.6</p>zhes pa ni rnam par snang mdzad dang mthun pa'i dkyil 'khor bzhin no/ /sangs rgyas phreng ba sogs pas brgyan/ /zhes pa sangs rgyas lnga'i cod pan no/ /dbyug pa dang ni zhags par brjod/ /ces pa ni de nyid do/ /khro bo'i khu tshur nyid kyi lag pa gnyis mthe chung gnyis kyis phan tshun
<p>354a.7</p>lcags sgrog tu mdud pa'o/ /sdigs par mdzad ces pa bsdigs par gyis brtag pa sna tshogs par dgongs pa'o zhes so/ /rdo rje hUM mdzad ces pa 'dir 'jig rten gsum las rnam par rgyal ba gang yin pa de'o/ /de ltar khro bo'i dkyil 'khor thams cad rnam par bkod nas zhes
<p>354b</p>
<p>354b.1</p>pa 'dis he ru ka la sogs pa'i dkyil 'khor rnams su gtso bo'i phyag rgya chen po'i dbus su gzhag par bya'o/ /de kho na'i phyag rgya rnams gzhogs thams cad du gzhag par bya'o/ /mchod pa dang sgo ba yang ngo / /'jig rten dbang phyug gi dkyil 'khor nges pa'o/ /bstan pa de nas
<p>354b.2</p>zhes bya ba la sogs pa gsungs pa/ dkyil 'khor chen po chu'i dkyil 'khor zhes pa ni zla ba'i dkyil 'khor ro/ /phyag bzhi zhes pa ni gnyis dag gis bgrang phreng dang bcas pa'i mchog sbyin dang spyi blugs lag tu'o/ /g.yon pas bsnyems pa dang bcas pa'i pad+ma'i
<p>354b.3</p>sdong po dkur 'dzin pa g.yas pas de'i 'dab ma kha 'byed pa'o/ /sha Sha'i sde pa'i mtha' zhes pa ni ha yig go/ /dbyangs kyi bzhi pa i yig ste des spyi bo mnan pa'o/ /me'i sa bon ra yig go/ /thig le ni mchog tu zhes pa rjes su sna ldan dang bcas pa'o/ /mdun du
<p>354b.4</p>pad+ma'o/ /g.yas su bgrang phreng ngo / /rgyab tu dbyug pa'o/ /g.yon du spyi blugs so/ /de rnams thams cad kyang zla ba la gnas pa'o/ /mchod pa dang sgo ba ni thams cad du sngar bzhin no/ /nam mkha' mdzod dang rin chen 'byung gnas dang 'jig rten dbang phyug dang
<p>354b.5</p>'jam dpal dang ngan song kun 'dren dang blo gros mi zad pa dang / sa'i snying po dang sgrib pa thams cad rnam sel dang dra ba can gyi 'od ces pa'i rim pas dgod par bya'o/ /sngar gsungs dkyil 'khor zhes pa chos kyi dbyings kyi dkyil 'khor ro/ /de'i tshogs zhes pa ni rang
<p>354b.6</p>gi gtso bo'i rnal 'byor gyis sgo phye nas bsdu ba la sogs pa sngon ma can gyi phyag rgya bzhi'i rgyas btab ste dbang bskur zhing mchod pa'i mthar thug pa rdzogs nas zhugs te rang dbang bskur ba la sogs pa can rdzogs nas slob ma bcug ste 'jug pa la sogs pa rdzogs pa 'dis nye
<p>354b.7</p>bar spyod pa thams cad kyis mchod par bya zhes pa ni nye bar bsdu ba'i dus su'o/ /de la dang po nyid du zhes pa la sogs pa 'jug pa la sogs pa 'dus byas pa'i dus kho nar ro/ /des zhes pa ni slob dpon gyis so/ /skyil krung zhes pa ni rdo rje skyil krung ngo / /gar sdud pa'i sbyor
<p>355a</p>
<p>355a.1</p>bas zhes pa ni rdo rje khu tshur gyis badzra satwa su saM gra haM zhes pa la sogs pa'i glus rdo rje'i gar sngon ma can gyis so/ /rab bkod phyag rgya thams cad du/ /zhes pa ni gang gi lha gang yin pa'i nyams de dang der gnas pas 'di rnams kyi phyag rgya rab tu sbyar bar bya'o/ /bdag
<p>355a.2</p>nyid rdo rje gar byas zhes pa 'dis phyogs gzhan ston par bya'o/ /ji skad du gsungs pa'i nyams kun du gnas pa sna tshogs pa'i rdo rje'i gar sngon ma can rang gi lha'i nga rgyal gyis so/ /phyag rgya bcings pa la'ang mchog gi dngos grub tu 'gyur ro zhes pa ji srid par ro/ /skyil krung zhes pa
<p>355a.3</p>rdo rje'i skyil krung ngo / /de'i phyed kyis zhes pa ni rdo rje skyil krung gi phyed sems dpa'i skyil krung ngo / /sdig pa'i rgyu can zhes pa ni sdig pa zhi ba'o/ /chos thams cad kyi rjes su 'jug pa zhes pa ni de dang de'i dngos po rnams thams cad la rjes su zhugs nas chos rnams la 'jug pa'i ngang tshul lo/ /
<p>355a.4</p>rab tu 'jug pa rnams kyi dga' ba med pa yang de rnams kyi mdangs dang bral ba ni zhes pa ni sgrib pa thams cad rab tu bcom pa rnams kyi dbang po zhi bar blta bar bya'o/ /rdo rje rin chen gyi dkyil 'khor bstan pa de nas zhes bya ba la sogs pa gsungs pa/ rin chen snying po'i zhes pa ni nam mkha'i
<p>355a.5</p>snying po'i'o/ /rin chen pad+ma'i zhes pa ni 'dab ma sna tshogs pa'o/ /rin chen phreng bas rnam par mdzes/ /zhes te dbang bskur kun gyi mchog ces pa ni cha brgyad kyi rin po che'o/ /yid bzhin nor bu dang shel la sogs pa rnams so/ /dkyil 'khor kun gyi grwa rnams kyi/ /gnas rnams
<p>355a.6</p>su ni gzhag par bya/ /zhes pa ni mchod pa dang sgo ba rnams so/ /sde pa bzhi pa'i dang po ni te yig go/ /ma'i sa bon ni ra yig go/ /dbyangs kyi gnyis pa yis zhes pa ni A yig gis so/ /dbang bsgyur ba ni zhes pa rjes su nga ro'o/ /rgyab bskum ste zhes pa ni mnyam pa'i thal mor byas
<p>355a.7</p>nas sor mo thams cad kyi rgyab bskum par bya'o/ /rin chen rnam pa legs 'byung ba/ /zhes pa ni rin po che'i rnam pas yongs su gyur pa'o/ /rdo rje khu tshur gyi dkyil 'khor bstan pa de nas zhes bya ba la sogs pa gsungs pa/ rdo rje phreng bas rnam par brgyan/ /zhes pa ni phyi rol du sna tshogs
<p>355b</p>
<p>355b.1</p>rdo rje'i phreng bas nye bar brgyan pa'o/ /zhal bzhi pa yi rdo rje che/ /zhes pa ni sna tshogs rdo rje'o/ /'khor lo bzhin du yongs su bskor/ /zhes pa ni sna tshogs rdo rje'i phreng bas bskor ba'o/ /de'i dbus su zhes pa ni zhal bzhi pa'i rdo rje chen po'i'o/ /kha dog sna tshogs mchog tu 'bar/ /zhes
<p>355b.2</p>pa ni rnam pa sna tshogs pa'i mchog go/ /rdo rje sna tshogs zhes pa ni rdo rje khu tshur ro/ /sna tshogs kha dog ces pa ni zhal la dkar po'o/ /brang la dmar po'o/ /lag pa la ljang gu'o/ /lto ba la ser po'o/ /lhag ma nag po'o/ /gzi brjid che zhes pa ni 'bar ba'i phreng ba'o/ /sangs rgyas
<p>355b.3</p>phreng bas rnam par mdzes/ /zhes pa ni rdo rje sangs rgyas lnga'i cod pan can no/ /mya ngan 'das don rab gsal byed/ /ces pa'o/ /pa ni a yig go/ /sgeg sogs rig ma thams cad kyis/ /zhes pa ni mchod pa rnams thams cad kyis so/ /de bzhin zhes pa ni rin po che'i dkyil 'khor
<p>355b.4</p>ji lta ba bzhin du dbang bskur ba la sogs pa'i phyag rgya rnams kyis/ sna tshogs mchog tu rnam par bkra/ /zhes pa dang yang dag par sbrel lo/ /rdo rje'i thig les yongs su bskor/ /zhes pa ni sna tshogs thig le'i phreng bas yongs su bskor ba'o/ /sgeg sogs rig ma thams cad kyis/ /
<p>355b.5</p>phyag rgya thams cad kyis zhes pa 'di kho na'i rim pas nye bar bstan pa/ de la dbang bskur phyag rgya yis/ /zhes bya ba la sogs pa gsungs so/ /'jam dpal gyi dkyil 'khor nye bar ston pa de nas zhes gsungs pa/ shes rab ye shes 'khor lo che/ /zhes pa ni de bzhin
<p>355b.6</p>gshegs pa'i bla na med pa'i shes rab ye shes kyi rang bzhin rtsibs brgyad pa'i 'khor lo'o/ /sngags kyi yi ges rnam par brgyan/ /zhes pa ni mu khyud la a ra pa tsa na zhes pa'i yi ge rnams kyis rnam par mdzes pa'o/ /ral grir bcas zhes pa ni phyag bzhi po rnams su'o/ /ral
<p>355b.7</p>gri'i phreng bas rnam par mdzes/ /zhes pa ni 'od kyi dkyil 'khor du'o/ /yi ge lnga yi gsang sngags che ni ji skad du gsungs pa rnams so/ /de'i gzhogs su gnas zhes pa ni 'od kor la yang dag par bzhugs pa'o/ /rol zhes pa ni 'khor lo'i phyi rol lo/ /shes rab kyi pha rol tu
<p>356a</p>
<p>356a.1</p>phyin pa ni stong pa nyid chos thams cad rang bzhin med pa'i rnal 'byor gyis so zhes bya ba la sogs pa can no/ /de pad+ma'i 'dab ma rnams su bri bar bya'o/ /sngon du bshad pa'i cho ga yis/ /zhes pa ni khu tshur gyi dkyil 'khor du bshad pa'i cho gas so/ /mchod pa'i cho ga rgyas
<p>356a.2</p>par zhes pa ni sgeg mo la sogs pa rnams dgod pa'o/ /ngos bzhi po rnams su ral gri'i phyag rgya bri'o/ /'jug pa'i cho ga rgyas pa de kho na bzhin du zhes pa ni chos kyi dkyil 'khor ji lta ba bzhin du'o/ /sems bskyed ma thag tu chos kyi 'khor lo bskor ba'i gnas kyi dkyil 'khor ston
<p>356a.3</p>pa de nas zhes bya ba la sogs pa gsungs pa chos kyi 'khor lo ni rtsibs bcu gnyis pa'o/ /rten cing 'brel 'byung phreng ba zhes pa ni ma rig pa'i rkyen gyis 'du byed de zhes pa a yig ste de mu khyud la bri bar bya'o/ /phyag bzhi zhes pa ni gnyis dag gis 'khor lo 'dzin pa'o/ /gnyis dag
<p>356a.4</p>gis ral gri dang zhags pa 'dzin pa'o/ /rang gi yi ge'i phreng ba rnams kyis ni hUM yig gi phreng ba'o/ /de yang g.yas pa dang g.yas min gyi gzhogs su 'khor lo gnyis kyis 'od zer dang ldan zhing rnam par mdzes pa'i 'od kyis bskor bar blta bar bya'o/ /de yi zhes pa bcom ldan
<p>356a.5</p>'das kyi'o/ /'khor lo bzhin du rab tu gnas/ /zhes pa ni 'khor lo'i rnam par yongs su gyur pa'o/ /mchod pa zhes pa ni sgeg mo la sogs pa rnams so/ /'khor lo bskor bar bya la sogs/ /zhes pa ni chos kyi dbyings kyi dkyil 'khor gyi rnal 'byor gyis bsdu ba la
<p>356a.6</p>sogs pa sngon ma can gyis zhugs nas 'jug pa la sogs pa rdzogs par bya'o/ /nam mkha' mdzod kyi dkyil 'khor nye bar ston pa de nas zhes pa la sogs pa gsungs pa/ thog ma'i dkyil 'khor tshul gyis ni/ /zhes pa chos kyi dbyings kyi dkyil 'khor gyi rigs pa'o/ /dkyil
<p>356a.7</p>'khor kun gyi zhes pa gru bzhi pa la sogs pa dang ldan pa phyi'i dkyil 'khor la'o/ /snang ba che zhes pa ni 'od kyi phreng ba can no/ /mkha' bzhin shin tu 'od gsal ba/ /zhes pa ni bai DUr+ya'i kha dog go/ /zla ba'i kha dog gzi brjid che/ /zhes pa ni 'od kyi dkyil 'khor dkar po'o/ /sna tshogs
<p>356b</p>
<p>356b.1</p>mtshon cha 'chang ba zhes pa ni sna tshogs rdo rje 'dzin pa'o/ /sangs rgyas phreng ba sogs pas spras/ /zhes pa ni sangs rgyas lnga'i cod pan dang / dpral ba'i steng dang mgrin par yang rin po che'i phreng ba gzhan no/ /dbyangs kyi dgu pa zhes pa ni oM yig ste ma ning bzhi po med pa nyid kyi phyir ro/ /
<p>356b.2</p>thig le sgra yis rnam par brgyan/ /zhes pa ni rjes su sna ldan dang bcas pa'o/ /de yang zhes pa ni gang thog ma ste dang po'i sde pa'i gsum pa'o/ /rjes su sna ldan dang bcas pa bstan to/ /pad+ma'i rgyal po'i phyi rol gyi 'dab ma la phreng ba mchog 'chang ba'o/ /rdo rje rin chen gyi phyag rgya las
<p>356b.3</p>mthe'u chung dang ming med khab bzhin du byas pa 'di tog gi phyag rgya'o/ /rdo rje gnod sbyin gyi dkyil 'khor bstan pa de nas zhes bya ba la sogs pa gsungs pa/ dkyil 'khor snga ma'i sbyor ba yis/ /dkyil 'khor thams cad thig btab po/ /zhes pa ni bshad ma thag pa'o/ /khro bo'i
<p>356b.4</p>dkyil 'khor zhes pa ni 'bar ba dang bcas pa'o/ /der yang zhes pa ni khro bo'i dkyil 'khor gru bzhi par ro/ /me'i rdo rje mchog ces pa ni me'i dkyil 'khor ro/ /sha Sha sa'i sde pa'i mtha' can ni ha yig go/ /de yang tsheg drag dang bcas pa'o/ /khro bo'i dkyil 'khor gyis bskor
<p>356b.5</p>ba ni gang du sngags kyi yi ge'i phreng ba bri bar byed pa de khro bo'i dkyil 'khor gyis bskor ba'o/ /don yod rgyal po'i dkyil 'khor bstan pa de nas zhes bya ba la sogs pa gsungs pa lcags kyu'i rnam pa zhes pa ni zur gsum gyi rnam pa'o/ /lcags kyu la ni rab tu bzhugs/ /zhes pa ni 'od
<p>356b.6</p>zer dang bcas pa'i lcags kyu la yang dag par bzhugs pa gang yin pa'o/ /phyag bzhi zhes pa ni gnyis gang gis rdo rje khu tshur gyi lcags kyu 'dzin pa'o/ /g.yon pa bsnyems pa dang bcas pa g.yas pas mchog sbyin dang bcas pa'o/ /rdo rje lcags kyu 'dzin par byed pa'i khu tshur chen po
<p>356b.7</p>gang yin pa de bzhin du brjod do/ /'bar ba 'phro bas rnam par brgyan/ /zhes pa ni rab tu g.yo ba'i 'od zer 'khrugs pa'o/ /sngags kyi yi ge legs par sbyar/ /zhes pa ni 'od kyi dkyil 'khor du sngags kyi yi ge dgod pa'o/ /lcags kyu'i phyag rgya ni sngar bshad pa'i rdo rje rgyal po'i phyag
<p>357a</p>
<p>357a.1</p>rgya'o/ /de'i yang dag par sbyar ba ni de bcings nas kun du 'don pa'o/ /rdo rje rgyal po'i dkyil 'khor la yang thams cad sngar bzhin las khyad par ni zhags pa lcags kyu 'dzin zhes pa la sogs pa ste phyag gnyis kyis zhags pa 'dzin pa'o/ /gnyis kyis lcags kyu 'dzin pa'o zhes ji srid pa'o/ 
<p>357a.2</p>sde tshan gnyis pa'i gsum pa ni dza yig go/ /gnyis 'gyur nyid du rnam par gnas/ /zhes pa ni yang dag par sbyar ba byas pa'o/ myang 'das thig le zhes pa ni tsheg drag go/ /rab tu bskor zhes pa ni 'od kyi dkyil 'khor du gnas pa'o/ /sgeg mo la sogs pa ni sngon bzhin yang ngo / /rdo rje chags pa'i
<p>357a.3</p>dkyil 'khor la yang phyag bzhin zhes pa ni g.yon pas gzhu 'dzin g.yas pas mda' 'phen pa'o/ /g.yon gzhan gyis bsnyems pa dang bcas pa g.yas kyis mchog sbyin pa'o/ /sngags kyi phreng bas rnam par brgyan/ /zhes pa ni 'od kyi dkyil 'khor du ho yig ge phreng bas rnam par mdzes pa'o/ /me
<p>357a.4</p>tog mdas ni yongs su bskor/ /zhes pa ni ngos bzhi po rnams su me tog gi mnga' rnams kyis yongs su bskor ba'o/ /sgeg mo la sogs pa de dag kyang blta bar bya'o/ /'chad par 'gyur ba'i rdo rje khu tshur gyi dkyil 'khor gyi mthar thug pa rnams su gang ma brjod pa de dang de dag gi rgyud kyang dbang du byas
<p>357a.5</p>pa'o/ /rdo rje legs pa'i dkyil 'khor la yang ha yig gi sngon ma/ sems can don ni rab sgrub byed/ /zhes pa sa yig go/ /thig le gnyis ni tsheg drag go/ /sangs rgyas thams cad mnyam par spyod/ /ces pa ni sangs rgyas thams cad bsngags par bya'o/ /rdo rje gzi brjid kyi dkyil 'khor du yang / kun
<p>357a.6</p>na sangs rgyas nyid mtshungs pa/ /zhes pa ni thams cad du sangs rgyas nyid sbyin pa'o/ /dbyangs kyi bcu gcig pa ni a yig go/ /sngags kyi phreng bas yongs su bskor/ /zhes pa ni 'od kor la rang gi sngags kyi yi ge'i phreng bas bskor ba'o/ /phyag rgya'i mtshan ma zhes pa ni phyag gnyis kyis nyi ma'i dkyil
<p>357a.7</p>'khor dang rin po che'i dkyil 'khor 'dzin pa'o/ /ngos bzhi po rnams su yang de kho nas yongs su bskor ba'o/ /sangs rgyas thams cad mchod nas zhes pa ni bsdu ba la sogs pa sngon ma can ni lhag ma'o/ /rdo rje rgyal mtshan gyi dkyil 'khor la yang rin chen tog gi dkyil 'khor ni rin po che'i dkyil 'khor ro/ /
<p>357b</p>
<p>357b.1</p>phyag bzhi zhes pa ni gnyis kyis rgyal mtshan 'chang ba'o/ /g.yon pas bsnyems pa dang bcas pa g.yas kyis mchog sbyin pa'o/ /sde tshan bzhi pa'i dang po la/ /me yi gsal ba can ni tra yig go/ /de yang tsheg drag dang bcas par blta bar bya'o/ /rdo rje bzhad pa'i dkyil 'khor la yang gnyis kyis so'i
<p>357b.2</p>phreng ba 'dzin pa g.yon gyis bsnyems pa dang bcas pa g.yas kyis mchog sbyin pa'o/ /rgyu don rab tu sgrub byed pa/ /zhes pa ni ha yig go/ /de yang tsheg drag dang bcas pa'o/ /rdo rje smra ba'i dkyil 'khor la yang dngos grub rab tu ster ba po nyid kyi phyir dngos grub kyi dkyil 'khor ro/ /rdo rje'i thig gis
<p>357b.3</p>yongs su bskor ba nyid kyi phyir rdo rje'i dkyil 'khor ro/ /me la yang dag 'byung zhes pa ni me'i dkyil 'khor la gnas pa'o/ /de nyid gsal bar gru gsum zhes bya ba la sogs pa gsungs pa chos kyi dbyings kyi yi ge ni ra yig go/ /de'i sngags nyid kyi phyir chos dbyings yi ge ste bcom ldan 'das kyang ngo / /
<p>357b.4</p>thams cad gzi brjid rang bzhin zhes pa ni 'od zer sna tshogs pa'i phreng ba'o/ /phyag bzhi zhes pa ni gnyis kyis kyang bsnyems pa dang bcas pa dang mchog sbyin pa'o/ /gnyis pa zhes bya ba la sogs pa rnams kyis ting nge 'dzin gzhan ston par byed do/ /brjod bya'i dbye ba zhes pa ni don 'byed par mngon par
<p>357b.5</p>dgongs so zhes pa ji srid pa'o/ /rdo rje srung ba'i dkyil 'khor la yang go cha zhes pa ni go cha'o/ /phyag bzhi zhes pa ni gnyis kyis go cha 'dzin pa'o/ /g.yon pas me tog dmar po 'dzin pa'o/ /g.yas kyis mchog sbyin pa'o/ /sna tshogs kha dog sna tshogs te sngar brjod pa'i rdo rje khu tshur bzhin no/ /gzi brjid
<p>357b.6</p>che zhes pa ni 'od zer 'bar ba dang ldan pa'o/ /phyag rgya sngags dang yang dag ldan/ /zhes pa phyag dang ngos bzhi po rnams su'o/ /sngags dang yang dag par ldan pa ni 'od kyi dkyil 'khor la'o/ /sha Sha'i sde mtha' can zhes pa ni ha yig go/ /nA da yis ni steng du brgyan/ /zhes pa ni rjes su sna ldan dang bcas
<p>357b.7</p>pa'o/ /sna tshogs kha dog gis bsgoms pas/ /zhes pa ni 'od zer sna tshogs kyis so/ /sngags kyi phreng bas yongs su bskor/ /zhes pa ni 'od kor la'o/ /glog gi phreng bas rnam par brgyan ni de dang de kho na'o/ /rdo rje khu tshur gyis dkyil 'khor la yang rdo rje pad+ma zhes pa ni sna tshogs rdo rje la gnas pa'i pad+ma
<p>358a</p>
<p>358a.1</p>la'o/ /phyag bzhi zhes pa ni gnyis kyis khu tshur gyi phyag rgya 'ching ba'o/ /g.yas pas mchog sbyin pa'o/ /de bzhin gshegs pa rnams kun gyi khu tshur zhes pa de dag kho na'i sgrub par byed pa sku dang gsung dang thugs zhes pa gsungs pa/ de bzhin gshegs pa thams cad kyi sku dang gsung dang
<p>358a.2</p>thugs gcig pa can du byed do zhes pa'i don no/ /rdo rje sems dpa' zhes pa ni dbye bar byar med pa'i sems so/ /mnyam nyid mchog ces pa kho na bstan pa gsungs pa gnyis nyid med ces pa ste mchog ni sems dpa'i mchog nyid kyi phyir ro/ /gsang ba ni sngags kyi sems dpa' rnams kyis bsrung bar bya ba
<p>358a.3</p>nyid kyi phyir ro/ /sdud pa zhes pa ni gcig pa can du byed pa'o/ /sde tshan lnga pa'i gsum pa ni pa yig go/ /de yang rjes su nga ro dang bcas par blta bar bya'o/ /rdo rje sems dpa' dang rin chen dang chos dang las rnams rim pas rnam par snang mdzad chen po dang nam mkha'i snying po dang 'gro ba 'dul ba dang rdo rje khu
<p>358a.4</p>tshur gyi rang bzhin yin pa nyid kyi phyir dkyil 'khor gsungs so zhes pas 'dir ni nye bar bkod do/ /'dir phyag rgya dgod pa nye bar ma bkod pa gang yin pa de rnams kyang ngos bzhi po rnams su rang gi mtshan ma'i phyag rgya nyid gzhag par bya'o/ /sngar gsungs pa'i rdo rje la sogs pa rnams kyis kyang de rnams kyi phyag dang
<p>358a.5</p>kha dog dang ting nge 'dzin la sogs pa'i dbye bas khyad par yod par khong du chud par bya'o/ /da ni 'jig rten pa'i dkyil 'khor nye bar bstan pa de nas zhes pa la sogs pa gsungs pa/ de la dbang phyug chen po'i dkyil 'khor la/ sgo khyud la sogs rnam par spang / /zhes pa'i sogs kyi sgras rta babs la
<p>358a.6</p>sogs pa dang bral ba'o/ /sgo gcig par re khA dkar po'i dkyil 'khor la'o/ /phyag bzhi zhes pa ni gnyis kyis mdung rtse gsum pa dang paT+Tis 'dzin pa'o/ /gnyis kyis dung dang pad+ma 'dzin pa'o/ /chu'i dkyil 'khor dbus su zhes pa ni gru bzhi pa'i dkyil 'khor la chu'o/ /de las khyu mchog go /de la
<p>358a.7</p>zhon pa'o/ /mdung rtse gsum pa la sogs pa'i phyag rgya rang gi ngos rnams su dgod par bya'o/ /'di nyid la zhes pa dbang phyug chen po'i dkyil 'khor du dga' byed dbang phyug kyang gar byed pa gzhag par bya'o/ /phyag bzhi zhes pa yang de kho na dang sbrel lo/ /lag pa stong gis zhes pa ni nag po chen po nyid kyi'o/ /
<p>358b</p>
<p>358b.1</p>rtse gsum gyi phyag rgya ngos rnams su gzhag par bya'o/ /'di nyid kyi ni cho ga yis/ /zhes pa ni sgo khyud la sogs pa rnam par spangs pa'i rigs pas so/ /sbrang rtsir byed pa la sogs pa'i ming po gsum zhes pa sbrang rtsir byed pa dang / rgyal bar byed pa dang grub par byed pa rnams te de rnams rim pas 'dod
<p>358b.2</p>chags dang zhe sdang dang gti mug gi bdag nyid can tshangs pa dang drag po dang khyab 'jug rnams ji srid par ro/ /gzhu'i phyag rgya yongs su 'dzin/ /zhes pa ni lag pa g.yon pa na gzhu'o/ /me tog mda' ni yongs su 'phen/ /zhes pa g.yas pas mda' 'dzin pa'o/ /ngos bzhi po rnams su rang gi mda'i phyag
<p>358b.3</p>rgyas yongs su bskor ba'o/ /'dod chags sbrang rtsir byed par gsungs/ /zhe sdang rgyal bar byed par dran/ /gti mug grub byed rab tu brjod/ /kun du gsang ba'i ming rnams so/ /zhes pas 'di rnams kyi ming rnams kyi mtshan ma de dag 'dod chags la sogs pa rnams su bsgos pas nye bar
<p>358b.4</p>mtshon pa'o/ /de ltar zhes pa ni rdo rje sbrang rtsi la sogs pa'i dkyil 'khor bzhin du 'dab ma bzhi pa zhes pa ni pad+ma 'dab ma bzhi pa la'o/ /rgyal ma dmar po gzhu dang mda' dang ldan pa'o/ /rnam rgyal nag po phub dang ral gri 'dzin pa'o/ /mi pham ser mo gter gyi lag pa'o/ /gzhan gyis mi thub ma dkar
<p>358b.5</p>mo thod pa dang bcas pa'i gri rings 'dzin pa'o/ /gzhogs su rang gi mtshan ma de rnams bri bar bya'o/ /go rims ji lta ba bzhin du sngags rnams gzhag par bya'o zhes pa ni rang gi sngags 'di dag 'don cing dgod par bya'o/ /'jig rten pa la yang lag pa g.yon pa'i khu tshur 'di rnams kyi phyag rgya ste de kho
<p>358b.6</p>na bzhin du lag pa'i rgyab ces pa oM gyi yi ge de nyid dgod do/ /rdo rje phreng ba zhes 'bar ba'i mthar thug par rdo rje rtse gsum pa'i phreng ba'o/ /yang dag sbyor las zhes pa dbang du byed pa la oM yig dmar po bsgrub bya'i ming dang spel ba bri'o/ /de la bsgrub bya nang du bsgoms nas 'od zer dmar po'i phreng
<p>358b.7</p>ba can gyi sor mo dpyad par bya'o/ /rnam par dbye ba yang zhes pa dgug pa las te de kho na bzhin du bsams nas bsgrub bya dgug pa'i tshul gyis de la mngon du phyogs pa'i sor mo'i lcags kyu rnam par dbye bar bya'o/ /phyag rgya zhes pa rmongs pa las te nag por bsams nas phyag rgya bya'o/ /kun spyod ces pa nag po
<p>359a</p>
<p>359a.1</p>nyid bsams nas bsgrub bya de yi ge nyid kyi nang du bcug nas sor mo'i mdzub mo las gzhan kun du dpyad par bya'o/ /bsdus pa zhes pa de bcing pa las te de bzhin kho nar bsams nas bsgrub bya nang du bcug ste sor mo'i rtse mos btsir bar bya'o/ /de'i steng du lha'am lha mo blta'o/ /de rnams thams
<p>359a.2</p>cad dang de thams cad de'o/ /rmongs pa la sogs zhes pa sogs kyi sgras bskrad pa'o/ /rengs pa sogs kyis 'di las gzhan pa'i las kyang 'di'i nang du'o/ /go rims bzhin zhes pa ji ltar rjes su mthun par ro/ /rdo rje snying po'i rgyan du rtsa ba'i rgyud kyi rnam par 'byed pa'o/ /rgyud phyi ma nye bar mchog tu 'phags
<p>359a.3</p>pa de nas bcom ldan 'das zhes pa la sogs pa gsungs pa byang chub sems zhes pa nas brtsams nas/ rdo rje rnal 'byor dbang phyug mchog /ces pa ji srid rnam par snang mdzad kyi sgo nas so/ /mi bskyod pa dang zhes pa la sogs pa nas thams cad de bzhin gshegs zhes pa srid par mi bskyod pa la sogs pa
<p>359a.4</p>de bzhin gshegs pa bzhi'i sgo nas so/ /'khor los sgyur ba gtsug tor gyi sgo nas so/ /rdo rje sems dpa' zhes pa nas brtsams nas/ rdo rje mtshams sbyor legs par bsgrub/ /ces pa ji srid par rdo rje sems dpa' la sogs pa sems dpa'i sgo nas so/ /phyag 'tshal khyod ces pa de bzhin
<p>359a.5</p>gshegs pa thams cad la phyag byas pa'i sgo nas 'di la bstod pa blta bar bya'o/ /da ni de nas bcom ldan 'das zhes pa la sogs pa dran pa nye bar gzhag pa la sogs pa nas dpe byad kyi mthar thug pa'i sgrub thabs nye bar bsdu ba gsungs pa/ sangs rgyas thams cad kyi yul rnams ni dran pa nye bar gzhag
<p>359a.6</p>pa la sogs pa rnams so/ /de rnams kyi 'jug pa ni gang du shes pa ste/ /de ni sangs rgyas thams cad kyi yul la 'jug pa'i ye shes so/ /de lha dang dbyer med pa nyid kyi phyir rdo rje'o/ /de la dmigs pa'i ting nge 'dzin la yang de bzhin du brjod par bya'o/ /de nyid kyang gang gi ming yin pa de la snyoms par zhugs pa
<p>359a.7</p>zhes pa mngon du mdzad pa dang ldan pa'o/ /'jam dpal gzhon nur gyur pa zhes pa ni 'jam dpal gzhon nur gyur pa nyid kyis yongs su gyur par sngar byin gyis brlabs pa las so/ /de bzhin gshegs pa thams cad kyi shes rab ye shes zhes pa ni rnam par snang mdzad kyi thugs so/ /zhugs par
<p>359b</p>
<p>359b.1</p>gyur to zhes bya ba ni nang du thim pa ste mi bskyod pa la sogs pa'i thugs legs par byung nas zhes pa lhag ma'o/ /shes rab dang ye shes rnam par sbyangs te zhes pa ni dran pa nye bar gzhag pa rdzogs par bya ste'o/ /byang chub kyi sems bskyed nas zhes pa la sogs pas rdo rje sems dpa' la sogs pa'i byang chub sems dpa'
<p>359b.2</p>bcu drug gi ting nge 'dzin yang bskyed nas zhes pa bstan pa'o/ /de bzhin gshegs pa thams cad kyi shes rab ye shes ni rnam par snang mdzad kyi shes rab ye shes kyis so/ /yongs su bskor ba zhes pa ni yongs su bskor bar bskyed nas so/ /rnam par cis sha na gsungs pa/ de bzhin gshegs pa rnams thams cad
<p>359b.3</p>kyi zhes pa la sogs pa de bzhin gshegs pa thams cad kyi ni mi bskyod pa la sogs pa rnams so/ /nyi ma'i dkyil 'khor yang 'di rnams kho na'o/ /shes rab kyi pha rol tu phyin pa mdor bstan pa chos kyi tshig ces pa ni dran pa nye bar gzhag pa la sogs pa'i tshig go/ /'jig rten du yang nye bar len pa med do zhes pa
<p>359b.4</p>ni nye bar thob pa med pa'o/ /lus la sogs pa'i chos mnyam pa can ni stong pa nyid do/ /gang de kho na gnas te gzhi'i rang bzhin yin pa de yang nye bar thob pa med do/ /rnam par snang mdzad kyi rnal 'byor sngon du byas nas zhes pa ni de'i snying po rang gi snying ga'i rdo rje la bkod nas dran pa nye bar gzhag pa rnams kun
<p>359b.5</p>rdzob dang don dam pa ji lta ba bzhin du sgom par byed pa'i sku'o/ /de bzhin du dpe byad rnams kyi mthar thug par ji srid par ro/ /mi spong ba'i ched du ni don dam par chos thams cad dngos po med pa'i phyir ro/ /mi spong ba ma yin pa'i ched du ste ma byung ba yongs su brtags pa rig bzhin pa nyid kyi phyir don dam par
<p>359b.6</p>gnyis su med pa'o/ /don dam pa'i sgo nas dngos po mthar thug pa med pa'i phyir dang kun rdzob kyi sgo nas ji ltar snang ba theg pa las so sor 'jug pa'o/ /spros pa med pa ni don dam par gnyis su med pa'i tshul lo/ /chos thams cad mnyam pa nyid la gnas pa ni bcom ldan 'das rnam par snang mdzad nyid do/ /
<p>359b.7</p>stobs thams cad ces pa ni stobs byed pa dang bral ba'o/ /cis na gdod ma nas spros pa med pa'o/ /ci ru gzhan nye bar lhag pa'i spros pa med par 'gyur zhe na gsungs pa/ gdod ma nas dag pa zhes so/ /ngag so sor yang dag par rig pa zhes pa ni nges pa'i tshig so sor yang dag par rig pa'o/ /ci'i phyir
<p>360a</p>
<p>360a.1</p>chos thams cad gcig tu rjes su dran zhe na gsungs pa/ chos thams cad don dam par stong pa nyid ces pa'o/ /mtshan nyid ni rang bzhin med pa'i bdag nyid can no/ /mtshan nyid med pa ni de las bzlog pa'o/ /de rnams rnam par 'byed pa ni snang ba med par byed pa'o/ /des mnyam pa nyid de khong
<p>360a.2</p>du chud pa'o/ /sgo ni thabs te de nyid gang gi ming yin pa de la de bzhin du brjod par bya'o/ /byang chub kyi yan lag bdun po rnams kyi mnyam pa nyid ni stong pa nyid do/ /skye ba med pa nyid kyang mtshon par bya ba ni mngon du bya'o/ /bdag gis sam zhes bya ba de la de bzhin du gsungs so/ /lam zad mi shes pa ni gang
<p>360a.3</p>du na byang chub kyi sems la ste de'i 'jug pa'o/ /legs par so sor rig pa zhes pa ni rnam pa thams cad yongs su shes pa'o/ /de'i rang bzhin ni thams cad mkhyen pa'i ye shes su rig par 'gyur ro/ /mtshan nyid gcig pa zhes pa ni gnyis su med pa'i rang bzhin las so/ /chos thams cad ces pa dang
<p>360a.4</p>rgyu dang 'bras bu'i ngo bo las so/ /de nyid kyis zhes pa ni 'chad par 'gyur ba'i sngags kyis so/ /legs par so sor rtog pa'i phyir/ /zhes pa ni legs par so sor byed pa'i phyir ro/ /chos thams cad spros pa med pa'i mtshan nyid ni don dam pa'o/ /de'i phyir yang kun nas nyon mongs pa med cing
<p>360a.5</p>rnam par byang ba med la bsam gtan med cing bsam gtan ma yin pa'ang med la snyoms par 'jug pa med cing snyoms par 'jug pa ma yin pa'ang med pa'o/ /mi 'jigs pa rnams kyis ni mnyam pa nyid do/ /gang las gang zhig na chos thams cad sgyu ma'i mtshan nyid do/ /de ltar na yang ci'i phyir zhe na
<p>360a.6</p>gsungs pa/ nga'i rnam pa zhes pa la sogs pa ste ngar 'dzin pa dang / nga yi bar 'dzin pa ni bdag dang bdag gi bar mngon par zhen pa dag dang bral ba nyid kyi phyir ro/ /rnam par thar pa brgyad mnyam pa nyid ces pa ni snyoms par 'jug pa brgyad stong pa nyid do/ /rnam par thar pa mnyam pa nyid ces pa ni snyoms par
<p>360a.7</p>'jug pa dgu dang gnyis su med pa nyid do/ /thams cad ces pa ni sbyin pa la sogs pa thabs kyi mthar thug pa'o/ /mi mnyam pa la sogs pa'i mthar phyin pa nyid ni rang bzhin du 'gyur ro/ /ji ltar na brtan par rjes su rtogs pa'i sbyor bas bsgom pa phyi rol gyis so/ /ye shes kyi don to zhes pa ni ye shes
<p>360b</p>
<p>360b.1</p>kyi rang bzhin no/ /ci'ang med pa zhes pa ni dmigs pa dang bral ba'o/ /nyon mongs med pa zhes pa ni kun nas nyon mongs pa med pa'o/ /yi ge med pa zhes pa ni sgra dang ldan pa ma yin pa'o/ /de'i phyir don yod pa ste spyod pa dang bral ba'o/ /gdod nas dag pa ni glo bur gyi dri ma dang bral ba nyid kyi phyir ro/ /dri
<p>360b.2</p>ma dang bral ba dang 'od gsal ba gnyis su med pa dang rnam par rtog pa med pa'i phyir ro/ /de'i phyir yang mngon par brjod bya ma yin pa ste/ byang chub sems dpa' rnams kyis gang 'di la rnam par gnas pa de rnam par bzhag pa'o/ /gang las gang gi phyir na/ don dam par na gnas pa dang bral ba de
<p>360b.3</p>yang ci ltar rnam par med pa nyid kyi phyir stong pa nyid gcig tu rnam par gnas pas rnam par gzhag pa gcig go/ /dbang thams cad pa yang don dam par rang bzhin rnam par dben pa'o/ /kun rdzob tu dbang phyug thams cad la dbang rjes su thob pa'o/ /gang las na chos thams cad legs par
<p>360b.4</p>so sor rtogs pa nyid kyi phyir ro/ /thams cad du zhes bya ba ni yul du'o/ /thams cad mnyam pa nyid kyis bya ba ni chos thams cad mtshungs pa nyid kyis so/ /stong pa nyid las yang dag par rjes su rtogs pa nyid kyi phyir te/ de'i phyir yang shes rab yongs su dag pa'o/ /ci'i phyir mtshan mngon par 'grub
<p>360b.5</p>par blta bar bya ba ma yin zhe na gsungs pa/ byang chub ni mtshan nyid med pa nyid kyi phyir zhes pa gang las byang chub la mtshon par bya ba med pa'o/ /gang zhig chos thams cad mtshan nyid med par 'gyur zhe na gsungs pa 'di lta ste/ stong pa nyid kyi mtshan nyid do/ /zhes pa'o/ /stong pa nyid du mnyam pa zhes pa ni
<p>360b.6</p>de'i rang bzhin no/ /gang gis na de ltar de bzhin gshegs pa thams cad dang / byang chub dang chos thams cad kyang mtshan nyid gcig pa ste/ 'di lta ste/ nam mkha'i mtshan nyid can zhi ba'i mtshan nyid can no zhes pa'o/ /tshad med pa'i dpe byad mnyam pa nyid la legs par rab tu gnas pa ni don dam par dpe
<p>360b.7</p>byad rnams kyi dngos po med pa'i phyir ro/ /kun rdzob dang don dam par gsal byed ma yin pa mnyam pa nyid la legs par rab tu gnas pa ni mngon par zhen pa med pa'o/ /mtshan dang dpe byad rnams sgyu ma'i chos dang ldan pa la legs par rab tu gnas pa dus gsum gyi dpe byad ces pa ni 'das pa la
<p>361a</p>
<p>361a.1</p>sogs pa'i dus so/ /de'i mnyam pa nyid kho na rdo rje lta bu'i chos mnyam pa nyid do/ /de thob pa ni stong pa nyid chos kyi dbyings thams cad dang dpe byad mnyam pa nyid rjes su thob pa'o/ /de'i phyir yang gnyis su med pa ni don la yang dag par zhugs pa gnyis su
<p>361a.2</p>med pa'i rang bzhin du skyes pa'o/ /de bzhin gshegs pa thams cad ni mi bskyod pa la sogs pa rnams so/ /de la sems dpa' chen po'i don nye bar ston pa'i phyir yongs su tshim par rgyun du legs so zhes pa 'chad par 'gyur ba bzhis rigs can bzhi po rnams kyi dkyil 'khor gyi sgo
<p>361a.3</p>nas so/ /phyag bya ba bzhi po rnams ni de bzhin gshegs pa bzhi'i dbye bas khong du chud par bya'o/ /e ma ho zhes pa ni yang dag par rjod par byed pa la ya mtshan pa'o/ /rdo rje rnal 'byor gyi dbang phyug chen po ni rnam par snang mdzad do/ /de bzhin gshegs pa thams cad ni mi bskyod pa la
<p>361a.4</p>sogs pa rnams so/ /a ha'i rnam pa la sogs pa bzhi po rnams kyang mi bskyod pa la sogs pa bzhi po de dang de'i rang bzhin no/ /'di nyid ni phyag bya ba yang dag par bsdus te bstan no/ /rigs thams cad kyi 'khor lo zhes pa ni de bzhin gshegs pa la sogs pa'i rigs so/ /
<p>361a.5</p>rnam par snang mdzad chen po'i gsang ba'i dkyil 'khor nye bar bstan pa gsungs pa/ de nas bcom ldan 'das zhes pa la sogs pa ste/ kun du sna tshogs bya ba rnams/ /zhes pa ni rnam par snang mdzad chen po'i bya ba'am sku de ni rnam par dben pa'i sa las bsgrub par bya'o/ /dngos grub
<p>361a.6</p>mchog ces pa ni 'khor los sgyur ba'i dngos grub bo/ /ri'i rtse mo rnams su'am dur khrod la sogs pa rnams su rdo rje 'dzin pa dang rdo rje hUM mdzad dang de'i bya ba rnams so/ /pad+ma'i skyed mos tshal la sogs pa rnams su phyag na pad+mo ste 'jig rten dbang phyug dang de'i bya ba rnams so/ /rgyal
<p>361a.7</p>po'i pho brang la sogs pa rnams su lag na rin chen zhes pa nam mkha'i snying po'i bya ba de'o/ /rdo rje sna tshogs kyi bya ba de ni rtags gcig la sogs pa rnams su'o/ /dpal rdo rje sems dpa' ni lha'i mchog nyid ji skad du gsungs pa rnams su'o/ /'di rnams kyi thun mong gi gnas
<p>361b</p>
<p>361b.1</p>bstan pa'i phyir nam mkha' zhes pa la sogs pa gsungs pa phyogs kun mnyam nyid gnas zhes pa ni phyogs rnams skabs yin pa dang skabs ma yin pa'i rnam rtog yid la mi bya bar ro/ /shar te shar gyi phyogs so/ /lho ni lho'i phyogs te/ bzhi po rnams su dkyil 'khor gyi thig
<p>361b.2</p>brgyad po'i phyi ru ni phyi'i thig bzhi la kun nas gru bzhi pa'i byed kyi dkyil 'khor brgyad do/ /kha dog lnga zhes pa ni/ sngon po dang / ser po dang / dmar po dang / ljang gu dang / dkar po'i bdag nyid can no/ /rnam par snang mdzad chen po'i dkyil 'khor du dgod pa bstan pa dbus kyi
<p>361b.3</p>dkyil 'khor dbus zhes pa la sogs pa gsungs pa sangs rgyas gzugs brnyan zhes pa ni rnam par snang mdzad chen po'o/ /sgeg pa zhes pa ni rdo rje rgyal po la sogs pa rnams so/ /rin chen 'bar sogs pa yang dag ldan/ /zhes pa ni rdo rje rin chen rjes su son ba'o/ /sna tshogs
<p>361b.4</p>rdo rje sogs rnams kyis ni rdo rje la sogs pa rnams so/ /rdo rje rnal 'byor can gyi dbang phyug gi zhes pa ni rnam par snang mdzad chen po yi'o/ /gal te yang kun du bzang po la sogs pa rnams zhes gsungs pa ni de bzhin du yang byams pa la sogs pa rnams khong du chud par bya'o/ /de bzhin
<p>361b.5</p>zhes pa ni ji ltar chos kyi dbyings kyi dkyil 'khor du ji lta ba bzhin no/ /gtso bo gzhan gyi sgrub pa'i dkyil 'khor nyid 'dir bstan pa/ sgrub pa'i thabs ni brtsam par bya/ /zhes pa ste gsungs pa/ kun du sna tshogs skal bzangs la/ /zhes pa ni gru bzhi pa'o/ /kun du sna tshogs 'khor
<p>361b.6</p>lo can ni rnam par snang mdzad chen po'o/ /rin chen bdun po nyid mchod pa chen po ste 'khor los sgyur ba gang gis yin pa de bzhin du brjod par bya'o/ /de'i yongs su rdzogs pa ni zla ba bzhin no/ /de nyid kyang sangs rgyas rdo rje 'dzin pa la sogs pa rnams so/ /rin chen gyi zhes pa nam mkha'i
<p>361b.7</p>snying po'i'o/ /sna tshogs zhes pa rdo rje sna tshogs kyi'o/ /yan lag kun zhes pa ni spyi bo la sogs pa'i gnas brgyad du'o/ /phyag rgya zhes pa ni rang gi dam tshig gi phyag rgya'o/ /rin po che'i pad+ma 'dab ma brgyad pa la rab tu bzhag nas rnam par rgyal ba'i bum pa'i mthar thug pas yang dang
<p>362a</p>
<p>362a.1</p>yang du mngon par dbang bskur te thams cad rgyal srid du 'gyur ro/ /lag ldan la sogs pa rnams su rab tu bzhag nas/ dpal gyi sngags 'don pa 'di dag gis kyang dbang bskur bas 'dir yang de bzhin no/ /mtshon cha la sogs pa la rnam par rgyal ba'i
<p>362a.2</p>rgyu nyid kyi phyir rnam par rgyal ba ste a pa rA dzi ta dkar po dang / gi ri kar+Ni ka gang yang rung ba 'dis dbang bskur ba ni rgyal bar gyur pa zhes gzhan gyis mi thub pa ste/ de nyid du grags pa gang yin pa de la de bzhin du brjod par bya'o/ /de zhes pa ni 'khor lo dang bcas pa'i gtso bo'i
<p>362a.3</p>phyag rgya de zhes pa'o/ /de rnams la zhes pa bum pa la'o/ /'dis de dag bstan pa rang gi lha'i 'khor lo rnam par rgyal ba'i bum pa la'ang ji lta ba bzhin du bsgom par bya'o zhes so/ /mchog gyur pa zhes pa ni gi ri kar+Ni ka'o/ /lhag gnas kun gyi sbyor ba yi/ /zhes pa ni sngar gsungs
<p>362a.4</p>pa'i mchod pa'i sngags kyis so/ /rdo rje'i dbang bskur ba ni rnam par snang mdzad chen po'i rnal 'byor pa la ste sngar bzhin du bshad par bya'o/ /ci'i don du rin po che la sogs pa rtog par byed ce na gsungs pa/ sangs rgyas byin rlabs sbyor ba yi/ /zhes gsungs pa/ de dag rtog
<p>362a.5</p>par byed pa la sangs rgyas kyis byin gyis rlob par byed par 'gyur ro zhes mngon par dgongs so/ /rdo rje snying po'i rgyan gyi rgyud chen por ji ltar rnyed pa'i rgyud phyi ma'i rnam par 'byed pa'o/ /rgyud kyi rgyal po snying po'i don gyi phung po rgyas pa mi mngon zhing / /shin tu mi rigs blo gros yon
<p>362a.6</p>tan rgya mtsho'i spyod yul du gyur pa/ /bdag gis 'dir ni rnam par 'grel phye bzung zhing thob pa sngags las byung / /skye ba med pa rgyud ma ches sngon gyur pa kho na tshad ma yin/ /dka' 'grel 'di ni sbyar ba las/ /'dir ni dge ba nyer bsags des/ /'jig rten ma lus 'di dag tu/ /
<p>362a.7</p>rab zhi'i bshes gnyen ldan gyur cig /rdo rje snying po rgyan gyi rgyud kyi dka' 'grel slob dpon rab tu zhi ba'i bshes gnyen gyis mdzad pa rdzogs so// //bod kyi lo tsA ba shAkya'i dge slong rin chen grub kyis rgya dpe la bltas nas bsgyur ba'o// //